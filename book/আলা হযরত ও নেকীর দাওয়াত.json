[
    {
        "1": "আলা হযরত ও নেকীর দাওয়াত",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n     প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّی عَلَیَّ فِیْ یَوْمٍ اَلْفَ مَرَّۃٍ لَمْ یَمُتْ حَتَّی یَرٰی مَقْعَدَہُ مِنَ الْجَنَّۃِ অর্থাৎ যে আমার উপর এক দিনে একহাজার (১০০০) বার দরূদ শরীফ পাঠ করবে, সে ততক্ষণ পর্যন্ত মারা যাবে না, যতক্ষণ না জান্নাতে নিজের স্থান দেখে নেবে।\n(আত তারগীব ওয়াত তারহীব, ২/৩২৬, হাদীস- ২৫৯০)\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n     হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "তাঁকে ছোটবেলা থেকেই পরিপূর্ণ দেখেছি",
        "2": "    সায়্যিদী আ’লা হযরত, ইমামে আহলে সুন্নাত ইমাম আহমদ রযা رَحْمَۃُ اللهِ عَلَیْہِ এর মুহাম্মদ শাহ খাঁন নামে একজন প্রতিবেশী ছিলেন। যার নাম ছিলো মুহাম্মদ শাহ খাঁন। লোকে তাকে হাজী মানতাহান খাঁন বলে ডাকতো। তিনি ছিলেন জমিদার আর বয়সে আ’লা হযরতের বড়।\n    মানুষ যদি জমিদার, ধনী, বয়সে বড় হয় তখন কিছু কিছু লোকের মাঝে বড়াই, গাম্ভীর্য ও কিছুটা অহংকার সৃষ্টি হয় আর সামাজিক কর্মকাণ্ডে মানুষ প্রতিবেশীর সামনে নিজের ঠাট-বাট দেখানোর চেষ্টা একটু বেশিই করে। কিন্তু আ’লা হযরত رَحْمَۃُ اللهِ عَلَیْہِ এর ঐ জমিদার ও বয়স্ক প্রতিবেশী হাজী মুহাম্মদ শাহ ছিলেন অন্যরকম। সৈয়দ কনাআত আলী رَحْمَۃُ اللهِ عَلَیْہِ বলেন- একদিন দেখলাম হাজী মুহাম্মদ শাহ জমিদার, বয়সে বড় হওয়া সত্ত্বেও আ’লা হযরত رَحْمَۃُ اللهِ عَلَیْہِ এর আস্তানা ঝাড়ু দিচ্ছেন। সায়্যিদী ক্বনাআত আলী رَحْمَۃُ اللهِ عَلَیْہِ এর তা পছন্দ হলো না, দ্রুত সামনে এসে তাঁর হাত থেকে ঝাড়ু নেওয়ার চেষ্টা করলেন কিন্তু হাজী সাহেব ঝাড়ু ফেরত না দিয়ে বললেন- বাবা! এ আমার জন্য গর্বের বিষয় যে আমি আমার পীর সাহেবের আস্তানা ঝাড়ু দিচ্ছি।\n\tসায়্যিদ ক্বনাআত আলী رَحْمَۃُ اللهِ عَلَیْہِ অবাক হলেন, তিনি তখনো জানতেন না যে হাজী মুহাম্মদ শাহ সাহেবও আ’লা হযরতের মুরিদ। তাঁর অবাক হওয়া দেখে হাজী সাহেব বললেন- আমি বয়সে আ’লা হযরতের বড়। আমি তাঁর শৈশবও দেখেছি, যৌবনও দেখেছি আর এখন বার্ধক্যও দেখছি। আমি তাঁকে প্রতিটি কালে একইরকম দেখতে পেয়েছি। তখন গিয়ে হাতে হাত রেখেছি। বৃদ্ধ হলে তো সবাই বুযুর্গ হয়ে যায়।আ’লা হযরতকে শৈশব থেকেই দেখছি তিনি খুব প্রসিদ্ধ এবং অনন্য ব্যক্তিত্বের অধিকারী।\n(জাহানে ইমাম আহমদ রযা, খণ্ড ৭, পৃষ্ঠা ২০৮, উদ্ধৃত হায়াতে আ’লা হযরত, খণ্ড ১, পৃষ্ঠা ১০৮)\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\nউরসে আলা হযরতের আড়ম্বর\n    প্রিয় ইসলামী ভাইয়েরা! আ’লা হযরত ইমামে আহলে সুন্নাত رَحْمَۃُ اللهِ عَلَیْہِ এর বরকতময় সত্তা দুনিয়াতে ইসলামের জন্য অনেক বড় একটি নিয়ামত। যখন ইসলামের বিরুদ্ধে ষড়যন্ত্র চলছিলো, গোমরাহি বেড়ে যাচ্ছিলো, বিদআত ব্যাপক হয়ে যাচ্ছিলো, مَعَاذَ الله কুরআনের আয়াতের সারমর্ম পরিবর্তন করার নাপাক প্রচেষ্টা চালানো হচ্ছিলো, ইসলামী আদর্শ বদলে ফেলার দুঃসাহস দেখানো হচ্ছিলো, এ সব ফিতনার মধ্যে আল্লাহ পাক আ’লা হযরত رَحْمَۃُ اللهِ عَلَیْہِ এর রূপে ইসলামী বিশ্বকে এক মহান নিয়ামত দান করেন। আ’লা হযরত رَحْمَۃُ اللهِ عَلَیْہِ মুজাদ্দিদ রূপে আবির্ভূত হয়ে ফিতনার শিকড় উপড়ে ফেললেন। তিনি শত্রুদের চক্রান্ত ব্যর্থ করে দিলেন, বদ মাযহাবের শক্তি ভেঙ্গে দিলেন, বদ আকিদাকে নিঃশেষ করে দিলেন, আসল ইসলামী আকিদার সঠিক ব্যাখ্যা দিলেন। ইসলামী আক্বীদা, ইসলামের মহান আদর্শ, কুরআনের মর্যাদা ও মহত্ব, রাসূলে করীম\nصَلَّی اللهُ عَلَیْہِ وَاٰلِہٖ وَسَلَّم এর সম্মান ও মর্যাদার প্রহরী হয়ে রইলেন তিনি। তিনি বিদআত মিটিয়ে, সমাজ এর সংস্কার করে, মানুষকে নবী প্রেমের সুধা পান করালেন আর اَلْحَمْدُ لِلّٰه ফিতনার মূলোৎপাটন করে দ্বীনের পতাকা সমুন্নত করলেন।\n    اَلْحَمْدُ لِلّٰه ২৫ সফরুল মুযাফফর সকল আশিকানে রাসূল মহা আড়ম্বরে আমাদের ইমাম, ইমামে আহলে সুন্নাত সায়্যিদী আ’লা হযরত رَحْمَۃُ اللهِ عَلَیْہِ এর উরসে পাকের খুশি উদযাপন করে। আল্লাহ পাক ওয়ালীয়ে কামিল সায়্যিদী আ’লা হযরত رَحْمَۃُ اللهِ عَلَیْہِ এর সদকায় সকলের উপর রহমত বর্ষণ করুক, আমাদেরকে ইশকে রাসূলের দৌলত দান করুক, ফিতনা ভরা এই যুগে ঈমানের অটলতা ও পরকালে বিনা হিসাবে জান্নাত নসীব করুক।\n  اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "আ’লা হযরত শৈশব থেকেই মুবাল্লিগ ছিলেন",
        "2": "    সায়্যিদী আ’লা হযরত رَحْمَۃُ اللهِ عَلَیْہِ এর পবিত্র জীবনীর দিকে তাকালে প্রতীয়মান হয় যে তাঁর মধ্যে নেকীর দাওয়াত দেয়া, মন্দ থেকে বাধা প্রদান করা ও উম্মতের সংশোধনের স্পৃহা কানায় কানায় পূর্ণ ছিলো। তাঁর শৈশবের একটি ঘটনা খুব প্রসিদ্ধ। একবার ওস্তাদ সাহেব মাদরাসায় বাচ্চাদের সবক পড়াচ্ছিলেন, সায়্যিদী আ’লা হযরত رَحْمَۃُ اللهِ عَلَیْہِ ও ঐ বাচ্চাদের মাঝে ছিলেন। ইতিমধ্যে এক বাচ্চা ক্লাসে প্রবেশ করলো, সে ওস্তাদকে সাহেবকে সালাম দিলো, ওস্তাদ সাহেবের মুখ থেকে নির্গত হলো- বেঁচে থাকো। তা শুনে আ’লা হযরত رَحْمَۃُ اللهِ عَلَیْہِ ওস্তাদ সাহেবকে বিনয় সহকারে বললেন- শ্রদ্ধেয় ওস্তাদ! সালামের উত্তরে তো وَعَلَيْكُمُ السَّلَامُ وَ رَحْمَةُ اللهِ وَ بَرَكَاتُهٗ বলা উচিৎ।\n\n    ওস্তাদ সাহেবও ছিলেন নেককার, তিনি শিশু মুবাল্লিগ অর্থাৎ সায়্যিদী আ’লা হযরত رَحْمَۃُ اللهِ عَلَیْہِ এর মুখ থেকে সংশোধনমূলক শুনে অসন্তুষ্ট তো হলেনই না বরং খুশি হয়ে নিজের প্রিয় ছাত্রকে অনেক দোয়া করলেন। (হায়াতে আ’লা হযরত, খণ্ড- ১, পৃষ্ঠা- ১০৭)\n"
    },
    {
        "1": "নিকৃষ্ট কে?",
        "2": "    প্রিয় ইসলামী ভাইয়েরা! এখানে আমাদের জন্য একটা শিক্ষণীয় বিষয় রয়েছে যে - আমাদেরকেও যখন কেউ ভালো কথা বলে, বোঝায়, ভুল ধরিয়ে দেয় অথবা নেকীর দাওয়াত দেয় তখন তা খুশিমনে মেনে নিয়ে নিজের সংশোধন করা উচিৎ। আমাদের এখানে সাধারণত মানুষ নষ্ট হয়ে যায়। নিজের বয়স, অবস্থান, পদ বা স্ট্যাটাস ইত্যাদির অন্তরালে নিজেকে হারিয়ে ফেলে এবং নিজেকে সংশোধন করা থেকে বঞ্চিত রয়ে যায় । কিছু হতভাগা তো সংশোধনকারীকে অনেক কটু কথাও শুনিয়ে দেয়, বলে- “নিজের বয়স দেখো, তোমার এখনো কতটুকু বুঝ হয়েছে? কালকের বাচ্চা হয়ে আমাকে বোঝাতে এসেছো? ইত্যাদি। এর কম লোকের সাবধান হওয়া উচিৎ। যখন কেউ নেকীর দাওয়াত দেয় তখন নিজেকে সংশোধন করা দরকার। কেননা যে ব্যক্তি নেকীর দাওয়াত শুনে জেদ করে বসে থাকে এর সে হলো নিকৃষ্ট লোক। তাফসীরে নঈমীতে রয়েছে- নিকৃষ্ট ব্যক্তি হলো সে - যে উপদেশ বাণী বা আল্লাহ পাকের নাম শুনে উল্টো জেদ করে বসে।\n(তাফসীরে নঈমী, পারা- ২, সূরা বাকারা, আয়াতের ব্যাখ্যা- ২০৬, খণ্ড - ২, পৃষ্ঠা- ৩৩৫)\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "নেকীর দাওয়াতের অভ্যাস গড়ে তুলুন !",
        "2": "    সায়্যিদী আ’লা হযরত رَحْمَۃُ اللهِ عَلَیْہِ এর শৈশবের এর ঘটনা থেকে আরেকটি মাদানী ফুল পাওয়া যায় তা হলো - একজন মুবাল্লিগ প্রতিটি ক্ষেত্রে মুবাল্লিগ। আমাদের উচিৎ নেকীর দাওয়াত ব্যাপকভাবে ছড়িয়ে দিতে থাকা। ভুল হয় না কার? আম্বিয়ায়ে কিরাম عَلَیْهِمُ السَّلَام ব্যতীত কোনো ব্যক্তিই মা’সূম নয়। কেউ বড়, কেউ ছোট। কেউ ডাক্তার, ইঞ্জিনিয়ার, ব্যবসায়ী, গ্রাহক, মালিক অথবা কর্মচারী, সবারই ভুল হতে পারে। যদি আমরা পরিস্থিতি বুঝে, উপস্থিত ব্যক্তির মেজাজ বুঝে, হিকমতে আ’মলী (কর্মকৌশল) সহকারে এক অপরকে নেকীর দা’ওয়াত দিতে থাকি, তবে, اِنْ شَآءَ الله ভুল ত্রুটি ও গুনাহের পরিমাণ কমে যাবে।\n"
    },
    {
        "1": "আ’লা হযরত নিঃসংকোচে নেকীর দাওয়াত দিলেন",
        "2": "    اَلْحَمْدُ لِلّٰه আমাদের আক্বা আ’লা হযরত, ইমামে আহলে সুন্নাত رَحْمَۃُ اللهِ عَلَیْہِ আপদমস্তক মুবাল্লিগ ছিলেন। তাঁর পুরো জীবন উম্মতের সংশোধনের কাজে কেটেছে । দিন হোক বা রাত, ঘরে কিংবা বাইরে, তিনি লিখে, মুখে বলে, বক্তব্য দিয়ে নেকীর দাওয়াত প্রচার করতেন। এমনকি, দেকীর দাওয়াত দেয়া, মন্দ বিষয় থেকে বাধা দান করা আ’লা হযরত رَحْمَۃُ اللهِ عَلَیْہِ এর স্বভাবের অংশ হয়ে গিয়েছিলো। সায়্যিদী আ’লা হযরত\nرَحْمَۃُ اللهِ عَلَیْہِ এর দ্বিতীয় হজ্বের ঘটনা। সে দিন ছিলো জুমার দিন, আ’লা হযরত رَحْمَۃُ اللهِ عَلَیْہِ জুমার নামায পড়ার জন্য এক মসজিদে গেলেন। ওখানকার খতীব সাহেব খুতবায় এমন একটি কথা বললেন যা শরয়ীভাবে সঠিক ছিলো না।নিজের শহর কিংবা নিজের দেশও ছিলো না; আবার মসজিদ, ভরা মজলিশ, খতীব সাহেব খুতবাও পড়ছেন। খতীবেরও তো নিজের প্রভাব বলতে কিছু থাকে। এমন অবস্থায় মানুষ সংকোচ করে, অনেক সময় ভয়ও হয় যে যদি ভরা মজলিসে আওয়াজ করি, না জানি লোকজন আমার সাথে কী আচরণ করে বসে? কিন্তু কুরবান হয়ে যান! আ’লা হযরত رَحْمَۃُ اللهِ عَلَیْہِ এর স্বভাব ছিলো এমন যে, মন্দ কিছু দেখলে তা সংশোধন না করে বসে থাকা তিনি পছন্দ করতেন না। সুতরাং যখনই খতীব সাহেব শরীয়ত পরিপন্থী মন্তব্য করলেন, সায়্যিদী আ’লা হযরত\nرَحْمَۃُ اللهِ عَلَیْہِ মুখ মুবারক থেকে উঁচু আওয়াজে নিঃসংকোচে উচ্চারিত হলো- اَللّٰہُمَّ هٰذَا مُنْکَر হে আল্লাহ, এটা মন্দ।\n    এই ঘটনা বর্ণনা করার পর আ’লা হযরত رَحْمَۃُ اللهِ عَلَیْہِ বলেন- হাদীসে পাকে রয়েছে, যে ব্যক্তি মন্দ কাজ দেখে সে যেনো নিজের হাত দ্বারা প্রতিহত করে, যদি তা করার ক্ষমতা না থাকে তবে সে যেনো মুখ দিয়ে বাধা দেয়, যদি মুখেও বাধা দিতে না পারে তবে যেনো অন্তরে খারাপ জানে আর এ হলো ঈমানের সর্বনিম্ন স্তর । (মুসলিম, পৃষ্ঠা - ৪২, হাদীস- ৪৯)\n\n    اَلْحَمْدُ لِلّٰه আল্লাহ পাকের দয়ায় আমি এই হুকুমের মধ্যম পর্যায়ে আমল করেছি অর্থাৎ মুখে প্রতিরোধ করেছি এবং আল্লাহর রহমতে কারো আমার কাছে আসার সাহস হয় নি বরং এইভাবে নেকীর দাওয়াত দেওয়াতে এবং কোনো প্রকার ক্ষতি থেকে নিরাপদে থাকাতে ওখানকার উলামায়ে কিরাম আমাকে মুবারকবাদ জানিয়েছেন।\n(মালফূযাতে আ’লা হযরত, পৃষ্ঠা - ২০৩)\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "নেকীর দাওয়াত হিকমতে আ’মলীর মাধ্যমে দিন",
        "2": "\tএখানে একটি ব্যাখ্যার প্রয়োজন আছে। مَاشَآءَالله সায়্যিদী আ’লা হযরত رَحْمَۃُ اللهِ عَلَیْہِ অনেক উঁচু ব্যক্তিত্বের অধিকারী ছিলেন। তাঁর জ্ঞানগত মর্যাদা অনেক উঁচু পর্যায়ের ছিলো। দুনিয়ার বড় বড় আলিমগণ তাঁর ইলমের শান ও শওকত দেখে গুণমুগ্ধ হয়ে যেতেন। তাছাড়া আ’লা হযরত ওয়ালীয়ে কামিলও ছিলেন। তিনি যে এইভাবে খতীব সাহেবকে ধরেছেন এবং তাঁকে নেকীর দাওয়াত দিয়েছেন, এ কাজ কেবল আ’লা হযরত\nرَحْمَۃُ اللهِ عَلَیْہِ এর মতো উচ্চ মর্যাদাসম্পন্ন ব্যক্তিদের শোভা পায়। আমাদের মতো সাধারণ লোক যদি এইভাবে ইমাম ও খতীব সাহেবকে সংশোধন করে তাহলে তো বিপদ হতে পারে। একইভাবে যদি বড় কাউকে সংশোধন করতে হয় তবে যথার্থ হিকমতে আ’মলী (কর্মকৌশল) ও আদব সহকারে করাই বুদ্ধিমানের কাজ।\n"
    },
    {
        "1": "আ’লা হযরত رَحْمَۃُ اللهِ عَلَیْہِ এর চমৎকার হিকমতে আমলী",
        "2": "    সায়্যিদী আ’লা হযরত رَحْمَۃُ اللهِ عَلَیْہِ ও নিজের বড়জন ও গণ্যমান্য ব্যক্তিবর্গদের সংশোধন খুব সুন্দর হিকমতে আমলী (কর্মকৌশল) এর মাধ্যমে করতেন। মারহারা শরীফ হলো আ’লা হযরত رَحْمَۃُ اللهِ عَلَیْہِ এর পীরের আস্তানা, ওখানকার সাজ্জাদানশীন হযরত মাহদী হাসান মিয়া رَحْمَۃُ اللهِ عَلَیْہِ বলেন- আমি যখন বেরেলী আসতাম তখন আ’লা হযরত\nرَحْمَۃُ اللهِ عَلَیْہِ খোদ নিজে আমার জন্য খাবার নিয়ে আসতেন আর হাতও ধুয়ে দিতেন। একবার আমি বেরেলী এলাম, আমি স্বর্ণের আংটি আর ব্রেসলেট পরা ছিলাম। যথারীতি আ’লা হযরত رَحْمَۃُ اللهِ عَلَیْہِ আমার হাত ধুয়ে দিলেন আর বললেন- “শাহযাদা হুযুর, এই আংটি ও ব্রেসলেট আমাকে দিয়ে দিন।” খুলে দিয়ে দিলাম।\n\n    তারপর বেরেলী শরীফের শিডিউল সম্পুর্ণ হওয়ার পর মুম্বাই চলে গেলাম। মুম্বাই থেকে যখন মারহারা শরীফ ফিরে এলাম তখন আমার কন্যা বলল- “আব্বাজান! বেরেলি শরীফের মাওলানা সাহেব (আ’লা হযরত رَحْمَۃُ اللهِ عَلَیْہِ) এর কাছ থেকে একটা পার্সেল এসেছিলো। তাতে ব্রেসলেট, স্বর্ণের আংটি ও একটি চিঠি ছিলো। চিঠিতে লেখা ছিলো- শাহযাদি সাহেবা! এই দুইটি অলংকার আপনার জন্য।\n(হায়াতে আ’লা হযরত, খণ্ড- ১, পৃষ্ঠা- ১৪৯)\n\n    চিন্তা করে দেখুন! সায়্যিদী আ’লা হযরত رَحْمَۃُ اللهِ عَلَیْہِ কেমন হিকমতে আ’মলী সহকারে সাজ্জাদানশীনের সংশোধন করলেন। এটা জরুরী নয় যে কেউ যদি স্বর্ণের আংটি ইত্যাদি পরা থাকে, আমরাও তার হাত থেকে খুলে নিয়ে ঘরে পৌঁছে দেবো। মোটকথা, যেখানে যেমন পরিবেশ সেখানে তেমন কৌশল অবলম্বন করতে হব। আল্লাহ পাক আমাদেরকে হিকমতে আ’মলী (কর্মকৌশল) এর দৌলত দান করুক!\n    হে আশিকানে রাসূল! মনে রাখবেন! পুরুষের জন্য স্বর্ণের আংটি, দুল, ব্রেসলেট ইত্যাদি পরা জায়িয নেই * আজকাল আমাদের সমাজের অনেক লোক খুব শখ করে স্বর্ণ অথবা বিভিন্ন ধাতুর আংটি, ব্রেসলেট ইত্যাদি পরে, যা নাজায়িয ও হারাম এবং জাহান্নামে নিয়ে যাওয়ার মতো কাজ। (বাহারে শরীয়ত, খণ্ড- ৩, পৃষ্ঠা- ৪২৬-৪২৮, খণ্ড- ১৬) * পুরুষের জন্য ঐ আংটি জায়িয, যা পুরুষের আংটির মতো অর্থাৎ শুধুমাত্র এক পাথর বিশিষ্ট আর যদি তাতে (একাধিক) পাথর থাকে তবে তা যদি রুপারও তৈরি হয়, পুরুষের জন্য নাজায়িয।\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "ইলমে গায়বের মাসআলা বুঝতে পারলো ..!!",
        "2": "    একবার সায়্যিদী আ’লা হযরত رَحْمَۃُ اللهِ عَلَیْہِ এর খিদমতে এক ব্যক্তিকে হাজির করা হলো, সে প্রিয় নবী صَلَّی اللهُ عَلَیْہِ وَاٰلِہٖ وَسَلَّمএর ইলমে গায়বের ব্যাপারে দ্বিধাদ্বন্দে ভুগছিলো। সে আ’লা হযরত رَحْمَۃُ اللهِ عَلَیْہِ এর খিদমতে প্রশ্ন করলো, সায়্যিদী আ’লা হযরত رَحْمَۃُ اللهِ عَلَیْہِ খুবই নম্রতা ও আন্তরিকতার সাথে, কুরআন ও হাদীসের দলিল দিয়ে তাকে বোঝালেন ।\n\n    اَلْحَمْدُ لِلّٰه ঐ ব্যক্তি যে বিভ্রান্তির শিকার ছিলো, তা দূর হয়ে গেলো। কিছুদিন পর এক হাফিয সাহেব আ’লা হযরতের খিদমতে হাযির হয়ে আরয করলো- হুযুর, ঐ ব্যক্তি (যার ইলমে গায়ব নিয়ে সন্দেহ ছিলো) যখন এখান থেকে চলে যাচ্ছিল, সে রাস্তার মধ্যেই বলতে লাগলো- আ’লা হযরত رَحْمَۃُ اللهِ عَلَیْہِ এর কথাগুলো আমার হৃদয় কবুল করেছে, এখন আমি اِنْ شَآءَ الله তাঁর মুরীদ হবো। (মালফূযাতে আ’লা হযরত, ৯০ পৃষ্ঠা)\n"
    },
    {
        "1": "নম্রভাবে বোঝানোর উপকারীতা",
        "2": "\tঐ হাফিয সাহেব যখন বলল যে ঐ ব্যক্তি মাসআলা বুঝতে পেরেছে এবং সে আ’লা হযরত رَحْمَۃُ اللهِ عَلَیْہِ এর মুরিদ হতে চায়, তখন সায়্যিদী আ’লা হযরত رَحْمَۃُ اللهِ عَلَیْہِ মাদানী ফুল পেশ করতে গিয়ে বললেন- দেখো, নম্রতার উপকারীতা কখনোই কঠোরতা দিয়ে পাওয়া যায় না। যদি ঐ ব্যক্তির সাথে কঠোর আচরণ করা হতো তবে তা কখনোই সম্ভব হতো না (অর্থাৎ কঠোরতার সাথে বোঝানো হলে সঠিক মাসআলা বোঝা সম্ভব হতো না এবং সঠিক দ্বীনি মাসআলা থেকে আরও দূরে সরে যেতো)। আরও বলেন- যেসব লোকের আক্বীদা مُذَبذَبْ (অর্থাৎ দূর্বল), তাদের সাথে নম্রভাবে কথা বলো যাতে তারা সঠিক পথে ফিরে আসে।\n(মালফূযাতে আ’লা হযরত, পৃষ্ঠা - ৯০)\n\n    মনে রাখবেন! যদি কোনো ব্যক্তি আকিদার ব্যাপারে বিভ্রান্তির শিকার হয় তবে আমাদের মতো সাধারণ মানুষের উচিৎ তার সাথে তর্ক বিতর্ক না করা বরং তাকে কোনো আশিকানে রাসূল মুফতী সাহেবের খিদমতে নিয়ে যাওয়া, মুফতী সাহেব কুরআন ও হাদীসের আলোকে বুঝিয়ে দেবেন, اِنْ شَآءَ الله সংশোধনের পথ উন্মুক্ত হবে।"
    },
    {
        "1": "চোখের দৃষ্টি দিয়ে নেকীর দাওয়াত",
        "2": "    প্রিয় ইসলামী ভাইয়েরা! সায়্যিদী আ’লা হযরত, ইমামে আহলে সুন্নাত, ইমাম আহমদ রযা رَحْمَۃُ اللهِ عَلَیْہِ ওয়ালীয়ে কামিল ছিলেন। তিনি অনেক সময় কারামতের মাধ্যমেও মানুষের সংশোধন করতেন। যেমন- ১৩২৯ হিজরির কথা, আ’লা হযরত, ইমামে আহলে সুন্নাত, ইমাম আহমদ রযা رَحْمَۃُ اللهِ عَلَیْہِ আল্লামা শাহ ওয়াসী’ আহমদ সূরতী رَحْمَۃُ اللهِ عَلَیْہِ এর কাছে অবস্থান করছিলেন। এর এরমধ্যে সায়্যিদী ফরযন্দ আলী সাহেব আ’লা হযরত رَحْمَۃُ اللهِ عَلَیْہِ এর সাথে দেখা করতে এলেন। সৈয়দ সাহেবের দাড়ি কাটা ছিলো। আ’লা হযরত رَحْمَۃُ اللهِ عَلَیْہِ অনেকক্ষণ ধরে গভীর দৃষ্টিতে সৈয়দ সাহেবের চেহারার দিকে তাকিয়ে রইলেন।\n\n    সৈয়দ সাহেব বলেন- তাঁর দৃষ্টিতে আমার ঘাম ছুটলো, মনে হচ্ছিলো যেন একজন সত্যিকার আশিকে রাসূল আমাকে দাড়ি রাখার জন্য নীরবে নির্দেশনা দিয়ে যাচ্ছেন। اَلْحَمْدُ لِلّٰه আমার হিদায়ত নসীব হয়েছে এবং আমি দাড়ি কামানো থেকে তাওবা করেছি। (হায়াতে আ’লা হযরত, খণ্ড - ৩, পৃষ্ঠা- ২৩৮) سُبْحٰنَ الله! আ’লা হযরত رَحْمَۃُ اللهِ عَلَیْہِ এর কত উঁচু শান...!!\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "আ’লা হযরত ও ইলমী মুযাকারা (আলোচনা)",
        "2": "    প্রিয় ইসলামী ভাইয়েরা! সায়্যিদী আ’লা হযরত رَحْمَۃُ اللهِ عَلَیْہِ এর সমগ্র জীবন নেকীর দাওয়াতের কাজে ব্যয় হয়েছে। ব্যক্তির সংশোধন ও সমাজ সংশোধনের জন্য আ’লা হযরত رَحْمَۃُ اللهِ عَلَیْہِ অনেক পন্থা অবলম্বন করেছেন। নেকীর দাওয়াতকে ব্যাপকভাবে ছড়িয়ে দেয়া ও মানুষের মাঝে ইলমের আলো বিতরণের লক্ষ্যে সায়্যিদী আ’লা হযরত رَحْمَۃُ اللهِ عَلَیْہِ এর একটি খুব প্রিয় কাজ ছিলো যে তিনি ইলমী মুযাকারা (আলোচনা) করতেন। আ’লা হযরত رَحْمَۃُ اللهِ عَلَیْہِ এর প্রতিদিনের অভ্যাস ছিলো যে আসরের নামায পড়ে ঘরের বৈঠকখানার চারপায়াতে তাশরিফ রাখতেন, আশেপাশে চেয়ার রাখা হতো, লোকজন সাক্ষাত করতে এলে চেয়ারে বসতো। এরমধ্যে সাক্ষাতের জন্য আগত ব্যক্তিরা নিজের প্রয়োজন সম্পর্কে জানাতেন, তাদের প্রয়োজন পূরণ করা হতো। প্রত্যেকের খোঁজখবর নিতেন। ইলম, হিকমত ও বরকতের ধারা প্রবাহিত হতো। মানুষ বিভিন্ন প্রশ্ন করতো, নিজের ইলমী সমস্যা উত্থাপন করতো আর আ’লা হযরত رَحْمَۃُ اللهِ عَلَیْہِ সেগুলোর উত্তর প্রদান করতেন। এইভাবে আ’লা হযরত رَحْمَۃُ اللهِ عَلَیْہِ এর ইলমী পরিপূর্ণতার মাধ্যমে আওয়াম ও আলেম (সাধারণ মানুষ ও উলামা) সকলেই ধন্য হতেন ।\n(আক্বা صَلَّی اللهُ عَلَیْہِ وَاٰلِہٖ وَسَلَّم কা জাদওয়াল, পৃষ্ঠা - ৩৩, ৩৪)\n\n    اَلْحَمْدُ لِلّٰه আশিকে আ’লা হযরত, শায়খে তরীকত, আমীরে আহলে সুন্নাত, দা’ওয়াতে ইসলামীর প্রতিষ্ঠাতা, হযরত আল্লামা মাওলানা মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ ও প্রতি সপ্তাহে ইশার নামাযের পর মাদানী চ্যানেলে লাইভ মাদানী মুযাকারা করেন। যেখানে বিশ্বজড়ে আশিকানে রাসূল বিভিন্ন বিষয়ে প্রশ্ন করেন আর আমীরে আহলে সুন্নাত কুরআন, হাদীস এবং নিজের অভিজ্ঞতার আলোকে ইলম ও হিকমতে ভরপুর উত্তর প্রদান করেন। মূলত শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ আ’লা হযরত رَحْمَۃُ اللهِ عَلَیْہِ এর ইলমী মুযাকারা (আলোচনা) এর ঐতিহ্য অব্যাহত রেখেছেন।\n\n    اَلْحَمْدُ لِلّٰه মাহে রবিউল আওয়াল খুব কাছেই। রবিউল আউয়াল শরীফের চাঁদরাত থেকে শুরু করে বার তারিখ পর্যন্ত প্রতিদিন ইশার নামাযের পর শায়খে তরীকত, আমীরে আহলে সুন্নাত, হযরত আল্লামা মাওলানা মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ মাদানী চ্যানেলে লাইভ মাদানী মুযাকারা করে থাকেন। আপনারাও রবিউল আউয়ালের এই ১২টি মাদানী মুযাকারায় অংশগ্রহণ করার নিয়্যত করুন এবং ইলম ও হিকমতের মাদানী ফুল শ্রবণ করার সৌভাগ্য অর্জন করুন। আল্লাহ পাক আমল করার তাওফিক দান করুক।\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "আ’লা হযরতের এক ইলমী মুযাকারা (আলোচনা)",
        "2": "    ২৮ রজবুল মুরাজ্জব ১৩৩৭ হিজরি, জুমার দিন। সায়্যিদী আ’লা হযরত رَحْمَۃُ اللهِ عَلَیْہِ জবলপুর তাশরিফ নিয়ে গেলেন। তখন আসরের কাছাকাছি সময়। মুরীদ ও ভক্তবৃন্দ জমায়েত হলো। বিভিন্ন বিষয়ে ইলমী প্রশ্নোত্তর শুরু হলো। সায়্যিদী আ’লা হযরত رَحْمَۃُ اللهِ عَلَیْہِ ঐ সময় বদমাযহাবী ও খারাপ লোকদের সংস্পর্শ থেকে বেঁচে থাকার ব্যাপারে মাদানী ফুল দিচ্ছিলেন।\n    শাহযাদায়ে আ’লা হযরত আল্লামা মুস্তফা রযা খাঁন رَحْمَۃُ اللهِ عَلَیْہِ বলেন- ঐ মজলিসে কিছু লোক ছিলো যারা বদমাযহাবীদের সাথে ওঠাবসা করতো। আ’লা হযরত رَحْمَۃُ اللهِ عَلَیْہِ এর মূল্যবান উপদেশ শুনে তারা মনে মনেই নিজেদেরকে তিরস্কার করছিলো এবং হঠাৎ হঠাৎ কোনো এক কোনা থেকে তাওবা ও ইস্তিগফারের আওয়াজও ভেসে আসছিলো। এমতাবস্থায় এক অনুতপ্ত ব্যক্তি উঠে দাঁড়ালো আর সায়্যিদী আ’লা হযরত رَحْمَۃُ اللهِ عَلَیْہِ কদমে পড়ে তাওবা করতে লাগলো।\n\n    তখন আ’লা হযরত رَحْمَۃُ اللهِ عَلَیْہِ বললেন- ভাইয়েরা, এটা রহমত অবতীর্ণ হওয়ার সময়। সকলে নিজের গুনাহ থেকে তাওবা করুন। যাদের গুনাহ গোপন, তারা মনে মনে তাওবা করুন আর যাদের গুনাহ প্রকাশ্য, তারা প্রকাশ্যে তাওবা করুন। সকলে সত্যমনে তাওবা করুন কেননা আল্লাহ পাক এভাবেই তাওবা কবুল করেন। আমি দোয়া করছি আল্লাহ পাক আপনাদের সকলকে অটলতা দান করুক।\n\n\tসায়্যিদী আ’লা হযরত رَحْمَۃُ اللهِ عَلَیْہِ এর এই কয়েক বাক্যে মজলিশের চেহারাই বদলে গেলো । তাঁর পবিত্র কথার প্রভাব এমন ছিলো যে মানুষ বিলাপ করে করে কান্না করতে লাগলো। অন্য রকম এক পরিবেশের অবতারণা হলো সেখানে। আ’লা হযরত رَحْمَۃُ اللهِ عَلَیْہِ খোদ নিজে কান্না করে করে মাগফিরাতের দোয়া করছিলেন। শাহযাদায়ে আ’লা হযরত رَحْمَۃُ اللهِ عَلَیْہِ এর বর্ণনা অনুযায়ী ঐসময় ১০৭ জন লোক গুনাহ থেকে তাওবা করে নেকীর পথের মুসাফির হয়েছিলো । (মালফূযাতে আ’লা হযরত, পৃষ্ঠা- ৩০২)\n\n    আল্লাহ পাক সায়্যিদী আ’লা হযরত رَحْمَۃُ اللهِ عَلَیْہِ এর সদকায় আমাদেরকেও সত্যিকার তাওবা নসীব করুক।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد"
    },
    {
        "1": "আ’লা হযরতের নসিহত",
        "2": "    সায়্যিদী আ’লা হযরত رَحْمَۃُ اللهِ عَلَیْہِ এর কাছে বিভিন্ন উপলক্ষে যেসব প্রশ্ন করা হয়েছে এবং তিনি সেগুলোর মৌখিক উত্তর প্রদান করেছেন। শাহযাদায়ে আ’লা হযরত মুফতীয়ে আযম হিন্দ, হযরত আল্লামা মুস্তফা রযা খাঁন رَحْمَۃُ اللهِ عَلَیْہِ মালফূযাতে আ’লা হযরত নামে একটি কিতাবে ঐ সব প্রশ্নোত্তর সংকলন করেছেন।\n\n    খুবই তথ্যবহুল ও চমৎকার একটি কিতাব, اَلْحَمْدُ لِلّٰه দা’ওয়াতে ইসলামীর বিভাগ আল মদীনাতুল ই’লমিয়া (Islamic Research Cenrtre) এ নিয়ে কাজ করেছে। এই কিতাবটি মাকতাবাতুল মদীনা থেকে হাদিয়ার বিনিময়ে সংগ্রহ করতে পারবেন।\n"
    },
    {
        "1": "১২ দ্বীনি কাজের একটি দ্বীনি কাজ হলো প্রাপ্তবয়স্কদের মাদরাসাতুল মদীনা",
        "2": "    প্রিয় ইসলামী ভাইয়েরা! হৃদয়ে নবী প্রেমের শিখা প্রজ্জ্বলিত করতে, আল্লাহ ও রাসূল صَلَّی اللهُ عَلَیْہِ وَاٰلِہٖ وَسَلَّم এর অনুগত বান্দা হতে আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান। সাব-ইউনিটের ১২ দ্বীনি কাজে জোরেশোরে অংশগ্রহন করুন! এর اِنْ شَآءَ الله এর বরকতে দ্বীন ও দুনিয়ার অসংখ্য কল্যাণ নসীব হবে। সাব-ইউনিটের ১২ দ্বীনি কাজের একটি দ্বীনি কাজ হলো প্রাপ্তবয়স্কদের মাদরাসাতুল মদীনা।\n\n   اَلْحَمْدُ لِلّٰه দা’ওয়াতে ইসলামীর অধীনে বিভিন্ন মসজিদ ইত্যাদিতে আয়োজিত প্রাপ্তবয়ষ্কদের মাদরাসাতুল মদীনায় বয়স্ক ইসলামী ভাইদেরকে তাজভীদ সহকারে পবিত্র কুরআন শেখানো হয় এবং পাশাপাশি শরীয়তের মৌলিক, প্রয়োজনীয় হুকুম-আহকাম ও মাসআলা-মাসায়িল এবং সুন্নাত ও আদব শেখানো হয় ।\n"
    },
    {
        "1": "মাদানী কায়িদা (Madani Qaidah) মোবাইল অ্যাপ্লিকেশন",
        "2": "    কুরআনে করীমের ফয়যান ছড়িয়ে দেয়ার জন্য দা’ওয়াতে ইসলামীর আইটি ডিপার্টমেন্ট একটি মোবাইল এপ্লিক্যাশন নিয়ে এসেছে যার নাম- মাদানী কায়িদা (Madani Qaida)। এই অ্যাপ্লিকেশনে সম্পূর্ণ মাদানী কায়িদা ও তার অডিও বিদ্যমান রয়েছে অর্থাৎ আপনি এই অ্যাপ্লিকেশনে মাদানী কায়িদার যে হরফ বা যে শব্দে ক্লিক করবেন করবেন, সাথে সাথে অডিওতে তার উচ্চারণ শুনতে পাবেন। এভাবে এই অ্যাপ্লিকেশনের সাহায্যে খুব সহজে মাদানী কায়িদা পড়ে এবং তা অনুশীলন করে সঠিক মাখরাজ ও প্রয়োজনীয় তাজভীদ শিখতে পারবেন। এই অ্যাপ্লিকেশন আপনার স্মার্টফোনে ইনস্টল করে নিন। আপনি নিজেও উপকৃত হোন ও অপরকেও উৎসাহিত করুন।\n\n    আল্লাহ পাক আমাদেরকে আমল করার তাওফিক দান করুক।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                                    \tصَلَّی اللهُ عَلٰی مُحَمَّد\n"
    },
    {
        "1": "জানাযার আহকাম",
        "2": "    প্রিয় ইসলামী ভাইয়েরা! আসুন শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর রিসালা “মৃত ব্যক্তির কষ্ট” থেকে জানাযার আহকাম সম্পর্কে শুনি- প্রথমে ২টি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণী লক্ষ্য করুন- (১) যখন কোনো জান্নাতী ব্যক্তির মৃত্যু হয়, তখন ঐসব লোকদের আযাব দিতে আল্লাহ পাকের লজ্জাবোধ হয় - যারা তাঁর জানাযা নিয়ে গমন করে, যারা এর পিছনে চলে এবং যারা তাঁর জানাযার নামায আদায় করেছে। (ফেরদৌসুল আখবার, ১/২৮২, হাদীস- ১১০৮) (২) মুমিন বান্দা মারা যাওয়ার পর সর্বপ্রথম এই পুরুষ্কার দেয়া হবে যে তার জানাযায় অংশগ্রহণকারী সকলকে ক্ষমা করে দেয়া হবে। (মুসনাদুল বাযার, ১১/৮৬, হাদীস- ৪৭৯) * জানাযার নামাযে আল্লাহ পাকের সন্তুষ্টি, ফরয আদায়, মৃত ব্যক্তি ও তার নিকট আত্মীয়দের সন্তুষ্টি ইত্যাদি ভালো ভালো নিয়্যতে অংশগ্রহণ করা উচিৎ । * জানাযার সাথে যাওয়ার সময় নিজের পরিণতির ব্যাপারে ভাবতে থাকুন যে যেমনিভাবে আজ এই ব্যক্তিকে নিয়ে যাওয়া হচ্ছে, তেমনিভাবে একদিন আমাকেও নিয়ে যাওয়া হবে, যেমনিভাবে এই ব্যক্তিকে মাটির নিচে দাফন করা হবে, তেমনিভাবে আমাকেও দাফন করা হবে। এমন চিন্তাভাবনা করা ইবাদত ও সাওয়াবের কাজ।\n"
    },
    {
        "1": "ঘোষণা",
        "2": "    জানাযার অবশিষ্ট আহকাম তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!                      صَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!\t              صَلَّی اللهُ عَلٰی مُحَمَّد\n"
    }
]