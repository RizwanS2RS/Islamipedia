[
    {
        "1": "কুরআন নাযিলের উদ্দেশ্য",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n\n\n\n\n\n"
    },
    {
        "1": "দরূদ শরীফের ফযিলত",
        "2": "عَنْ اَبِي هُرَيْرَةَ، قَالَ: قَالَ رَسُولُ اللهِ صَلَّى اللهُ عَلَيْهِ وَسَلَّمَ: مَنْ صَلَّى عَلَيَّ عِنْدَ قَبْرِي\nوُكِّلَ بِهَا مَلَكٌ يَبْلُغَنِي، وَكُفِي بِهَا اَمْرَ دُنْيَاهُ وَآخِرَتِهِ، وَكُنْتُ لَهُ شَهِيدًا اَوْ شَفِیْعًا\n    \tপ্রসিদ্ধ সাহাবীয়ে রাসূল হযরত আবু হুরায়রা رَضِیَ اللهُ عَنْہُ থেকে বর্ণিত: আল্লাহ পাকের সর্বশেষ নবী, صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: যে আমার কবরের পাশে আমার প্রতি সালাম নিবেদন করে, আল্লাহ পাক Zvi উপর একজন ফেরেশতা নিযুক্ত করেন, যে আমার নিকট তার সালাম পৌছেঁ দিবে এবং তার দুনিয়া ও আখেরাতের বিষয়াদির জন্য যথেষ্ট হবে এবং এর পাশাপাশি আমিও তার সাক্ষী হবো (অথবা এটি বলেছেন যে) আমি তার সুপারিশ করবো। (শুয়াবুল ঈমান, খণ্ড: ২ পৃষ্ঠা: ২১৮, হাদীস: ১৫৮৩)\n"
    },
    {
        "1": "সূরা ক্বদরের শানে নুযুল",
        "2": "    \tতাফসীরে আযীযির মধ্যে রয়েছে: একদা আমাদের প্রিয় নবী, মাক্কী মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم পূর্ববর্তী উম্মত এবং তাদের দীর্ঘায়ু সম্পর্কে চিন্তাভাবনা করলেন এবং নিজ উম্মতের স্বল্প আয়ুর ব্যাপারে পর্যবক্ষণ করলেন তখন উম্মতের সহায়ক, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর হৃদয় করুণায় ভরে গেল, তিনি صَلَّی اللهُ عَلَیْہِ وَاٰلِہٖ وَسَلَّم এটি ভেবে বিষাদগ্রস্ত হয়ে গেলেন যে, আমার উম্মত যদি আজীবন অধিক পরিমাণে নেকী করে তবুও পূর্ববর্তী উম্মতদের সমপরিমাণ নেকী করতে পারবে না। এদিকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর হৃদয় মোবারক বিষাদগ্রস্ত হলো, ওই দিকে আল্লাহ পাকের রহমতের সাগরে জোয়ার এসে গেলো এবং আল্লাহ পাক তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم কে সান্তনা দেওয়ার জন্য  তাকে \"লাইলাতুল কদর\" উপহার দিলেন। (তাফসীরে আযীযি, পারা: ৩০, সূরা: ক্বদর, খণ্ড: ৩, পৃষ্ঠা: ২৫৭) সুতরাং ইরশাদ করেন:\nاِنَّاۤ  اَنْزَلْنٰہُ  فِیْ  لَیْلَۃِ  الْقَدْرِ  ۚ(ۖ۱)\nوَ مَاۤ  اَدْرٰىکَ مَا لَیْلَۃُ  الْقَدْرِ ؕ(۲)\n  لَیْلَۃُ  الْقَدْرِ ۬ۙ خَیْرٌ  مِّنْ  اَلْفِ شَہْرٍ ؕ(ؔ۳)  تَنَزَّلُ الْمَلٰٓئِکَۃُ وَ الرُّوْحُ  فِیْہَا\nبِاِذْنِ رَبِّہِمْ ۚ مِنْ  کُلِّ  اَمْرٍ ۙ(ۛ۴)\nسَلٰمٌ ۟ۛ ہِیَ حَتّٰی مَطْلَعِ  الْفَجْرِ  (۵)\n(পারা: ৩০, সূরা: ক্বদর, আয়াত: ১-৫)            কানযুল ঈমান থেকে অনুবাদ: নিশ্চয় আমি সেটা ক্বদরের রাতে অবর্তীর্ণ করেছি , এবং আপনি কি জানেন ক্বদর-রাত্রি কি  ক্বদরের রাত হাজার মাস থেকে উত্তম, এতে ফিরিশতাগণ ও জিব্রাঈল অবতীর্ণ হয়ে থাকে, স্বীয় প্রতিপালকের আদেশে প্রত্যেক কাজের জন্য। ওটা শান্তি- ভোর উদয় হওয়া পর্যন্ত।\n\n                        سُبْحَانَ الله! কতইনা মহিমা আমার আক্বা ও মাওলা মুহাম্মদ মুস্তফা\nصَلَّی اللهُ عَلَیْہِ وَاٰلِہٖ وَسَلَّم এর। তিনি উম্মতের ব্যাপারে চিন্তিত হলেন, তো আল্লাহ পাক তাঁর মনতুষ্টির জন্য উম্মতকে শবে ক্বদরের মতো এক মহান নিয়ামত দান করলেন।\n"
    },
    {
        "1": "উম্মতে মোস্তফার একটি বিশেষত্ব",
        "2": "    \tআল্লাহ পাক তাঁর প্রিয় নবী, মক্কী মাদানী সরকার صَلَّی اللهُ عَلَیْہِ وَاٰلِہٖ وَسَلَّم এর উসিলায় শবে ক্বদরের উপহার প্রদান করেছেন। এই পুরস্কার, এই করুণা এই উম্মতের জন্য নির্দিষ্ট। পূর্বেকার উম্মতদেরকে শবে ক্বদর দান করা হয়নি, সুতরাং হযরত আনাস বিন মালিক رَضِیَ اللهُ عَنْہُ থেকে বর্ণিত, আল্লাহপাকের প্রিয় নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাক আমার উম্মতকে শবে কদরের উপহার প্রদান করেছেন এবং তাদের পূর্বে অন্য কাউকে এই রজনী দান করা হয়নি।\n(মুসনাদে ফেরদৌস, খণ্ড: ১, পৃষ্ঠা: ১৭৩, হাদীস: ৬৪৭)\n\n"
    },
    {
        "1": "শবে ক্বদরের কতিপয় ফযিলত",
        "2": "    \tপ্রিয় ইসলামী ভাইয়েরা! আজ রমযান মাসের ২৭তম রাত এবং অধিকাংশ ওলামায়ে কেরাম এই দিকেই রয়েছেন যে, রমযান মাসের ২৭তম রাতই হচ্ছে শবে ক্বদর। তাই আমরা আশা করি যে, اَلْحَمْدُ لِلّٰه! আজ শবে ক্বদর, আজ মাগফেরাতের রাত, আজ রহমতের রাত, আজ সেই রাত যাতে ইবাদত করা হাজার মাসের ইবাদতের চেয়ে উত্তম, আজ শান্তির রাত। হযরত আব্দুল্লাহ ইবনে আব্বাস رَضِیَ اللهُ عَنْہُ থেকে বর্ণিত,\n    \tসরকারে আলী ওয়াকার, মদীনার তাজদার صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যখন শবে ক্বদর আসে তখন আল্লাহ পাকের আদেশে হযরত জিব্রাইল عَلَیْہِ السَّلَام সবুজ পতাকা ফেরেশতাদের বিশাল বাহিনী নিয়ে জমিনে অবতরণ করেন এবং সেই সবুজ পতাকাটি কা'বা শরীফের উপর উত্তোলন করে দেন, হযরত জিব্রাইল عَلَیْہِ السَّلَام এর ১০০টি বাহু রয়েছে, যার মধ্যে দু'টি বাহু শুধুমাত্র সেই রাতে খুলেন, সেই বাহুগুলি পূর্ব ও পশ্চিমে ছড়িয়ে পড়ে, অতঃপর হযরত জিব্রাইল عَلَیْہِ السَّلَام ফেরেশতাদের নির্দেশ দেন যে, আজ রাতে যে মুসলমান দাঁড়িয়ে, বসে, নামায এবং জিকিরে রত থাকবে, তাদের সাথে করমর্দন করো এবং তাদের দোয়ায় আমীনও বলো, যতক্ষণ না সকাল উদয় হয়ে যায়। (শুয়াবুল ঈমান, খণ্ড: ৩, পৃষ্ঠা: ৩৩৬, হাদীস: ৩৬৯৫)\n\n    \tপ্রিয় ইসলামী ভাইয়েরা! শবে ক্বদর অনেক বরকতপূর্ণ একটি রাত এবং এর সাথে সাথে এই মুবারক রাত কুরআন অবতীর্ণেরও রাত। জী হ্যাঁ! আল্লাহ পাকের বরকতময় বাণী হলো:\nاِنَّاۤ  اَنْزَلْنٰہُ  فِیْ  لَیْلَۃِ  الْقَدْرِ ۚ(ۖ۱)\n(পারা: ৩০, সূরা: ক্বদর, আয়াত: ১)               কানযুল ঈমান থেকে অনুবাদ: নিশ্চয় আমি সেটা ক্বদরের রাতে অবর্তীর্ণ করেছি।\n\n    \tতাফসীরে সিরাতুল-জিনানে রয়েছে: * পবিত্র কুরআন অবতীর্ণ হওয়ার সূচনা হয়েছিলো রমযান মাসে। (তাফসীরে কবীর, পারা: ২, সূরা: বাকারা, আয়াতের পাদটিকা: ১৮৫, খণ্ড: ২, পৃষ্ঠা: ২৫২) * সম্পূর্ণ কুরআন শরীফ রমযান মাসে শবে ক্বদরে লৌহে মাহফুয থেকে পৃথিবীর আসমানে অবতরণ করা হয় এবং বাইতুল ইযযতে অবস্থান করে। (তাফসীরে খাযিন, পারা: ২, সূরা: বাকারা, ১৮৫ নং আয়াতের পাদটীকা, খণ্ড: ১, পৃষ্ঠা: ১১২) * এখান থেকে বিভিন্ন সময় প্রজ্ঞা অনুসারে যতটুকু আল্লাহ পাকের মঞ্জুর হয়েছে জিব্রাইল عَلَیْہِ السَّلَام আনতে থাকেন, আর এই অবতরণ ২৩ বছরের বিস্তৃত সময়ে পূর্ণ হয়।\n(তাফসীর সিরাতুল-জিনান, পারা: ২, সূরা: বাকারা, ১৮৫ নং আয়াতের পাদটীকা, খণ্ড: ১, পৃষ্ঠা: ২৯৫)\n"
    },
    {
        "1": "কুরআন নাযিলের একটি উদ্দেশ্য",
        "2": "        হে আশিকানে-রাসূল! শবে ক্বদর যেহেতু কুরআন অবতরণের রাত, এই পরিপ্রেক্ষিতে আসুন! পারা: ২৫, সূরা: শুরার একটি আয়াতে করীমা শুনি, যেখানে কুরআন নাযিলের রহস্য বর্ণনা করা হয়েছে। সূরা শুরা হলো ২৫ তম পারার একটি সংক্ষিপ্ত সূরা, এতে ৫টি রুকু এবং শুধুমাত্র ৫৩টি আয়াত রয়েছে, এই বরকতময় সূরার ৩৮ নং আয়াতে মুসলমানদের একটি মনোরম বৈশিষ্ট্য বর্ণনা করা হয়েছে যে, মুসলমানরা তাদের কার্যাদি পারস্পরিক পরামর্শের মাধ্যমে করে, সেই পরিপ্রেক্ষিতে এই বরকতময় সূরার নাম সূরা শুরা রাখা হয়েছে। সূরা শুরার ৭ নং আয়াতে আল্লাহ পাক ইরশাদ করেন:\nوَ کَذٰلِکَ  اَوْحَیْنَاۤ  اِلَیْکَ قُرْاٰنًا عَرَبِیًّا لِّتُنْذِرَ اُمَّ الْقُرٰی وَ مَنْ حَوْلَہَا وَ تُنْذِرَ یَوْمَ الْجَمْعِ لَا رَیْبَ فِیْہِ ؕ فَرِیْقٌ فِی الْجَنَّۃِ\n وَ فَرِیْقٌ فِی السَّعِیْرِ (۷)\n(পারা: ২৫, সূরা: শুরা, আয়াত: ৭)        কানযুল ঈমান থেকে অনুবাদ: এবং এভাবেই আমি আপনার প্রতি আরবী ক্বোরআন ওহীর মাধ্যমে প্রেরণ করেছি যেন আপনি সতর্ক করেন সমস্ত শহরের মূল- মক্কার অধিবাসীদেরকে এবং যতলোক এর চতুর্পার্শ্বে রয়েছে, এবং আপনি সতর্ক করবেন একত্রিত হবার দিন সম্পর্কে, যাতে কোন সন্দেহ নেই। এক দল জান্নাতে যাবে এবং একদল দোযখে।\n\n    \tতাফসীরে সিরাতুল-জিনানে উক্ত আয়াতের অধীনে রয়েছে: অর্থাৎ হে হাবীব صَلَّی اللهُ عَلَیْہِ وَاٰلِہٖ وَسَلَّم আমি আপনার প্রতি আরবী কুরআনের ওহী প্রেরণ করেছি যাতে আপনি (বিশেষ করে) কেন্দ্রীয় শহর মক্কা মুকাররমা এবং এর আশে পাশে বসবাসকারীদের ভীতি প্রদর্শন করেন এবং তাদের কিয়ামতের দিন সম্পর্কে ভীতি প্রদর্শন করেন যেখানে আল্লাহ পাক পূর্ববর্তী ও পরবর্তী এবং সমস্ত আসমান ও জমিন বাসীকে একত্রিত করবেন এবং এতে কোন সন্দেহ নেই, সেদিন একত্রিত হওয়ার পর সবাই এমনভাবে বিচ্ছিন্ন হবে যে, তাদের একদল জান্নাতে যাবে এবং একদল জাহান্নামে প্রবেশ করবে।\n(তাফসীর সিরাতুল-জিনান, পারা: ২৫, সূরা: শুরা, ৭ নং আয়াতের পাদটীকা, খণ্ড: ৯, পৃষ্ঠা: ৩৩)\n"
    },
    {
        "1": "পবিত্র কুরআন ভীতি প্রদর্শন করার জন্য অবতরণ করা হয়েছে",
        "2": "    \tপ্রিয় ইসলামী ভাইয়েরা! একটু ভাবুন! এই আয়াতে করীমায় সুস্পষ্টভাবে বলা হয়েছে যে, হে প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم! আমি আপনার প্রতি পবিত্র কুরআন  নাযিল করেছি, যা আরবী ভাষায় এবং এই মোবারক কালাম পবিত্র কুরআন কেন নাযিল করা হয়েছে  এজন্য যে, যাতে আপনি এই বরকতময় কুরআনের মাধ্যমে মক্কা ও তার আশে পাশের শহরবাসীকে ভীতি প্রদর্শন করেন, কোন জিনিসের ব্যাপারে ভীতি প্রদর্শন করবেন  ইরশাদ করেন:\nیَوْمَ الْجَمْعِ لَا رَیْبَ فِیْہِ        কানযুল ঈমান থেকে অনুবাদ: একত্রিত হবার দিন সম্পর্কে, যাতে কোন সন্দেহ নেই।\n\n    \tএকত্রিত হওয়ার দিন, সেই দিন যাতে কোন সন্দেহ নেই, এটা কোন দিন  কিয়ামতের দিন; সেই দিন যাতে সমস্ত পূর্ববর্তী ও পরবর্তীদের একত্রিত করা হবে, সমস্ত আসমান ও জমিন বাসী সেদিন আল্লাহর দরবারে উপস্থিত হবে।\n       হে আশিকানে-রাসূল! জানা গেলো; কুরআন নাযিলের অন্যতম গুরুত্বপূর্ণ ও মৌলিক উদ্দেশ্য এটাও যে, এই বরকতময় গ্রন্থের মাধ্যমে মানুষের অন্তরে কিয়ামতের ভয়ভীতি সৃষ্টি করা।\n"
    },
    {
        "1": "কুরআন তেলাওয়াতের কতিপয় বরকত",
        "2": "    \tহে আশিকানে-রাসূল! এখন এখানে আমাদের জন্য শেখার অত্যন্ত গুরুত্বপূর্ণ বিষয় রয়েছে, প্রথমতঃ আমরা এই চিন্তা-ভাবনা করি যে, আমরা তেলাওয়াত করি কি-না, শবে ক্বদরে পবিত্র কুরআন নাযিল হয়েছে, এটা নিঃসন্দেহে আমাদের জন্যই নাযিল হয়েছে। আমাদের হেদায়েতের জন্য আল্লাহ পাক এই পবিত্র কালাম অবতরণ করেন, এটা আমাদের প্রতি আমাদের প্রতিপালকের পবিত্র বার্তা, যদি আমরা কুরআন করীমের তেলাওয়াত না করি তবে এটি আমাদের জন্য অনেক বড় দুর্বলতা, এটি একটি ত্রুটি। আমাদের উচিত প্রতিদিন পবিত্র কুরআন তেলাওয়াত করা, যতটুকু করতে পারি, ততটুকু করা, এক রুকু, দুই রুকু, এক পারা, ২ পারা, ৪ পারা, যতটুকু আমরা করতে পারি ততটুকু করা, প্রতিদিন করা, পবিত্র কুরআন তেলাওয়াতের অসংখ্য ফযিলত রয়েছে: পবিত্র কুরআন তেলাওয়াত করা অতি উত্তম ইবাদত * কুরআন তেলাওয়াতের মাধ্যমে আল্লাহ পাকের নৈকট্য লাভ হয় * কুরআন তেলাওয়াতের মাধ্যমে হৃদয় আলোকিত হয় * কুরআন তেলাওয়াতের বরকতে চরিত্র সুন্দর হয় * কুরআন তেলাওয়াতের বরকতে পেরেশানি দূর হয় * দুঃখ-কষ্ট দূর হয় * বিপদ-আপদ দূর হয় * রিজিকে বরকত হয় * কুরআন তেলাওয়াতের বরকতে আল্লাহ পাকের সন্তুষ্টি লাভ হয় * কুরআন তেলাওয়াতের বরকতে কবরের আজাব থেকে মুক্তি লাভ হয় * এমনকি যে ব্যক্তি পবিত্র কুরআন তেলাওয়াত করবে, পবিত্র কুরআন কিয়ামতের দিন তার জন্য সুপারিশ করবে এবং তাকে জান্নাতে নিয়ে যাবে।\n    \tঅতএব, মুসলমান হয়েও যে ব্যক্তি পবিত্র কুরআন তেলাওয়াত করে না সে আল্লাহর এই পবিত্র গ্রন্থ থেকে অনেক দূরে, তার উচিত পবিত্র কুরআনের সাথে তার সম্পর্ক দৃঢ় করা এবং প্রতিদিনের নিয়মানুবর্তিতার সাথে পবিত্র কুরআন তেলাওয়াত করা।\n"
    },
    {
        "1": "তেলাওয়াতকারীর জন্য ভাবনার বিষয়",
        "2": "    \tহে আশিকানে-রাসূল! আমাদের মধ্যে যারা তিলাওয়াত করে এবং আমাদের মধ্যে যারা তিলাওয়াত করে না, তারা যখন তিলাওয়াতকারী হয়ে যায়, তখন আমাদের সবার জন্য একটি ভাবনার বিষয় রয়েছে; আর তা হলো পবিত্র কুরআন নাযিলের অন্যতম গুরুত্বপূর্ণ ও মৌলিক উদ্দেশ্য হলো এই কিতাবের মাধ্যমে অন্তরে কেয়ামতের ভয় বৃদ্ধি করা, এখন প্রশ্ন হলো আমরা তো তেলাওয়াত করছি, হাফেজ গণ হেফযও করেছেন, কারী সাহেবও পবিত্র কুরআন পড়াচ্ছেন, আমরা নিজেরাও তেলাওয়াত করছি, ভাবনার বিষয় হচ্ছে আমরা পবিত্র কুরআনের মাধ্যমে আমাদের অন্তরে কিয়ামতের ভয় বৃদ্ধি করতে সফল হচ্ছি কি-না  আমরা যখন তেলাওয়াত করি তখন আমাদের অন্তর কি আল্লাহর ভয়ে কম্পন করে কি-না  চোখ থেকে পানি বের হয় কি-না  আল্লাহর দরবারে দণ্ডায়মান হওয়ার ভয়ে আমরা কম্পিত হচ্ছি কি-না  যদি পবিত্র কুরআনের মাধ্যমেও কিয়ামত দিবসের, আল্লাহর দরবারে দণ্ডায়মান হওয়ার ভয় অন্তরে বৃদ্ধি না হয়, তবে এটিও একটি বড় ঘাটতি। পবিত্র কুরআন নাযিলের অন্যতম মৌলিক উদ্দেশ্য হলো কিয়ামতের ভয় বৃদ্ধি করা, আমরা যদি এই লক্ষ্য অর্জন করতে না পারি, তাহলে এটি ভাবনার বিষয়, অবশেষে পবিত্র কুরআনের মাধ্যমেও আমাদের অন্তরে আল্লাহর ভয় কেন বাড়ছে না\n    \tআমরা আমাদের পূর্ববর্তী বুযুর্গানে দ্বীন, আল্লাহর নেককার বান্দাদের জীবন লক্ষ্য করি, তাদের জীবনী পড়ি, সেই মহান মনীষীরা কুরআন শরীফ তেলাওয়াত করে যেভাবে আল্লাহর ভয়ে কান্নাকাটি করতেন, যেভাবে তাদের উপর আল্লাহভীতির কারণে কম্পন সৃষ্টি হতো, হায়! আমাদের যেন সেই উচ্চমর্যাদা সম্পন্ন মনীষীদের, আল্লাহ পাকের নেক বান্দাদের ফয়যান নসিব হয়ে যায়।\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর তেলাওয়াতের ধরন",
        "2": "    \tহাদীসে পাকে রয়েছে: একদিন প্রিয় নবী صَلَّی اللهُ عَلَیْہِ وَاٰلِہٖ وَسَلَّم এক ব্যক্তিকে তেলাওয়াত করতে শুনলেন, যখন সে এই আয়াত পাঠ করলো:\nاِنَّ  لَدَیْنَاۤ  اَنْکَالًا وَّ  جَحِیْمًا (ۙ۱۲)\nوَّ طَعَامًا ذَا غُصَّۃٍ  وَّ عَذَابًا  اَلِیْمًا (٭۱۳)\n(পারা: ২৯, সূরা: মুযযাম্মিল, আয়াত: ১২-১৩)         কানযুল ঈমান থেকে অনুবাদ: নিশ্চয় আমার নিকট ভারী বেড়ীসমূহ রয়েছে এবং প্রজ্জ্বলিত আগুন এবং কণ্ঠে আটকা পড়ে এমন খাদ্য এবং বেদনাদায়ক শাস্তি।\n\n    \tব্যাস এই আয়াতটি শোনার সাথে সাথেই প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم আল্লাহভীতির প্রাধান্যের কারণে অজ্ঞান হয়ে মাটিতে লুটিয়ে পড়েন। (সুবুলুল হুদা ওয়ার রশাদ, খণ্ড: ৭, পৃষ্ঠা: ৫৯)\n    \tপ্রিয় ইসলামী ভাইয়েরা! একটু ভাবুন! ইনি হলেন আমাদের প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم, তাঁর মহিমা হলো: এই জমিন, এই আসমান, এই সমগ্র বিশ্বজগৎ আল্লাহ তাঁরই উসিলায় সৃষ্টি করেছেন * জান্নাত তাঁর মালিকানাধীন * কিয়ামতের দিন যখন সবাই আল্লাহ পাকের গজব দেখে ভয়ে কাঁপতে থাকবে, কারো মুখ খোলার সাহস হবে না, তখন আমাদের প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ই থাকবেন যিনি শাফায়াতে কুবরার দরজা উন্মুক্ত করাবেন * তিনিই হবেন যিনি আমাদের মত অপরাধীদেরকে শাফায়াতের চাদরে আবৃত করে জান্নাতে পৌঁছে দেবেন * এত উচ্চ মহিমা, এত উচ্চ মর্যাদা থাকা সত্তেও আমাদের প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর আল্লাহভীতির কি অবস্থা ছিল, তিনি صَلَّی اللهُ عَلَیْہِ وَاٰلِہٖ وَسَلَّم আখেরাতের ভয় সম্বলিত আয়াত শুনে অজ্ঞান হয়ে গেলেন। এটি তো মাত্র একটি রেওয়ায়েত, এটি ছাড়াও আরও অনেক রেওয়ায়েত রয়েছে যাতে স্পষ্টভাবে বলা হয়েছে যে, তিনি صَلَّی اللهُ عَلَیْہِ وَاٰلِہٖ وَسَلَّم যখন তেলাওয়াত শুনতেন বা স্বয়ং তেলাওয়াত করতেন তখন তাঁর صَلَّی اللهُ عَلَیْہِ وَاٰلِہٖ وَسَلَّم চোখ মোবারক থেকে অশ্রু প্রবাহিত হতো।\n"
    },
    {
        "1": "কুরআন শুনে গায়ের লোম দাঁড়িয়ে যেত",
        "2": "    \tঅনুরূপভাবে সাহাবায়ে কেরাম عَلَیْہِمُ الرِّضْوَان দের মোবারক অবস্থা শুনুন। আল্লাহ পাক ইরশাদ করেন:\nاَللّٰہُ  نَزَّلَ  اَحْسَنَ الْحَدِیْثِ کِتٰبًا مُّتَشَابِہًا  مَّثَانِیَ  تَقْشَعِرُّ مِنْہُ جُلُوْدُ الَّذِیْنَ یَخْشَوْنَ  رَبَّہُمْ ۚ ثُمَّ  تَلِیْنُ جُلُوْدُھُمْ\nوَ قُلُوْبُہُمْ  اِلٰی ذِکْرِ اللّٰہِ ؕ\n(পারা: ২৩, সূরা: যুমার, আয়াত: ২৩)      কানযুল ঈমান থেকে অনুবাদ: আল্লাহ অবতীর্ণ করেছেন সর্বাপেক্ষা উত্তম কিতাব, যা প্রথম থেকে শেষ পর্যন্ত এক ধরণেরই, পুনঃ পুনঃ বর্ণনাসম্পন্ন , সেটার কারণে (ভয়ে) লোম খাড়া হয়ে যায় তাদেরই শরীরের উপর, যারা আপন প্রতিপালককে ভয় করে, অতঃপর তাদের চামড়া ও হৃদয় নম্র হয়ে পড়ে আল্লাহর স্মরণের প্রতি আগ্রহে।\n\n    \tএটা হলো সাহাবায়ে কেরাম عَلَیْہِمُ الرِّضْوَان এর মোবারক ধরন....!!  হযরত আসমা رَضِیَ اللهُ عَنْہَا বলেন: সাহাবায়ে কেরাম عَلَیْہِمُ الرِّضْوَان এর এই অবস্থা ছিল যে, যখন তাদের সামনে পবিত্র কুরআন তেলাওয়াত করা হতো তখন তাদের চোখ থেকে অশ্রু প্রবাহিত হতো এবং লোম (অর্থাৎ শরীরের পশম) দাঁড়িয়ে যেত।\n(তাফসীরে খাযিন, পারা: ২৩,  সূরা: যুমার, ২৩ নং আয়াতের পাদটীকা, খণ্ড: ৪ পৃষ্ঠা: ৫৫)\n"
    },
    {
        "1": "প্রিয় আক্বা জান্নাতের সুসংবাদ দিলেন",
        "2": "    \tপবিত্র কুরআনের ২৮তম পারায় একটি প্রসিদ্ধ আয়াত রয়েছে, আল্লাহ পাক ইরশাদ করেন:\nیٰۤاَیُّہَا  الَّذِیْنَ  اٰمَنُوْا قُوْۤا  اَنْفُسَکُمْ  وَ اَہْلِیْکُمْ  نَارًا وَّ قُوْدُہَا  النَّاسُ وَ الْحِجَارَۃُ\n(পারা: ২৮, সূরা: তাহরীম, আয়াত: ৬)                  কানযুল ঈমান থেকে অনুবাদ: হে ঈমানদারগণ! নিজেদেরকে ও নিজেদের পরিবারবর্গকে ঐ আগুন থেকে রক্ষা করো, যার ইন্ধন হচ্ছে মানুষ ও পাথর।\n\n    \tহযরত আব্দুল আযীয বিন আবু রাওয়াদ رَحْمَۃُ اللهِ عَلَیْہِ থেকে বর্ণিত যে, তিনি বলেনঃ একদিন প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم সাহাবায়ে কেরাম عَلَیْہِمُ الرِّضْوَان এর সামনে উক্ত আয়াতটি তেলাওয়াত করলেন। তখন একজন যুবক উক্ত আয়াতটি শুনে আল্লাহভীতির কারণে জ্ঞান হারিয়ে মাটিতে লুটিয়ে পরলো এবং অজ্ঞান হয়ে গেল। আল্লাহ পাকের সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم সেই যুবকের কাছে তাশরীফ নিয়ে গেলেন এবং তাঁর হৃদয়ের উপর তাঁর নূরানী হাত রাখলেন, হৃদয় তখনও স্পন্দিত ছিল, জান্নাতের মালিক, কাসিমে নেয়ামাত, হুযুর\nصَلَّی اللهُ عَلَیْہِ وَاٰلِہٖ وَسَلَّم বললেনঃ ! قُلْ لا الهَ إِلَّا اللہ অর্থাৎ হে যুবক! বলো:\nلا الهَ إِلَّا اللہ সেই যুবকটি কালেমা তাইয়্যেবা পাঠ করলো। তখন তিনি صَلَّی اللهُ عَلَیْہِ وَاٰلِہٖ وَسَلَّم তাকে জান্নাতের সুসংবাদ শোনালেন, তারপর বললেন, হে আমার সাহাবীগণ! তোমরা কি আল্লাহ পাকের এ বাণীটি শোনো নি:\n(মুস্তাদরাক, তাফসীরে সূরা ইব্রাহীম, খণ্ড: ৩, পৃষ্ঠা: ৯৩ হাদীস: ৩৩৯০)\nذٰلِکَ لِمَنْ خَافَ مَقَامِیْ\nوَ خَافَ وَعِیْدِ (۱۴)\n(পারা: ১৩, সূরা: ইব্রাহিম, আয়াত: ১৪)      কানযুল ঈমান থেকে অনুবাদ: যে আমার সম্মুখে দাঁড়ানোর ভয় রাখে এবং আমি যে শাস্তির নির্দেশ শুনিয়েছি সেটারও ভয় রাখে।\n\n    \tআল্লাহ! আল্লাহ! হে আশিকানে-রাসূল! একটু ভাবুন! সাহাবায়ে কেরামের عَلَیْہِمُ الرِّضْوَان কী মহিমা, তারা যখন পবিত্র কুরআন পড়তেন বা শুনতেন, তখন তাদের উপর আল্লাহভীতি বিরাজ করত, তাঁরা আল্লাহর দরবারে উপস্থিত হওয়ার ভয়ে কম্পিত হতেন এবং প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর দয়ার ধরন দেখুন! এই যুবক সাহাবীর উপর আল্লাহভীতির আধিক্যের কারণে তিনি অজ্ঞান হয়ে গেলেন, তখন তিনি صَلَّی اللهُ عَلَیْہِ وَاٰلِہٖ وَسَلَّم তাকে জান্নাতের সুসংবাদ দ্বারা ধন্য করেন। سُبْحَانَ الله!\n"
    },
    {
        "1": "কুরআন তেলাওয়াতের একটি অভ্যন্তরীণ শিষ্টাচার",
        "2": "    \tহায়! আমাদেরও যেন পবিত্র কুরআন পাঠ করে, শুনে কান্না করা নসিব হয়, হায়! পবিত্র কুরআনের বরকতে আমাদের হৃদয় আলোকিত হোক এবং আল্লাহভীতির মহান সম্পদ নসিব হোক। হুজ্জাতুল ইসলাম ইমাম মুহাম্মদ বিন মুহাম্মদ গাযালী رَحْمَۃُ اللهِ عَلَیْہِ ইহয়াউল-উলুমের প্রথম খণ্ডে কুরআন তেলাওয়াতের ১০টি অভ্যন্তরীণ শিষ্টাচার বর্ণনা করেছেন। তন্মধ্যে ৭ তম অভ্যন্তরীণ শিষ্টাচার হলো: তাখসীস অর্থাৎ বান্দা পবিত্র কুরআনকে নিজের সাথে বিশেষ মনে করবে, নিজের হেদায়েতের জন্য তেলাওয়াত করবে, তেলাওয়াত করার সময় এই কল্পনা করবে যে, আল্লাহ পাক কুরআন শরীফে যে বিধিবিধান বর্ণনা করেছেন তা আমারই জন্য। যে সমস্ত কর্ম থেকে আল্লাহ পাক নিষেধ করেছেন তা আমাকেই নিষেধ করা হচ্ছে, পবিত্র কুরআনে কিয়ামতের যে আলোচনা রয়েছে, জাহান্নামের আলোচনা রয়েছে, শাস্তির আলোচনা রয়েছে, যে উপদেশপূর্ণ ঘটনা বর্ণনা করা হয়েছে তা সব আমারই জন্য, আমিই তা থেকে উপদেশ গ্রহণ করতে হবে। (ইহয়াউল উলুম, খণ্ড: ১, পৃষ্ঠা: ৮৫৯) আমরা যদি এই কল্পনা করে তেলাওয়াত করি, তাহলে\nاِنْ شَآءَ الله! পবিত্র কুরআন আমাদের হৃদয়ে অবতরণ করে প্রভাব ফেলবে, চোখে অশ্রুও আসবে এবং আল্লাহ পাক চাইলে জীবনও সজ্জিত হবে।\n"
    },
    {
        "1": "কিয়ামতের ভয়ের ফযিলত",
        "2": "    \tহে আশিকানে কুরআন! মহান আল্লাহ ইরশাদ করেন:\n وَ کَذٰلِکَ  اَوْحَیْنَاۤ  اِلَیْکَ قُرْاٰنًا عَرَبِیًّا لِّتُنْذِرَ اُمَّ الْقُرٰی وَ مَنْ حَوْلَہَا وَ تُنْذِرَ یَوْمَ الْجَمْعِ لَا رَیْبَ فِیْہِ ؕ فَرِیْقٌ فِی الْجَنَّۃِ\nوَ فَرِیْقٌ فِی السَّعِیْرِ (۷)\n(পারা: ২৫, সূরা: শুরা, আয়াত: ৭)         কানযুল ঈমান থেকে অনুবাদ: এবং এভাবেই আমি আপনার প্রতি আরবী ক্বোরআন ওহীর মাধ্যমে প্রেরণ করেছি যেন আপনি সতর্ক করেন সমস্ত শহরের মূল- মক্কার অধিবাসীদেরকে এবং যতলোক এর চতুর্পার্শ্বে রয়েছে, এবং আপনি সতর্ক করবেন একত্রিত হবার দিন সম্পর্কে, যাতে কোন সন্দেহ নেই। এক দল জান্নাতে যাবে এবং একদল দোযখে।\n\n    \tউক্ত আয়াতে কারীমার মধ্যে কুরআন শরীফ নাযিলের একটি উদ্দেশ্য বর্ণনা করা হয়েছে, আর সেটি কি  কুরআন শরীফের মাধ্যমে হৃদয়ের মধ্যে কিয়ামতের ভয় বৃদ্ধি করা।\n\n    \tএটি হলো কুরআন নাযিলের অন্যতম মৌলিক উদ্দেশ্য। এখন এটাকে সামনে রেখে ভাবুন! * পবিত্র কুরআন হেদায়েতের গ্রন্থ এবং কেন এটি অবতীর্ণ হয়েছে  অন্তরে আল্লাহর ভয় বৃদ্ধি করার জন্য। জানা গেল, আল্লাহভীতি হেদায়ত লাভের মাধ্যম * পবিত্র কুরআনের মাধ্যমে জাতি উত্থান, উন্নতি ও উচ্চতা লাভ করে এবং পবিত্র কুরআন কেন অবতীর্ণ হয়েছে  অন্তরে আল্লাহর ভয় বৃদ্ধি করার জন্য। জানা গেল; আল্লাহভীতির বরকতে উত্থান, উন্নতি উচ্চতা লাভ হয় * কুরআন শরীফ আল্লাহর সান্নিধ্য প্রধানকারী গ্রন্থ এবং কেন অবতীর্ণ হয়েছে  অন্তরে আল্লাহভীতি বৃদ্ধি করার জন্য। জানা গেল;আল্লাহভীতির মাধ্যমে আল্লাহ পাকের সান্নিধ্য লাভ হয় * এভাবে ভাবতে থাকুন! পবিত্র কুরআনে পূর্ববর্তী ও পরবর্তীদের জ্ঞান রয়েছে * পবিত্র কুরআন নূর * পবিত্র কুরআন আল্লাহ পাকের মজবুত রজ্জু * পবিত্র কুরআন নাজাত * পবিত্র কুরআন সুপারিশকারী এবং কেন অবতীর্ণ হয়েছে  অন্তরে আল্লাহভীতি বাড়ানোর জন্য, অতএব, জানা গেল, আমরা যদি আমাদের হৃদয়ে আল্লাহ পাকের, কিয়ামত দিবসে তার দরবারে উপস্থিত হওয়ার ভয় বৃদ্ধি করি তাহলে এর বরকতে আমরা উন্নতি লাভ করবো, অগ্রগতি লাভ করবো, ইহকাল ও পরকালে নাজাতও নসিব হবে এবং আল্লাহ পাক চাইলে কিয়ামত দিবসে আমরা শাফায়াতের অধিকারী হব।\n\n\n"
    },
    {
        "1": "কিয়ামতের মর্মান্তিক দৃশ্য",
        "2": "    \tহে আশিকানে-রাসূল! হায়! আমাদেরও যেন আল্লাহভীতির সম্পদ নসিব হয়ে যায়। অন্যতায় মনে রাখবেন! আমরা কিয়ামতকে ভয় করি বা না করি, কিয়ামত তো আসবেই আসবে, এই দুনিয়ার জীবন আর কত দিন...!! কতদিন আমরা পৃথিবীতে থাকতে পারবো, হায়! শীঘ্রই, খুব শীঘ্রই, সেই সময় আসবে যখন মালাকুল-মওত عَلَیْہِ السَّلَام আসবেন, আমাদের পরিবার, প্রিয় আত্মীয়স্বজন এবং অন্যান্যরা দাঁড়িয়ে দেখতে থাকবে এবং তিনি আমাদের দেহ থেকে আত্মা বের করে নিয়ে যাবেন। হায়! তারপর আমাদেরকে খুব দ্রুত গোসল করিয়ে কাফন পরানো হবে\n* মৃতকে কবরে নামানো হবে * হায়! সেই ঘোর অন্ধকার কবর, সংকীর্ণ ঘর...!! জানিনা কতদিন এর মধ্যে থাকতে হবে * তারপর কেয়ামত প্রতিষ্ঠিত হবে, হায়! শত কোটি হায়! সেই দিন কত ভয়ংকর হবে, যেদিন হযরত ইসরাফিল عَلَیْہِ السَّلَام শিঙ্গায় ফুঁক দেবেন, শিঙার ভয়ঙ্কর আওয়াজ শুনে সকল মৃত ব্যক্তি কবর থেকে উঠে দাঁড়িয়ে যাবে\n* সবাইকে তাড়া করে হাশরের মাঠে জড়ো করা হবে * এই ভূখণ্ড তামার ভূখণ্ডে রুপান্তরিত হবে * আসমান মুড়ে ফেলা হবে * সূর্য সোয়া মাইল উপরে থেকে অগ্নি বর্ষণ করবে * জাহান্নামকে আনা হবে * তার পিষ্ট চুলের চেয়েও সূক্ষ্ম, তরবারির চেয়ে তীক্ষ্ণ, অন্ধকারে আচ্ছন্ন পুলসিরাত স্থাপন করা হবে * ক্রোধের মুখোমুখি হবে * লোকেরা আপাদমস্তক ঘামে ভিজে যাবে * কিছু লোক তাদের নিজেদের ঘামের মধ্যে হাবুডুবু খেতে থাকবে, খোদায়ে কাহ্হার সেদিন এমন গযবে থাকবেন যে, এমন গযব কখনোই হননি * দীর্ঘকাল ভাবেই অতিক্রম হয়ে যাবে * তারপর  হিসাব-নিকাশ শুরু হবে।\n    \tএখন একটু কল্পনা করুন! এমতাবস্থায় আমাদেরকে ডাকা হবেঃ হে অমুকের ছেলে অমুক! রবের নিকট উপস্থিত হও...!! হায়! এই ভয়াবহ ডাকে আমরা ইতস্তত বোধ করবো, ভয় পাবো, মুখ লুকাবো, কিন্তু হায়! ওই দিন কে আড়াল হতে পারবে...  ফেরেশতারা টেনে আল্লাহ পাকের সামনে হাজির করবে, হায়! শত কোটি হায়! এত ভয়ঙ্কর পরিস্থিতিতে আমরা আমাদের এক একটি আমলের হিসাব কিভাবে দিবো  আমাদের আমলনামা আমাদের হাতে ধরিয়ে দেয়া হবে, আমাদের প্রতিটি ছোট থেকে ছোট-বড় থেকে বড় আমল আমলনামায় লিপিবদ্ধ থাকবে, অপরাধীরা ডাকবে:\nفَیَقُوْلُ یٰلَیْتَنِیْ  لَمْ  اُوْتَ کِتٰبِیَہْ  (ۚ۲۵)  وَ  لَمْ  اَدْرِ  مَا حِسَابِیَہْ (ۚ۲۶)  یٰلَیْتَہَا کَانَتِ الْقَاضِیَۃَ (ۚ۲۷)  مَاۤ  اَغْنٰی عَنِّیْ  مَالِیَہْ (ۚ۲۸)  ہَلَکَ عَنِّیْ  سُلْطٰنِیَہْ (ۚ۲۹)\n(পারা: ২৯, সূরা: হাক্কা, আয়াত: ২৫-২৯)          কানযুল ঈমান থেকে অনুবাদ: হায়, কোন মতে আমাকে আমার আমলনামা না দেয়া ও হতো! এবং না জানতাম যে, আমার হিসাব কি! হায়, কোন মতে মৃত্যুই কিস্সার সমাপ্তি হতো ! আমার কোন কাজে আসলো না আমার ধন-সম্পদ। আমার সমস্ত ক্ষমতা শেষ হয়ে গেছে।\n"
    },
    {
        "1": "কিয়ামতের দিন কি জবাব দিবেন",
        "2": "    \tহে আশিকানে-রাসূল! একটু ভাবুন! সেই দিন আমরা কিভাবে হিসাব দিবো...  কিন্তু আফসোস! আমরা ভয় করি না, অলসতা করি, উদাসীনতা করি, ধন-সম্পদের লালসা, পার্থিব পদের প্রত্যাশা এবং নফস ও শয়তানের দ্বারা প্ররোচিত হয়ে পরকালকে ভুলে যাই এবং গুনাহে লিপ্ত হয়ে যাই, বরং অপকর্মে লেগে থাকি, তাওবা থেকে পলায়ন করি, যদিও লোকদের থেকে লজ্জা করি কিন্তু পরম করুণাময় আল্লাহ পাককে লজ্জা করি না, রাতের আঁধারে লুকিয়ে গুনাহের বাজার উত্তপ্ত করি, কিন্তু মনে রাখবেন, কিয়ামতের দিন আমাদের কোনো আমল লুকিয়ে থাকবে না, প্রতিটি ছোট ছোট, বড় বড় আমল আমাদের সামনে প্রকাশ করে দেওয়া হবে। আল্লাহ পাক ইরশাদ করেন:\nفَمَنْ یَّعْمَلْ مِثْقَالَ ذَرَّۃٍ خَیْرًا یَّرَہٗ ؕ(۷)\nوَ مَنْ یَّعْمَلْ مِثْقَالَ ذَرَّۃٍ  شَرًّا یَّرَہٗ (۸)\n(পারা: ৩০, সূরা: যিলযাল, আয়াত: ৭-৮)          কানযুল ঈমান থেকে অনুবাদ: সুতরাং যে অণু পরিমাণ সৎ কাজ করবে সে তা দেখতে পাবে এবং যে অণু পরিমাণ মন্দ কাজ করবে তাও দেখতে পাবে।\n"
    },
    {
        "1": "কোন মন্দ কাজ লুকাতে পারবে না",
        "2": "    \tহযরত লুকমান হাকীম رَحْمَۃُ اللهِ عَلَیْہِ যিনি আল্লাহর একজন নেক বান্দা, আল্লাহ পাক তাঁকে জ্ঞান ও প্রজ্ঞা দান করেছিলেন, তিনি তাঁর পুত্রকে উপদেশ দিয়েছেন, যা পবিত্র কুরআনে উল্লেখ রয়েছে, তিনি বলেন:\nیٰبُنَیَّ  اِنَّہَاۤ  اِنْ تَکُ مِثْقَالَ حَبَّۃٍ  مِّنْ خَرْدَلٍ فَتَکُنْ فِیْ صَخْرَۃٍ  اَوْ فِی السَّمٰوٰتِ اَوْ فِی الْاَرْضِ یَاْتِ بِہَا اللّٰہُ ؕ اِنَّ اللّٰہَ  لَطِیْفٌ خَبِیْرٌ (۱۶(\n(পারা: ২১, সূরা: লুকমান, আয়াত: ১৬)         কানযুল ঈমান থেকে অনুবাদ: হে আমার বৎস ! মন্দকাজ যদি সরিষার দানা পরিমাণও হয় অতঃপর তা কঙ্করময় ভূমিতে কিংবা আসমানসমূহে অথবা যমিনের মধ্যে যেখানেই থাকুক না কেন আল্লাহ সেটা উপস্থিত করবেন নিশ্চয় আল্লাহ প্রত্যেক সুক্ষ্ম বিষয়ের জ্ঞাত অবহিত।\n\n    \tজানা গেল; মন্দ যতই ছোট হোক আর যতই গোপনে করা হোক না কেন, কিয়ামতের দিন আল্লাহ পাক সেই মন্দকাজকে সামনে নিয়ে আসবেন। নিশ্চয় আল্লাহ পাক প্রতিটি ছোট থেকে ছোট, সুক্ষ্ম থেকে সূক্ষ্ম বিষয় সম্পর্কে জ্ঞাত ও অবগত।\n    \tহে আশিকানে-রাসূল! এটা হলো يوم الجمع তথা  (একত্রিত হওয়ার দিন), কুরআন শরীফ সেই দিনের ভয় হৃদয়ে বৃদ্ধি করার জন্য নাযিল হয়েছে, এটাই সেই ভয় সেই ভীতি বর্তমানে যা আমাদের সমাজের, সমাজের প্রত্যেক ব্যক্তির জন্য অতীব জরুরী। হায়! আমাদের যেন সত্যিকারার্থে সে দিনের ভয় নসিব হয়ে যায়।\n"
    },
    {
        "1": "কিয়ামতের ভয়ের ফযিলত",
        "2": "    \t(১): রাসূলে আকরাম, নূরে মুজাস্সাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: কিয়ামতের দিন প্রতিটি চোখ কাঁদবে, কিন্তু তিনটি চোখ কাঁদবে না, তন্মধ্যে একটি চোখ সেটাও গণ্য করেছেন যা আল্লাহর ভয়ে ক্রন্দন করবে। (কানযুল উম্মাল, খণ্ড: ১৫, পৃষ্ঠা: ৩৫৬, হাদীস: ৪৩৩৫০) (২): হযরত আনাস رَضِیَ اللهُ عَنْہُ থেকে বর্ণিত, একদা আল্লাহর শেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم এই আয়াতটি তেলাওয়াত করলেন:\nوَّ قُوْدُہَا  النَّاسُ وَ الْحِجَارَۃُ\n(পারা: ২৮, সূরা: তাহরীম, আয়াত: ৬)                কানযুল ঈমান থেকে অনুবাদ: যার ইন্ধন হচ্ছে মানুষ ও পাথর।\n\n        অতঃপর ইরশাদ করলেনঃ জাহান্নামের আগুন এক হাজার বছর প্রজ্বলিত করা হয়, ফলে তা লাল হয়ে যায়, তারপর এক হাজার বছর প্রজ্বলিত করা হয়, ফলে তা সাদা হয়ে যায়, অতঃপর এক হাজার বছর প্রজ্বলিত করা হয়, ফলে তা কালো হয়ে যায়। এখন আগুন কালো বর্ণের আছে, এটি কখনই নির্বাপিত হবে না, একথা শুনে একজন হাবশী কাঁদতে লাগলো, হযরত জিব্রাইল عَلَیْہِ السَّلَام এসে জিজ্ঞাসা করলেন এই ব্যক্তি কে  আল্লাহর শেষ নবী মুহাম্মদ আরবী صَلَّی اللهُ عَلَیْہِ وَاٰلِہٖ وَسَلَّم বললেনঃ সে হাবশার বাসিন্দা এবং আপনি তার কান্না পছন্দ করেছেন। জিব্রাইল আমীন عَلَیْہِ السَّلَام বললেন: আল্লাহ পাক বলেনঃ আমার সম্মান ও মহিমার শপথ! আমার যে বান্দা দুনিয়াতে আমার ভয়ে কাঁদবে, আমি জান্নাতে তাকে অবশ্যই হাসাবো। (শুয়াবুল ঈমান, খণ্ড: ১, পৃষ্ঠা: ৪৮৯, হাদীস: ৭৯৯) (৩) প্রিয়নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যখন  মুমিনের অন্তর আল্লাহর ভয়ে কম্পন করে তখন তার গুনাহগুলো এমনভাবে ঝরে পড়ে যেমনিভাবে শুকনো গাছ থেকে পাতা ঝরে পড়ে। (৪) প্রিয়নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাক বলেছেন: আমার সম্মান ও মহিমার শপথ! যে দুনিয়াতে আমাকে ভয় করবে, আমি কিয়ামতের দিন তাকে নিরাপদ রাখবো।\n(শুয়াবুল ঈমান, খণ্ড: ১, পৃষ্ঠা: ৪৮৩- ৪৯১, হাদীস: ৭৭৭-৮০৩)\n"
    },
    {
        "1": "আল্লাহ পাকের ভয়ই হেদায়তের উৎস",
        "2": "    \tপ্রিয় ইসলামী ভাইয়েরা! অন্তরে আল্লাহভীতি ও পরকালের ভয় বৃদ্ধি করা পবিত্র কুরআনের অন্যতম মৌলিক উদ্দেশ্য। এটাও পবিত্র কুরআনের অনন্য প্রজ্ঞা যে, পবিত্র কুরআন জীবন পরিবর্তন করতে, একজন ব্যক্তি, একটি সমাজ ও একটি জাতির মাঝে ইতিবাচক বিপ্লব সাধিত করতে অন্তরে আল্লাহভীতি বৃদ্ধি করে, অতঃপর যখন অন্তরে আল্লাহভীতি প্রভাব বিস্তার করে তখন সমাজ নিজে নিজেই সঠিক পথের পথিক হয়ে যায়।\n"
    },
    {
        "1": "আমি যদি বাদশাহ হতাম তাহলে...!!",
        "2": "        আজ পবিত্র কুরআনের এই প্রজ্ঞাকে গুরুত্ব সহকারে বোঝা দরকার। এটা সত্যিই বাস্তব; আল্লাহভীতি একজন মানুষকে ভেতর থেকে সংশোধন করে। হযরত আবুল-জাওযা رَحْمَۃُ اللهِ عَلَیْہِ বলতেন, আমি যদি বাদশাহ হই, তাহলে রাস্তার উপর বড় বড় মিনার নির্মাণ করবো এবং সেগুলোর উপর একজন করে নিযুক্ত করে দিবো এবং তাদের এই ডিউটি লাগিয়ে দিব যে, ব্যাস সর্বদা যেন এভাবে ধ্বনি দিতে থাকে: হে লোকেরা, জাহান্নাম। হে লোকেরা, জাহান্নাম। হে লোকেরা, জাহান্নাম। (মাজমু' রসায়িলে ইবনে রজব হাম্বলি, খণ্ড: ৪, পৃষ্ঠা: ১০৩) যেন হযরত আবুল-জাওযা رَحْمَۃُ اللهِ عَلَیْہِ এটা ভালো করেই জানতেন যে, মানুষের অন্তরে যদি জাহান্নামের ভয় সৃষ্টি করে দেয়া হয় তবে শুধুমাত্র একজন ব্যক্তি নয় বরং সমগ্র জাতিই সঠিক পথের পথিক হতে পারে।\n    \tআমরা কখনো নিজেদের ব্যাপারেই ভাবি  কতবার এমন হয় যে, বিন্দু পরিমাণ আল্লাহভীতি আমাদের কাঁপিয়ে তোলে এবং আমরা গুনাহকে ভুলে গিয়ে নেকীর পথে চলে আসি। চিন্তা করুন! জানাযা দেখে কি মুখে কালেমা শরীফ জারি হয় না * হঠাৎ ভূমিকম্প হলে লোকেরা কি গুনাহ ছেড়ে দিয়ে কালেমা তায়্যেবা পড়া শুরু করে না * শুধু স্বপ্নে কখনো কবর দেখলে, কবরের ভয়াবহ দৃশ্য দেখলে, কিয়ামতের ভয়াবহতার সাথে সম্পর্কিত স্বপ্ন দেখলে, সেই দৃশ্য দীর্ঘদিন যাবত আমাদের চোখের সামনে থেকে সরেই না। আমরা কাউকে সেই স্বপ্ন বলি বা না বলি, কিন্তু আমাদের হৃদয়ে কোথাও না কোথাও এই স্বপ্নের প্রভাব থেকে যায়, আর এই প্রভাবের কারণে আমরা গুনাহের দিকে অগ্রসর হতে আমাদের পা কাঁপতে থাকে।\n    \tএটা থেকে অনুমান করুন! যখন কিয়ামতের ভীতি সঞ্চার কারী একটি স্বপ্নের এই প্রভাব থাকে,  তাহলে যদি এইআল্লাহভীতি স্থায়ীভাবে আমাদের হৃদয়ে বসে যায়, তাহলে এর কতটুকু উপকার লাভ হবে।\n\n\n\n\n"
    },
    {
        "1": "আল্লাহ ভীতি ইসলামের মৌলিক শিক্ষা",
        "2": "        প্রিয় ইসলামী ভাইয়েরা! আল্লাহভীতি, কিয়ামতের ভয়, জাহান্নামের ভয়ের অনেক বরকত রয়েছে, বিশ্বাস করুন! অধঃপতনের গহ্বরে নিপতিত জাতিকে যদি অগ্রগতি, উত্থান ও উচ্চতায় নিয়ে যেতে হয় তাহলে তার জন্য সবচেয়ে মৌলিক বিষয় হলো এ জাতির অন্তরে আল্লাহর ভয় সৃষ্টি করা। যখন আল্লাহভীতি অন্তরে প্রবেশ করে, মৃত্যুর পর পুনরুত্থানের, এবং আল্লাহ পাকের দরবারে উপস্থিত হওয়ার ভয় হৃদয়ে বসে যায়, তখন শুধু একজন ব্যক্তি নয় বরং গোটা সমাজ সংশোধন হয়ে যাবে, অধঃপতনের গহ্বরে নিপতিত জাতি উন্নয়নের চরম পর্যায়ে পৌঁছে যাবে। একটু চিন্তা করুন! আমাদের আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم পৃথিবীতে আগমনের পূর্বে এমন কোন অপকর্ম ছিল যা আরব সমাজে পাওয়া যেত না  জাহেলিয়াতের যুগে ব্যভিচার ব্যাপক ছিল, মদ ব্যাপক ছিল, মিথ্যা বলা ব্যাপক ছিল, নির্লজ্জতা ব্যাপক ছিল, সুদ ব্যাপক ছিল, ঘুষ ব্যাপক ছিল বরং এর চেয়ে অধিক অপকর্ম কি হবে যে, পৃথিবীতে কুফর ও শিরক ব্যাপক ছিল, কাবা শরীফের আশেপাশেও শিরকের জিনিসপত্র বিদ্যমান ছিল, যখন আমাদের  আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم রহমাতুল্লিল আলামীন হয়ে পৃথিবীতে আগমন করেন, তিনি নবুওয়াত ঘোষণা করেন, তখন তাঁকে صَلَّی اللهُ عَلَیْہِ وَاٰلِہٖ وَسَلَّم প্রকাশ্যে ইসলামের দাওয়াত দেওয়ার জন্য যে আদেশ দেওয়া হয়েছে তা এটা ছিল:\nقُمْ   فَاَنْذِرْ ۪ۙ(۲)\n(পারা: ২৯, সূরা: মুদ্দাসির, আয়াত: ২)        কানযুল ঈমান থেকে অনুবাদ: দণ্ডায়মান হয়ে যান অতঃপর সতর্ক করুন।\n\n    \tঅর্থাৎ প্রকাশ্যে ইসলাম প্রচারের প্রথম নির্দেশটিই ছিল আল্লাহভীতির উপর ভিত্তি করে, তারপর আমাদের আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم সাফা পাহাড়ে দাঁড়িয়ে সর্বপ্রথম প্রকাশ্যে ইসলামের যে প্রচার করেন তাতেও তিনি صَلَّی اللهُ عَلَیْہِ وَاٰلِہٖ وَسَلَّم লোকদেরকে আল্লাহভীতির শিক্ষা দিয়েছেন।\nপ্রিয় নবী صَلَّی اللهُ عَلَیْہِ وَاٰلِہٖ وَسَلَّم জাহান্নাম থেকে\nভীতি প্রদর্শন করেছেন\n    \tমুসলিম শরীফে বর্ণিত আছে, হযরত আবু হুরায়রা رَضِیَ اللهُ عَنْہُ বলেন: (ইসলামের প্রাথমিক যুগে) যখন এই আয়াতটি নাযিল হয়েছিল:\nوَ اَنْذِرْ عَشِیْرَتَکَ  الْاَقْرَبِیْنَ (۲۱۴)ۙ\n(পারা: ১৯, সূরা: শুয়ারা, আয়াত: ২১৪)             কানযুল ঈমান থেকে অনুবাদ: এবং হে মাহবুব! আপন নিকটাত্মীয় বর্গকে সতর্ক করুন।\n\n    \tতখন আল্লাহর শেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم কুরাইশদের একটি জায়গায় জড়ো করলেন! যখন সবাই জড়ো হলো তখন তিনি প্রতিটি গোত্রকে পৃথক পৃথকভাবে সম্বোধন করে বলেন: হে বনু কা'ব!  নিজেকে জাহান্নাম থেকে রক্ষা করো! হে বনু মুররা! নিজেকে জাহান্নাম থেকে রক্ষা করো! হে বনু আব্দে শামস! নিজেকে জাহান্নাম থেকে রক্ষা করো! হে বনু আব্দে মানাফ, নিজেকে জাহান্নাম থেকে রক্ষা করো! হে বনু হাশেম, নিজেকে জাহান্নাম থেকে রক্ষা করো! হে বনু আব্দুল মুত্তালিব, নিজেকে জাহান্নাম থেকে রক্ষা করো! নিশ্চয় (যদি তোমরা ঈমান গ্রহণ না করো তাহলে) আমি আল্লাহ পাকের বিপরীতে তোমাদের জন্য কোন কিছুর মালিক নই। (মুসলিম, পৃষ্ঠা: ১০০, হাদীস: ২০৪)\n    \tএটি ছিল আমাদের আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর প্রাথমিক নেকীর দাওয়াত। একটু ভাবুন! আমাদের আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم কাফেরদের নেকীর দাওয়াত দিয়েছেন এবং কী বলেছেন: নিজেকে জাহান্নাম থেকে বাঁচাও..! শুরুতেই তিনি صَلَّی اللهُ عَلَیْہِ وَاٰلِہٖ وَسَلَّم অন্তরে আল্লাহভীতি সঞ্চার করেন এবং এটাই আল্লাহভীতিই ছিল, যা তিনি صَلَّی اللهُ عَلَیْہِ وَاٰلِہٖ وَسَلَّم লোকদের অন্তরে সৃষ্টি করে জাহিলী যুগের কলুষিত সমাজকে এমন একটি আদর্শ সমাজে পরিণত করেছেন যে, এমন সমাজের নজির পৃথিবীর কোথাও খুঁজে পাওয়া যায় না। এটাই সেই আদর্শ সমাজ যা কেয়ামত পর্যন্ত আগত সমস্ত সমাজের জন্য সর্বোত্তম আদর্শ। জানা গেল, সমাজের সংশোধনের জন্য, সমাজকে একটি আদর্শ সমাজে পরিণত করার জন্য আল্লাহভীতিই সবচেয়ে গুরুত্বপূর্ণ ভিত্তি।\n"
    },
    {
        "1": "আদর্শ সমাজের দু'টি গুরুত্বপূর্ণ বৈশিষ্ট্য",
        "2": "    \tএখানে এই বিষয়টিও বোঝা ও বিবেচনা করা জরুরি যে, আদর্শ সমাজ কাকে বলে  এই সম্পর্কে বিশদ আলোচনা হতে পারে, পুরো কিতাব লেখা যেতে পারে, তবে সংক্ষেপে এটা বলা যেতে পারে যে, একটি আদর্শ সমাজের দু'টি গুরুত্বপূর্ণ ভিত্তি রয়েছে: (১): সেই সমাজের সদস্যরা একে অপরের অধিকার নষ্ট করে না। কেউ অন্যকে নিপীড়ন করে না (২): এবং সেই সমাজের প্রতিটি সদস্য অন্যের প্রতি কল্যাণের, অন্যের মঙ্গলের চেতনাশীল হবে। এই দু'টি জিনিস যে সমাজে পাওয়া যাবে, সেই সমাজ হবে শান্তি-প্রশান্তির নীড় এবং সেই সমাজে অপরাধ সম্পূর্ণরূপে না থাকার মতো হবে। আর এই (অধিকার নষ্ট না করা, কল্যাণের চেতনা থাকা) দু'টি জিনিসই আল্লাহভীতির মাধ্যমে অর্জন করা যায়, অর্থাৎ আমাদের অন্তরে যদি আল্লাহভীতি থাকে, তাহলে اِنْ شَآءَ الله! এর বরকতে অধিকার লঙ্গনের অবসান হবে এবং কল্যাণের চেতনাও তৈরি হবে। আসুন! এ বিষয়টি দু'টি ঘটনার আলোকে বুঝার চেষ্টা করি:\n"
    },
    {
        "1": "আল্লাহ ভীতির কারণে অজ্ঞান হয়ে পড়ে গেল",
        "2": "    \tহযরত মিসআ'র বিন কিদাম رَضِیَ اللهُ عَنْہُ থেকে বর্ণিত যে, একদিন আমরা ইমামে আযম, ইমাম আবু হানিফা رَحْمَۃُ اللهِ عَلَیْہِ এর সাথে কোথাও যাচ্ছিলাম, অজান্তে ইমামে আযম رَحْمَۃُ اللهِ عَلَیْہِ এর পা মোবারক একটি ছেলের পায়ের উপর পড়ে গেল, ছেলেটি চিৎকার মেরে উঠলো এবং তার মুখ থেকে স্বতঃস্ফূর্তভাবে বেরিয়ে এলো: یَا شَیْخُ اَلَا تَخَافُ الْقِصَاصَ یَوْمَ الْقِیَامَۃِ  অর্থাৎ হে বুযুর্গ! আপনি কি কিয়ামতের দিন নেয়া আল্লাহ পাকের প্রতিশোধকে ভয় পান না  ব্যাস এই ছেলেটির কথা শোনার সাথে সাথেই ইমাম আযম رَحْمَۃُ اللهِ عَلَیْہِ এর মাঝে কম্পন সৃষ্টি হয়ে গেল এবং তিনি অজ্ঞান হয়ে জমিনে লুটিয়ে পড়লেন। (অশ্রুর বারিধারা, পৃষ্ঠা: ১৭)\n\n    \tপ্রিয় ইসলামী ভাইয়েরা! অনুমান করুন! ইমাম আযম رَحْمَۃُ اللهِ عَلَیْہِ এর মোবারক পা কেবল অনিচ্ছাকৃতভাবে ওই বালকটির পায়ে পড়েছিল তিনি ইচ্ছাকৃতভাবে এরূপ করেননি, সেই ছেলেটির জিহ্বা থেকেও এই বাক্যটি অজান্তে বেরিয়েছিল, কিন্তু এই বাক্যে কিয়ামতের দিন আল্লাহর দরবারে উপস্থিতির কথা উল্লেখ ছিল, ইমাম আযম رَحْمَۃُ اللهِ عَلَیْہِ এর যখনই আল্লাহ পাকের দরবারে উপস্থিত হওয়ার কথা মনে পড়ল তার মাঝে কম্পন সৃষ্টি হয়ে গেল এবং তিনি বেহুশ হয়ে জমিনে লুটিয়ে পড়লেন। একটু ভাবুন! যে ব্যক্তি আল্লাহকে এত ভয় পায় * সে কি কারো হক নষ্ট করবে  * সে কি কাউকে গালি দেবে  * সে কি কারো টাকা আত্মসাৎ করবে  সে কি অন্যায়ভাবে কাউকে কষ্ট দিবে  * সে কি অন্যের ঘুমের ব্যাঘাত ঘটাবে  * সে কি অন্যদের উপর অপবাদ রটাবে  মোটেও না, বরং যেআল্লাহভীরু হবে, সবসময় অন্যের হকের প্রতি লক্ষ্য রাখবে। জানা গেল; যদি আমাদের আল্লাহভীতির নেয়ামত নসিব হয়ে যায় তাহলে সমাজ থেকে অপরাধ এবং অধিকার লঙ্ঘন একেবারে নির্মূল হয়ে যাবে।\n    \tআল্লাহ পাক আমাদেরকে কবর ও আখেরাতে চিন্তা ভাবনা এবং আল্লাহভীতির অমূল্য সম্পদ নসিব করুন।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم"
    }
]