[
    {
        "1": "মুসলমানকে সম্মান করুন",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে। মনে রাখবেন! মসজিদে খাওয়া-দাওয়া ও ঘুমানো, সেহেরী, ইফতার করা এমনকি যমযমের পানি বা দম করা পানি পানও শরয়ীভাবে জায়িয নয় তবে যদি ইতিকাফের নিয়্যত থাকে তবে এই সকল কাজ সাধারনভাবে জায়িয হয়ে যাবে। ইতিকাফের নিয়্যত শুধুমাত্র খাওয়া দাওয়া, পান করা বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "          আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَى فِي يَوْمٍ مِائَةَ مَرَّةٍ قَضَى اللهُ لَهُ مِائَةَ حَاجَةٍ سَبْعِينَ مِنْهَا لِأَخِرَتِهِ وَ لاثِينَ مِنْهَالِدُنْیاه অর্থাৎ যে ব্যক্তি আমার উপর দৈনিক একশতবার দরুদ শরীফ পাঠ করবে আল্লাহ পাক তার ১০০ টি প্রয়োজন পূরণ করবেন তন্মধ্যে ৭০ টি আখিরাতের আর ৩০ টি দুনিয়ার হবে। (কানযুল উম্মাল কিতাবুল আযকার, ২৫৫/১, হাদীস: ২২২৯)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল।  (জামেয়ে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভাল ভাল নিয়্যত করার অভ্যাস গড়ুন, কেননা ভাল নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভাল ভাল নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো\n* বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم চাদর প্রদান করলেন",
        "2": "    হযরত জারীর বিন আব্দুল্লাহ বাজালী رَضِیَ اللهُ عَنْہُ একজন সাহাবীয়ে রাসূল। তিনি দশম হিজরীতে রমজান মাসে ইসলাম ধর্ম গ্রহণ করেন। তিনি অত্যন্ত সুন্দর, ও সুদর্শন ছিলেন। হযরত ওমর ফারুক رَضِیَ اللهُ عَنْہُ বলেন: جرير یوسف هذِهِ الْأُمة অর্থাৎ জারীর বিন আব্দুল্লাহ হলো এই উম্মতের ইউসুফ। (উসদুল গাবা, খন্ড ১ পৃষ্টা ৫২৯)\n    একবার মাক্কী মাদানী মোস্তাফা صَلَّی اللهُ عَلَیْہِ وَاٰلِہٖ وَسَلَّم তাঁর বরকতময় কক্ষে বিদ্যমান ছিলেন, সাহাবায়ে কেরাম উপস্থিত হলেন এমনকি বরকতময় কক্ষটি পূর্ণ হয়ে গেল আর কারও জন্য কোন স্থান অবশিষ্ট রইল না। জারীর বিন আবদুল্লাহ ও আসলেন, কিন্তু কোনো জায়গা না থাকায় তিনি দরজায় বসে গেলেন। মাক্কী মাদানী মোস্তাফা صَلَّی اللهُ عَلَیْہِ وَاٰلِہٖ وَسَلَّم তাঁকে দেখে নিজ চাদর মুবারক মুড়ে তার দিকে ছুঁড়ে দিয়ে বললেন: জারীর এই চাদরটি বিছিয়ে তার উপর বসো...!\n\n    আল্লাহু আকবার! প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কাছ থেকে এমন সম্মান লাভ করা কোন স্বাভাবিক বিষয় নয়। অতঃপর সাহাবীয়ে রাসূলের সম্মানবোধ ও নবীপ্রেম দেখুন, তিনি বরকতময় চাদরটি মাটিতে পড়তে দেননি, লাফ দিয়ে চাদর মোবারকটি হাতে  নিলেন,সেটাকে চুম্বন করলেন এবং উভয় চোখের উপর রেখে অনিয়ন্ত্রিতভাবে কাঁদতে থাকেন এবং বলতে থাকেন: ইয়া রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم আপনি আমাকে সম্মানিত করেছেন, আল্লাহ পাক আপনাকে আরও সম্মানিত করুন।\n    আপনার বরকতময় চাদরের উপর বসার দুঃসাহস আমার নেই, এই বলে তিনি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চাদর তাঁর মহিমান্বিত দরবারে পেশ করলেন।\n    এতে আল্লাহ পাকের শেষ নবী রাসূল হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: اذَا اتَّاكُمْ كَرِيمُ قَوْمٍ فَاكْرَمُوهُ অর্থাৎ  যখন জাতির কোনো সম্মানিত ব্যক্তি তোমাদের কাছে আসবে, তখন তাকে সম্মান কর!\n(মাকারিমুল আখলাক পৃষ্টা ৬০-৬১ হাদীস : ৭১)\n    হে আশেকানে রাসূল! উৎসর্গ হোন! রাসূলে খোদা, আহমদ মুজতাবা صَلَّی اللهُ عَلَیْہِ وَاٰلِہٖ وَسَلَّم এর সেই মনোরম ও অনন্য আচরনের প্রতি...!! যিনি উভয় জাহানের সর্দার, আল্লাহ পাক যাকে তার প্রিয়তমের মুকুট পরিধান করিয়েছেন, নবীদের ইমাম বানিয়েছেন, এতো  উচ্চ পদে সমাসীন হওয়া সত্ত্বেও, তাঁর ব্যবহার দেখুন, কেমন অতুলনীয়, একজন গোলাম উপস্থিত হয়েছে আর হুযুর  صَلَّی اللهُ عَلَیْہِ وَاٰلِہٖ وَسَلَّم তাঁকে তাঁর চাদর মুবারক প্রদান করলেন। سُبْحٰنَ الله"
    },
    {
        "1": "প্রত্যেক মুসলমান সম্মানিত",
        "2": "    প্রিয় ইসলামী ভাইয়েরা! আল্লাহ পাক মুসলমানকে সম্মান দান করেছেন, সে গরীব হোক বা ধনী, সাদা হোক বা কালো, যার অন্তরে ঈমানের আলো বিদ্যমান রয়েছে, তার মাথায় সম্মানের মুকুটও শোভা পাচ্ছে। আল্লাহ পাক কোরআনে পাকে ইরশাদ করেন:\n\nوَلِلَّهِ الْعِزَّةُ وَلِرَسُوْلِهِ وَلِلْمُؤْمِنِينَ\n(পারা ২৮, সূরা মুনাফিকুন: ৮)\nকানযুল ঈমান থেকে অনুবাদ: আর সম্মান তো আল্লাহ, তাঁর রাসূল ও মুমিনদের জন্যই।\n\n\tউপরোক্ত আয়াতে সুস্পষ্টভাবে বলা হয়েছে যে, সম্মান মহান আল্লাহর জন্য, তাঁর অনুগ্রহে তাঁর প্রিয় নবী صَلَّی اللهُ عَلَیْہِ وَاٰلِہٖ وَسَلَّم সম্মানিত এবং তাঁর উসিলায় তার প্রত্যেক গোলাম সম্মানিত। তাফসীর সিরাতুল জিনানে রয়েছে, উক্ত আয়াত থেকে ৪টি বিষয় প্রতিয়মান হয়: (১) প্রত্যেক মুমিন সম্মানিত, কোন মুসলিম জাতিকে হীন মনে করা বা অসভ্য বলা হারাম। (২) মুমিনের সম্মান ঈমান ও নেক আমল দ্বারা হয়, টাকা ও পয়সা দিয়ে নয়। (৩) মুমিনের সম্মান চিরন্তন, নশ্বর নয়, তাই একজন মুমিনের দেহ ও কবরকেও সম্মান করা হয়। (৪) যে কোন মুমিনকে তুচ্ছ মনে করবে প্রকৃতপক্ষে সে আল্লাহ পাকের নিকট তুচ্ছ । বান্দা গরীব হোক, অসহায় হোক যদি সে মুসলমান হয় তবে সে সম্মানিত।\n(তাফসীর সিরাতুল-জিনান পারা ২৮ সূরা মুনাফিকুন আয়াত নং ৮, খন্ড ১০, পৃষ্টা ১৬৯)"
    },
    {
        "1": "মুসলমানের মুখের লালাও সম্মানিত",
        "2": "    বাহারে শরীয়তে একটি মাসয়ালা লিখা হয়েছে, এর সারমর্ম হলো, একটি মিসওয়াক যা একজন মুসলমান ব্যবহার করেছে, যখন সেই মিসওয়াকটি আর ব্যবহার উপযোগী থাকে না (উদাহরণস্বরূপ এটি খুব ছোট হয়ে যায় যেটা ভালোভাবে ধরা যায় না) তাহলে সেই মিসওয়াকটি হয়ত দাফন করে দিবে নতুবা সাবধানে কোন নিরাপদ স্থানে রেখে দিবে, এই ব্যবহৃত মিসওয়াকটি এদিক সেদিক ফেলে দেওয়া সঠিক নয়। অবশেষে এর কারণ কি?হিকমত কী যে, মিসওয়াকের এত আদব বজায় রাখা? মুফতি আমজাদ আলী আযমী رَحْمَۃُ اللهِ عَلَیْہِ এর দুটি হিকমত লিপিবদ্ধ করেন: (১) মিসওয়াক সুন্নাতের একটি উপকরণ অর্থাত এই ছোট কাঠের টুকরা যাকে মিসওয়াক বলা হয় এই কাঠটি রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর একটি আমলের সাথে সম্পর্ক হয়ে গেছে , একজন মুসলমান বান্দা এই কাঠটি সুন্নাতে মোস্তফার আদায়ের জন্য ব্যবহার করেছে, তাই এই কাঠের টুকরোটি সুন্নাতে মোস্তফার সাথে সম্পর্ক হওয়ার কারণে সম্মানজনক হয়ে গেছে)। (২) দ্বিতীয় হিকমত হলো, মুসলমানের লালা (অর্থাৎ মুসলমানের মুখের লালা) পবিত্র। যেহেতু মিসওয়াকটি মুসলমানের মুখের মাঝে ব্যবহৃত হয়েছে তাই তাতে মুসলমানের যে লালা রয়েছে তার সম্মানার্থে মিসওয়াকটি হয় দাফন করতে হবে নতুবা নিরাপদ স্থানে রেখে দিতে হবে যাতে মুসলমানের মুখের লালার অবমাননা না হয়। মুফতি আমজাদ আলী আযমী رَحْمَۃُ اللهِ عَلَیْہِ আরও বলেনঃ উলামায়ে কেরামগণ বলেনঃ বাথরুমে (অর্থাৎ ওয়াশরুমে) থুতু ফেলা নিষেধ, কারণ কী? কেন নিষেধ ? কেননা মুসলমানের লালা পবিত্র আর বাথরুমের মতো একটি অপবিত্র স্থানে সেই পবিত্র বস্তুটি ফেলা অনুচিত । (বাহারে শরীয়ত, খন্ড ১, পৃষ্টা ২৯৪, ২য় অংশ)\n    প্রিয় ইসলামী ভাইয়েরা! অনুমান করুন! যখন একটি মিসওয়াকের প্রিয়নবী صَلَّی اللهُ عَلَیْہِ وَاٰلِہٖ وَسَلَّم এর সাথে নয় বরং তাঁর একটি সুন্নাতের  সাথে সম্পর্ক হওয়ার কারণে সেটি সম্মানিত হয়ে যায়, তবে যে ব্যক্তির সম্মানিত নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم এর সাথে ঈমানের সম্পর্ক হয়ে যায়, তার সম্মান কতটুকু হবে...? তাহলে এটাও ভেবে দেখুন! যখন একজন মুসলমানের মুখের লালা এত সম্মানিত যে, সেটাকে কোন অপবিত্র স্থানে রাখতে উলামায়ে কেরাম নিষেধ করেছেন তাহলে একটু ভেবে দেখুন! একজন মুসলমানের স্বয়ং নিজের কতটুকু সম্মান হবে?"
    },
    {
        "1": "মুসলমানের সম্মান",
        "2": "    ইবনে মাজাহ শরীফে রয়েছে, নবী করিম صَلَّی اللهُ عَلَیْہِ وَاٰلِہٖ وَسَلَّم কাবা শরীফকে সম্বোধন করে বলেন: হে কাবা, তুমি কতইনা পবিত্র, তোমার সুগন্ধি কতইনা বিশুদ্ধ, তুমি কতইনা মহান? তোমার সম্মান কতইনা উঁচু! সেই সত্তার শপথ যার কুদরতি হাতে মুহাম্মদ صَلَّی اللهُ عَلَیْہِ وَاٰلِہٖ وَسَلَّم এর প্রাণ, নিশ্চয়ই একজন মুমিনের সম্মান আল্লাহ পাকের নিকট তোমার সম্মানের চেয়েও বেশি। (ইবনে মাজাহ, কিতাবুল ফিতন, পৃষ্টা ৬৩৩  হাদীস: ৩৯৩২)\n    প্রিয় ইসলামী ভাইয়েরা! একটু ভাবুন! আল্লাহ পাক মুসলমানকে কেমন সম্মান দান করেছেন। নিঃসন্দেহে শ্রেণীভেদে সম্মানের বৈষম্যতা তো থাকবেই, একজন আল্লাহর অলি এবং একজনের সাধারণ মানুষের সম্মান তো সমান নয়, অনুরুপভাবে আলিমদের সম্মান জনসাধারণের চেয়ে কয়েকগুণ বেশি কিন্তু সম্মান তো প্রায় সবারই রয়েছে, যার অন্তরে ঈমানের আলো রয়েছে তার মাথায় সম্মানের মুকুটও শোভা পাচ্ছে। তাই আমাদের উচিত প্রতিটি মুসলমানের সম্মান করা, তাদের মর্যাদার প্রতি লক্ষ্য রাখা। আল্লাহর প্রিয় ও শেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি তার মুসলিম ভাইয়ের (প্রতি সম্মান প্রদর্শন করে) তার ঘোড়ার লাগাম ধরে রাখে, তার সেই কাজটি লোভ লালসার কারণে না হয়, কোন ধরনের ভয়ের কারণে না হয় বরং সম্পূর্ণরূপে আল্লাহ পাকের সন্তুষ্টির জন্য হয়, তাহলে আল্লাহ পাক তাকে ক্ষমা করে দেন।\n(মু'জামুল আওসাত, খন্ড ১, পৃষ্টা ২৮৭ হাদীস ১০১২)\n       পূর্ববর্তী যুগে ঘোড়ায় চড়ে ভ্রমণ করা হতো, তখন সম্মান প্রদর্শনের এই পদ্ধতি ছিল যে, একজন ব্যক্তি ঘোড়ার লাগাম ধরে রাখতো যাতে আরোহী সহজে আরোহন করতে পারে। তদ্রূপ যখন কোন ঘোড়ার আরোহী আসতো তখন অবিলম্বে সামনের দিকে অগ্রসর হয়ে ঘোড়ার লাগাম ধরে নিতো, যাতে আরোহী সহজে অবতরণ করতে পারে। বর্তমানে সেটার উদাহরণ এরুপ হবে যে, যেমন একজন ব্যক্তি কারে করে আসলো, তখন অন্যজন দ্রুত এগিয়ে গিয়ে সেটার দরজা খুলে দিবে, আমি, আর এই কাজের মাধ্যমে কোন লোভ লালসাও না থাকে যেমন, মালিক সাহেব অথবা কোন নিগরান সাহেব, আমি যদি তাকে সম্মান করি, তাহলে তিনি আমার জন্য দয়ার দরজা খুলে দেবেন, এবং অন্তরে কোন প্রকার ভয়ও বিরাজ না করে যেমন মালিক সাহেব অথবা নিগরান সাহেব এসেছেন যদি সামনের দিকে অগ্রসর হয়ে গেইট খুলে না দেই তাহলে বিভিন্ন ধরনের কথাবার্তা শোনাবে অথবা অসন্তুষ্ট হয়ে যাবে যদি এমন কোন কিছু না থাকে, লোভ লালসাও না থাকে, কোন ভয়ও বিরাজ না করে, বরং বান্দা যদি আল্লাহর সন্তুষ্টির জন্য তার মুসলমান ভাইয়ের প্রতি সম্মান প্রদর্শন করে তবে আল্লাহ পাক সেটার বরকতে সেই সম্মান প্রদর্শন কারীকে ক্ষমা করে দিবেন।\n    سُبْحٰنَ الله আল্লাহ পাক আমাদের অন্যকে সম্মান করার তৌফিক দান করুন।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "একজন মুসলমানের সম্মানহানি করা",
        "2": "অপর মুসলমানের জন্য হারাম:\n    আল্লাহ পাকের শেষ রাসূল صَلَّی اللهُ عَلَیْہِ وَاٰلِہٖ وَسَلَّم বলেন:  کُلُّ الْمُسْلِمِ عَلَی الْمُسْلِمِ حَرَامٌ دَمُہٗ وَمَالُہٗ وَعِرْضُہٗ অর্থাৎ প্রত্যেক মুসলমানের রক্ত, সম্পদ, সম্মান অপর মুসলমানের উপর হারাম। (মুসলিম, পৃষ্টা, ১৩৮৬ হাদীস:২৫৬৪) মুফতি আহমদ ইয়ার খান নঈমী رَحْمَۃُ اللهِ عَلَیْہِ উক্ত হাদীসের ব্যাখ্যায় লিখেন: কোন মুসলমান অপর মুসলমানের সম্পত্তি তার অনুমতি ব্যতীত নিবে না, কারো সম্মানহানি (অর্থাৎ অসম্মান) করবে না, কোন মুসলমানকে অন্যায় ও নিষ্ঠুরভাবে হত্যা করবে না, কারণ এসবই অকাট্য হারাম। (মিরআতুল মানাজিহ, খন্ড ৬, পৃষ্টা ৫৫৩) মুফতি সাহেব অন্যত্র লিখেন: মুসলমানকে মনে মনেও তুচ্ছ ভেবো না! এবং অবজ্ঞার শব্দাবলী দ্বারাও আহ্বান করিও না, মন্দ উপাদি দ্বারাও স্বরণ করো না, তার সাথে ঠাট্টা বিদ্রুপ করো না! বর্তমানে আমাদের মাঝে এই ত্রুটিটি ব্যাপক আকার ধারণ করেছে, পেশা, বংশ বা দারিদ্র্যের কারণে মুসলমান ভাইকে তুচ্ছ মনে করে যে, সে পাঞ্জাবি, বাঙালি, সিন্ধি, সীমান্তবাসী, ইসলাম এই সব বৈষম্যতা মুছে দিয়েছে। মৌমাছি যখন বিভিন্ন ফুলের রস চুষে খায় তখন তাকে বলা হয় মধু। একইভাবে যখন প্রিয়নবী صَلَّی اللهُ عَلَیْہِ وَاٰلِہٖ وَسَلَّم এর  আচল তলে সবাই আশ্রয় নিলো তখন সমস্ত মুসলমান এক হয়ে গেল, হাবশী হোক বা রোমি!\n(মিরআতুল মানাজিহ, খন্ড, ৬ পৃষ্টা ৫৫২)"
    },
    {
        "1": "মুসলিমকে অবমাননা করা হারাম",
        "2": "    বিদায় হজ্বের সময় আল্লাহ পাকের শেষ নবী صَلَّی اللهُ عَلَیْہِ وَاٰلِہٖ وَسَلَّم মিনা শরীফে খুতবা দেন। সেই খুতবায় তিনি صَلَّی اللهُ عَلَیْہِ وَاٰلِہٖ وَسَلَّم  সাহাবায়ে কেরামদেরকে সম্বোধন করে ইরশাদ করেন: اَیُّ شَہْرٍ هٰذَا؟ এটা কোন মাস? (এটি বেশ সুস্পষ্ট বিষয় ছিল, হজ্বের মৌসম ছিল আর হজ্ব কেবল যুলহিজ্জাতুল হারামেই করা হয় কিন্তু সাহাবায়ে কেরামদের আদব দেখুন!) সাহাবায়ে কেরাম ভেবেছিলেন সম্ভবত রাসূল صَلَّی اللهُ عَلَیْہِ وَاٰلِہٖ وَسَلَّم এই মাসের নাম পরিবর্তন করবেন, তাই তারা বললেন: আল্লাহ ও তাঁর রাসূলই ভাল জানেন। প্রিয় নবী, মাক্কী মাদানী মুস্তাফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلَیْسَ ذُوالْحِجَّۃِ؟ এটা কি যিলহজ্জ মাস নয়? সাহাবায়ে কেরাম عَلَیْہِمُ الرِّضْوَان আরজ করলেনঃ কেন নয় (অর্থাৎ হ্যাঁ! যিলহজ্জ মাস)। আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم দ্বিতীয় প্রশ্ন করলেনঃ এটা কোন শহর ? (এটাও বেশ সুস্পষ্ট ছিল যে, মক্কা শরীফেই হজ করা হয়, কিন্তু সাহাবায়ে কেরাম এবারও আদব প্রদর্শন করতে গিয়ে বললেন: আল্লাহ ও তাঁর রাসূলই ভালো জানেন। প্রিয় নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেনঃ اَلَیْسَ الْبَلَدَۃَ؟ এটা কি মক্কা শহর নয়? সবাই বললেন, কেন নয় (এটা মক্কা শহর)। নবী করীম صَلَّی اللهُ عَلَیْہِ وَاٰلِہٖ وَسَلَّم তৃতীয় প্রশ্ন করলেনঃ اَیُّ یَوْمٍ ہٰذَا؟ এটা কোন দিন? সাহাবীরা এবারও বিনয়ের স্বরে বললেন: আল্লাহ ও তাঁর রাসূলই ভালো জানেন। আল্লাহর রসূল, আহমদে মুজতাবা صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন, اَلَیْسَ یَوْمَ النَّحْرِ؟ এটা কি কুরবানীর দিন নয়? সবাই আরজ করল: কেন নয় (এটি কুরবানির দিন)। অতঃপর আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করলেনঃ নিঃসন্দেহে এই দিন, এই শহর এবং এই মাস যেমন পবিত্র ও সম্মানিত, তেমনি তোমাদের রক্ত, তোমাদের ধন-সম্পদ এবং তোমাদের সম্মান পরস্পরের উপর হারাম।\n(বুখারী শরীফ,পৃষ্ঠা : ১০৯২ হাদীস: ৪৪০৬)\n\n     হাকীমুল উম্মত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ উক্ত হাদীসের ব্যাখ্যায় বলেন, হারাম শরীফের সীমারেখায় যেমন একটি নেক আমল এক লাখে পরিণত হয়, তেমনি একটি গুনাহও এক লাখে পরিণত হয়, এজন্যই হুযুর صَلَّی اللهُ عَلَیْہِ وَاٰلِہٖ وَسَلَّم বলেছেন: যেমন এখানে অন্য স্থানের তুলনায় গুনাহ মারাত্মক, তেমনই একজন মুসলমানের রক্ত, সম্পত্তি, সম্মান বিনষ্ট করাও কঠিনতর। (মিরআতুল মানাজিহ, খন্ড ৪, পৃষ্টা ১৭৩)"
    },
    {
        "1": "মুসলমানকে কষ্ট দেওয়া মারাত্মক গুনাহ",
        "2": "    মুফতি সাহেব এক জায়গায় বলেনঃ অর্থাৎ যেমনিভাবে যিলহজ্জ মাসে বিশেষ করে আরাফার দিন, হারাম শরীফের ভূমিতে গোনাহ করা সবচেয়ে জঘন্য অপরাধ কারণ এটি ৩টি অপরাধের সংমিশ্রণ: (১) গুনাহ করা একটি অপরাধ (২) পবিত্র স্থানের সম্মানহানি করা দ্বিতীয় অপরাধ (৩) সম্মানজনক তারিখ, মাসের বেয়াদবী করা তৃতীয় অপরাধ তেমনিভাবে একজন মুসলমানের রক্ত ঝরানো, সম্পদ আত্মসাৎ করা (এবং সম্মানহানি করা) এমন অনেক অপরাধের সমষ্টি, কেননা এটি জুলুমও বটে, এটি আল্লাহর অসন্তুষ্টিরও কারণ ও নবী করীম صَلَّی اللهُ عَلَیْہِ وَاٰلِہٖ وَسَلَّم এর কষ্টের কারণ। (মিরআতুল মানাজিহ খন্ড ৪ পৃষ্টা ১১৫)\n    আল্লাহর শেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اٰذٰی مُسْلِمًا فَقَدْ اٰذٰنِی যে একজন মুসলমানকে কষ্ট দিল সে মূলত আমাকেই কষ্ট দিল।\n(মুজামু আউসাত, খন্ড ২,পৃঃ ৩৮৭, হাদিসঃ ৩৬০৭)"
    },
    {
        "1": "মুসলমানকে অসম্মান করার কয়েকটি উদাহরণ",
        "2": "    প্রিয় ইসলামী ভাইয়েরা! আহ! আফশোস...! এখন আমাদের সমাজে অন্যকে অপমান করা খুবই সাধারণ মনে করা হয়, কখনও কখনও অন্যকে ঠাট্টা বিদ্রুপের ভিত্তিতে অপমান করা হয়। কেউ অন্যের উপর মৌখিকভাবে ঝগড়া করে এবং মান সম্মান খর্ভ করে। কারো দারিদ্র্যতাকে তিরস্কারের লক্ষ্যবস্তু করা হয়। কারো ব্যাক্তিত্বকে  তুচ্ছ মনে করে তাকে সমাজে অপমানিত করা হয়। যার ঘরে শুধুমাত্র কন্যা সন্তান রয়েছে পুত্র সন্তান নেই তাকে কটূক্তি করা হয়। মালিক কর্মচারীকে অপমান করতে দ্বিধাবোধ করে না, সবার সামনে তার মান সম্মানকে ছিন্নবিচ্ছিন্ন করে দেওয়া হয়। দান খয়রাত করতে চাইলে কিছু ধনী ব্যক্তি খ্যাতির নিমিত্তে গরীবদের ছবি তোলে, নিজেদের তথাকথিত উদারতার চর্চা করে এবং দরিদ্রদের আত্মসম্মান নিয়ে খেলা করে  * কখনো কখনো বিয়ের উৎসবে গরিব প্রতিবেশীদের লাঞ্ছিত করা হয় বরং এখন তো ওয়ান ক্লিকের (One Click) ফর্মুলাও চলে এসেছে, মানুষ ঠাট্টা বিদ্রুপের নামে অন্যকে নিয়ে মজা করে সোশ্যাল মিডিয়ায় আপলোড করে এবং লাখ লাখ কোটি কোটি মানুষের সামনে বেচারার মর্যাদা ক্ষুন্ন করে।"
    },
    {
        "1": "সুদের চেয়েও বড় গুনাহ",
        "2": "    নবী করীম صَلَّی اللهُ عَلَیْہِ وَاٰلِہٖ وَسَلَّم  সাহাবীদের কাছ থেকে জিজ্ঞাসা করলেনঃ তোমরা কি জানো আল্লাহ পাকের নিকট সুদের চেয়ে বড় গুনাহ কোনটি ? সাহাবায়ে কেরাম আরজ করলেনঃ وَ اللهُ وَ رَسُوْلُهٗ اَعْلَمُ আল্লাহ ও তাঁর রাসূলই ভালো জানেন। অতঃপর তিনি صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: নিঃসন্দেহে আল্লাহ পাকের নিকট মুসলমানের সম্মানহানিকে বৈধ মনে করা সুদের চেয়েও বড় গোনাহ । (শুয়াবুল ঈমান, খন্ড ৫, পৃষ্টা ২৯৮, হাদীস:৬৭১১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    হে আশেকানে রাসূল! যখন মহান আল্লাহ পাক এবং তাঁর প্রিয় রাসূল صَلَّی اللهُ عَلَیْہِ وَاٰلِہٖ وَسَلَّم মুসলমানদেরকে এমন সম্মান দান করেছেন, তখন আমাদের উপর কর্তব্য হলো অন্যকে সম্মান করা, তাদেরকে সম্মান মর্যাদা দেয়া এবং কোনো অবস্থাতেই অন্যের আত্মসম্মান লঙ্ঘন না করা। আসুন এ বিষয়ে পবিত্র কোরআনের কিছু শিক্ষা শুনি এবং সেগুলোকে নিজের চরিত্রের অংশ বানানোর চেষ্টা করি।"
    },
    {
        "1": "সূরা হুজুরাতে সামাজিক জীবনের শিষ্টাচার",
        "2": "\tসূরা হুজুরাত ২৬ তম পারার একটি সংক্ষিপ্ত সূরা, শুধুমাত্র ২টি রুকু এবং ১৮টি আয়াতের এই ছোট সূরাটিতে অনেকগুলো শিক্ষা দেওয়া হয়েছে, বিশেষ করে মুসলমানদেরকে সামাজিক (অর্থাৎ মিলে মিশে থাকা) জীবনের আদব-কায়দা সম্পর্কে শেখানো হয়েছে। অর্থাৎ আমাদের মুসলিম ভাইদের প্রতি আমাদের কেমন আচরণ করা উচিত, সে আমাদের পিতা-মাতা হোক বা ভাই-বোন, প্রতিবেশী হোক বা স্থানীয় মানুষ, প্রিয়জন হোক বা সম্পূর্ণ অপরিচিত, মোটকথা প্রত্যেক মুসলমান সে পৃথিবীর যেকোন প্রান্তেরই হোক না কেন, যখনই আমরা তার সাথে সাক্ষাৎ করি, তার সাথে আমাদের কেমন আচরণ করা উচিত, এ প্রসঙ্গে সূরা হুজুরাতে ৬টি মাদানী পুস্পধারা চমৎকারভাবে বর্ণনা করা হয়েছে।\n    আসুন! পবিত্র কোরআনে প্রদত্ত এই ৬টি মাদানী ফুল শুনি এবং আজ থেকে সেগুলো নিজেদের চরিত্রের অংশ করার চেষ্টা করি। اِنْ شَآءَ الله"
    },
    {
        "1": "(১) কাউকে উপহাস করো না....!",
        "2": "    আল্লাহ পাক ২৬ তম পারার সূরা হুজুরাতের ১১ নম্বর আয়াতে এরশাদ করেন:\n\nيَا يُّهَا الَّذِينَ آمَنُوا لَا يَسْخَر قَوْمٌ مِنْ قَوْمٍ عَلَى أَن يَكُونُوا خَيْرٌ مِنْهُمْ وَلَا نِسَاءٌ من نِسَاءٌ عَسَى أَنْ يَكُنَّ خَيْرًا مِنْهُنَّ\n(পারা ২৬, সূরা হুজরাত: ১১)\nকানযুল ঈমান থেকে অনুবাদ: হে ঈমানদ্বারগণ!না পুরুষ পুরুষদেরকে বিদ্রুপ করবে,এটা বিচিত্র নয় যে,তারা ঐ বিদ্রুপকারিদের চেয়ে উরম,এবং না নারীগন নারীদেরকে বিদ্রুপ করবে,এটাও বিচিত্র নয় যে,তারা এই বিদ্রুপকারীনীদের অপেক্ষা উওম হবে।\n\n    একজন মুসলমানের সম্মান ও শ্রদ্ধার অর্থ হলো, তাকে নিয়ে কোনো ভাবেই উপহাস না করা। আয়াতে কারীমার এই অংশে এই শিক্ষাটুকুই দেওয়া হয়েছে যে, কোন পুরুষ যেন অন্য কোন পুরুষকে এবং কোন নারী যেন অন্য কোন নারীকে নিয়ে উপহাস না করে।\n    কেননা প্রত্যেকেরই নিজস্ব রুচিবোধ থাকে, নিজস্ব জীবনযাপনের পদ্ধতি থাকে, আমরা কারো কোন কাজের সমালোচনা করতে পারি না, কারো পোশাক, জীবনযাত্রার সমালোচনা করতে পারি না, এমনকি যদি কেউ গুনাহগারও হয় তবে তাকে উত্তম পদ্ধতিতে সৎ কাজের প্রতি আহ্বান জানাতে হবে, তবুও তাকে নিয়ে উপহাস করা যাবে না।\n    বর্তমানে এই মহামারী আমাদের মধ্যে ব্যাপক আকার ধারণ করেছে ô কেউ সুন্নতরূপী দাড়ি মুখে সাজালে তাকে নিয়ে সমালোচনা, কেউ পাগড়িরূপী মুকুট মাথায় সাজালে তাকে নিয়ে সমালোচনা, কেউ সুন্নত অনুযায়ী অর্ধ গোড়ালি পর্যন্ত পাঞ্জাবী পড়লে তাকে নিয়ে সমালোচনা, অন্যেকে নকল করে তার ধরনকে  উপহাস করা, এমনকি কিছু অজ্ঞ লোকেরাও প্রাকৃতিক সৃষ্টিকে নিয়ে উপহাস করতে দ্বিধাবোধ করে না।\n     কারো চোখ বাঁকা হলে তাকে টেরা বলে উপহাস করবে, কারো নাক লম্বা হলে তার নাক নিয়ে উপহাস করবে, কারো ঠোঁট মোটা হলে ঠোঁট নিয়ে ঠাট্টা করবে, কারো পায়ে সমস্যা হলে তাকে খোঁড়া বলে ঠাট্টা করবে এক কথায় সম্মুখস্থ ব্যক্তির আত্মসম্মান ধূলিষ্যাত করে  দেয়।"
    },
    {
        "1": "উপহাসের শাস্তি সমূহ",
        "2": "    হায় আফসোস! আমাদের অসতর্কতা, আহ! আমাদের এই অবহেলা, আল্লাহর প্রিয় ও সর্বশেষ নবী রাসূলে-হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেনঃ لَا تُمَارِ أَخَاکَ وَلَا تُمَازِحْہُ অর্থাৎ তোমার ভাইয়ের সাথে ঝগড়া করো না, তাকে নিয়ে উপহাসও করো না। (তিরমিযি, পৃষ্ঠা- ৪৮৪ হাদিস-১৯৯৫)\n    পবিত্র হাদিসে পাকে উল্লেখ রয়েছে, নিঃসন্দেহে মানুষকে নিয়ে উপহাসকারীর জন্য জান্নাতের দরজা খুলে দেওয়া হবে, তারপর তাকে ডাকা হবে: এসো! কাছে এসো! যখন সে জান্নাতের কাছাকাছি যাবে তখন দরজা বন্ধ করে দেয়া হবে, এরকম কয়েকবার করা হবে।\n(শুয়াবুল ঈমান, খন্ড ৫, পৃষ্টা ৩১১ হাদিস: ৬৭৫৭)\n    হায়! যে নির্বোধ লোকেরা অন্যের সম্মানবোধের কথা চিন্তা করে না, উপহাস করে এবং অন্যকে লাঞ্ছিত করে  আনন্দ উল্লাসে মেতে উঠে, তারা এই বর্ণনাটি বারবার পড়ুন, এটি সম্পর্কে চিন্তা-ভাবনা করুন, একটু ভাবুন! সেই ৫০ হাজার বছর সমপরিমাণ কিয়ামতের দিন, তামার উত্তপ্ত জমিন, অগ্নি বর্ষণকারী সূর্য, সর্বত্র নফসি নফসির পরিস্থিতি, এমন পরিস্থিতিতে কাউকে জান্নাতে ডাকলে তার হৃদয়ে কী রকম আনন্দ অনুভব হবে, সে তার ভাগ্যের প্রতি ঈর্ষান্বিত হয়ে কত আশা নিয়ে জান্নাতের দিকে ছুটবে কিন্তু হায়... যখনই সে জান্নাতের নিকটবর্তী হবে তখন দরজা বন্ধ করে দেয়া হবে, একটু ভাবুন তো! কেমন অনুশোচনা হবে তখন, নিমিষেই নিভে যাবে সব আশার প্রদীপ, আনন্দে মাতোয়ারা হৃদয় ভেঙ্গে চুরমার হয়ে যাবে। হায়! এই আক্ষেপ, এই অনুশোচনা কেন হবে? কারণ এই হতভাগা পৃথিবীতে অন্যদের নিয়ে উপহাস করতো, কিয়ামত দিবসে তাকে সেই অসৎ কর্মের প্রতিদান দেয়া হবে।"
    },
    {
        "1": "কাউকে উপহাস করার শরয়ী বিধি-বিধান",
        "2": "    হে আশেকানে রাসূল! পৃথিবীর যে কোন প্রান্তে বসবাসকারী মুসলমানই হোক না কেন, আমাদের উপর আবশ্যক হলো আমরা যেন তার উপহাস না করি। হযরত আল্লামা আব্দুল মুস্তাফা আযমী رَحْمَۃُ اللهِ عَلَیْہِ বলেনঃ কোন মুসলমানকে ভাষা বা অঙ্গভঙ্গি বা অন্য কোন উপায়ে অপমান ও অবজ্ঞার উদ্দেশ্যে উপহাস করা হারাম এবং জাহান্নামে নিয়ে যাওয়ার মত কাজ। (জাহান্নামের ভয়াবহতা, পৃষ্ঠা ১৭৩)"
    },
    {
        "1": "(২) কারো নিন্দা করো না...!",
        "2": "    সামাজিক জীবনের আচার-আচরণের দ্বিতীয় মাদানী ফুলের বর্ণনা দিতে গিয়ে আল্লাহ পাক ইরশাদ করেন :\n\nوَ لَا تَلْمِزُوْۤا اَنْفُسَكُمْ\n(পারা ২৬, সূরা হুজরাত: ১)\nকানযুল ঈমান থেকে অনুবাদ: আর তোমরা একে অপরের প্রতি দোষারোপ করো না।\n\n    তাফসীর সিরাতুল জিনানে উল্লেখ রয়েছে, অর্থাৎ মুখে বা অঙ্গভঙ্গির মাধ্যমে একে অপরকে দোষারোপ করো না, কারণ মুমিনরা একটি প্রাণের মতো, যখন একজন মুমিনকে দোষারোপ করা হবে ,তখন যেন নিজেকেই দোষারোপ করা হলো।\n(তাফসীর সিরাতুল জিনান, ২৬ পারা, সূরা হুজরাত, ১১ নং আয়াত, খন্ড ৯, পৃষ্ঠা ৪৩০)\n\tহায়! এখন অন্যকে দোষারোপ করার মহামারীও আমাদের মধ্যে বহুল প্রচলিত। কেউ সুন্নতের উপর আমল করলে, উঠা-বসা, হাঁটা-চলা, খাওয়া-দাওয়া, পরিধান ইত্যাদি সুন্নত মোতাবেক করলে তাকে নিন্দার তীর বর্ষণ করা হয় * গরিবের দারিদ্রতার প্রতি নিন্দা করা হয়, কখনো কাউকে নিকৃষ্ট মনে করে তাকে দোষারোপ করা হয় (অথচ কেউ তুচ্ছ বা মূল্যহীন নয় সম্মানের ভিত্তি হল আল্লাহ ভীরুতা) * কেউ যদি শ্রমিক হয় তবে তার শ্রমের কারণে তাকে দোষারোপ করা হয়, কেউ যদি ঠেলাগাড়ি চালায় তবে তাকে ঠেলাগাড়ি চালানোর কারণে দোষারোপ করা হয়, যার ঘরে শুধুমাত্র কন্যা সন্তান জন্ম নেয় পুত্র সন্তান না হয় (অথচ কন্যা সন্তান আল্লাহর রহমত তা সত্ত্বেও) তাকে দোষারোপ করা হয়। সম্পকের্র লেনদেন হোক বা আল্লাহ না করুক বিবাহ বিচ্ছেদের বিষয়াদি তাহলে তো শয়তান অনেক ভালোভাবেই খেলা করে এবং প্রচুর পরিমাণে কটূক্তি ও দোষারোপের মুসিবতে লিপ্ত করে দেয়।"
    },
    {
        "1": "কটুক্তি ও দোষারোপের নিন্দায় দুটি হাদীস",
        "2": "    হায়! আমরা যেন আল্লাহ ও তাঁর রাসূল প্রদত্ত শিক্ষা সত্য অন্তরে অনুসরণ করতে পারি...!\n\t(১) হযরত আবু দারদা رَضِیَ اللهُ عَنْہُ থেকে বর্ণিত, আল্লাহর শেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم বলেন, অধিক অভিশাপকারী, অধিক উপহাসকারী কেয়ামতের দিন কোন সাক্ষী বা সুপারিশকারী হবে না।\n(মুসলিম,পৃষ্টা ১০০৪, হাদীস:২৫৯৮)\n    হাকীমুল উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ উপরোক্ত হাদীসের ব্যাখ্যায় বলেন: আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم এর উম্মত কেয়ামতের দিন পূর্ববর্তী নবীদের সাক্ষ্য দেবে যে, তাঁরা তাদের উম্মতদের নিকট প্রচারণা করেছেন এবং তারা গোনাহগারদের জন্য সুপারিশকারীও হবেন, কিন্তু যে মুসলমান অভিশাপ ও উপহাস করতে অভ্যস্ত সে এই দুটি নেয়ামত থেকে বঞ্চিত থাকবে। সুতরাং পৃথিবীতে অভিশাপ ও উপহাসে অভ্যস্ত হয়ো না। (মিরআতুল মানাজিহ, খন্ড ৬, পৃষ্টা ৪৫১ )\n\t(২) হযরত আবদুল্লাহ ইবনে মাসউদ رَضِیَ اللهُ عَنْہُ থেকে বর্ণিত, রাসুলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: একজন মুমিন বিদ্রূপকারী হয় না, অভিশাপদাতাও হয় না এবং অশ্লীল (অর্থাৎ অহেতুক) কথাবার্তাও বলে না। (তিরমিযি,পৃষ্টা ৪৮১ হাদীস:১৯৭৭)\n    অশ্লীলতার অর্থ হল: التَّعْبِيرُ عَنِ الْأُمُورِ الْمُسْتَقْبَحَةِ بِالْعِبَارَاتِ الصَّرِيحَةِ অর্থাৎ লজ্জাশীল বিষয়াদি (যেমন নোংরা ও খারাপ বিষয়াদি) প্রকাশ্য শব্দাবলী দ্বারা উল্লেখ করা। (ইহইয়ায়ে উলুমুদ্বীন, খন্ড ৩, পৃষ্টা ১২২)\n\tউক্ত হাদীসের ব্যাখ্যায় মুফতি সাহেব رَحْمَۃُ اللهِ عَلَیْہِ বলেন: এই দোষগুলো (অর্থাৎ উপহাস করা, অভিশাপ দেওয়া, অশ্লীল কথাবার্তা বলা) এগুলো একজন প্রকৃত মুসলমানের মধ্যে থাকে না, নিজের দোষ না দেখা, অন্য মুসলমানদের দোষ অন্বেষণ করা , সবাইকে অভিশাপ ও দোষারোপ করা ইসলামী কানুনের পরিপন্থী। কিছু লোক পশু, বাতাসকে গালিগালাজ করে, কিছু লোক প্রথমে গালি দেয় পরে কথা বলে, তারা সবাই যেন এই হাদীস থেকে শিক্ষা গ্রহণ করে। (মিরআতুল মানাজিহ, খন্ড ৬, পৃষ্টা ৪৬৯)"
    },
    {
        "1": "(৩) একে অপরের মন্দ নাম রেখো না....!",
        "2": "    সামাজিক জীবনের শিষ্টাচার হতে তৃতীয় শিষ্টাচার সম্পর্কে পবিত্র কোরআনে এটা বলা হয়েছে :\n\nوَ لَا تَنَابَزُوۡا بِالۡاَلۡقَابِ ؕ\n(পারা ২৬, সূরা হুজরাত:১১)\nকানযুল ঈমান থেকে অনুবাদ: একে অপরের মন্দ নাম রেখো না।\n\n    হাকীমুল উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ উপরোক্ত আয়াতের টিকায় বলেন, অর্থাৎ (অর্থাৎ ঐ নাম) যে নামগুলো তাদের অপছন্দ লাগে (ঐ নামে তাদের ডেকো না) যেমন কাউকে লম্বা, মোটা, কালো ইত্যাদি শব্দাবলী দ্বারা আহ্বান করা।\n(খাযায়িনুল ইরফান, পারা ২৬ সূরা হুজুরাত, আয়াত ১১, পৃষ্টা ৯৫০)"
    },
    {
        "1": "মন্দনামে ডাকার বিধান",
        "2": "    আফশোস! আজকাল আমাদের সমাজে এই মন্দকাজটিও বহুল প্রচলিত হয়ে যাচ্ছে। একজন মানুষের আসল নাম অনেক সুন্দর, তারপরও মানুষ কেন যে অন্যকে খারাপ নামে ডাকে । যার যে নাম রয়েছে তাকে সেই নামেই ডাকা উচিত, নিজের পক্ষ থেকে কারে মন্দনাম রাখা যেমন লম্বা, বেটে ইত্যাদি উচিত নয়। সাধারণত এরকম নাম দ্বারা আহবান করলে সম্মুখস্থ ব্যক্তির মনে কষ্ট পায় এবং সে তার প্রতি রাগান্বিতও হয়, এতদসত্ত্বেও আহ্বানকারী ইচ্ছাকৃতভাবে বারংবার মজা নেয়ার জন্য সেই মন্দনামেই ডাকে। আমার আক্বা আলা হযরত শাহ ইমাম আহমদ রযা খান رَحْمَۃُ اللهِ عَلَیْہِ বলেছেন: কোন মুসলমানকে এমনকি অমুসলিম যিম্মিকেও শরিয়তের অনুমোদন ছাড়া এমন শব্দাবলী দ্বারা আহ্বান করা যা তার হৃদয় ভেঙে দেয়, সে কষ্ট পায়, শরীয়তের দৃষ্টিতে নাজায়েয এবং হারাম, যদিওবা কথা সত্যি হয়। (ফাতোওয়ায়ে রজভিয়া,খন্ড ২৩,পৃঃ২০৪)\n    যেমন কারো গায়ের রং যদি সত্যিই কালো হয়, এতদসত্ত্বেও তাকে কালো বলে ডাকলে তার অন্তরে আঘাত লাগে , তাই তাকে এভাবে ডাকা না জায়েয ও হারাম হবে।\n বিপরীত নামে ডাকার নিন্দা:\n    হযরত উমাইর ইবনে সা'দ رَضِیَ اللهُ عَنْہُ বর্ণনা করেন, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেনঃ যে ব্যক্তি কাউকে তার নাম ব্যতীত বিপরীত নামে ডাকে (অর্থাৎ খারাপ উপাধি দিয়ে) ফেরেশতারা তাকে অভিশাপ দেয়। (জামে সগীর, পৃষ্টা ৫২৫ হাদীস:৮৬৬৬)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "(৪) কুধারণা করো না...!",
        "2": "    সামাজিক জীবনের শিষ্টাচারের মধ্যে থেকে চতুর্থ শিষ্টাচার বর্ণনা করতে গিয়ে আল্লাহ পাক ইরশাদ করেন :\n\nاَیُّهَا الَّذِیۡنَ اٰمَنُوا اجۡتَنِبُوۡا کَثِیۡرًا مِّنَ الظَّنِّ ۫   اِنَّ بَعۡضَ الظَّنِّ اِثۡمٌ\n(পারা ২৬, সূরা হুজরাত: ১২)\nকানযুল ঈমান থেকে অনুবাদ: হে ঈমানদ্বারগণ! তোমরা বহুবিধ অনুমান থেকে দূরে থাক; নিশ্চয় কোন কোন অনুমান পাপ হয়ে যায়।\n\n    তাফসীরে সিরাতুল জিনানে উল্লেখ রয়েছে, আয়াতের এই অংশে আল্লাহ পাক মুসলমানদেরকে অতিরিক্ত অনুমান করা থেকে নিষেধ করেছেন, কারণ কিছু অনুমান রয়েছে যা নিছক গুনাহ, তাই সতর্কতামূলক প্রয়োজনোতিরিক্ত ধারণা থেকে বেঁচে থাকা উচিত।\n(তাফসীর সিরাতুল জিনান, পারা ২৬, সূরা হুজুরাত, আয়াত ১২, খন্ড ৯, পৃঃ৪৩৩)\nঅনুমানের তিনটি প্রকারভেদ:\n    উলামায়ে কেরামগণ বলেনঃ অনুমান (অর্থাৎ শরীয়তের বিধান অনুযায়ী আমাদের অন্তরে আগত ধারণা) তিন প্রকার: (১) ওয়াজিবঃ যেমন আল্লাহ পাকের প্রতি সুধারণা রাখা (২) মুস্তাহাব: যেমন একজন সৎ মুসলমানের প্রতি সুধারণা রাখা। (৩) হারাম এবং নিষিদ্ধ: যেমন মহান আল্লাহর প্রতি কুধারণা রাখা, তদ্রূপ কোন মুসলমানের ব্যাপারে কুধারণা করাও হারাম। (তাফসীর সিরাতুল জিনান, খন্ড ৯, পৃষ্টা ৪৩৩)"
    },
    {
        "1": "কুধারণা মিথ্যা",
        "2": "    হযরত আবু হুরায়রা رَضِیَ اللهُ عَنْہُ থেকে বর্ণিত, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: কুধারণা থেকে নিজেকে রক্ষা করো, কেননা কুধারণা সবচেয়ে নিকৃষ্ট মিথ্যা। (মুসলিম, পৃষ্টা ৯৯৪, হাদীস: ২৫৬৩)"
    },
    {
        "1": "কুধারণার দ্বীনি ও পার্থিব ক্ষয়ক্ষতি",
        "2": "    তাফসীরে সিরাতুল জিনানের রয়েছে: (১) যার সম্বন্ধে কুধারণা করেছে যদি তার সামনে তার বহিঃপ্রকাশ করে দেয়, তবে তার অন্তরে কষ্ট পেতে পারে এবং শরীয়তের অনুমতি ব্যতীত কোনো মুসলমানকে কষ্ট দেয়া হারাম। (২) যদি মুসলমানের সামনে তার সম্পর্কেকৃত কুধারণা প্রকাশ করে নি বরং তার তার পিছনে করে তবে তা হবে গীবত আর কোনো মুসলমানের গীবত করাও হারাম। (৩) কুধারণা পোষণ কারী শুধু অনুমান করেই ক্ষান্ত হয় না, বরং সে তার সামনের ব্যক্তির দোষ-ত্রুটি অন্বেষণ করতে থাকে আর কোনো মুসলমানের দোষ-ত্রুটি অন্বেষণ করাও গুনাহ। (৪) কুধারণার ধ্বংসাত্মক বস্তুসমূহের মধ্যে এটি রয়েছে যে, কুধারণার মাধ্যমে হিংসা বিদ্বেষের মত ভয়ংকর গোপন  রোগের সৃষ্টি হয়। (৫) কুধারণা করার দ্বারা দুই ভাইয়ের মধ্যে শত্রুতা তৈরি হয়, শাশুড়ি ও পুত্রবধূ একে অপরের বিরুদ্ধে হয়ে যায়, স্বামী-স্ত্রীর মাঝে একে অপরের প্রতি বিশ্বাস উঠে যায়। কুধারণার কারণে কথায় কথায় পরস্পরের মাঝে ঝগড়াবিবাদ সৃষ্টি হয় এক পর্যায়ে সেটি বিবাহবিচ্ছেদের উপক্রম হয়, কুধারণার কারণে ভাই বোনের মধ্যে সম্পর্ক ছিন্ন হয় আর এভাবেই একটি হাস্যোজ্জ্বল সংসার বিরান হয়ে যায়। (৬) অন্যদের প্রতি কুধারণা পোষণকারীদের প্যারালাইসিস এবং হৃদরোগের ঝুঁকি বেড়ে যায়, যেমনটি সম্প্রতি একটি গবেষণা প্রতিবেদনে উল্লেখ করা হয়েছে যে, যারা অন্যদের সম্পর্কে নেতিবাচক চিন্তা করে এবং এর কারণে মানসিক চাপ এবং রাগের মধ্যে থাকে, তাদের মাঝে ৮৬%  হৃদরোগ এবং স্ট্রোকের ঝুঁকি বেড়ে যায়।\n(তাফসীর সিরাতুল জিনান, খন্ড ৯, পৃষ্টা ৪৩৬)\n    আল্লাহ পাক আমাদেরকে কুধারণার বিপদ থেকে রক্ষা করুন।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "(৫) কারো দোষ অন্বেষণ করো না...!",
        "2": "    সামাজিক জীবনের শিষ্টাচারের মধ্যে পঞ্চম শিষ্টাচার হল :\n\nوَّ لَا تَجَسَّسُوْا\n(পারা ২৬, সূরা হুজরাত: ১২)\nকানযুল ঈমান থেকে অনুবাদ: এবং দোষ তালাশ করো না।\n অনুসন্ধান কাকে বলে?\n    মানুষের গোপনীয় বিষয়াদি এবং দোষ-ত্রুটি খুঁজে বের করার অপচেষ্টাকে অনুসন্ধান বলে। (হাদিকায়ে নাদিয়া, খন্ড ৩, পৃষ্টা ১৬০) উদাহরণস্বরূপ কাউকে জিজ্ঞাসা করা: গভীর রাত পর্যন্ত জেগে থাকেন, ফজরের নামায পড়েন কি-না? কেউ চাকর নিয়োগ করলো তখন তাকে জিজ্ঞাসা করা নতুন কর্মচারী সঠিকভাবে কাজ করে কি-না? শরীয়তের অনুমতি ব্যতীত এই প্রশ্ন করা অপরের দোষ অন্বেষণ করা এবং এই প্রশ্নের উত্তরে ঝুঁকি রয়েছে যে, যাকে জিজ্ঞাসা করা হবে সে কর্মচারীর ব্যাপারে কাজ চোর, হারামখোর ইত্যাদি বলে গুনাহগার হয়ে যাবে। তদ্রূপ শরীয়তের অনুমোদন ব্যতীত কারো কোন দোষ খুঁজার জন্য তার পিছু করা, তার ঘরে উঁকি মারা ইত্যাদি ও অনুসন্ধানের অন্তর্ভুক্ত।\n    অনুসন্ধান সংক্রান্ত দুটি হুকুম (১) মুসলমানের দোষ-ত্রুটি অন্বেষণ করা হারাম (২) যদি কোনো চাকর রাখার বা কোথাও বিয়ে করার নিয়্যত থাকে তবে প্রয়োজনীয় তথ্যের জন্য জিজ্ঞাসাবাদ করা গুনাহ নয়।\n(গুনাহো কে আযাবাত, ১ম অংশ, পৃষ্টা ৩২)"
    },
    {
        "1": "মুসলমানদের দোষত্রুটি অন্বেষণ করার নিন্দা",
        "2": "    হাদীসে পাকে রয়েছে: আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: হে লোকসকল যারা শুধুমাত্র মুখে ঈমান এনেছো, কিন্তু ঈমান এখনো তোমাদের অন্তরে প্রবেশ করেনি! মুসলমানদের গীবত করো না এবং তাদের দোষ-ত্রুটি অন্বেষণ করো না, কারণ যে ব্যক্তি তার মুসলিম ভাইয়ের দোষ-ত্রুটি অন্বেষণ করবে আল্লাহ পাক তার দোষ-ত্রুটি প্রকাশ করে দিবেন আর আল্লাহ পাক যার দোষ-ত্রুটি প্রকাশ করবেন তাকে লাঞ্ছিত করে দিবেন, যদিও সে তার ঘরের মধ্যে লুকিয়ে থাকে)\n(আবু দাউদ, পৃষ্টা ৭৬৫, হাদীস:৪৮৮০)\n    হে আশেকানে রাসূল! এ থেকে জানা গেল, মুসলমানদের গীবত করা এবং তাদের দোষ-ত্রুটি অন্বেষণ করা মুনাফিকদের কাজ, এটাও জানা গেল যে, অপরের দোষ ত্রুটি অন্বেষণ করার পরিণাম লাঞ্ছনা ও অপমান কারণ অপরের দোষ ত্রুটি অন্বেষণ করবে নিঃসন্দেহে তার মধ্যেও কোন না কোন দোষ অবশ্যই বিদ্যমান থাকবে। আর সম্ভাব্য যে সেই দোষটি এমনও হতে পারে যা প্রকাশ পেলে সে সমাজে লাঞ্ছিত ও অপদস্থ হবে। অতএব দোষ অন্বেষণকারীদের ভয় করা উচিত যে, তাদের এই কাজের কারণে মহান আল্লাহ যেন তাদের লুকানো দোষগুলো প্রকাশ না করে দেন, যার মাধ্যমে সে লাঞ্ছিত ও অপদস্থ হতে পারে।\n"
    },
    {
        "1": "নেক আমল নাম্বার ৪৪ এর প্রতি উৎসাহ প্রদান",
        "2": "    প্রিয় ইসলামী ভাইয়েরা! নেক নামাযী হতে, গুনাহ পরিহার করতে, মুসলমান ভাইদের প্রতি সম্মান প্রদর্শন করার প্রেরণা পেতে এবং অন্যের দোষ-ত্রুটি ঢেকে রাখার মানসিকতা পেতে দাওয়াতে ইসলামীর দ্বীনি পরিবেশে সম্পৃক্ত হয়ে যান এবং ১২টি দ্বীনি কাজে বেশি পরিমাণে অংশগ্রহণ করুন, নেক আমলের প্রতি আমল এবং মাদানী কাফেলায় সফর করুন। اَلْحَمْدُ لِلّٰه শায়খে তরিক্বত আমীরে আহলে সুন্নত دَامَتْ بَرَکَاتُہُمُ الْعَالِیَہ আমাদের প্রশিক্ষণের জন্য ৭২টি নেক আমল প্রদান করেছেন। সেগুলোর প্রতি আমল করে আমরা অসংখ্য গুনাহ থেকে বিরত থাকতে পারবো এবং নেকীর উপর আমল করতে পারবো, সেই নেক আমলসমূহের মধ্য থেকে ৪৪ নাম্বার নেক আমলটি হলো, আজ আপনি কোনো মুসলমানের দোষ-ত্রুটি প্রকাশ পেলে শরীয়তের অনুমোদন ব্যতীত তার দোষ-ত্রুটি অন্য কারো নিকট প্রকাশ করেননি তো? এই নেক আমলের প্রতি আমল করার বরকতে আমরা অন্যের দোষ-ত্রুটি অন্বেষণ করার গুনাহ থেকে বাঁচতে পারবো। আমাদের উচিত নিয়মিত ৭২ টি নেক আমলের পুস্তিকাটি পূরণ করে প্রত্যেক মাসের প্রথম ৫ তারিখের মধ্যে নিজ এলাকার জিম্মাদারের নিকট জমা করিয়ে দেওয়া। আল্লাহ পাক আমাদের নেক আমলের আমলকারী এবং মাদানী কাফেলার মুসাফির বানিয়ে দিক আমীন।"
    },
    {
        "1": "দোষ-ত্রুটি গোপন রাখুন...!",
        "2": "    প্রিয় ইসলামী ভাইয়েরা! আমাদের উচিত শরীয়তের সীমারেখার ভেতরে থেকে অন্যের দোষ-ত্রুটি গোপন রাখা। বুখারী শরীফের হাদীসে রয়েছে, আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি কোন মুসলমানের দোষ-ত্রুটি গোপন রাখবে , আল্লাহ পাক কিয়ামতের দিন তার দোষ-ত্রুটি গোপন রাখবেন। (বুখারী, পৃষ্টা ৬৩০, হাদীস:২৪৪২)\n    হযরত আবদুল্লাহ ইবনে আব্বাস رَضِیَ اللهُ عَنْہُمَا বলেন, যখন তুমি তোমার সঙ্গীর দোষ-ত্রুটি উল্লেখ করতে চাও, তখন তোমার নিজের দোষগুলো স্মরণ করো। (শুয়াবুল ঈমান, খন্ড ৫, পৃষ্টা ৩১১ হাদীস:৬৭৫৮)\n     আল্লাহ পাক আমাদেরকে অন্যের দোষ-ত্রুটি অন্বেষণ করা থেকে বাঁচার, নিজের দোষ খুঁজে বের করার এবং সংশোধন করার তাওফীক দান করুক।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "(৬) গীবত করো না..!",
        "2": "    সামাজিক শিষ্টাচারের ষষ্ঠ শিষ্টাচার হলো কোনো মুসলমান ভাইয়ের গীবত না করা। আল্লাহ পাক ইরশাদ করেন :\n\nوَلَا يَغْتُبْ بَعْضُكُمْ بَعْضًا\nকানযুল ঈমান থেকে অনুবাদ: আর একে অপরের গীবত করো না।\n"
    },
    {
        "1": "গীবত কাকে বলে ?",
        "2": "    কারো ব্যাপারে তার অনুপস্থিতিতে এমন কিছু বলা যে, যদি সে তা শুনে বা তাঁর নিকট পৌছায় তবে অপ্রীতিকর লাগে তাকে গীবত বলে। (গীবত কি তাবাহকারিয়া,পৃষ্টা ৪৩৮) যেমন কেউ বৈঠক থেকে চলে যাওয়ার পর এভাবে বলা: বন্ধু! সে তো চলে গেলো, প্রাণে বাঁচা গেল, * অনেক চালাক * কথায় হ্যাঁ হ্যাঁ করে হাসে ইত্যাদি । তদ্রপ মুস্তাহাব ও নফল সমহে অলসতাকারীদের জন্য এরুপ বলা: সে জীবনে কখনো আশুরার রোজা রাখেনি। সে আওয়াবিন কি পড়বে, তাকে জিজ্ঞেস করো এই নফলগুলো কখন আদায় করা হয়, সে তাবাররুক বলে সিরনি তো খেয়ে নেয় কিন্তু কখনো চাঁদা দেয় না। (গুনাহো কে আযাবাত, খন্ড ১, পৃষ্টা ২৭)"
    },
    {
        "1": "গীবত এর ব্যাপারে হুকুম",
        "2": "    প্রিয় ইসলামী ভাইয়েরা! এটাও একজন মুসলমানের সম্মানের অন্তর্ভুক্ত যে, আমরা যেন তার গীবত না করি, না শুনি (১) গীবত করা কবিরা গুনাহ, অকাট্য হারাম এবং জাহান্নামের নিয়ে যাওয়ার মতো কাজ (২) গীবত হালাল সাব্যস্ত কারী কাফের, ইসলামের সীমারেখার বাহিরে (৩) গীবতকারী ফাসেক ও গোনাহগার এবং জাহান্নামের শাস্তির যোগ্য\n(৪) শরয়ী অপারগতা ব্যতীত গীবত শ্রবণকারীও গীবতকারীর ন্যায় গুনাহগার হয়। (গুনাহো কে আযাবাত, খন্ড ১, পৃষ্টা ২৭)"
    },
    {
        "1": "গীবতের নিন্দায় ৪টি হাদীস",
        "2": "\t(১) শেষ নবী, আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তোমরা কি জানো গীবত কি? সাহাবায়ে কেরাম আরজ করলেনঃ وَ اللهُ وَ رَسُوْلُهٗ اَعْلَمُ অর্থাৎ আল্লাহ ও তাঁর রাসূলই ভালো জানেন। তিনি বললেনঃ তোমার ভাইয়ের সেই দোষ বর্ণনা করা যা সে উল্লেখ করতে অপছন্দ করে। জিজ্ঞেস করা হলো, সে বিষয়ে আপনার কি ধারণা যে, আমি যা বর্ণনা করি তা যদি আমার ভাইয়ের মধ্যে থাকে? ইরশাদ করলেন: তুমি যে ত্রুটি বর্ণনা  করেছো যদি তার মধ্যে তা থাকে তবে তা গীবত, আর যদি তার মধ্যে সেই ত্রুটি না থাকে তবে তা অপবাদ। (মুসলিম,পৃষ্টা ১০০২, হাদীস:২৫৮৯) (২) আল্লাহ পাকের শেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: গীবত ব্যভিচারের চেয়েও গুরুতর। লোকেরা জিজ্ঞেস করলো, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم গীবত কিভাবে ব্যভিচারের চেয়েও গুরুতর? তিনি বললেনঃ কোন ব্যক্তি ব্যভিচার করে অতঃপর তাওবা করে, তখন আল্লাহ তার তাওবা কবুল করে নেন আর গীবতকারীকে ততক্ষণ পর্যন্ত ক্ষমা করা হবে না যতক্ষণ না যার গীবত করা হয়েছে সে ক্ষমা করে দেয়। (শুয়াবুল ঈমান, খন্ড ৫, পৃষ্টা ৩০৬ হাদীস:৬৭৪১) (৩) আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যখন আমাকে মেরাজ করানো হয়েছে, তখন আমি এমন লোকদের পাশ দিয়ে অতিক্রম করলাম যাদের তামার নখ ছিল এবং তারা সেই নখ দ্বারা তাদের মুখমন্ডল ও বক্ষ আঁচড়াচ্ছিলো। আমি জিজ্ঞেস করলাম, হে জিবরাইল عَلَیْہِ السَّلَام এরা কারা? তিনি বললেনঃ এরা সেসব লোক যারা মানুষের গোশত ভক্ষণ করতো এবং তাদের সম্মানহানি করতো। (আবু দাউদ,পৃষ্ঠা: ৭৬৫ হাদীস: ৪৮৭৮) (৩) প্রিয় নবী মুহাম্মদ মুস্তাফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি দুনিয়াতে তার ভাইয়ের গোশত ভক্ষণ করেছে, কিয়ামতের দিন তার ভাইয়ের সেই গোশত তার কাছে নিয়ে আসা হবে এবং তাকে বলা হবে, তুমি পৃথিবীতে যেভাবে তোমার মৃত ভাইয়ের গোশত খেতে, এখন জীবিতের গোশত খাও, তখন সে চিৎকার করে মুখ বিকৃত করে সেগুলো খাবে। (মু'জামুল আওসাত, খন্ড ১, পৃষ্টা ৪৫০, হাদীস:১৬৫৬)\n\tপ্রিয় ইসলামী ভাইয়েরা! গীবত, কুধারণা, অনুসন্ধান এবং মুসলমানদের অন্তরে কষ্ট দেওয়া ইত্যাদি অসংখ্য গুনাহ সম্পর্কে বিস্তারিত তথ্যের জন্য শায়খে তরিক্বত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর লিখিত গ্রন্থ গীবতের ধ্বংসলীলা অধ্যায়ন করুন (যেটাতে আপনি গীবতের ১৮ শতাধিক উদাহরণ জানতে পারবেন, কিভাবে গীবতকারী থেকে মুক্তি পাবেন, গীবতের বৈধ রূপ, গীবত থেকে পরিত্রাণের অদ্ভুত উপায়, গীবত সম্পর্কে প্রশ্নোত্তর এবং গীবত সম্পর্কে যথেষ্ট তথ্য) এবং \"ইহতিরামে মুসলিম\" পুস্তিকাটি পড়ুন! অনুরুপভাবে মাকতাবতুল মদীনার গ্রন্থ সমূহ (১) কষ্ট দিবেন না (২) গুনাহের শাস্তি (৩) কুধারণা (৪) এবং জাহান্নামে নিয়ে যাওয়ার মতো কাজ ক্রয় করুন এগুলো পড়ুন এবং দ্বীনি জ্ঞানের ভান্ডার লাভ করুন!"
    },
    {
        "1": "ইসলামীক ইবুক লাইব্রেরির পরিচিতি",
        "2": "    আপনারা উপরোক্ত গ্রন্থগুলো ইসলামিক ইবুক লাইব্রেরি থেকে বিনামূল্যে ডাউনলোড করতে পারবেন। ইসলামিক ইবুক লাইব্রেরি নামে একটি মোবাইল অ্যাপ্লিকেশন রয়েছে যা অ্যান্ড্রয়েড এবং IOS উভয় ডিভাইসের জন্য প্রযোজ্য। এই অ্যাপলিকেশনে বিভিন্ন ভাষায় ইসলামীক গ্রন্থ পাওয়া যায় এবং যদি কারো বই পড়তে অসুবিধা হয় তাহলে তারা মাকবাতাতুল মদীনা থেকে প্রকাশিত অডিও বুক লাইব্রেরির মাধ্যমে বইগুলো শুনে দ্বীনি জ্ঞান দ্বারা উপকৃত হতে পারবেন। এই অ্যাপ্লিকেশনটির মাধ্যমে মাকতাবাতুল মদীনা কর্তৃক প্রকাশিত গ্রন্থ সমূহ বিনামূল্যে ডাউনলোড করা যায়, আপনার মোবাইলে এই অ্যাপ্লিকেশনটি ইনস্টল করুন, নিজেও উপকৃত হন এবং অন্যকে উৎসাহিত করুন।\nমাদানী কাফেলা বিভাগ:\n\tযতই সময় যাচ্ছে মুসলমানদের আমলের অবস্থা ততই অবনতির দিকে যাচ্ছে, নামাজের চেতনা হ্রাস পাচ্ছে, গুনাহের কুফল সর্বত্র ছড়িয়ে পড়ছে এবং এসব পাপের ধ্বংসাত্মক প্রভাব ঘরে ঘরে পৌঁছে আমাদের প্রজন্মের ধ্বংসের কারণ হচ্ছে। এমন স্পর্শকাতর পরিস্থিতিতে প্রয়োজন ছিল প্রিয় নবীর উম্মতের প্রতি সহানুভূতিশীল লোকেরা গ্রাম থেকে গ্রামে, শহরে শহরে এবং দেশে দেশে সফর করে মানুষের সংশোধন করা, সেই উদ্দেশ্যকে সামনে রেখে দাওয়াতে ইসলামীর অধীনে মাদানী কাফেলা বিভাগ প্রতিষ্ঠিত করা হয়েছে, اَلْحَمْدُ لِلّٰه মাদানী কাফিলা মজলিস সারা বিশ্বে কল্যাণের দাওয়াত ছড়িয়ে দেওয়ার জন্য এমন একটি ব্যবস্থা তৈরি করেছে যার মাধ্যমে হাজার হাজার ইসলামী ভাই মাদানী কাফিলার মুসাফির হয়, যার বরকতে অমুসলিমরা ইসলামের নিয়ামত দ্বারা ধন্য হয়, গোনাহগারদের সংশোধন হয়, মসজিদ জনবহুল হয় এবং সমাজে নিজে নেক হওয়ার এবং অন্যকে নেককার বানানোর ব্যবস্থাপনার উপর আমল শুরু হয়ে যায়।"
    },
    {
        "1": "অন্যের সম্মান রক্ষাকারী হোন!",
        "2": "    হে আশেকানে রাসূল! আমরা মুসলমান এবং ইসলাম আমাদেরকে অন্যের সম্মানের রক্ষক বানিয়েছে। আমাদেরকে অন্যদের সম্মান তো করতেই হবে এবং একই সঙ্গে অন্যের সম্মান রক্ষাও করতে হবে। যেমন কেউ আমাদের মুসলমান ভাইয়ের গীবত করছে তখন আমাদের উপর কর্তব্য হলো তাকে গীবত থেকে বাধা প্রদান করা * যদি আমরা তাকে বাধা দিতে না পারি তবে সেখান থেকে উঠে যাওয়া, একইভাবে কেউ যদি আমাদের মুসলমান ভাইকে নিয়ে উপহাস করে, তাকে দোষারোপ করে, তার দোষ-ত্রুটি তুলে ধরে তবে আমাদের উচিত কৌশল অবলম্বন করে মুসলমান ভাইয়ের সম্মান রক্ষা করা এবং সওয়াব অর্জন করা। হযরত আবু দারদা رَضِیَ اللهُ عَنْہُ থেকে বর্ণিত, প্রিয় নবী মুহাম্মদ মুস্তাফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি তার মুসলমান ভাইয়ের সম্মান রক্ষা করবে, আল্লাহ পাক তাকে কিয়ামতের দিন জাহান্নাম থেকে রক্ষা করবেন।\n(শরহুস সুনান,খন্ড ৭, পৃষ্টা ৩৪৬ হাদীস:৩৫২৮)"
    },
    {
        "1": "মুসলমানদের সম্মান রক্ষার নববী পদ্ধতি",
        "2": "    হে আশেকানে রাসূল! আসুন পরিশেষে আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কিছু মনোমুগ্ধকর কার্যাবলীর কথা শ্রবন করি, প্রিয় নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم এর এই মনোমুগ্ধকর কার্যাবলীও মুসলমানদের সম্মান করার ক্ষেত্রে আমাদের পথপ্রদর্শক।\n    নবী করিম صَلَّی اللهُ عَلَیْہِ وَاٰلِہٖ وَسَلَّم সর্বদা তাঁর জিহ্বা সংযত রাখতেন এবং শুধুমাত্র প্রয়োজনীয় কথাই বলতেন * আগতদের ভালবাসা দিতেন, ঘৃণা মূলক কোন কথাবার্তা বা কাজ করতেন না * গোত্রের সম্মানিত লোকদের প্রতি বিশেষ লক্ষ্য রাখতেন এবং তাকে সেই গোত্রের সর্দার হিসেবে নিয়োগ করতেন * লোকদেরকে আল্লাহ পাকের ভয়ের উপদেশ দিতেন * সাহাবায়ে কেরামদের খবরা খবর রাখতেন, লোকদেরকে কল্যানকর কথার ভালো দিক সমূহ বয়ান করতেন এবং সেটার প্রতি দৃঢ়তা দিতেন,খারাপ জিনিসকে খারাপ বলতেন এবং তার উপর আমল করা থেকে বিরত রাখতেন, প্রত্যেক বিষয়ে মধ্যম পন্থা অবলম্বন করতেন * লোকদের সংশোধন করতেন * তিনি উঠতে বসতে সর্বদা আল্লাহ পাকের যিকির করতেন। যখন কোথাও যেতেন তখন যেখানে জায়গা পেতেন সেখানেই বসে যেতেন এবং অন্যদেরকেও অনুরূপ করার উপদেশ দিতেন সবার অধিকার সম্পর্কে সজাগ দৃষ্টি রাখতেন, তার দরবারে উপস্থিত সকলের অনুভূত হত যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم  আমাকেই বেশি পছন্দ করেন * তাঁর দরবারে উপস্থিত লোকদের সাথে ততক্ষণ পর্যন্ত কথোপকথন করতেন যতক্ষণ না সে নিজে থেকে চলে যায়\n* কারো সাথে করমর্দন করার সময় আগে নিজের হাত সরাতেন না * প্রার্থীকে (অর্থাৎ ভিক্ষুক কে) দান করতেন * তাঁর উদারতা ও সচ্চরিত্র সবার জন্য উন্মুক্ত ছিল * তাঁর  বৈঠক ছিল জ্ঞান, সহনশীলতা, লজ্জা, ধৈর্য ও আস্থার বৈঠক। নবী করীম صَلَّی اللهُ عَلَیْہِ وَاٰلِہٖ وَسَلَّم এর বৈঠকে কোনো হট্টগোল হতো না এবং কাউকে লাঞ্ছিতও করা হতো না * তার বৈঠকে যদি কারো কোন প্রকার ভুল ত্রুটি হয়ে যেত তাহলে সেটাকে  প্রচার করা হতো না * কারো প্রতি মনোযোগী হলে পূর্ণ মনোযোগ দিতেন * তিনি কারো চেহারার দিকে দৃষ্টি নিবদ্ধ করে রাখতেন না * তিনি কুমারী মেয়েদের চেয়েও অধিক লজ্জাশীল ছিলেন * সালামের ক্ষেত্রে অগ্রগামী হতেন * ছোট শিশুদের কেও সালাম করতেন * যখন তাকে কেউ আহবান করতো তখন উত্তরে লাব্বাইক অর্থাৎ আমি উপস্থিত বলতেন * উপবিষ্টদের প্রতি পা প্রসারিত করতেন না * অধিকাংশ সময় কেবলার দিকে মুখ করে বসতেন * নিজের স্বার্থে কখনো কারো থেকে প্রতিশোধ নিতেন না * মন্দের প্রতিশোধ মন্দ দিয়ে নেয়ার পরিবর্তে ক্ষমা করে দিতেন * আল্লাহর পথে জিহাদ করা ব্যতীত কখনো কাউকে নিজের পবিত্র হাত দ্বারা হত্যা করেননি, না কোন ক্রীতদাসকে না কোন নারীকে (আপন স্ত্রী প্রমুখ) প্রহার করেছেন * কথাবার্তায় নম্রতা প্রদর্শন করতেন, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “আল্লাহ পাকের নিকট কিয়ামতের দিন মানুষের মধ্যে সবচেয়ে নিকৃষ্ট ব্যক্তি সেই হবে যার অশ্লীল কথার কারণে মানুষ তাকে ত্যাগ করে * তিনি কথা বলার সময় (এতটুকু ধীরগতিতে বলতেন যে) শব্দ গণনা কারী অনায়াসে সেগুলো গণনা করতে পারতো * মেজাজ নরম এবং প্রফুল্ল থাকতো * কঠোরভাবে কথাবার্তা বলতেন না * কাউকে দোষারোপ করতেন না * কৃপণতা করতেন না * কারো দোষত্রুটি অন্বেষণ করতেন না * শুধুমাত্র সেই কথাই বলতেন যা তার পক্ষে সাওয়াব জনক হতো * মুসাফির বা অপরিচিত ব্যক্তির কঠোর প্রশ্নেও তিনি ধৈর্যশীল থাকতেন * কারো কথা কেটে কথা বলতেন না অবশ্য যদি কেউ সীমালংঘন করার উপক্রম হতো তখন তাকে নিষেধ করতেন অথবা সেখান থেকে উঠে চলে যেতেন * সরলতার এই অবস্থা ছিল যে, বসার নির্দিষ্ট কোনো জায়গা রাখতেন না * কখনো মাদুরে আবার কখনো মাটিতেই বিশ্রাম নিতেন * কখনো অট্টহাসি (অর্থাৎ এতোটুকু উচ্চ আওয়াজে হাসা যে অপর লোকেরাও শুনতে পায়) হাসতেন না * সাহাবায়ে কেরাম عَلَیْہِمُ الرِّضْوَان বলেন তিনি সর্বাধিক মুচকি হাসি দাতা ছিলেন অর্থাৎ উপলক্ষ অনুযায়ী) হযরত আবদুল্লাহ ইবনে হারিস رَضِیَ اللهُ عَنْہُ বলেন, আমি এমন কাউকে দেখিনি যে, আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم এর চেয়ে বেশি মুচকি হাসতো। (ইহতিরামে মুসলিম, পৃষ্টা ২৭-৩০)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "সৎ চরিত্রের সুন্নাত ও আদব",
        "2": "\tপ্রিয় ইসলামী ভাইয়েরা! আসুন সৎ চরিত্র সম্পর্কে কয়েকটি মাদানী ফুল শোনার সৌভাগ্য অর্জন করি। প্রথমে দুটি ফরমানে মুস্তাফা صَلَّی اللهُ عَلَیْہِ وَاٰلِہٖ وَسَلَّم  লক্ষ করুন: (১) ইরশাদ করেন: প্রতিটি সৎ চরিত্র সদকা সেটা ধনীর সাথে হোক বা গরীবের সাথে। (মাজমাউয যাওয়াইদ,৩/৩৩১, হাদীস: ৪৭৫৪) (২) তিনি ইরশাদ করেন: যে ব্যক্তি আল্লাহ ও শেষ দিবসের প্রতি ঈমান রাখে সে যেন আত্মীয়তার বন্ধন অটুট রাখে। (বুখারি, ২/১৩৬, হাদীস: ২১৩৮) কোরআন ও হাদীসে সাধারণভাবে নিকটাত্মীয় ও আপনজনদের প্রতি সদয় আচরণ করার নির্দেশ রয়েছে। (রদ্দুল মুহতার, ৬৭৮/৯) * সদাচরণের ক্ষেত্রে পিতামাতার মর্যাদা সবার উপরে। (রদ্দুল মুহতার ৬৭৮/৯ ) * সদাচরণের বিভিন্ন রূপ রয়েছে, উপহার আদান-প্রদান,যদি তাদের কিছু সাহায্যের প্রয়োজন হয় তবে তাদের সাহায্য করা, তাদের সালাম দেওয়া, তাদের সাথে দেখা করতে যাওয়া, তাদের সাথে উঠা বসা করা, তাদের সাথে কথাবার্তা বলা, তাদের সাথে সদয় আচরণ করা (দুরার ৩২৩/১ সংক্ষেপ)"
    },
    {
        "1": "ঘোষণা",
        "2": "সৎ চরিত্রের অবশিষ্ট সুন্নাত ও আদব তরবিয়্যতি হালকায় বর্ণনা হবে সুতরাং তা জানার জন্য তরবিয়্যতি হালকায় অবশ্যই অংশগ্রহন করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়।  (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়।  (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক  صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে।  (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।  (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।  (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n     সহনশীল দয়ালু আল্লাহ পাক ব্যতিত ইবাদতের উপযোগী কেউ নেই।  আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    }
]