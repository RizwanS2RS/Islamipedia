[
  {
    "1": "রমযানের পরিচয় ও রোজা রাখার ফজিলত – পর্ব ১",
    "2": "শয়তানকে জিঞ্জিরায় বন্দী করা হয় :\n\n★ হযরত সায়্যিদুনা আবু হুরাইরা(রাদ্বিআল্লাহ্ তা\u0027আলা আনহু) ইরশাদ করেন, হুজুর আকরাম হযরত মুহাম্মদ (সাল্লাল্লাহু আলাইহি ওয়াসাল্লাম) ইরশাদ করেছেন, যখন রমযান মাস আসে তখন আসমানের দরজা খুলে দেয়া হয়। (বুখারী শরীফ, খন্ড-১ম, পৃষ্ঠা ৬২৬,হাদীস নং-১৮৯৯)\n\n★ অন্য এক বর্ণনায় আছে যে, জান্নাতের দরজা খুলে দেয়া হয় এবং জাহান্নামের দরজা বন্ধ করে দেয়া হয়, শয়তানকে শিকলে বন্দী করা হয়। অপর এক বর্ণনায় রয়েছে, রহমতের দরজা খুলে দেয়া হয়। (সহীহ মুসলিম, পৃ-৫৪৩,হাদীস নং-১০৭৯)।\n\n\nরোযা রাখার ফযিলতঃ\n\n১) রোযার পুরস্কার আল্লাহ স্বয়ং নিজে প্রদান করবেনঃ হাদীসে কুদসীতে রাসূল সাল্লাল্লাহু আলাইহি ওয়া সাল্লাম বলেন, “আল্লাহ তায়ালা বলেছেন,  বনী আদমের সকল আমল তার জন্য,  অবশ্য রোযার কথা আলাদা, কেননা রোযা আমার জন্য এবং আমিই এর পুরস্কার দিব।’’ (সহীহ বুখারী, হাদীস নং ১৮০৫,  ৫৫৮৩ ও সহীহ মুসলিম, হাদীস নং ২৭৬০)\n\n২) রোযা রাখা গোনাহের কাফফারা স্বরূপ এবং ক্ষমালাভের কারণ: রাসূল সাল্লাল্লাহু আলাইহি ওয়া সাল্লাম বলেন, ‘‘যে ব্যক্তি ঈমানের সাথে সাওয়াবের আশায় রামাদান মাসে রোযা রাখবে,  তার পূর্বের সকল গোনাহ ক্ষমা করে দেয়া হবে।’’ (সহীহ বুখারী,  হাদীস নং ১৯১০ ও সহীহ মুসলিম, হাদীস নং ১৮১৭)\n\n৩) রোযা জান্নাত লাভের পথঃ রাসূল সাল্লাল্লাহু আলাইহি ওয়া সাল্লাম বলেন, “জান্নাতে একটি দরজা রয়েছে যাকে বলা হয় ‘রাইয়ান’। কিয়ামতের দিন এ দরজা দিয়ে রোযাদারগণ প্রবেশ করবে। অন্য কেউ এ দরজা দিয়ে প্রবেশ করতে পারবে না। রোযাদারগণ প্রবেশ করলে এ দরজা বন্ধ হয়ে যাবে। ফলে আর কেউ সেখান দিয়ে প্রবেশ করতে পারবে না।’’ (সহীহ বুখারী, হাদীস নং ১৭৯৭ ও সহীহ মুসলিম, হাদীস নং ২৭৬৬ )\n\n৪) রোযাদারের জন্য রোযা শাফায়াত করবেঃ উত্তম সনদে ইমাম আহমাদ ও হাকেম বর্ণনা করেন যে,  রাসূল সাল্লাল্লাহু আলাইহি ওয়া সাল্লাম বলেছেন, ‘‘রোযা  এবং কুরআন কিয়ামতের দিন বান্দার জন্য শাফায়াত করবে। রোযা বলবে, হে রব! আমি তাকে দিবসে পানাহার ও কামনা চারিতার্থ করা থেকে নিবৃত্ত রেখেছি। অতএব,  তার ব্যাপারে আমাকে শাফায়াত করার অনুমতি দিন।’’ (মুসনাদ, হাদীস নং ৬৬২৬, আল-মুস্তাদরাক, হাদীস নং ২০৩৬)\n\n৫) রোযাদারের মুখের দুর্গন্ধ আল্লাহর কাছে মিসকের সুগন্ধির চেয়েও উত্তমঃ রাসূল সাল্লাল্লাহু আলাইহি ওয়া সাল্লাম বলেন, ‘‘যার হাতে মুহাম্মাদের প্রাণ তার শপথ! রোযাদারের মুখের গন্ধ কিয়ামতের দিন আল্লাহর কাছে মিসকের চেয়েও সুগন্ধিময়।’’ (সহীহ বুখারী, হাদীস নং ১৮৯৪ ও সহীহ মুসলিম, হাদীস নং ২৭৬২)\n\n৬) রোযা ইহ-পরকালে সুখ-শান্তি লাভের উপায়ঃ রাসূল সাল্লাল্লাহু আলাইহি ওয়া সাল্লাম বলেন, ‘‘রোযাদারের জন্য দু’টো খুশীর সময় রয়েছে। একটি হলো ইফতারের সময় এবং অন্যটি স্বীয় প্রভু আল্লাহর সাথে মিলিত হওয়ার সময়।’’ (সহীহ বুখারী, হাদীস নং ১৮০৫ ও সহীহ মুসলিম, হদীস নং ২৭৬৩)\n\n৭) রোযা জাহান্নামের অগ্নি থেকে মুক্তিলাভের ঢালঃ রাসূল সাল্লাল্লাহু আলাইহি ওয়া সাল্লাম বলেন, ‘‘যে ব্যক্তি আল্লাহর রাস্তায় একদিন রোযা রাখে, আল্লাহ তাকে জাহান্নাম থেকে সত্তর বৎসরের দূরত্বে নিয়ে যান।’’ (সহীহ বুখারী, হাদীস নং ২৬৮৫ ও সহীহ মুসলিম, হাদীস নং ২৭৬৭ )\n\n৮) রোযা ঢালস্বরুপঃ ইমাম আহমাদ বিশুদ্ধ সনদে বর্ণনা করেন রাসূল সাল্লাল্লাহু আলাইহি ওয়া সাল্লাম বলেন, ‘‘রোযা ঢাল স্বরুপ। যা দ্বারা বান্দা নিজেকে আল্লাহর আযাব থেকে রক্ষা করতে পারে, যেভাবে তোমাদের কেউ একজন যুদ্ধে নিজেকে রক্ষা করে।’’ (মুসনাদ, হাদীস নং ১৭৯০৯)\n\n৯) জাহান্নামের অগ্নি থেকে সত্তর বছরের রাস্তা পরিমাণ দূরবর্তী হওয়াঃ রাসূলুল্লাহ সাল্লাল্লাহু আলাইহি ওয়াসাল্লাম বলেছেন, ‘‘যে কেউ আল্লাহর  রাস্তায় (অর্থাৎ শুধুমাত্র আল্লাহকে খুশী করার জন্য) একদিন সিয়াম পালন  করবে,  তা দ্বারা আল্লাহ তাকে জাহান্নামের অগ্নি থেকে সত্তর বছরের রাস্তা পরিমাণ দূরবর্তীস্থানে রাখবেন’’। [সহীহ মুসলিম : ২৭৬৭]\n\n১০)  রাসূল সাল্লাল্লাহু আলাইহি ওয়াসাল্লাম বলেন, ‘যে লোক ন্যায় সঙ্গত কারণ ছাড়া রমজানের একটি রোজা ভেঙে ফেলবে, এরপর সে সারাজীবন রোজা রাখলেও তার ক্ষতি পূরণ হবে না’।\n\n★ তিরমিজী,\n★ নাসায়ী,\n★ ইবনে মাজা,\n★ ইবনে খুজায়মাহ\n"
  },
  {
    "1": "রমযানের পরিচয় ও রোজা রাখার ফজিলত – পর্ব ২",
    "2": "রমজান মাস মুসলমানদের জন্য একটি গুরুত্বপূর্ণ ও তাৎপর্যপূর্ণ মাস। এ মাস হলো কোরআন নাযিলের মাস। আল্লাহ তাআলা রাসূলুল্লাহ সাল্লাল্লাহু আলাইহি ওয়াসাল্লামের উপর ঐশীবাণী পবিত্র কুরআন এ মাসেই অবতীর্ণ করেছেন। \n\nআল্লাহ তাআলা কুরআন অবতীর্ণ হওয়া সম্পর্কে পবিত্র কালামে পাকের মধ্যে এরশাদ করেনঃ شهر رمضان الذي انزل فيه القران\n\nরমযান হলো এমন মাস ,যে মাসে কুরআন অবতীর্ণ করা হয়েছে। (সুরা বাকারা আয়াত নং-১৮৫)\n\nঅন্য এক আয়াতে আল্লাহ তা’আলা ইরশাদ করেনঃ انا انزلناه في ليلة مباركة\n\nনিশ্চয়ই আমি তাকে (কোরআনকে) একটি বরকত পূর্ণ রজনীতে অবতীর্ণ করেছি। (সূরা দুখান, আয়াত নং-০৩)\n\nঅপর এক আয়াতে আল্লাহ তায়ালা এরশাদ করেনঃ انا انزلناه في ليلة القدر\n\nআমি তাকে (কোরআনকে) “লাইলাতুল কদর” বা ভাগ্য রজনীতে অবতীর্ণ করেছি। (সূরা কদর, আয়াত নং ১)\n\nআর এ মাসেই রয়েছে মহিমান্বিত ও ফজিলতপূর্ণ রজনী “লাইলাতুল কদর” বা ভাগ্য রজনী। যে রজনীতে ইবাদত করাকে আল্লাহ হাজারো মাস ইবাদত করা অপেক্ষা উত্তম বলে আখ্যায়িত করেছেন। \n\nপবিত্র কুরআনুল কারীমে ইরশাদ হয়েছেঃ ليله القدر خير من الف شهر\n\n“লাইলাতুল কদর” বা ভাগ্য রজনী হাজার মাস অপেক্ষা উত্তম। (সূরা কদর আয়াত নং- ০৩)\n\nযেহেতু আল্লাহ তায়ালা এ মাসে উম্মতে মুহাম্মদীর জন্য পথপ্রদর্শক হিসেবে প্রিয় নবী সাল্লাল্লাহু আলাইহি ওয়াসাল্লামের উপর কুরআনুল কারীম অবতীর্ণ করেছেন এবং এ মাসেই “লাইলাতুল কদর” রেখেছেন তাই কোরআন-হাদীসে এ মাসের বিভিন্ন ফজিলত বর্ণিত হয়েছেঃ\n\n১) বরকত পূর্ণ মাসঃ\n\nعن ابي هريرة رضي الله عنه قال لما حضر رمضان قال رسول الله صلى الله عليه وسلم يبشر اصحابه اتاكم رمضان شهر مبارك فرض الله عز وجل عليكم صيامه\n\nহযরত আবু হুরায়রাহ রাযিআল্লাহু আনহু হতে বর্ণিত (রমজান মাস আসলে) রাসূলুল্লাহ সাল্লাল্লাহু আলাইহি ওয়াসাল্লাম সাহাবায়ে কেরামকে এ বলে সু-সংবাদ দিতেন যে, তোমাদের সামনে রমযান মাস উপস্থিত, যা বরকত পূর্ণ মাস । আল্লাহ তোমাদের উপর রমজানের রোজাকে ফরয করেছেন। (সুনানে নাসায়ী হাদিস নং ২১০৬, মুসনাদে আহমদ হাদিস নং ৭১৪৮, মুসান্নাফে ইবনে আবী শাইবা হাদিস নং৮৮৬৭)\n\n২) জান্নাতের দরজাসমূহ খোলা হয়ঃ প্রিয় নবী সাল্লাল্লাহু আলাইহি ওয়াসাল্লাম এরশাদ করেনঃ\n\nاذا جاء رمضان فتحت ابواب الجنه و غلقت ابواب النار و صفدت الشياطين\n\nযখন রমজান মাস আসে তখন জান্নাতের দরজাসমূহ খুলে দেওয়া হয় এবং জাহান্নামের দরজাসমূহ বন্ধ করে দেওয়া হয় আর শয়তানকে আবদ্ধ করা হয়। (সহিঃ মুসলিম হাদিস নং ১০৭৯, সহি বুখারি হাদিস নং১৮৯৮, সহি ইবনে খুযাইমা হাদীস নং১৮৮২, সুনানে নাসাঈ হাদিস নং২০৯৭,২০৯৮)\n\nপ্রখ্যাত মুহাদ্দিস কাজী ইয়াজ রহমাতুল্লাহি আলাইহি উক্ত হাদীসের ব্যাখ্যায় বলেন, রমজান মাসের মর্যাদা ও তাৎপর্যের কারণে আল্লাহ তাআলা জান্নাতের দরজাসমূহ খুলে দেন এবং জাহান্নামের দরজাসমূহ বন্ধ করে দেন। এবং মুমিনদেরকে শয়তানের ধোকা ও অনিষ্ট থেকে হেফাজতে রাখার জন্য শয়তানকে আবদ্ধ করে রাখেন। (আল মিনহাজ খন্ড (৭) পৃষ্ঠা ১৪১)\n\nঅপর এক হাদীসে প্রিয় নবী সাল্লাল্লাহু আলাইহি ওয়াসাল্লাম এরশাদ করেনঃ\n\nاذا كان اول ليله من شهر رمضان صفدت الشياطين ومردة الجن وغلقت ابواب النار فلم يفتح منها باب وفتحت ابواب الجنة فلم يغلق منها باب\n\nযখন রমজান মাসের প্রথম রজনী হয় তখন আল্লাহ শয়তান এবং অবাধ্য জিনদের আবদ্ধ করে রাখেন, এবং জাহান্নামের দরজাসমূহ বন্ধ করে রাখেন। তাই( রমজান মাসে) জাহান্নামের কোন দরজা খোলা হয় না। আর জান্নাতের দরজাসমূহ খুলে দেন তাই জান্নাতের কোন দরজা বন্ধ করা হয় না। (সুনানে ইবনে মাজাহ হাদিস নং ১৬৪২)\n"
  },
  {
    "1": "রমযানের পরিচয় ও রোজা রাখার ফজিলত – পর্ব ৩",
    "2": "৩) আল্লাহর রহমতের দ্বারসমূহকে উন্মুক্ত করে দেনঃ এ মর্মে প্রিয়নবী সাল্লাল্লাহু আলাইহি ওয়াসাল্লাম এরশাদ করেছেনঃ\n\nاذا دخل شهر رمضان فتحت ابواب السماء\n\nযখন রমজান মাস আসে তখন আসমানের দ্বারসমূহ খুলে দেওয়া হয়। (সহি: বুখারী হাদিস নং ১৮৯৯)\n\n৪) কল্যাণের দিকে আহবানঃ এ মর্মে রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেনঃ\n\nوينادي مناد يا باغي الخير اقبل ويا باغي الشر أقصر\n\nএকজন (ফেরেশতা) ঘোষণা করতে থাকে হে সৎকাজে আগ্রহী ,অগ্রসর হও। হে অন্যায় কাজে আগ্রহী, ক্ষান্ত হও। (সুনানে তিরমিজি হাদিস নং ৬৮২, সুনানে ইবনে মাজাহ হাদিস নং ১৬৪২)\n\nএ মর্মে প্রিয় নবী সাল্লাল্লাহু আলাইহি ওয়া সাল্লাম এরশাদ করেছেনঃ اذا كان رمضان فتحت ابواب الرحمه\n\nযখন রমজান মাস আসে তখন রহমতের দ্বারসমূহ উন্মুক্ত করে দেওয়া হয়। (সহিঃ মুসলিম হাদিস নং১০৭৯)\n\n৫) গুনাহ মাফ হয়ে যায়ঃ এ ব্যপারে রাসূল সাল্লাল্লাহু আলাইহি ওয়াসাল্লাম এরশাদ করেনঃ\n\nورمضان الى رمضان مكفرات ما بينهما اذا اجتنب الكبائر\n\nযদি রোজাদার কবীরা গুনাহ থেকে বিরত থাকে তাহলে এক রমযান থেকে পরবর্তী রমযান পর্যন্ত মধ্যবর্তী গোনাহসমূহের কাফ্ফারা হয়ে যায়। (সহিঃ মুসলিম ২৩৩)\n\n৬) প্রতিদিন অসংখ্য জাহান্নামীকে মুক্তিঃ প্রিয় নবী সাল্লাল্লাহু আলাইহি ওয়াসাল্লাম ইরশাদ করেনঃ\n\nان لله عند كل فطر عتقاء و ذلك في كل ليلة\n\nনিশ্চয় আল্লাহ তায়ালা প্রতিদিন ইফতারের সময় অসংখ্য মানুষকে (জাহান্নাম থেকে) মুক্তি দেন। (সুনানে ইবনে মাজাহ হাদিস নং ১৬৪৩)\n\n৭) সবরের মাসঃ সবর করা বা ধৈর্য ধারণ করা মুমিনের অন্যতম গুন। আল্লাহ তাআলা ধৈর্যশীলদের ভালোবাসেন ধৈর্য ধারণ করার অনেক ফজিলত রয়েছে তন্মধ্যে একটি হল জান্নাত প্রাপ্তি। এ মর্মে হাদীসে এসেছেঃ\n\nوهو شهر الصبر والصبر ثوابه الجنه\n\nইহা সবর বা ধৈর্য ধারণের মাস। আর সবর বা ধৈর্য ধারণের প্রতিদান হলো জান্নাত। (সহীহ ইবনে খুযাইমা হাদিস নং১৮৮৭)\n\n৮) মুমিনের রিযিক বাড়িয়ে দেওয়া হয়ঃ এ ব্যাপারে এরশাদ হয়েছে\n\nشهر المواساة وشهر يزاد فيه رزق المؤمن فيه\n\nইহা সহানুভূতির মাস। আর এ মাসে মুমিনদের রিজিক বাড়িয়ে দেওয়া হয়। (সহীহ ইবনে খুযাইমা হাদিস নংঃ১৮৮৭)\n\nএছাড়াও রমজানের ফজিলত এর ব্যাপারে অসংখ্য হাদীস বর্ণিত হয়েছে।\n"
  },
  {
    "1": "রমযানের পরিচয় ও রোজা রাখার ফজিলত – পর্ব ৪",
    "2": "রোযাদারের বিশেষ ফজিলতঃ\n\nইসলামের একটি গুরুত্বপূর্ণ ফরজ এবং ইসলামের মৌলিক পাঁচটি রুকন বা স্তম্ভের অন্যতম একটি রুকন বা স্তম্ভ হলো রোজা। প্রিয় নবী সাল্লাল্লাহু আলাইহি ওয়াসাল্লাম এরশাদ করেনঃ\n\nبني الاسلام على خمس شهاده ان لا اله الا الله وان محمدا رسول الله واقام الصلاه وايتاء الزكاه والحج و صوم رمضان\n\nইসলামের ভিত্তি পাঁচটি জিনিসের উপর, আল্লাহ ছাড়া অন্য কোন মাবুদ নাই এবং মুহাম্মদ সাল্লাল্লাহু আলাইহি ওয়াসাল্লাম আল্লাহ তাআলা রাসূল এই সাক্ষ্য প্রদান করা, নামাজ কায়েম করা, যাকাত আদায় করা, হজ করা, রমজানের রোজা রাখা। (সহি: বুখারী হাদিস নং ৮ সহি মুসলিম হাদিস নং ১৯-২২)\n\nতাই একদিকে রমজানের রোজা যেহেতু ইসলামের গুরুত্বপূর্ণ রুকন অপরদিকে তা আল্লাহ তাআলার পক্ষ থেকে বান্দার উপর ফরয বা আবশ্যকীয় বিধান। আল্লাহ তায়ালা সুস্থ সবল মূকীম (তিনি সফররত অবস্থায় নেই তার) উপর রোজা রাখা ফরজ করেছেন। পবিত্র কুরআনুল কারীমে ইরশাদ করেছেনঃ\n\nفمن شهيد منكم الشهر فليصمه\n\nতোমাদের মধ্যে যে রমজান মাস পায় সে যেনো রমজান মাসের রোজা রাখে। (সুরা বাকারা আয়াত নং১৮৫)\n\nতাই একজন মুমিন যেমনিভাবে রোজা পালনের মাধ্যমে আল্লাহ তাআলার বিধান পালন করে তেমনিভাবে উক্ত রোজা রাখার মাধ্যমে সে আল্লাহ তাআলার নিকট নৈকট্য প্রাপ্তদের অন্তর্ভুক্ত হয়।\n\n১) একজন রোজাদার আল্লাহর পছন্দনীয় মানুষ হতে পারেঃ পবিত্র কুরআনুল কারীমে সুরা বাকারার ২৮৩ নং আয়াতে আল্লাহ তা’আলা ইরশাদ করেন\n\nيا ايها الذين امنوا كتب عليكم الصيام كما كتب على الذين من قبلكم لعلكم تتقون\n\nহে মুমিনগণ! তোমাদের প্রতি রোজা ফরজ করা হয়েছে, যেমন তোমাদের পূর্ববর্তী লোকদের প্রতি ফরজ করা হয়েছিল, যাতে তোমাদের মধ্যে তাকওয়া সৃষ্টি হয়। (সুরা বাকারা আয়াত ১৮৩)\n\n\nঅন্য এক আয়াতে আল্লাহ তা’আলা ইরশাদ করেছেন- إن الله يحب المتقين\n\nনিশ্চয়ই আল্লাহ মুত্তাকী বা খোদাভীরুকে ভালোবাসেন। (সুরা তাওবা আয়াত নং- ০৭)\n\n\nواعلموا أن الله مع المتقين\n\nতোমরা জেনে রাখ আল্লাহ মুত্তাকীদের সঙ্গে থাকেন। (সুরা বাকারা আয়াত নং ১৯৪, সূরা তাওবা আয়াত নং ৩৬,১২৩)\n\n\n২) আল্লাহর পক্ষ থেকে বিরাট সুসংবাদঃ পবিত্র কুরআনুল কারীমে সুরা আহযাবের ৩৫ নং আয়াতে আল্লাহ তা’আলা ইরশাদ করেনঃ\n\nনিশ্চয় মুসলমান পুরুষ ও মুসলমান নারী, ঈমানদার পুরুষ ও ঈমানদার নারী, অনুগত পুরুষ ও অনুগত নারী, সত্যবাদী পুরুষ ও সত্যবাদী নারী, ধৈর্যশীল পুরুষ ও ধৈর্যশীল নারী, বিনীত পুরুষ ও বিনীত নারী, দানশীল পুরুষ ও দানশীল নারী, রোজা পালনকারী পুরুষ ও রোজা পালনকারী নারী, যৌনাঙ্গ হেফাজতকারী পুরুষ ও যৌনাঙ্গ হেফাজতকারী নারী, আল্লাহকে অধিক স্মরণকারী পুরুষ ও অধিক স্মরণকারী নারী, ইহাদের জন্য আল্লাহ প্রস্তুত রেখেছেন ক্ষমা ও মহা পুরস্কার। (সূরা আহযাব আয়াত নং ৩৫)\n\nনবী কারীম সাল্লাল্লাহু আলাইহি ওয়াসাল্লাম ইরশাদ করেন- من صام رمضان ايمانا واحتسابا غفر له ماتقدم من ذنبه\n\nঈমানের সহিত আল্লাহ তাআলার নিকট থেকে প্রতিদান প্রাপ্তির আশায় যে রোজা রাখে আল্লাহ তার পূর্ববর্তী গুনাহ সমূহ ক্ষমা করে দিবেন। (সহি: বুখারী হাদিস নং ১৮৯৪)\n\nঅন্য এক হাদীসে এসেছে রাসূলুল্লাহ সাল্লাল্লাহু আলাইহি ওয়াসাল্লাম বলেছেন- من صامه وقامه ايمانا واحتسابا خرج من الذنوب كيوم ولدته امه\n\nযে ব্যক্তি ঈমানের সহিত প্রতিদান প্রাপ্তির আশায় রমজানের রোজা রাখবে এবং (ইবাদাতে) রাত্রি জাগরন করবে সে ভূমিষ্ঠ শিশুর ন্যায় যাবতীয় গুনাহ থেকে নিষ্পাপ হয়ে যাবে। (সহীহ ইবনে খুযাইমা হাদিস ২২০১, মুসনাদে আবু ইয়ালা হাদিস নং ৮৬৩)\n"
  },
  {
    "1": "রমযানের পরিচয় ও রোজা রাখার ফজিলত – পর্ব ৫",
    "2": "৩) রোজাদারের প্রতিদান আল্লাহ নিজেই দিবেনঃ অন্যান্য আমলের থেকে রোজাদারের রয়েছে বিশেষ ফজিলত । রোজাদারের প্রতিদান আল্লাহ তায়ালা নিজেই দেওয়ার কথা বলেছেন\n\nيترك طعامه وشرابه و شهوته من أجلي الصيام لي و أن اجزي به\n\nরোজাদার আমাকে রাজি খুশি করার জন্য পানাহার এবং যৌন চাহিদা পরিহার করেছে। এবং আমার জন্যই রোজা রেখেছে আমিই আর প্রতিদান দিব। (সহি বুখারী হাদিস নং ১৮৯৪)\n\n\n৪) রোজাদারের জন্য রয়েছে বিশেষ দুটি খুশির সময়ঃ প্রিয় নবী সাল্লাল্লাহু আলাইহি ওয়া সাল্লাম এরশাদ করেছেন\n\nللصائم فرحت يفرحهما أذا أفكر فرح وإذا لقي ربه فرح بصومه\n\nরোজাদারের জন্য রয়েছে দুটি খুশির সময়, ইফতারের সময়, এবং তার প্রতিপালকের নিকট রোজার বিনিময় প্রাপ্তির সময়। (সহি বুখারী হাদিস নং১৯০৪ সহিঃ মুসলিম হাদিস নং ১১৫৭)\n\n\n৫) রোজাদারের মুখের ঘ্রাণ আল্লাহর নিকট অত্যন্ত প্রিয়ঃ সারাদিন না খেয়ে থাকার কারণে রোজাদারের মুখে যে ঘ্রাণ সৃষ্টি হয় তা আল্লাহ তাআলার নিকট অত্যন্ত প্রিয়। নবী সাল্লাল্লাহু আলাইহি ওয়াসাল্লাম এরশাদ করেছেন,\n\nوالذي نفس محمد بيده لخلوف فم الصائم أطيب عند الله من ريح المسك\n\nশপথ ঐ সত্তার যার হাতে মুহাম্মদ (ﷺ) এর জীবন, রোজাদারের মুখের ঘ্রাণ আল্লাহ তাআলার নিকট মেশকের সুগন্ধির চেয়েও অধিক সুগন্ধিময়। (সহি: বুখারী হাদিস নং ১৮৯৬, সহিঃ মুসলিম হাদিস নং১১৫১, তিরমিজি হাদিস নং ৭৬৪, সুনানে নাসায়ী হাদিস নং২২১৮,২২১৯)\n\nনোটঃ উক্ত হাদিসে রাসূলুল্লাহ সাল্লাল্লাহু আলাইহি ওয়াসাল্লাম আল্লাহ তায়ালার নামে শপথ করেছেন। আরবী ব্যাকরণ এর নিয়ম অনুযায়ী কোন বিষয়ের গুরুত্ব ও বড়ত্ব বোঝানোর জন্য এমন কসম করা হয়।\n\n\n৬) রোজাদারের দোয়া আল্লাহ তায়ালা কবুল করেনঃ হাদীসে রাসূলুল্লাহ সাল্লাল্লাহু আলাইহি ওয়াসাল্লাম বলেছেনঃ\n\nثلاثه لا ترد دعوتهم الامام العادل الصائم حتى يفطر و دعوة المظلوم\n\nতিন শ্রেণীর মানুষ আছে যাদের দোয়া আল্লাহ তাআলা ফিরিয়ে দেন না (কবুল করে নেন) ন্যায়পরায়ণ বাদশার দোয়া, ইফতারের পূর্ব পর্যন্ত রোজাদারের দোয়া এবং অত্যাচারিত ব্যক্তির দোয়া। (সহীহ ইবনে হিব্বান হাদিস নং ৭৩৮৭মুসনাদে আহমাদ হাদীস নং৮০৪৩ সুনানে তিরমিজি হাদিস নং৩৫৯৮ সুনানে ইবনে মাজাহ হাদিস নং ১৭৫২)\n\nএকটি গুরুত্বপূর্ণ নোটঃ উপরোক্ত হাদীসের দ্বারা প্রতীয়মান হয় যে, আল্লাহ তায়ালার রোজাদারের দোয়া কবুল করেন তবে এজন্য অবশ্যই রোজাদার হালাল জিনিসের মধ্যে সীমাবদ্ধ থাকতে হবে এবং হারামকে পরিহার করতে হবে।\n\nকেননা প্রিয় নবী সাল্লাল্লাহু আলাইহি ওয়াসাল্লাম এরশাদ করিয়াছেন\n\nثم ذكر الرجل يطيل السفر أشعث أغير يمد يديه الى السماء يا رب يا رب ومطعمه حرام ومشربه حرام و ملبسه حرام وغذي بالحرام قأنى يستجاب لذلك\n\nঅতঃপর তিনি এক ব্যক্তির কথা উল্লেখ করলেন, যে দূর-দূরান্ত পর্যন্ত দীর্ঘ সফর করে ফলে সে ধুলি ধূসরিত রুক্ষ্ণ কেশধারী হয়ে পড়ে। অতঃপর সে আকাশের দিকে হাত তুলে বলে, “হে আমার প্রতিপালক! অথচ তার খাদ্য হারাম, পানীয় হারাম, পরিধেয় বস্ত্র হারাম এবং আহার্যও হারাম। কাজেই এমন ব্যক্তির দু’আ তিনি কবুল না করে কি পারেন?” (সহি: মুসলিম হাদিস নং- ১০১৫)\n"
  },
  {
    "1": "রমযানের পরিচয় ও রোজা রাখার ফজিলত – পর্ব ৬",
    "2": "৭) রোজাদারের জন্য রয়েছে জান্নাতের বিশেষ দরজাঃ আল্লাহ তায়ালা তার প্রিয় অনেক বান্দাদের জন্য জান্নাত তৈরি করেছেন। আর আল্লাহ তায়ালার তৈরিকৃত জান্নাতের একটি বিশেষ প্রবেশদ্বার রোজাদারের জন্য নির্বাচন করেছেনঃ প্রিয় নবী সাল্লাল্লাহু আলাইহি ওয়াসাল্লাম এরশাদ করেন\n\nان في الجنه بابا يقال له الريان يدخل منه الصائمون يوم القيامة لا يدخل معهم احد وغيرهم يقال اين الصائمون فيدخلون منه فاذا دخل اخرهم أغلق فلم يدخل منه احد\n\nনিশ্চয়ই জান্নাতে রাইয়ান নামক একটি প্রবেশদ্বার রয়েছে। কিয়ামতের দিন তা দিয়ে রোযাদারগণ প্রবেশ করবেন। রোজাদার দের সাথে রোজাদার ব্যতীত অন্য কেউ উক্ত প্রবেশদ্বার দিয়ে প্রবেশ করতে পারবে না। বলা হবে রোযাদারগণ কোথায়? তখন রোযাদারগণ উক্ত প্রবেশদ্বার দিয়ে প্রবেশ করবেন অতঃপর যখন সর্বশেষ রোজাদার প্রবেশ করবে তখন উক্ত প্রবেশদ্বার বন্ধ করে দেয়া হবে। ফলে আর কেউ উক্ত প্রবেশদ্বার দিয়ে প্রবেশ করতে পারবে না। (সহিঃ মুসলিম হাদিস নং-১১৫২, সহি বুখারী হাদিস নং-১৮৯৬, সুনানে তিরমিজি হাদিস নং-৭৬৫, সুনানে নাসায়ী হাদীস নং২২৩৬-২২৩৭, সুনানে ইবনে মাজাহ হাদিস নং১৬৪০)\n\n\n৮) রোজাদারের জন্য রয়েছে জাহান্নাম থেকে মুক্তির সুসংবাদঃ দুনিয়াতে একজন মুমিনের প্রকৃত সফলতা হল সে জাহান্নাম থেকে মুক্তি পেয়ে জান্নাতে যাওয়ার সংবাদ প্রাপ্ত হওয়া বা জান্নাতে প্রবেশের অধিকার লাভ হওয়া। রোজা এমন একটি ইবাদত, যে ইবাদতের মধ্যে যেমনিভাবে জান্নাত প্রাপ্তির সুসংবাদ উপরোক্ত হাদিসের মাধ্যমে দিবালোকের ন্যায় স্পষ্ট হয়েছে তেমনি ভাবে রোজা পালনকারীর জন্য রোজা জাহান্নাম থেকে মুক্তির ঢালস্বরূপ। \n\nএ মর্মে প্রিয়নবী সাল্লাল্লাহু আলাইহি ওয়াসাল্লাম এরশাদ করেন الصيام جنة من النار كجنة أحدكم من القتال\n\nতোমাদেরকে তোমাদের ঢাল যেমনিভাবে শত্রু আক্রমণ থেকে যুদ্ধের ময়দানে রক্ষা করে তেমনি ভাবে রোজা রোজাদারকে জাহান্নাম থেকে ঢাল হিসাবে রক্ষা করে। (সহীহ ইবনে খুযাইমা হাদিস নং ১৮৯১, ২১২৫, ইবনে হিব্বান হাদিস নং৩৬৪৯, মুসনাদে আহমদ হাদিস নং ১৬২৭৩,১৬২৭৮,১৭৯০২,১৭৯০৯, সুনানে নাসাঈ হাদিস নং ২২৩০,২২৩১, মুসান্নাফে ইবনে আবি শাইবা হাদিস নং ৮৮৯১, সুনানে ইবনে মাজাহ হাদিস নং ১৬৩৯)\n\nঅপর এক হাদীসে নবী করীম সাল্লাল্লাহু এরশাদ করিয়াছেন- الصوم جنه وحصن حصين من النار\n\nরোজা জাহান্নাম থেকে মুক্তির জন্য ঢাল ও মজবুত দুর্গের সমতুল্য। (মুসনাদে আহমদ হাদিস নং ৯২২৫)\n\nএছাড়াও কোরআন হাদিসে রোজাদারের ব্যাপারে অসংখ্য ফজিলত এর কথা রয়েছে। তবে এ সকল ফজিলত পাওয়ার জন্য রোজাদারকে কতিপয় কাজ থেকে বিরত থাকতে হবে। কেননা অনেকগুলো বিষয় এমন আছে রোজাদার সেগুলো করলে তার রোজা প্রতিদান এবং ফজিলত শূন্য হয়ে যায়। অর্থাৎ সে উক্ত রোযার কোন প্রতিদান ও ফযিলত পায় না ।\n\nপ্রিয় নবী সাল্লাল্লাহু আলাইহি ওয়া সাল্লাম এরশাদ করেছেন- و رب صائم حظه من صيامه الجوع و العطش و رب قائم حظه من قيامه السهر\n\nঅনেক রোজাদার এমন রয়েছে যারা তাদের রোজার কারণে ক্ষুধার্ত ও (রোজা যথাযথ পালন না করায়) অভিশপ্ত হওয়া ব্যতীত অন্য কোন প্রতিদান প্রাপ্ত হয়না। অনেক রাত্রি জাগরণ করে, অথচ রাত্রি জাগরণের কষ্ট ছাড়া আর কোন প্রতিদান পায় না। (সহীহ ইবনে খুযাইমা হাদিস নং ৬৫৫১ সহীহ ইবনে হিব্বান হাদিস নং ৩৪৮১, সুনানে ইবনে মাজাহ হাদিস নং ১৬৯০)\n"
  },
  {
    "1": "রমযানের পরিচয় ও রোজা রাখার ফজিলত – পর্ব ৭",
    "2": "রোজাদার যাবতীয় খারাপ কাজ থেকে বিরত থাকাঃ\n\n১) রোজাদার যাবতীয় ঝগড়া বিবাদ থেকে বিরত থাকবেঃ ঝগড়া-বিবাদ যেমনিভাবে মানুষের সম্পর্ক এবং পরিবেশকে নষ্ট করে তেমনি ভাবে তা আমলের প্রতিদান নষ্ট করে দেয়। তাই প্রতিটি রোজাদারের জন্য অপরিহার্য যে, কখনোই সে উক্ত জঘন্য কাজে জড়িয়ে পড়বে না। এ মর্মে প্রিয় নবী সাল্লাল্লাহু আলাইহি ওয়াসাল্লাম বলেন\n\nواذا كان يوم صوم احدكم فلا يرفث ولا يصخب فان سابه احد او قاتله فليقل اني إمرؤ صائم\n\nযখন তোমাদের কোন ব্যক্তি রোজা রাখে তখন সে যেন কোন অশ্লীল কথাবার্তা বা ঝগড়া বিবাদ না করে। যদি অন্য কোন ব্যক্তি তাকে গালি দেয় তাহলে সে (রোজাদার) যেন (তার উত্তরে গালি না দেয় বরং সে বলবে) আমি রোজাদার। (সহি: বুখারি হাদিস নং-১৯০৪, সহিঃ মুসলিম হাদিস নং-১১১৫, সুনানে আবু দাউদ হাদিস নং-২৩৬৩, সুনানে ইবনে মাজাহ হাদিস ৬৮২,৬৮৩)\n\nনোটঃ ঝগড়া বিবাদ করা সর্বদাই খারাপ কাজ। রমজান মাসে অধিক নিকৃষ্ট উক্ত হাদিসে এ বিষয়টির দিকে ইঙ্গিত করা হয়েছে।\n(ফাতহুল বারী খন্ড ৪পৃষ্ঠা ১৪২)\n\n\n২) মিথ্যা কথা বলা এবং অন্যায় কাজ পরিহার করাঃ প্রিয় নবী সাল্লাল্লাহু আলাইহি ওয়াসাল্লাম এরশাদ করেছেন\n\nمن لم يدع قول الزوج و العمل به فليس لله حاجةأن يدع طعامه وشرابه\n\nযে ব্যক্তি রোজা রেখে মিথ্যা কথা এবং অন্যায় কাজ করা থেকে বিরত থাকবে না তাহলে তার সারা দিন পানাহার থেকে বিরত থাকা আল্লাহ তায়ালার কোন প্রয়োজন নেই। (সহি: বুখারী হাদিস নং-১৯০৪, সুনানে তিরমিজি হাদিস নং-৭০৭, সুনানে আবু দাউদ হাদিস নং-২৩৬২, সুনানে ইবনে মাজাহ হাদিস নং-১৬৮৯)\n\nনোটঃ এমন ব্যক্তির পানাহারে আল্লাহতায়ালার কোন প্রয়োজন নেই এ কথাটি বলার উদ্দেশ্য হল এমন ব্যক্তি রোজা আল্লাহ তায়ালা কবুল করেন না। তাই এমন বিষয় পরিহার করার জন্য উক্ত হাদিসে সতর্ক করা হয়েছে। একথা উদ্দেশ্য নয় যে, এমন ব্যক্তিদেরকে রোজা রাখতে নিষেধ করা হয়েছে বরং উদ্দেশ্য হল তাদের এই মন্দ কাজকে পরিহার করতে বলা হয়েছে। (ফাতহুল বারী খন্ড ৪পৃষ্ঠা ৪১)\n"
  },
  {
    "1": "রমযানের পরিচয় ও রোজা রাখার ফজিলত – পর্ব ৮",
    "2": "১. রোজার প্রতিদান আল্লাহপাক নিজেই দেবেন এবং বিনা হিসাবে: প্রত্যেক নেক আমলের নির্ধারিত সওয়াব ও প্রতিদান রয়েছে যার মাধ্যমে আল্লাহ পাক আমলকারীকে পুরস্কৃত করবেন। কিন্তু রোজার বিষয়টি সম্পূর্ণ আলাদা। কারণ রোজার বিষয়ে আছে আল্লাহর পক্ষ থেকে এক অনন্য ঘোষণা।\nহযরত আবু হুরায়রা রাঃ থেকে বর্ণিত রাসুলুল্লাহ (সাঃ) বলেন, মানুষের প্রতিটি আমলের প্রতিদান বৃদ্ধি করা হয়। একটি নেকির সওয়াব দশগুণ থেকে সাতশ’ গুণ পর্যন্ত হতে পারে। আল্লাহ তায়ালা বলেন, কিন্তু রোজার বিষয়টা আলাদা। কেননা তা আমার জন্য এবং আমি নিজেই এর বিনিময় প্রদান করবো। বান্দা একমাত্র আমার জন্য নিজের প্রবৃত্তিকে নিয়ন্ত্রণ করেছে এবং পানাহার পরিত্যাগ করেছে।\n\n১. সহীহ মুসলিম ১১৫১\n২. মুসনাদে আহমাদ ৯৭১৪\n\n২. আল্লাহ তায়ালা রোজাদারদের কিয়ামতের দিন পানি পান করাবেন: হযরত আবু মুসা (রাঃ) থেকে বর্ণিত, আল্লাহ তায়ালা নিজের উপর অবধারিত করে দিয়েছেন যে ব্যক্তি আল্লাহর সন্তুষ্টির জন্য গ্রীষ্মকালে (রোজা রাখার কারণে) পিপাসার্ত থেকেছে, তিনি তাকে তৃষ্ণার দিন (কিয়ামতের দিন) পানি পান করাবেন।\n\n৩. রোজা জান্নাত লাভে পথ: হযরত আবু ওমামা রাঃ হতে বর্ণিত, আমি রাসুলুল্লাহ’র (সাঃ) দরবারে গিয়ে বললাম, ইয়া রাসুলুল্লাহ, আমাকে এমন একটি আমল বলে দিন যার দ্বারা আমি জান্নাতে প্রবেশ করতে পারি। রাসুলুল্লাহ বললেন, তুমি রোজা রাখ। কেননা এর সমতুল্য কিছু নেই। আমি পুনরায় জিজ্ঞেস করলাম। রাসুল (সাঃ) জবাব দিলেন, তুমি রোজা রাখ। (মুসনাদে আহমাদ ২২১৪৯)\n\n৪. রোজাদার বেহেস্তে প্রবেশ করবেরাইয়ান নামক বিশেষ দরজা দিয়ে: হযরত সাহল ইবনে সা’দ রাঃ হতে বর্ণিত, নবী (সাঃ) বলেছেন, জান্নাতে একটি দরজা আছে যার নাম রাইয়ান। কিয়ামতের দিন এ দরজা দিয়ে কেবল রোজাদারগণ প্রবেশ করবেন। অন্য কেউ প্রবেশ করতে পারবে না। ঘোষণা করা হবে কোথায় সেই সৌভাগ্যবান রোজাদারগণ? তখন তারা উঠে দাঁড়াবে। তারা ব্যতীত কেউ এ দরজা দিয়ে প্রবেশ করতে পারবে না। অতঃপর রোজাদারগণ যখন প্রবেশ করবে, তখন তা বন্ধ করে দেওয়া হবে। ফলে কেউ এ দরজা দিয়ে প্রবেশ করতে পারবে না।\n\n১. সহীহ মুসলিম ১১৫২\n২. মুসনাদে আহমাদ ২২৮১৮\n\n৫. রোজা জাহান্নাম থেকে রক্ষাকারী ঢালও দুর্গ হযরত জাবির (রাঃ) হতে বর্ণিত, রাসুলুল্লাহ (সাঃ) বলেছেন, রোজা হলো (জাহান্নাম থেকে পরিত্রাণ লাভের) ঢাল ও সুরক্ষিত দূর্গ। (মুসনাদে আহমাদ ৯২২৫)\n\n৬. রোজ কিয়ামতের দিন সুপারিশ করবে: হযরত আব্দুল্লাহ ইবনে আমর (রাঃ) বর্ণিত, রাসুল (সাঃ) বলেছেন, রোজা ও কুরআন কিয়ামতের দিন বান্দার জন্য সুপারিশ করবে। রোজা বলবে, হে রব, আমি তাকে খাদ্য ও যৌন সম্ভোগ থেকে বিরত রেখেছি। অতএব তার ব্যাপারে আমার সুপারিশ গ্রহণ করুন। কুরআন বলবে, আমি তাকে রাতের ঘুম থেকে বিরত রেখেছি। অতএব তার ব্যাপারে আমার সুপারিশ গ্রহণ করুন।\n\nরাসুল (সাঃ) বলেন, অতঃপর তাদের উভয়ের সুপারিশ গ্রহণ করা হবে। (মুসনাদে আহমাদ ৬৬২৬)\n"
  },
  {
    "1": "রমযানের পরিচয় ও রোজা রাখার ফজিলত – পর্ব ৯",
    "2": "৭. রোজাদারের সকল গুনাহ মাফ হয়ে যায়: হযরত আবু হুরায়রা রাঃ বর্ণিত, রাসুলুল্লাহ (সাঃ) বলেছেন, যে ব্যক্তি ঈমানের সাথে সওয়াবের আশায় রমজান মাসের রোজা রাখে তার পূর্ববর্তী সকল গুনাহসমূহ মাফ করে দেওয়া হয়। (সহীহ বুখারি ২০১৪)\n\n৮. রোজাদারের মুখের গন্ধ মিশকেরচেয়েও সুগন্ধিযুক্ত: হযরত আবু হুরায়রা রাঃ বর্ণিত, রাসুল (সাঃ) বলেছেন, শপথ সেই সত্ত্বার যার হাতে রয়েছে মুহাম্মদের প্রাণ, রোজাদারের মুখের গন্ধ আল্লাহতায়ালার কাছে মিশকের সুগন্ধির চেয়েও অধিক সুগন্ধিময়। (সহীহ বুখারি ১৯০৪)\n\n৯. রোজাদারের দুটি আনন্দের মুহূর্ত: হযরত আবু হুরায়রা রাঃ বর্ণিত, নবীজী (সাঃ) বলেছেন, রোজাদারের জন্য দুটি আনন্দের মুহূর্ত রয়েছে। যখন সে আনন্দিত হবে-\n\nএক. ইফতারের সময়। তখন সে ইফতারের কারণে আনন্দ পায়।\nদুই. যখন সে তার রবের সঙ্গে সাক্ষাত লাভ করবে তখন তার আনন্দ হবে।\n\nঅপর এক বর্ণনায় এসেছে, যখন তার প্রতিপালক রোজার পুরস্কার দিবেন। (সহীহ মুসলিম ১১৫১)\n\n১০. রোজাদারের দুয়া কবুল হয়: হযরত আব্দুল্লাহ ইবনে আমর (রাঃ) হতে বর্ণিত, নবী (সাঃ) ইরশাদ করেন, ইফতারের সময় রোজাদার যখন দুয়া করেন তখন তার দুয়া ফিরিয়ে দেওয়া হয় না। (অর্থাৎ দুয়া কুবল কর হয়) (সুনানে ইবনে মাজাই ১৭৫৩)\n"
  },
  {
    "1": "রোজা, সাহরি ও ইফতারের নিয়ত",
    "2": "রোজার নিয়্যত: نَوَيْتُ اَنْ   اُصُوْمَ    غَدًا مِّنْ   شَهْرِ     رَمْضَانَ  الْمُبَارَكِ   فَرْضَا لَكَ يَا اللهُ فَتَقَبَّل مِنِّى اِنَّكَ اَنْتَ السَّمِيْعُ الْعَلِيْم\n\nবাংলায় নিয়্যত : হে আল্লাহ! আমি  আগামীকাল    পবিত্র     রমজানের তোমার  পক্ষ    থেকে নির্ধারিত ফরজ রোজা রাখার   ইচ্ছা  পোষণ (নিয়্যত)  করলাম।   অতএব তুমি   আমার  পক্ষ থেকে (আমার রোযা   তথা পানাহার থেকে  বিরত  থাকাকে) কবুল   কর,  নিশ্চয়ই   তুমি সর্বশ্রোতা ও সর্বজ্ঞানী।\n\nসাহরীর নিয়্যত : وَبِصَوْمِ غَدٍ نَّوَيْتَ مِنْ شَهْرِ رَمَضَان\n\nঅর্থ: আমি আগামীকালের রমজান মাসের রোজা রাখিবার ইচ্ছা প্রকাশ করিতেছি।\n\nইফতারের পূর্বে আমলঃ ইফতারের আগ মুহূর্তে বেশি বেশি ইসতেগফার পড়া\n\nاَسْتَغْفِرُ اللهَ   الْعَظِيْم   –  اَلَّذِىْ   لَا   اِلَهَ اِلَّا هُوَ  اَلْحَيُّ  الْقَيُّوْمُ وَ  اَتُوْبُ  اِلَيْهِ     لَا حَوْلَ وَ لَا قُوَّةَ اِلَّا بِاللَّهِ الْعَلِىِّ الْعَظِيْم\n\nআসতাগফিরুল্লাহাল আজিম, আল্লাযি লা ইলাহা ইল্লাহুয়াল- হাইয়্যুল  ক্বাইয়্যুম,  ওয়া  আতুবু ইলাইহি লা হাওলা ওয়ালা কুয়্যাতা ইল্লা বিল্লাহিল আলিয়্যিল আজিম।\n\nইফতারের দোয়াঃ ইফতারের সময় হওয়ার সঙ্গে সঙ্গে দোয়া পড়ে ইফতার করা\n\nاَللَّهُمَّ   لَكَ  صُمْتُ     وَ   عَلَى   رِزْقِكَ وَ اَفْطَرْتُ   بِرَحْمَتِكَ يَا   اَرْحَمَ  الرَّاحِيْمِيْن\n\nঅনুবাদ: হে আল্লাহ! আমি তোমারই সন্তুষ্টির জন্য রোজা রেখেছি এবং তোমারই দেয়া রিযিক্বের মাধ্যমে ইফতার করছি।\n\nইফতারের পর দোয়াঃ ইফতারের  পর  আল্লাহর শোকরিয়া  আদায় করে  দোয়া পড়া   হজরত  আবদুল্লাহ    ইবনে ওমর (رضي الله عنه)  থেকে  বর্ণিত    তিনি বলেন,  রাসুলুল্লাহ  (ﷺ) যখন ইফতার করতেন তখন বলতেন-\n\nذَهَبَ الظَّمَاءُ وَابْتَلَتِ الْعُرُوْقُ وَ ثَبَتَ الْأَجْرُ اِنْ شَاءَ اللهُ\n\nঅনুবাদঃ (ইফতারের  মাধ্যমে)   পিপাসা দূর হলো, শিরা-উপসিরা    সিক্ত   হলো     এবং  যদি  আল্লাহ চান সাওয়াবও স্থির হলো।\n\n(আবু দাউদ, মিশকাত)"
  },
  {
    "1": "রমজানের ৩০ দিনের দোয়া – পর্ব ১",
    "2": "১ম রমজানের দোয়া:\n\nاَللّـهُمَّ اجْعَلْ صِيامي فيهِ صِيامَ الصّائِمينَ، وَقِيامي فيهِ قيامَ الْقائِمينَ، وَنَبِّهْني فيهِ عَنْ نَوْمَةِ الْغافِلينَ، وَهَبْ لى جُرْمي فيهِ يا اِلـهَ الْعالَمينَ، وَاعْفُ عَنّي يا عافِياً عَنْ الُْمجْرِمينَ .\n\nহে আল্লাহ! আমার আজকের রোজাকে প্রকৃত রোজাদারদের রোজা হিসেবে গ্রহণ কর। আমার নামাজকে কবুল কর প্রকৃত নামাজীদের নামাজ হিসেবে। আমাকে জাগিয়ে তোলো গাফিলতির ঘুম থেকে। হে জগত সমূহের প্রতিপালক! এদিনে আমার সব গুনাহ মাফ করে দাও। ক্ষমা করে দাও আমার যাবতীয় অপরাধ। হে অপরাধীদের অপরাধ ক্ষমাকারী।\n\n\n২য় রমজানের দোয়া:\n\nاَللّـهُمَّ قَرِّبْني فيهِ اِلى مَرْضاتِكَ، وَجَنِّبْني فيهِ مِنْ سَخَطِكَ وَنَقِماتِكَ، وَوَفِّقْني فيهِ لِقِرآءَةِ ايـاتِكَ بِرَحْمَتِكَ يا اَرْحَمَ الرّاحِمينَ .\n\nহে আল্লাহ! তোমার রহমতের উসিলায় আজ আমাকে তোমার সন্তুষ্টির কাছাকাছি নিয়ে যাও। দূরে সরিয়ে দাও তোমার ক্রোধ আর গজব থেকে। আমাকে তৌফিক দাও তোমার পবিত্র কোরআনের আয়াত তেলাওয়াত করার। হে দয়াবানদের মধ্যে শ্রেষ্ঠ দয়াময়।\n\n\n৩য় রমজানের দোয়া:\n\nاَللّـهُمَّ ارْزُقْني فيهِ الذِّهْنَ وَالتَّنْبيهَ، وَباعِدْني فيهِ مِنَ السَّفاهَةِ وَالَّتمْويهِ، وَاجْعَلْ لى نَصيباً مِنْ كُلِّ خَيْر تُنْزِلُ فيهِ، بِجُودِكَ يا اَجْوَدَ الاَْجْوَدينَ .\n\nহে আল্লাহ! আজকের দিনে আমাকে সচেতনতা ও বিচক্ষণতা দান কর। আমাকে দূরে রাখ অজ্ঞতা , নির্বুদ্ধিতা ও ভ্রান্ত কাজ-কর্ম থেকে। এ দিনে যত ধরণের কল্যাণ দান করবে তার প্রত্যেকটি থেকে তোমার দয়ার উসিলায় আমাকে উপকৃত কর। হে দানশীলদের মধ্যে সর্বোত্তম দানশীল।\n\n\n৪র্থ রমজানের দোয়া:\n\nاَللّـهُمَّ قَوِّني فيهِ عَلى اِقامَةِ اَمْرِكَ، وَاَذِقْني فيهِ حَلاوَةَ ذِكْرِكَ، وَاَوْزِعْني فيهِ لاَِداءِ شُكْرِكَ بِكَرَمِكَ، وَاحْفَظْني فيهِ بِحِفْظِكَ وَسَتْرِكَ، يا اَبْصَرَ النّاظِرينَ .\n\nহে আল্লাহ! এ দিনে আমাকে তোমার নির্দেশ পালনের শক্তি দাও। তোমার জিকিরের মাধুর্য আমাকে আস্বাদন করাও। তোমার অপার করুণার মাধ্যমে আমাকে তোমার কৃতজ্ঞতা জ্ঞাপনের জন্য প্রস্তুত কর। হে দৃষ্টিমানদের মধ্যে শ্রেষ্ঠ দৃষ্টিমান। আমাকে এ দিনে তোমারই আশ্রয় ও হেফাজতে রক্ষা কর।\n\n\n৫ম রমজানের দোয়া:\n\nاَللّـهُمَّ اجْعَلْني فيهِ مِنْ الْمُسْتَغْفِرينَ، وَاجْعَلْني فيهِ مِنْ عِبادِكَ الصّالِحينَ اْلقانِتينَ، وَاجْعَلني فيهِ مِنْ اَوْلِيائِكَ الْمُقَرَّبينَ، بِرَأْفَتِكَ يا اَرْحَمَ الرّاحِمينَ .\n\nহে আল্লাহ! এই দিনে আমাকে ক্ষমা প্রার্থনাকারীদের অন্তর্ভূক্ত কর। আমাকে শামিল কর তোমার সৎ ও অনুগত বান্দাদের কাতারে। হে আল্লাহ! মেহেরবানী করে আমাকে তোমার নৈকট্যলাভকারী বন্ধু হিসেবে গ্রহণ কর। হে দয়াবানদের মধ্যে শ্রেষ্ঠ দয়াবান।\n\n\n৬ষ্ঠ রমজানের দোয়া:\n\nاَللّـهُمَّ لا تَخْذُلْني فيهِ لِتَعَرُّضِ مَعْصِيَتِكَ، وَلاتَضْرِبْني بِسِياطِ نَقِمَتِكَ، وَزَحْزِحْني فيهِ مِنْ مُوجِباتِ سَخَطِكَ، بِمَنِّكَ وَاَياديكَ يا مُنْتَهى رَغْبَةِ الرّاغِبينَ .\n\nহে আল্লাহ! তোমার নির্দেশ অমান্য করার কারণে এ দিনে আমায় লাঞ্চিত ও অপদস্থ করোনা। তোমার ক্রোধের চাবুক দিয়ে আমাকে শাস্তি দিওনা। সৃষ্টির প্রতি তোমার অসীম অনুগ্রহ আর নিয়ামতের শপথ করে বলছি তোমার ক্রোধ সৃষ্টিকারী কাজ থেকে আমাকে দূরে রাখো। হে আবেদনকারীদের আবেদন কবুলের চূড়ান্ত উৎস।\n\n\n৭ম রমজানের দোয়া\n\nاَللّـهُمَّ اَعِنّي فِيهِ عَلى صِيامِهِ وَقِيامِهِ، وَجَنِّبْني فيهِ مِنْ هَفَواتِهِ وَآثامِهِ، وَارْزُقْني فيهِ ذِكْرَكَ بِدَوامِهِ، بِتَوْفيقِكَ يا هادِيَ الْمُضِلّينَ .\n\nহে আল্লাহ! এ দিনে আমাকে রোজা পালন ও নামাজ কায়েমে সাহায্য কর। আমাকে অন্যায় কাজ ও সব গুনাহ থেকে রক্ষা করো। তোমার তৌফিক ও শক্তিতে সবসময় আমাকে তোমার স্মরণে থাকার সুযোগ দাও। হে পথ হারাদের পথ প্রদর্শনকারী।\n\n\n৮ম রমজানের দোয়া:\n\nاَللّـهُمَّ ارْزُقْني فيهِ رَحْمَةَ الاَْيْتامِ، وَاِطْعامَ اَلطَّعامِ، وَاِفْشاءَ السَّلامِ، وَصُحْبَةَ الْكِرامِ، بِطَولِكَ يا مَلْجَاَ الاْمِلينَ .\n\nহে আল্লাহ! তোমার উদারতার উসিলায় এ দিনে আমাকে এতিমদের প্রতি দয়া করার, ক্ষুধার্তদের খাদ্য দান করার, শান্তি প্রতিষ্ঠা করার ও সৎ ব্যক্তিদের সাহায্য লাভ করার তৌফিক দাও। হে আকাঙ্খাকারীদের আশ্রয়স্থল।\n\n\n৯ম রমজানের দোয়া:\n\nاَللّـهُمَّ اجْعَلْ لي فيهِ نَصيباً مِنْ رَحْمَتِكَ الْواسِعَةِ، وَاهْدِني فيهِ لِبَراهينِكَ السّاطِعَةِ، وَخُذْ بِناصِيَتي اِلى مَرْضاتِكَ الْجامِعَةِ، بِمَحَبَّتِكَ يا اَمَلَ الْمُشْتاقينَ .\n\nহে আল্লাহ! এদিনে আমাকে তোমার রহমতের অধিকারী কর। আমাকে পরিচালিত কর তোমার উজ্জ্বল প্রমাণের দিকে। হে আগ্রহীদের লক্ষ্যস্থল। তোমার ভালোবাসা ও মহব্বতের উসিলায় আমাকে তোমার পূর্ণাঙ্গ সন্তুষ্টির দিকে নিয়ে যাও।\n\n\n১০ম রমজানের দোয়া:\n\nاَللّـهُمَّ اجْعَلْني فيهِ مِنَ الْمُتَوَكِّلينَ عَلَيْكَ، وَاجْعَلْني فيهِ مِنَ الْفائِزينَ لَدَيْكَ، وَاجْعَلْني فيهِ مِنَ الْمُقَرَّبينَ اِلَيْكَ، بِاِحْسانِكَ يا غايَةَ الطّالِبينَ .\n\nহে আল্লাহ! তোমার প্রতি যারা ভরসা করেছে আমাকে সেই ভরসাকারীদের অন্তর্ভূক্ত কর। তোমার অনুগ্রহের মাধ্যমে আমাকে শামিল করো সফলকামদের মধ্যে এবং আমাকে তোমার নৈকট্যলাভকারী বান্দাদের অন্তর্ভূক্ত করে নাও। হে অনুসন্ধানকারীদের শেষ গন্তব্য।\n১ম রমজানের দোয়া:\n\nاَللّـهُمَّ اجْعَلْ صِيامي فيهِ صِيامَ الصّائِمينَ، وَقِيامي فيهِ قيامَ الْقائِمينَ، وَنَبِّهْني فيهِ عَنْ نَوْمَةِ الْغافِلينَ، وَهَبْ لى جُرْمي فيهِ يا اِلـهَ الْعالَمينَ، وَاعْفُ عَنّي يا عافِياً عَنْ الُْمجْرِمينَ .\n\nহে আল্লাহ! আমার আজকের রোজাকে প্রকৃত রোজাদারদের রোজা হিসেবে গ্রহণ কর। আমার নামাজকে কবুল কর প্রকৃত নামাজীদের নামাজ হিসেবে। আমাকে জাগিয়ে তোলো গাফিলতির ঘুম থেকে। হে জগত সমূহের প্রতিপালক! এদিনে আমার সব গুনাহ মাফ করে দাও। ক্ষমা করে দাও আমার যাবতীয় অপরাধ। হে অপরাধীদের অপরাধ ক্ষমাকারী।\n\n\n২য় রমজানের দোয়া:\n\nاَللّـهُمَّ قَرِّبْني فيهِ اِلى مَرْضاتِكَ، وَجَنِّبْني فيهِ مِنْ سَخَطِكَ وَنَقِماتِكَ، وَوَفِّقْني فيهِ لِقِرآءَةِ ايـاتِكَ بِرَحْمَتِكَ يا اَرْحَمَ الرّاحِمينَ .\n\nহে আল্লাহ! তোমার রহমতের উসিলায় আজ আমাকে তোমার সন্তুষ্টির কাছাকাছি নিয়ে যাও। দূরে সরিয়ে দাও তোমার ক্রোধ আর গজব থেকে। আমাকে তৌফিক দাও তোমার পবিত্র কোরআনের আয়াত তেলাওয়াত করার। হে দয়াবানদের মধ্যে শ্রেষ্ঠ দয়াময়।\n\n\n৩য় রমজানের দোয়া:\n\nاَللّـهُمَّ ارْزُقْني فيهِ الذِّهْنَ وَالتَّنْبيهَ، وَباعِدْني فيهِ مِنَ السَّفاهَةِ وَالَّتمْويهِ، وَاجْعَلْ لى نَصيباً مِنْ كُلِّ خَيْر تُنْزِلُ فيهِ، بِجُودِكَ يا اَجْوَدَ الاَْجْوَدينَ .\n\nহে আল্লাহ! আজকের দিনে আমাকে সচেতনতা ও বিচক্ষণতা দান কর। আমাকে দূরে রাখ অজ্ঞতা , নির্বুদ্ধিতা ও ভ্রান্ত কাজ-কর্ম থেকে। এ দিনে যত ধরণের কল্যাণ দান করবে তার প্রত্যেকটি থেকে তোমার দয়ার উসিলায় আমাকে উপকৃত কর। হে দানশীলদের মধ্যে সর্বোত্তম দানশীল।\n\n\n৪র্থ রমজানের দোয়া:\n\nاَللّـهُمَّ قَوِّني فيهِ عَلى اِقامَةِ اَمْرِكَ، وَاَذِقْني فيهِ حَلاوَةَ ذِكْرِكَ، وَاَوْزِعْني فيهِ لاَِداءِ شُكْرِكَ بِكَرَمِكَ، وَاحْفَظْني فيهِ بِحِفْظِكَ وَسَتْرِكَ، يا اَبْصَرَ النّاظِرينَ .\n\nহে আল্লাহ! এ দিনে আমাকে তোমার নির্দেশ পালনের শক্তি দাও। তোমার জিকিরের মাধুর্য আমাকে আস্বাদন করাও। তোমার অপার করুণার মাধ্যমে আমাকে তোমার কৃতজ্ঞতা জ্ঞাপনের জন্য প্রস্তুত কর। হে দৃষ্টিমানদের মধ্যে শ্রেষ্ঠ দৃষ্টিমান। আমাকে এ দিনে তোমারই আশ্রয় ও হেফাজতে রক্ষা কর।\n\n\n৫ম রমজানের দোয়া:\n\nاَللّـهُمَّ اجْعَلْني فيهِ مِنْ الْمُسْتَغْفِرينَ، وَاجْعَلْني فيهِ مِنْ عِبادِكَ الصّالِحينَ اْلقانِتينَ، وَاجْعَلني فيهِ مِنْ اَوْلِيائِكَ الْمُقَرَّبينَ، بِرَأْفَتِكَ يا اَرْحَمَ الرّاحِمينَ .\n\nহে আল্লাহ! এই দিনে আমাকে ক্ষমা প্রার্থনাকারীদের অন্তর্ভূক্ত কর। আমাকে শামিল কর তোমার সৎ ও অনুগত বান্দাদের কাতারে। হে আল্লাহ! মেহেরবানী করে আমাকে তোমার নৈকট্যলাভকারী বন্ধু হিসেবে গ্রহণ কর। হে দয়াবানদের মধ্যে শ্রেষ্ঠ দয়াবান।\n\n\n৬ষ্ঠ রমজানের দোয়া:\n\nاَللّـهُمَّ لا تَخْذُلْني فيهِ لِتَعَرُّضِ مَعْصِيَتِكَ، وَلاتَضْرِبْني بِسِياطِ نَقِمَتِكَ، وَزَحْزِحْني فيهِ مِنْ مُوجِباتِ سَخَطِكَ، بِمَنِّكَ وَاَياديكَ يا مُنْتَهى رَغْبَةِ الرّاغِبينَ .\n\nহে আল্লাহ! তোমার নির্দেশ অমান্য করার কারণে এ দিনে আমায় লাঞ্চিত ও অপদস্থ করোনা। তোমার ক্রোধের চাবুক দিয়ে আমাকে শাস্তি দিওনা। সৃষ্টির প্রতি তোমার অসীম অনুগ্রহ আর নিয়ামতের শপথ করে বলছি তোমার ক্রোধ সৃষ্টিকারী কাজ থেকে আমাকে দূরে রাখো। হে আবেদনকারীদের আবেদন কবুলের চূড়ান্ত উৎস।\n\n\n৭ম রমজানের দোয়া\n\nاَللّـهُمَّ اَعِنّي فِيهِ عَلى صِيامِهِ وَقِيامِهِ، وَجَنِّبْني فيهِ مِنْ هَفَواتِهِ وَآثامِهِ، وَارْزُقْني فيهِ ذِكْرَكَ بِدَوامِهِ، بِتَوْفيقِكَ يا هادِيَ الْمُضِلّينَ .\n\nহে আল্লাহ! এ দিনে আমাকে রোজা পালন ও নামাজ কায়েমে সাহায্য কর। আমাকে অন্যায় কাজ ও সব গুনাহ থেকে রক্ষা করো। তোমার তৌফিক ও শক্তিতে সবসময় আমাকে তোমার স্মরণে থাকার সুযোগ দাও। হে পথ হারাদের পথ প্রদর্শনকারী।\n\n\n৮ম রমজানের দোয়া:\n\nاَللّـهُمَّ ارْزُقْني فيهِ رَحْمَةَ الاَْيْتامِ، وَاِطْعامَ اَلطَّعامِ، وَاِفْشاءَ السَّلامِ، وَصُحْبَةَ الْكِرامِ، بِطَولِكَ يا مَلْجَاَ الاْمِلينَ .\n\nহে আল্লাহ! তোমার উদারতার উসিলায় এ দিনে আমাকে এতিমদের প্রতি দয়া করার, ক্ষুধার্তদের খাদ্য দান করার, শান্তি প্রতিষ্ঠা করার ও সৎ ব্যক্তিদের সাহায্য লাভ করার তৌফিক দাও। হে আকাঙ্খাকারীদের আশ্রয়স্থল।\n\n\n৯ম রমজানের দোয়া:\n\nاَللّـهُمَّ اجْعَلْ لي فيهِ نَصيباً مِنْ رَحْمَتِكَ الْواسِعَةِ، وَاهْدِني فيهِ لِبَراهينِكَ السّاطِعَةِ، وَخُذْ بِناصِيَتي اِلى مَرْضاتِكَ الْجامِعَةِ، بِمَحَبَّتِكَ يا اَمَلَ الْمُشْتاقينَ .\n\nহে আল্লাহ! এদিনে আমাকে তোমার রহমতের অধিকারী কর। আমাকে পরিচালিত কর তোমার উজ্জ্বল প্রমাণের দিকে। হে আগ্রহীদের লক্ষ্যস্থল। তোমার ভালোবাসা ও মহব্বতের উসিলায় আমাকে তোমার পূর্ণাঙ্গ সন্তুষ্টির দিকে নিয়ে যাও।\n\n\n১০ম রমজানের দোয়া:\n\nاَللّـهُمَّ اجْعَلْني فيهِ مِنَ الْمُتَوَكِّلينَ عَلَيْكَ، وَاجْعَلْني فيهِ مِنَ الْفائِزينَ لَدَيْكَ، وَاجْعَلْني فيهِ مِنَ الْمُقَرَّبينَ اِلَيْكَ، بِاِحْسانِكَ يا غايَةَ الطّالِبينَ .\n\nহে আল্লাহ! তোমার প্রতি যারা ভরসা করেছে আমাকে সেই ভরসাকারীদের অন্তর্ভূক্ত কর। তোমার অনুগ্রহের মাধ্যমে আমাকে শামিল করো সফলকামদের মধ্যে এবং আমাকে তোমার নৈকট্যলাভকারী বান্দাদের অন্তর্ভূক্ত করে নাও। হে অনুসন্ধানকারীদের শেষ গন্তব্য।"
  },
  {
    "1": "রমজানের ৩০ দিনের দোয়া – পর্ব ২",
    "2": "১১তম রমজানের দোয়া:\n\nاَللّـهُمَّ حَبِّبْ اِلَيَّ فيهِ الاِْحْسانَ، وَكَرِّهْ اِلَيَّ فيهِ الْفُسُوقَ وَالْعِصْيانَ، وَحَرِّمْ عَلَيَّ فيهِ السَّخَطَ وَالنّيرانَ بِعَوْنِكَ يا غِياثَ الْمُسْتَغيثينَ .\n\nহে আল্লাহ ! এ দিনে সৎ কাজকে আমার কাছে প্রিয় করে দাও আর অন্যায় ও নাফরমানীকে অপছন্দনীয় কর । তোমার অনুগ্রহের উসিলায় আমার জন্য তোমার ক্রোধ ও যন্ত্রণাদায়ক শাস্তি হারাম করে দাও । হে আবেদনকারীদের আবেদন শ্রবণকারী ।\n\n\n১২তম রমজানের দোয়া:\n\nاَللّـهُمَّ زَيِّنّي فيهِ بِالسِّتْرِ وَالْعَفافِ، وَاسْتُرْني فيهِ بِلِباسِ الْقُنُوعِ وَالْكَفافِ، وَاحْمِلْني فيهِ عَلَى الْعَدْلِ وَالاِْنْصافِ، وَآمِنّي فيهِ مِنْ كُلِّ ما اَخافُ، بِعِصْمَتِكَ يا عِصْمَةَ الْخائِفينَ .\n\nহে আল্লাহ ! এদিনে আমাকে আত্মিক পবিত্রতার অলঙ্কারে ভূষিত কর । অল্পে তুষ্টি ও পরিতৃপ্তির পোশাকে আবৃত্ত কর । ন্যায় ও ইনসাফে আমাকে সুসজ্জিত কর । তোমার পবিত্রতার উসিলায় আমাকে ভীতিকর সবকিছু থেকে নিরাপদে রাখ । হে খোদা ভীরুদের রক্ষাকারী ।\n\n\n১৩ তম রমজানের দোয়া:\n\nاَللّـهُمَّ طَهِّرْني فيهِ مِنَ الدَّنَسِ وَالاَْقْذارِ، وَصَبِّرْني فيهِ عَلى كائِناتِ الاَْقْدارِ، وَوَفِّقْني فيهِ لِلتُّقى وَصُحْبَةِ الاَْبْرارِ، بِعَوْنِكَ يا قُرَّةَ عَيْنِ الْمَساكينَ .\n\nহে আল্লাহ ! এদিনে আমাকে কলুষতা ও অপবিত্রতা থেকে পবিত্র কর । যা কিছু তকদীর অনুযায়ী হয় তা মেনে চলার ধৈর্য আমাকে দান কর । তোমার বিশেষ অনুগ্রহে আমাকে তাকওয়া অর্জন এবং সৎ কর্মশীলদের সাহচর্যে থাকার তৌফিক দাও । হে অসহায়দের আশ্রয়দাতা ।\n\n\n১৪ তম রমজানের দোয়া:\n\nاَللّـهُمَّ لا تُؤاخِذْني فيهِ بِالْعَثَراتِ، وَاَقِلْني فيهِ مِنَ الْخَطايا وَالْهَفَواتِ، وَلا تَجْعَلْني فيهِ غَرَضاً لِلْبَلايا وَالاْفاتِ، بِعِزَّتِكَ يا عِزَّ الْمُسْلِمينَ .\n\nহে আল্লাহ ! এদিনে আমাকে আমার ভ্রান্তির জন্যে জিজ্ঞাসাবাদ করো না । আমার দোষ-ত্রুটিকে হিসেবের মধ্যে ধরো না ।তোমার মর্যাদার উসিলায় আমাকে বিপদ-আপদ ও দুর্যোগের লক্ষ্য বস্তুতে পরিণত করো না । হে মুসলমানদের মর্যাদা দানকারী।\n\n\n১৫ তম রমজানের দোয়া:\n\nاَللّـهُمَّ ارْزُقْني فيهِ طاعَةَ الْخاشِعينَ، وَاشْرَحْ فيهِ صَدْري بِاِنابَةِ الُْمخْبِتينَ، بِاَمانِكَ يا اَمانَ الْخائِفينَ .\n\nহে আল্লাহ ! এদিনে আমাকে তোমার বিনয়ী বান্দাদের মতো আনুগত্য করার তৌফিক দাও । তোমার আশ্রয় ও হেফাজতের উসিলায় আমার অন্তরকে প্রশস্ত করে খোদাভীরু ও বিনয়ী বান্দাদের অন্তরে পরিণত কর । হে খোদাভীরু মুত্তাকীদের আশ্রয়দাতা ।\n\n\n১৬ তম রমজানের দোয়া:\n\nاَللّـهُمَّ وَفِّقْني فيهِ لِمُوافَقَةِ الاَْبْرارِ، وَجَنِّبْني فيهِ مُرافَقَةَ الاَْشْرارِ، وَآوِني فيهِ بِرَحْمَتِكَ اِلى دارِ الْقَـرارِ، بِاِلهِيَّتِكَ يا اِلـهَ الْعالَمينَ .\n\nহে আল্লাহ ! এ দিনে আমাকে তোমার সৎবান্দাদের সাহচর্য লাভের তৌফিক দাও। আমাকে মন্দ লোকদের সাথে বন্ধুত্ব থেকে দূরে সরিয়ে রাখো। তোমার খোদায়ীত্বের শপথ করে বলছি, আমাকে তোমার রহমতের বেহেশতে স্থান দাও। হে জগতসমূহের প্রতিপালক।\n\n\n১৭ তম রমজানের দোয়া:\n\nاَللّـهُمَّ اهْدِني فيهِ لِصالِحِ الاَْعْمالِ، وَاقْضِ لي فيهِ الْحَوائِجَ وَالاْمالَ، يا مَنْ لا يَحْتاجُ اِلَى التَّفْسيرِ وَالسُّؤالِ، يا عالِماً بِما في صُدُورِ الْعالَمينَ، صَلِّ عَلى مُحَمَّد وَآلِهِ الطّاهِرينَ .\n\nহে আল্লাহ ! এ দিনে আমাকে সৎকাজের দিকে পরিচালিত কর। হে মহান সত্ত্বা যার কাছে প্রয়োজনের কথা বলার ও ব্যাখ্যা দেয়ার দরকার হয় না । আমার সব প্রয়োজন ও আশা-আকাঙ্খা পূরণ করে দাও। হে তাবত দুনিয়ার রহস্যজ্ঞানী ! হযরত মুহাম্মদ (সঃ) এবং তাঁর পবিত্র বংশধরদের ওপর রহমত বষর্ণ কর।\n\n\n১৮ তম রমজানের দোয়া:\n\nاَللّـهُمَّ نَبِّهْني فيهِ لِبَرَكاتِ اَسْحارِهِ، وَنَوِّرْ فيهِ قَلْبي بِضياءِ اَنْوارِهِ، وَخُذْ بِكُلِّ اَعْضائي اِلَى اتِّباعِ آثارِهِ، بِنُورِكَ يا مُنَوِّرَ قُلُوبِ الْعارِفينَ .\n\nহে আল্লাহ ! এ দিনে আমাকে সেহরীর বরকতের উসিলায় সচেতন ও জাগ্রত করে তোল। সেহরীর নূরের ঔজ্জ্বল্যে আমার অন্তরকে আলোকিত করে দাও। তোমার নূরের উসিলায় আমার প্রত্যেক অঙ্গ প্রত্যঙ্গে তোমার নূরের প্রভাব বিকশিত কর। হে সাধকদের অন্তর আলোকিতকারী !\n\n\n১৯ তম রমজানের দোয়া:\n\nاَللّـهُمَّ وَفِّرْ فيهِ حَظّي مِنْ بَرَكاتِهِ، وَسَهِّلْ سَبيلي اِلى خَيْراتِهِ، وَلا تَحْرِمْني قَبُولَ حَسَناتِهِ، يا هادِياً اِلَى الْحَقِّ الْمُبينِ .\n\nহে আল্লাহ ! আমাকে এ মাসের বরকতের অধিকারী কর। এর কল্যাণ অজর্নের পথ আমার জন্য সহজ করে দাও। এ মাসের কল্যাণ লাভ থেকে আমাকে বঞ্চিত করো না। হে স্পষ্ট সত্যের দিকে পথো নির্দেশকারী।\n\n\n২০ তম রমজানের দোয়া: \n\nاَللّـهُمَّ افْتَحْ لي فيهِ اَبْوابَ الْجِنانِ، وَاَغْلِقْ عَنّي فيهِ اَبْوابَ النّيرانِ، وَوَفِّقْني فيهِ لِتِلاوَةِ الْقُرْآنِ، يا مُنْزِلَ السَّكينَةِ فى قُلُوبِ الْمُؤْمِنينَ .\n\nহে আল্লাহ ! এ দিনে আমার জন্যে বেহেশতের দরজাগুলো খুলে দাও এবং জাহান্নামের দরজাগুলো বন্ধ করে দাও। আমাকে কোরআন তেলাওয়াতের তৌফিক দান কর। হে ঈমানদারদের অন্তরে প্রশান্তি দানকারী\n"
  },
  {
    "1": "রমজানের ৩০ দিনের দোয়া – পর্ব ৩",
    "2": "২১তম রমজানের দোয়া:\n\nاَللّـهُمَّ اجْعَلْ لى فيهِ اِلى مَرْضاتِكَ دَليلاً، وَلا تَجْعَلْ لِلشَّيْطانِ فيهِ عَلَيَّ سَبيلاً، وَاجْعَلِ الْجَنَّةَ لى مَنْزِلاً وَمَقيلاً، يا قاضِيَ حَوائِجِ الطّالِبينَ .\n\nহে আল্লাহ ! এ দিনে আমাকে তোমার সন্তুষ্টির দিকে পরিচালিত কর। শয়তানদের আমার উপর আধিপত্য বিস্তার করতে দিয়োনা। জান্নাতকে আমার গন্তব্যে পরিণত কর। হে প্রার্থনাকারীদের অভাব মোচনকারী ।\n\n\n২২ তম রমজানের দোয়া:\n\nاَللّـهُمَّ افْتَحْ لى فيهِ اَبْوابَ فَضْلِكَ، وَاَنْزِلْ عَلَيَّ فيهِ بَرَكاتِكَ، وَوَفِّقْني فيهِ لِمُوجِباتِ مَرْضاتِكَ، وَاَسْكِنّي فيهِ بُحْبُوحاتِ جَنّاتِكَ، يا مُجيبَ دَعْوَةِ الْمُضْطَرّينَ .\n\nহে আল্লাহ ! আজ তোমার করুণা ও রহমতের দরজা আমার সামনে খুলে দাও এবং বরকত নাজিল কর। আমাকে তোমার সন্তুষ্টি অর্জনের তৌফিক দাও। তোমার বেহেশতের বাগানের মাঝে আমাকে স্থান করে দাও। হে অসহায়দের দোয়া কবুলকারী।\n\n\n২৩ তম রমজানের দোয়া:\n\nاَللّـهُمَّ اغْسِلْني فيهِ مِنَ الذُّنُوبِ، وَطَهِّرْني فيهِ مِنَ الْعُيُوبِ، وَامْتَحِنْ قَلْبي فيهِ بِتَقْوَى الْقُلُوبِ، يا مُقيلَ عَثَراتِ الْمُذْنِبينَ .\n\nহে আল্লাহ ! আমার সকল গুনাহ ধুয়ে মুছে পরিস্কার করে দাও। আমাকে সব দোষ-ত্রুটি থেকে পবিত্র কর। তাকওয়া ও খোদাভীতির মাধ্যমে আমার অন্তরকে সকল পরিক্ষায় উত্তীর্ণ কর। হে অপরাধীদের ভুল-ত্রুটি মার্জনাকারী।\n\n\n২৪ তম রমজানের দোয়া:\n\nاَللّـهُمَّ اِنّي اَسْأَلُكَ فيهِ ما يُرْضيكَ، وَاَعُوذُبِكَ مِمّا يُؤْذيكَ، وَاَسْأَلُكَ التَّوْفيقَ فيهِ لاَِنْ اُطيعَكَ وَلا اَعْصيْكَ، يا جَوادَ السّائِلينَ.\n\nহে আল্লাহ ! আজ তোমার কাছে ঐসব আবেদন করছি যার মধ্যে তোমার সন্তুষ্টি রয়েছে। যা কিছু তোমার কাছে অপছন্দনীয় তা থেকে তোমার আশ্রয় চাই। তোমারই আনুগত্য করার এবং তোমার নাফরমানী থেকে বিরত থাকার তৌফিক দাও। হে প্রার্থীদের প্রতি দানশীল।\n\n\n২৫ তম রমজানের দোয়া:\n\nاَللّـهُمَّ اجْعَلْني فيهِ مُحِبَّاً لاَِوْلِيائِكَ، وَمُعادِياً لاَِعْدائِكَ، مُسْتَنّاً بِسُنَّةِ خاتَمِ اَنْبِيائِكَ، يا عاصِمَ قُلُوبِ النَّبِيّينَ .\n\nহে আল্লাহ ! এ দিনে আমাকে তোমার বন্ধুদের বন্ধু এবং তোমার শত্রুদের শত্রু করে দাও। তোমার আখেরী নবীর সুন্নত ও পথ অনুযায়ী চলার তৌফিক আমাকে দান কর। হে নবীদের অন্তরের পবিত্রতা রক্ষাকারী।\n\n\n২৬ তম রমজানের দোয়া:\n\nاَللّـهُمَّ اجْعَلْ سَعْيي فيهِ مَشْكُوراً، وَذَنْبي فيهِ مَغْفُوراً وَعَمَلي فيهِ مَقْبُولاً، وَعَيْبي فيهِ مَسْتُوراً، يا اَسْمَعَ السّامِعينَ .\n\nহে আল্লাহ ! এ দিনে আমার প্রচেষ্টাকে গ্রহণ করে নাও। আমার সব গুনাহ মাফ করে দাও। আমার সব আমল কাজ কবুল কর এবং সব দোষ-ত্রু টি ঢেকে রাখ। হে সর্বশ্রেষ্ঠ শ্রোতা।\n\n\n২৭ তম রমজানের দোয়া:\n\nاَللّـهُمَّ ارْزُقْني فيهِ فَضْلَ لَيْلَةِ الْقَدْرِ، وَصَيِّرْ اُمُوري فيهِ مِنَ الْعُسْرِ اِلَى الْيُسْرِ، وَاقْبَلْ مَعاذيري، وَحُطَّ عَنّيِ الذَّنْبَ وَالْوِزْرَ، يا رَؤوفاً بِعِبادِهِ الصّالِحينَ\n\n\nহে আল্লাহ ! আজকের দিনে আমাকে শবেকদরের ফজিলত দান কর। আমার কাজ কর্মকে কঠিন থেকে সহজের দিকে নিয়ে যাও। আমার অক্ষমতা কবুল কর এবং ক্ষমা করে দাও আমার সব অপরাধ। হে যোগ্য বান্দাদের প্রতি মেহেরবান।\n\n\n২৮ তম রমজানের দোয়া:\n\nاَللّـهُمَّ وَفِّرْ حَظّي فيهِ مِنَ النَّوافِلِ، وَاَكْرِمْني فيهِ بِاِحْضارِ الْمَسائِلِ، وَقَرِّبْ فيهِ وَسيلَتى اِلَيْكَ مِنْ بَيْنِ الْوَسائِلِ، يا مَنْ لا يَشْغَلُهُ اِلْحـاحُ الْمُلِحّينَ .\n\nহে আল্লাহ ! এ দিনে আমাকে নফল এবাদতের পর্যাপ্ত সুযোগ দাও। ধর্মীয় শিক্ষার মর্যাদায় আমাকে ভূষিত কর। তোমার নৈকট্য লাভের পথকে আমার জন্যে সহজ করে দাও। হে পবিত্র সত্ত্বা ! যাকে, অনুরোধকারীদের কোন আবেদন নিবেদন , ন্যায়বিচার থেকে টলাতে পারে না।\n\n\n২৯ তম রমজানের দোয়া:\n\nاَللّـهُمَّ غَشِّني فيهِ بِالرَّحْمَةِ، وَارْزُقْني فيهِ التَّوْفيقَ وَالْعِصْمَةَ، وَطَهِّرْ قَلْبي مِنْ غَياهِبِ التُّهْمَةِ، يا رَحيماً بِعِبادِهِ الْمُؤْمِنينَ .\n\nহে আল্লাহ! আজ আমাকে তোমার রহমত দিয়ে ঢেকে দাও। গুনাহ থেকে মুক্তিসহ আমাকে সাফল্য দান কর। আমার অন্তরকে মুক্ত কর অভিযোগ ও সন্দেহের কালিমা থেকে। হে ঈমানদার বান্দাদের প্রতি দয়াবান।\n\n\n৩০ তম রমজানের দোয়া:\n\nاَللّـهُمَّ اجْعَلْ صِيامى فيهِ بِالشُّكْرِ وَالْقَبُولِ عَلى ما تَرْضاهُ وَيَرْضاهُ الرَّسُولُ، مُحْكَمَةً فُرُوعُهُ بِالاُْصُولِ، بِحَقِّ سَيِّدِنا مُحَمَّد وَآلِهِ الطّاهِرينَ، وَالْحَمْدُ للهِ رَبِّ الْعالَمينَ .\n\nহে আল্লাহ ! তুমি ও তোমার রাসুল ঠিক যেমনিভাবে খুশি হবে তেমনি করে আমার রোজাকে পুরস্কৃত কর এবং কবুল করে নাও। আমাদের নেতা হযরত মুহাম্মদ (সঃ) ও তার পবিত্র বংশধরদের উসিলায় আমার সব ক্ষুদ্র ক্ষুদ্র আমলকে মূল এবাদতের সাথে যোগ করে শক্তিশালী কর। আর সব প্রশংসা জগতসমূহের প্রতিপালক একমাত্র আল্লাহর\n"
  },
  {
    "1": "নতুন চাঁদ দেখার দুয়া",
    "2": "চাঁদ দেখা সাপেক্ষে হিজরি মাস গণনা শুরু হয়। আরবি (হিজরি) মাসের নতুন চাঁদ দেখলে প্রিয়নবি সাল্লাল্লাহু আলাইহি ওয়া সাল্লাম দোয়া পড়তেন। নতুন চাঁদ দেখে এ দোয়াটি পড়া প্রিয়নবি সাল্লাল্লাহু আলাইহি ওয়া সাল্লামের সুন্নাত।\n\nশুধুমাত্র শাবান, রমজান বা শাওয়াল মাসের নতুন চাঁদ দেখেই এ দোয়া পড়তে হবে এমন নয় বরং প্রত্যেক মাসের নতুন চাঁদ দেখলে এ দোয়া পড়া সুন্নাত।\n\nহজরত তালহা ইবনু ওবায়দুল্লাহ রাদিয়াল্লাহু আনহু বলেন রাসুলুল্লাহ সাল্লাল্লাহু আলাইহি ওয়া সাল্লাম যখন নতুন চাঁদ দেখতেন তখন বলতেন-\n\nاَللهُ اَكْبَرُ اَللَّهُمَّ أَهِلَّهُ عَلَيْنَا بِالْأَمْنِ وَ الْاِيْمَانِ وَالسَّلَامَةِ وَ الْاِسْلَامِ وَ  التَّوْفِيْقِ لِمَا تُحِبُّ وَ تَرْضَى رَبُّنَا وَ رَبُّكَ\n\nঅর্থ : আল্লাহ মহান, হে আল্লাহ! এ নতুন চাঁদকে আমাদের নিরাপত্তা, ঈমান, শান্তি ও ইসলামের সঙ্গে উদয় কর। আর তুমি যা ভালোবাস এবং যাতে তুমি সন্তুষ্ট হও, সেটাই আমাদের তাওফিক দাও। আল্লাহ তোমাদের এবং আমাদের প্রতিপালক।’ (তিরমিজি, মিশকাত)\n\nআল্লাহ তাআলা মুসলিম উম্মাহকে প্রতি চন্দ্র মাসের নতুন চাঁদ দেখে উল্লেখিত দোয়া পড়ার তাওফিক দান করুন। ঈমানি ও শান্তির জীবন যাপন ও যাবতীয় অনিষ্ট থেকে মুক্ত থাকার তাওফিক দান করুন। আমিন।\n"
  }
]