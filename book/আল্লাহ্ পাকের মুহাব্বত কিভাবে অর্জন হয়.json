[
    {
        "1": "আল্লাহ্ পাকের মুহাব্বত কিভাবে অর্জন হয়?",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n\n\n"
    },
    {
        "1": "দরূদ শরীফের ফযীলত",
        "2": "مَا جَلَسَ قَوْمٌ مَجْلِسًا  لَمْ يَذْكُرُوا اللهَ فِيهِ، وَلَمْ يُصَلُّوا عَلَى نَبِيِّهِمْ اِلَّا كَانَ\nعَلَيْهِمْ تِرَةً فَاِنْ شَاءَ عَذَّبَهُمْ وَاِنْ شَاءَ غَفَرَ لَهُم\n          যে ব্যাক্তি এমন কোন মজলীশে বসে, যেখানে না সে আল্লাহ পাকের যিকির করে আর না নবী করিম صَلَّی اللهُ عَلَیْہِ وَاٰلِہٖ وَسَلَّم  এর উপর দরূদ শরীফ পাঠ করে তবে কিয়ামতের দিন ওই মজলীশ তার জন্য অনুশোচনার কারন হবে। সুতরাং যদি আল্লাহ পাক চান তাকে আজাব দিবেন আর যদি চান ক্ষমা করবেন। (তিরমিযী,৫/২৪৭, হাদিস: ৩৩৯১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো\nনিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সত্যিকার বান্দা ও সত্যিকার মাহবুব!",
        "2": "          হযরত মুহাম্মদ বিন আহমদ মুফিদ رَحْمَۃُ اللهِ عَلَیْہِ বলেন, আমি হযরত সায়্যিদুনা জুনাইদ বাগদাদী رَحْمَۃُ اللهِ عَلَیْہِ কে বলতে শুনেছি, আমি হযরত সায়্যিদুনা সারী সাকতী رَحْمَۃُ اللهِ عَلَیْہِ এর খিদমতে ঘুমিয়ে ছিলাম তিনি আমাকে জাগ্রত করলেন আর বলতে লাগলেন: হে জুনাইদ! আমি দেখলাম যে আমি আল্লাহ পাকের দরবারে দন্ডায়মান রয়েছি আর আমাকে বলা হলো: “হে সারী! আমি মাখলুক সৃষ্টি করলাম তো সকলে আমার ভালোবাসার দাবি করলো। অতঃপর আমি দুনিয়া সৃষ্টি করলাম তো নব্বই শতাংশ (৯০%) পালিয়ে গেলো আর দশ শতাংশ (১০%) অবশিষ্ট রইলো। অতঃপর আমি জান্নাত সৃষ্টি করলাম তো অবশিষ্টদের মধ্য হতে নব্বই শতাংশ (৯০%) পালিয়ে গেলো আর শুধুমাত্র দশ শতাংশ (১০%) অবশিষ্ট রইলো। এরপর আমি যখন এদের উপর সামান্য বিপদ অবতীর্ণ করলাম, তো সেই অবশিষ্টদের সংখ্যাও শুধুমাত্র দশ শতাংশ (১০%) রয়ে গেলো আর বাকী নব্বই শতাংশ (৯০%) পালিয়ে গেলো। আমি অবশিষ্টদের জিজ্ঞাসা করলাম: “না তোমরা দুনিয়াকে চেয়েছো, না জান্নাতের প্রত্যাশা করেছো, আর না বিপদ থেকে পালিয়েছো। যাইহোক! তোমরা কি চাও? আর তোমাদের উদ্দেশ্য কি?” তো তারা বললো: “আমাদের লক্ষ্যই তো তুমি, যদিওবা তুমি আমাদের উপর বিপদ অবতীর্ণ করো, তারপরও আমরা তোমার ভালোবাসা ছাড়বো না।” আমি তাদেরকে বললাম: “আমি তোমাদেরকে এমন এমন বিপদ ও পরীক্ষায় ফেলবো যা পর্বতমালারও সহ্য করার শক্তি নেই, তো তোমরা কি সেগুলোর উপর ধৈর্যধারণ করবে?” তারা বললো: কেনো নয়, মাওলা! যদি তুমি পরীক্ষায় নিক্ষেপকারী হও, তবে যেমনটি চাও পরিক্ষা করে নাও।” অতঃপর বললেন: হে সারী! এটাই আমার সত্যিকার বান্দা ও সত্যিকার বন্ধু।”\n(হিকায়াঁতে অর নসীহঁতে, ২৫৬ পৃ:)\n\n          প্রিয় ইসলামী ভাইয়েরা! বর্ণনাকৃত ঘটনা থেকে প্রতীয়মান হলো আল্লাহ পাকের নেককার বান্দারা সর্বাবস্থায় ধৈর্য ও কৃতজ্ঞতা প্রকাশ করে থাকে, তাঁর সন্তুষ্টির উপর রাজি থাকে এবং কখনো মুখে অভিযোগ আনে না, এসমস্ত লোকেরাই হলো আল্লাহ পাকের সত্যিকার মাহবুব। আল্লাহ পাকের ভালোবাসা পাওয়ার জন্য আমাদেরও উচিত, তাঁর পক্ষ থেকে আসা বিপদের উপর ধৈর্যধারণ করার অভ্যাস করা, ঈমানদারগণ আল্লাহ পাককে কেমন ভালোবাসেন, আসুন! শ্রবণ করি, যথা\n          পারা ২, সূরা বাকারা, আয়াত ১৬৫ ইরশাদ হচ্ছে:\nوَ الَّذِیْنَ اٰمَنُوْۤا اَشَدُّ حُبًّا  لِّلّٰہِ\n(পারা: ২, সূরা বাকারা, আয়াত: ১৬৫)                কানযুল ঈমান থেকে অনুবাদ: আর ঈমানদারদের অন্তরে আল্লাহর ন্যায় কারো ভালোবাসা নেই।\n          আল্লাহ পাকের ভালোবাসা সম্বলিত যেই আয়াতটি আমরা শ্রবণ করলাম, এটার ব্যাখ্যায় তাফসীরে সিরাতুল জিনানে রয়েছে।\n          আল্লাহ পাকের মাকবুল বান্দাগণ, সমস্ত সৃষ্টির চেয়েও বেশি আল্লাহ পাককে ভালোবাসেন। আল্লাহ পাকের ভালোবাসায় বেঁচে থাকা আর আল্লাহ পাকের ভালোবাসায় মৃত্যুবরণ করা, তাঁদের জীবনের লক্ষ্য হয়ে থাকে। নিজের প্রতিটি খুশির উপর আপন প্রতিপালকের সন্তুষ্টিকে প্রাধান্য দেয়, নরম ও আরামদায়ক বিছানার চেয়ে আল্লাহ পাকের দরবারে সিজদায় অবনত হওয়া, আল্লাহ পাকের স্মরণে কান্না করা, আল্লাহ পাকের সন্তুষ্টি অর্জনের জন্য ব্যাকুল হওয়া, শীতের লম্বা রাতগুলোতে কিয়াম (তথা নামায) আদায় ও গরমের লম্বা দিনগুলোতে রোযা পালন, আল্লাহ পাকের জন্য ভালোবাসা, তাঁর খাতিরে শত্রুতা পোষণ, তাঁরই খাতিরে কাউকে কিছু দেয়া এবং তাঁরই খাতিরে কারো থেকে মুখ ফিরিয়ে নেয়া, নিয়ামতের উপর কৃতজ্ঞতা প্রকাশ, মুসিবতে ধৈর্য, সর্বাবস্থায় আল্লাহর উপর ভরসা, নিজের প্রতিটি বিষয় আল্লাহ পাকের নিকট সমর্পণ করা, আল্লাহ পাকের বিধানের উপর আমলের জন্য সর্বক্ষণ প্রস্তুত থাকা, হৃদয়কে অন্য কারো ভালোবাসা থেকে পবিত্র রাখা, আল্লাহ পাকের বন্ধুদের প্রতি ভালোবাসা ও আল্লাহ পাকের শত্রুদের ঘৃণা করা, আল্লাহ পাকের প্রিয় বান্দাদের মুখাপেক্ষি থাকা, আল্লাহ পাকের প্রিয় রাসূল ও মাহবুব صَلَّی اللهُ عَلَیْہِ وَاٰلِہٖ وَسَلَّم কে মন ও প্রাণ থেকে ভালোবাসা, আল্লাহ পাকের কালাম তিলাওয়াত, আল্লাহ পাকের নৈকট্যশীল বান্দাদেরকে অন্তরে রাখা, আল্লাহ পাকের ভালোবাসা বৃদ্ধির জন্য তাঁদের সংস্পর্শ অবলম্বন করা, আল্লাহ পাকের সম্মান  মনে করে তাঁদের সম্মান করা, এসব বিষয় এবং এগুলো ছাড়াও আরও হাজারো কার্যাদি এমন রয়েছে, যা আল্লাহ পাকের ভালোবাসার দলিলও বটে এবং সেটার প্রমাণও বটে।\n(তাফসীরে সিরাতুল জিনান, ১/২৬৪ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          মাকতাবাতুল মদীনার কিতাব “আল্লাহ ওয়ালো কি বাঁতে” এর মধ্যে এমন একটি হাদিস লিখা রয়েছে, যেটা শুনে গুনাহগাররা লজ্জিত ও নেককাররা ভীতসন্ত্রস্ত হবে اِنْ شَآءَ الله। এই হাদিসে পাকটি শুনে আপনারা বুঝতে পারবেন, যে (ব্যক্তি) আল্লাহ পাককে ভালোবাসে, তার রাত কিভাবে অতিবাহিত হয়? যেমন\n\n          আল্লাহ পাকের আখেরি নবী صَلَّی اللهُ عَلَیْہِ وَاٰلِہٖ وَسَلَّم এর বাণী: আল্লাহ পাক হযরত দাউদ عَلَیْہِ السَّلَام এর প্রতি ওহী অবতীর্ণ করলেন “হে দাউদ! (عَلَیْہِ السَّلَام) গুনাহগারদের সুসংবাদ দাও এবং সিদ্দিকিনদের ভয় শুনাও। তো হযরত দাউদ عَلَیْہِ السَّلَام এই বিষয়ে আশ্চর্য হলেন, তিনি বললেন: “হে আমার প্রতিপালক গুনাহগারদের কী সুসংবাদ দিবো আর সিদ্দিকিনদের কী ভয় শুনাবো? আল্লাহ পাক ইরশাদ করলেন: হে দাউদ! (عَلَیْہِ السَّلَام) গুনাহগারদের এই সুসংবাদ শুনাও যে, কোন গুনাহ আমার ক্ষমার চেয়ে বড় নয়। আর সিদ্দিকিনদের এই বিষয়ে ভীতি প্রদর্শন করো তারা যেনো নিজেদের নেক আমলের উপর খুশি না হয় যে, আমি যার কাছ থেকেই আমার নিয়ামতের হিসাব নিবো সে ধ্বংস ও বরবাদ হয়ে যাবে, হে দাউদ! (عَلَیْہِ السَّلَام) যদি তুমি আমাকে ভালোবাসতে চাও তবে দুনিয়ার ভালোবাসা নিজের হৃদয় থেকে বের করে দাও, কেননা আমার ও দুনিয়ার ভালোবাসা একটি অন্তরে একত্রিত হতে পারে না, হে দাউদ! (عَلَیْہِ السَّلَام) যে আমাকে ভালোবাসে সে রাতে আমার দরবারে তাহাজ্জুদ আদায় করে, যখন মানুষ ঘুমিয়ে থাকে, সে একাকীত্বে আমাকে স্মরণ করে, যখন গাফেল লোক আমার যিকির থেকে উদাসিনতায় পড়ে থাকে, সে আমার নিয়ামতের কৃতজ্ঞতা আদায় করে, যখন ভুলে যাওয়া লোক আমার ব্যাপারে উদাসিনতা অবলম্বন করে।”\n(হিলয়াতুল আউলিয়া, আব্দুল আযিয বিন আবি দাউদ, নং: ১১৯০৬, ৮/২১১ পৃ:।  বাহরুদ দুমু, ২১ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! আল্লাহ পাকের সত্যিকার ভালোবাসা তখনই অর্জন করা  সম্ভব, যখন আমরা সেটা অর্জনের পদ্ধতি জেনে নিবো। আল্লাহ পাকের ভালোবাসা পাওয়ার সবচেয়ে গুরুত্বপূর্ণ পদ্ধতি হলো এটি যে, তাঁর প্রিয় হাবিব صَلَّی اللهُ عَلَیْہِ وَاٰلِہٖ وَسَلَّم কে সত্যিকার ভালোবাসা ও প্রতিটি বিষয়ে তাঁর অনুসরণ করা হবে। কেননা আল্লাহ পাক তাঁর ভালোবাসা অর্জনের জন্য নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর আনুগত্য ও অনুসরণ করাকে শর্ত সাব্যস্ত করেছেন। যেমন পারা: ৩, সূরা আলে ইমরান, আয়াত: ৩১ এ আল্লাহ পাক বলেন:\n"
    },
    {
        "1": "রাসূলের আনুগত্য আল্লাহর ভালোবাসার মাধ্যম",
        "2": "قُلْ  اِنْ کُنْتُمْ تُحِبُّوْنَ اللّٰہَ فَاتَّبِعُوْنِیْ یُحْبِبْکُمُ اللّٰہُ وَ یَغْفِرْ لَکُمْ ذُنُوْبَکُمْ ؕ  وَ اللّٰہُ غَفُوْرٌ  رَّحِیْمٌ                                        কানযুল ঈমান থেকে অনুবাদ: হে মাহবুব! আপনি বলে দিন, ‘হে মানবকূল, যদি তোমরা আল্লাহকে ভালোবেসে থাকো তবে আমার অনুগত হয়ে যাও, আল্লাহ তোমাদেরকে ভালোবাসবেন এবং তোমাদের গুনাহ ক্ষমা করবেন আর আল্লাহ ক্ষমাশীল ও দয়ালু।\n\n          এই আয়াতে মুবারকা থেকে প্রতীয়মান হলো আল্লাহ পাকের ভালোবাসার দাবি তখনি সত্য হতে পারে, যখন আমরা রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর আনুগত্য ও অনুসরণ করবো। হাকিমুল উম্মত হযরত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ এই আয়াতে মুবারকার সারাংশ বর্ণনা করতে গিয়ে বলেন: হে নবী (!صَلَّی اللهُ عَلَیْہِ وَاٰلِہٖ وَسَلَّم) আপনি ঐসব লোকদের বলে দিন, যারা আপনার ওসিলা ব্যতীত আমার ভালোবাসার দাবি করে বা যারা নিজেকে তাদের প্রতিপালকের প্রিয়ভাজন মনে করে আপনার থেকে মুখ ফিরিয়ে নিতে চায়, অথবা যারা আপনার আনুগত্য ছাড়া অন্য কোন মাধ্যমে খোদা পর্যন্ত পৌঁছতে চায়, তাদের সবাইকে প্রকাশ্যে জানিয়ে দিন যে, যদি তোমরা আল্লাহকে ভালোবাসতে চাও তবে, না আমার সাথে যুদ্ধ করবে আর না আমার সমান হওয়ার চেষ্টা করবে, আমার আগে অগ্রসর হয়ো না, বরং গোলাম হয়ে আমার পেছন পেছন চলো, নিজেদের কথাবার্তা, কার্যাদি, আমল, মোটকথা জীবনের প্রতিটি বিষয়কে আমার উদাহরণ বানাও এবং আমার মধ্যে বিলীন হয়ে যাও, অতঃপর বিষয় এর বিপরীত হবে আল্লাহ পাক তোমাদেরকে তাঁর বন্ধু বানিয়ে নিবেন আর তোমরা যা চাইবে, (তিনি তা দান) করবেন, এর সাথে তোমাদের সমস্ত গুনাহ ক্ষমা করে দিবেন, কেননা আল্লাহ (পাক) বড় ক্ষমাশীল ও দয়ালু, তোমরা নিজেদেরকে তাঁর মাগফিরাত ও রহমতের উপযুক্ত করো, অতঃপর স্বাদ উপভোগ করো। (তাফসীরে নঈমী, ৩/৩৫৯-৩৬০ পৃ:) সুতরাং আমাদেরও আমাদের দিন ও রাত আল্লাহ পাক এবং তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এর বিধান মান্য করে অতিবাহিত করা উচিত, কেননা ভালোবাসার বহিঃপ্রকাশ এটা যে, যাকে ভালোবাসা হয়, তার আনুগত্য ও অনুসরণও করা হয়।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! আল্লাহ পাকের ভালোবাসা অর্জন করার একটি মাধ্যম এটাও যে, নামাযের প্রতি যত্নবান হওয়া, মাহে রমযানের সম্পূর্ণ রোযা রাখা, সময়মতো যাকাত আদায় করা এবং ফরয ও ওয়াজিব সমূহ আদায়ের পাশাপাশি নফলও আদায় করা উত্তম আমল।\n\n          নফল আদায়কারীও আল্লাহ পাকের বন্ধু ও পছন্দনীয় বান্দা হয়ে যায়। যেমন: অধিকহারে নফল আদায়, আল্লাহর ভালোবাসার মাধ্যম\n          হযরত আবু হুরায়রা رَضِیَ اللهُ عَنْہُ হতে বর্ণিত, রাসূলে করীম صَلَّی اللهُ عَلَیْہِ وَاٰلِہٖ وَسَلَّم বলেন: আল্লাহ পাক ইরশাদ করেছেন: “যে (ব্যক্তি) কোন ওলীকে কষ্ট দিলো, তার সাথে আমি যুদ্ধের ঘোষণা করি আর বান্দা আমার নৈকট্য সবচেয়ে বেশি ফরয আদায়ের মাধ্যমে অর্জন করে থাকে এবং নফলের মাধ্যমে ধারাবাহিক নৈকট্য লাভ করতে থাকে, এই পর্যন্ত যে আমি তাকে ভালোবাসতে শুরু করি। যখন আমি বান্দাকে বন্ধু বানিয়ে নিই, তো আমি তার কান হয়ে যাই, যেটা দিয়ে সে শুনে। তার চোখ হয়ে যাই, যেটা দিয়ে সে দেখে। তার হাত হয়ে যাই, যেটা দিয়ে সে ধরে এবং তার পা হয়ে যাই, যেটা দিয়ে সে চলাফেরা করে। অতঃপর সে আমার কাছ থেকে কিছু চাইলে, আমি তাকে তা দান করি, আমার আশ্রয় প্রার্থনা করলে, আমি তাকে আশ্রয় দান করি। (বুখারী, ৪/২৪৮ পৃ:, হাদিস: ৬৫০২)\n          মুফতি আহমদ ইয়ার খান رَحْمَۃُ اللهِ عَلَیْہِ এই হাদিসে পাকের ব্যাখ্যায় বলেন: এই ইবারতের অর্থ এটা নয় যে, আল্লাহ পাক, আল্লাহর ওলীর মধ্যে মিশে যান, যেমন কয়লার মধ্যে আগুণ বা ফুলের মধ্যে রঙ ও গন্ধ, কেননা আল্লাহ পাক মিশে যাওয়া থেকে পবিত্র আর এই আকিদা কুফরী বরং এটির কয়েকটি অর্থ রয়েছে তার মধ্যে এক অর্থ হলো আল্লাহর ওলীদের অঙ্গাদি, গুনাহের উপযুক্ত থাকে না, সর্বদা তা দ্বারা নেকীর কাজ সম্পাদন হয়ে থাকে, তাদের ইবাদত সহজ হয়ে থাকে, মূলত সমস্ত ইবাদত তা দিয়ে করে থাকে অথবা এটি যে সেই বান্দা ঐসব অঙ্গগুলোকে দুনিয়ার জন্য ব্যবহার করে না, শুধুমাত্র আমার জন্য ব্যবহার করে থাকে, প্রতিটি জিনিসের মধ্যে আমাকে দেখে, প্রতিটি আওয়াজের মধ্যে আমার আওয়াজ শুনে, অথবা এটি যে সেই বান্দা ফানাফিল্লাহ হয়ে যায়, যার দ্বারা খোদা প্রদত্ত শক্তি তার অঙ্গাদির মধ্যে কাজ করে থাকে এবং সে এমন কাজ করে নেয় যা আকলের(জ্ঞান) বাইরে, হযরত (সায়্যিদুনা) ইয়াকুব عَلَیْہِ السَّلَام কিনআনে বসে মিসর থেকে আসা ইউসুফের পোশাকের সুগন্ধির ঘ্রাণ নিয়েছেন, হযরত (সায়্যিদুনা) সুলায়মান عَلَیْہِ السَّلَام তিন (৩) মাইল দূর থেকে পিঁপড়ার আওয়াজ শুনে নিয়েছেন, হযরত আসিফ বিন বরখিয়া পলক মারার পূর্বে ইয়েমেন থেকে বিলকিসের সিংহাসন সিরিয়ায় নিয়ে এসেছেন। হযরত (সায়্যিদুনা) ওমর (رَضِیَ اللهُ عَنْہُ) মদীনা মুনাওয়ারা থেকে খুতবা পাঠের আওয়াজ নাহাওয়ান্দ পর্যন্ত পৌঁছিয়ে দিলেন। হুযুরে আকদস صَلَّی اللهُ عَلَیْہِ وَاٰلِہٖ وَسَلَّم কিয়ামত পর্যন্ত ঘটনাবলি অবলোকন করে নিয়েছেন। এসবকিছু এই ক্ষমতারই ঝলক। (মিরআতুল মানাজীহ, ৩/৩০৮ পৃ:)\n\n          প্রিয় ইসলামী ভাইয়েরা! হায় আমরা ফরযসমূহের প্রতি যত্নবান হওয়ার পাশাপাশি, যদি নফল ইবাদতের প্রতিও যত্নবান হয়ে যেতাম। হায়! যদি ফরয রোযার পাশাপাশি নফল রোযা যেমন সোমবার ও শুক্রবারেও রোযা রাখতাম, হায়! খুশিমনে পরিপূর্ণ যাকাত আদায় করতাম আর এর সাথে নফল সদকাও দিতাম, যেমন মসজিদ ও মাদরাসা নির্মাণ কাজে অংশগ্রহন করতাম, গরীব ভাই-বোন ও আত্মীয় স্বজনদেরকে আর্থিক সহায়তা করুন, মুসলমানদের আহার ও পান করান। নেকীর দাওয়াতের সাড়া জাগানোর জন্য ব্যয় করুন ইত্যাদি। ফরয হজ্বের পাশাপাশি  নফল হজ্ব ও ওমরা করার সৌভাগ্যও অর্জন করুন। হায়! যদি আমরা ফরয নামাযের পাশাপাশি নফল নামায যেমন তাহাজ্জুদ, ইশরাক ও চাশত, আওয়াবিন ইত্যাদিও আদায় করতাম।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "মুসিবতে ধৈর্যধারণ করা, আল্লাহর ভালোবাসার মাধ্যম",
        "2": "          প্রিয় ইসলামী ভাইয়েরা! একইভাবে আল্লাহ পাকের ভালোবাসার একটি পদ্ধতি এটাও যে,তাঁর পক্ষ থেকে আসা বিপদ ও মুসিবতের অভিযোগ করার পরিবর্তে ধৈর্যধারণ করা, কেননা ধৈর্যধারণকারীকে আল্লাহ পাক পছন্দ করেন। যেমন পারা: ৪, সূরা আলে ইমরান, আয়াত নম্বর ১৪৬ এ ইরশাদ হচ্ছে: وَ اللّٰہُ یُحِبُّ الصّٰبِرِیْنَ কানযুল ঈমান থেকে অনুবাদ: আর ধৈর্যশীলগণ আল্লাহর প্রিয়ভাজন।\n          সুতরাং যদি আমরাও ধৈর্যধারণ করার অভ্যাস করি, তো اِنْ شَآءَ الله সেটার বরকতে আল্লাহ পাকের সত্যিকারের ভালোবাসা হৃদয়ে গেঁথে যাবে।\n          হযরত সায়্যিদুনা আনাস رَضِیَ اللهُ عَنْہُ হতে বর্ণিত, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন : নিশ্চয় অধিক প্রতিদান কঠিন বিপদের উপরই (রয়েছে) এবং আল্লাহ পাক যখন কোন গোত্রকে ভালোবাসেন তখন তাদেরকে বিপদে পতিত করেন, তো যারা তাঁর ফয়সালার উপর সন্তুষ্ট থাকে, তার জন্য তাঁর সন্তুষ্টি ও যে অসন্তুষ্ট হয় তাদের জন্য তাঁর অসন্তুষ্টি। (ইবনে মাজাহ, ৪/৩৭৪ পৃ:, হাদিস: ৪০৩১)\n"
    },
    {
        "1": "অন্তরে দুনিয়ার ভালোবাসা না থাকা, আল্লাহ পাকের ভালোবাসার মাধ্যম",
        "2": "          প্রিয় ইসলামী ভাইয়েরা! আল্লাহ পাকের ভালোবাসা অর্জনের একটি মাধ্যম এটিও যে, দুনিয়ার ভালোবাসা নিজের অন্তর থেকে বের করে দেয়া। কিন্তু আফসোস! দুনিয়ার ভালোবাসার মধ্যে গ্রেফতার ও তার সৌন্দর্যের মোহে পড়ে আমাদের হৃদয় থেকে আল্লাহর ভালোবাসার স্বাদ শেষ হয়ে যাচ্ছে, কেননা যদি আমরা আল্লাহ পাকের ভালোবাসায় সত্যবাদী হই তবে আমাদের নামায কাযা হতো না, রমযানের রোযা হাতছাড়া হতো না, যাকাত আদায়ের ক্ষেত্রে অলসতা হতো না, বুঝা গেলো এটা দুনিয়ার ভালোবাসার পরিণামই যেটার কারণেই আমরা আল্লাহ পাকের সত্যিকার ভালোবাসা পেতে পারি না। সুতরাং দুনিয়ার ভালোবাসা থেকে দ্রুত পিছু ছাড়ুন কেননা এর ভালোবাসার মধ্যে ক্ষতিই আর ক্ষতি।\n\n          হযরত আব্দুল্লাহ বিন মাসউদ رَضِیَ اللهُ عَنْہُ হতে বর্ণিত, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন; যাকে দুনিয়ার ভালোবাসার সুধা পান করানো হয়েছে, সে তিনটি (৩) জিনিসের স্বাদ অবশ্যই উপভোগ করবে (১) এমন কঠোরতা যা দ্বারা তার ক্লান্তি দূর হবে না, (২) এমন লালসা যার কারণে সে ধনী হবে না, (৩) এমন আকাঙ্খা যেটা পূরণ করতে পারবে না। কেননা দুনিয়া প্রত্যাশী ও প্রত্যাশিত (সেই জিনিস যেটার আশা করা হয়), সুতরাং যে দুনিয়া প্রত্যাশা করেছে, আখিরাত তাকে তার মৃত্যু পর্যন্ত তালাশ করতে থাকবে, যখন সে মারা যাবে তখন সে তাকে পাকড়াও করে নিবে আর যে আখিরাত প্রত্যাশা করেছে, দুনিয়া তাকে খুঁজে বেড়াবে এই পর্যন্ত যে, সে তার মধ্য থেকে নিজের সম্পূর্ণ রিযিক অর্জন করে নিবে। (তাবরানী কবীর, আব্দুল্লাহ বিন মাসউদ, নং: ১০৩২৮, ১০/১৬২ পৃ:)\n\n          বসরার এক শায়খ, হযরত রাবেয়া বসরী رَحْمَۃُ اللهِ عَلَیْہَا এর নিকট আসলো আর দুনিয়া নিয়ে অভিযোগ করতে লাগলো তখন তিনি বললেন হয়তো আপনার সাথে দুনিয়ার অনেক ভালো সম্পর্ক রয়েছে, কেননা যে ব্যক্তি যাকে বেশি ভালোবাসে, তার আলোচনাও বেশি করে থাকে, যদি আপনার সাথে দুনিয়ার সম্পর্ক না থাকতো, তাহলে আপনি কখনো সেটার আলোচনা করতেন না। (তাযকিরাতুল আউলিয়া, ৭৬ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "কুরআন তিলাওয়াতের আগ্রহ, আল্লাহর ভালোবাসার মাধ্যম",
        "2": "          প্রিয় ইসলামী ভাইয়েরা! কুরআনে করীম তিলাওয়াত করা, সেটা নিয়ে চিন্তা গবেষণা করা এবং সেটার অর্থ ও ভাবার্থ অনুধাবন করে আমল করাও সাওয়াব ও আল্লাহর ভালোবাসা অর্জনের একটি সর্বোত্তম মাধ্যম।\n\n          হযরত সাহল তুস্তারী رَحْمَۃُ اللهِ عَلَیْہِ বলেন: আল্লাহ পাকের ভালোবাসার আলামত হলো এটি যে সে ব্যক্তি কুরআনে পাককে ভালোবাসবে। আল্লাহর ভালোবাসা ও কুরআনের ভালোবাসার আলামত হলো, রাসূলে করীম صَلَّی اللهُ عَلَیْہِ وَاٰلِہٖ وَسَلَّم কে ভালোবাসা । আর হুযুর নবী করীম صَلَّی اللهُ عَلَیْہِ وَاٰلِہٖ وَسَلَّم কে ভালোবাসার আলামত হলো, তাঁর সুন্নাতকে ভালোবাসা। (মুকাশাফাতুল কুলুব, ৩৭ পৃ:) সুতরাং আমাদেরও কুরআনে পাককে ভালেবাসা উচিত কেননা প্রেমিকের সত্যবাদীতা তিনটি (৩) জিনিস দ্বারা প্রকাশ পেয়ে থাকে। (১) প্রেমিক প্রেমাস্পদের কথাকে সবচেয়ে বেশি ভালো মনে করা। (২) তার জন্য প্রেমাস্পদের মজলিস  সবচেয়ে উত্তম মজলিস হয়ে থাকে। (৩) তার দৃষ্টিতে প্রেমাস্পদের সন্তুষ্টি সবচেয়ে বেশি প্রিয় হয়ে থাকে। (মুকাশাফাতুল কুলুব, ৩৩ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n\n"
    },
    {
        "1": "আল্লাহ পাকের নিয়ামত নিয়ে চিন্তা গবেষণা করা, আল্লাহ পাকের ভালোবাসার মাধ্যম",
        "2": "          প্রিয় ইসলামী ভাইয়েরা! আল্লাহ পাকের দয়া ও অনুগ্রহ এবং তাঁর ছোট বড় বাহ্যিক ও অভ্যন্তরীণ নিয়ামতসমূহকে সর্বক্ষণ দৃষ্টিগোচরে রাখাও আল্লাহ পাকের ভালোবাসা অর্জনের অন্যতম মাধ্যম। এই বিষয়ে কোন সন্দেহ নেই যে আল্লাহ পাক তাঁর বান্দাদের উপর অসংখ্য অনুগ্রহ করেছেন, যমিনকে বিছানা বানিয়েছেন, আসমানকে খুঁটি ছাড়া প্রতিষ্ঠিত করেছেন, নিজের পথ প্রদর্শিত করতে ও সত্যের দাওয়াত দেয়ার জন্য নবী ও রাসূলগণদের عَلَیْهِمُ السَّلَام প্রেরণ করেছেন, এছাড়াও যদি আমরা নিজেদের ব্যাপারে গভীর চিন্তাভাবনা করে দেখি তবে প্রতীয়মান হবে যে আল্লাহ পাক  আমাদেরকে কতো অসংখ্য নিয়ামত দান করেছেন, যেমন আমাদের সৃষ্টি করেছেন এবং জীবন বাঁচিয়ে রাখার জন্য শ্বাস নেয়া ও বের করার শক্তি দান করেছেন, হাঁটার জন্য পা দিয়েছেন, স্পর্শ করার জন্য হাত দিয়েছেন, দেখার জন্য চোখ দান করেছেন, শ্রবণ করার জন্য কান দিয়েছেন, সুঘ্রাণ নেয়ার জন্য নাক দিয়েছেন, বলার জন্য মুখ দিয়েছেন এবং অসংখ্য এমন নিয়ামত দান করেছেন, যেগুলোর ব্যাপারে আমরা আজ পর্যন্ত কোন চিন্তাই করিনি, অথচ তাঁর একটি ছোট নিয়ামত আমাদের অনেক বছরের ইবাদত ও রিয়াযতের চেয়েও উত্তম। সুতরাং বর্ণিত আছে যে, পূর্ববর্তী উম্মতের মধ্যে এক ব্যক্তি যে চারশত (৪০০) বছর আল্লাহ পাকের ইবাদত করেছে, তার আমলনামার মধ্যে কোন গুনাহ থাকবে না। কিয়ামতের দিন তার ব্যাপারে আল্লাহ পাকের হুকুম হবে “এর চারশত বছরের ইবাদত এক পাল্লায় আর আমার নিয়ামত সমূহের মধ্য হতে শুধুমাত্র চোখের নিয়ামত অন্য পাল্লায় রাখো।” পরিমাপ করা হবে, তার চারশত (৪০০) বছরের আমলের চেয়ে এই একটি নিয়ামত অনেকগুণ বেশি হবে। (মালফুযাত, ২৮২ পৃ:) সুতরাং আমাদেরকে তাঁর দানকৃত নিয়ামতগুলো সব সময় স্মরণ রেখে সেগুলোর শোকরিয়া আদায় করতে থাকা উচিত।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সংশোধনের চমৎকার ধরন",
        "2": "          এক ব্যক্তি হযরত ইউনুস বিন উবাইদ رَحْمَۃُ اللهِ عَلَیْہِ এর খেদমতে উপস্থিত হয়ে নিজের দারিদ্রতার ব্যাপারে অভিযোগ করতে লাগলো, তিনি তাকে জিজ্ঞাসা করলেন: “যেই চোখ দিয়ে দেখছো, সেগুলোর বিনিময়ে কি তুমি একলাখ দিরহাম নিবে?” সে বললো: “না।” বললেন: “তোমার এক হাতের মূল্য কি একলাখ দিরহাম?” সে বললো: “না।” এরপর বললেন: তাহলে কি পায়ের বিনিময়ে?” উত্তর দিলো: “না।” রেওয়ায়েতকারী বলছেন তিনি তাকে আল্লাহ পাকের অন্যান্য নিয়ামত সমূহের কথা স্মরণ করিয়ে দেয়ার পর বললেন: “আমি তো তোমার মধ্যে লক্ষ লক্ষ (টাকার সম্পদ) দেখতে পাচ্ছি আর তুমি দারিদ্রতার অভিযোগ করছো?” (হিলয়াতুল আউলিয়া, নং: ২০২, হাদিস: ৩০১৭, ৩/২৫ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! যেই সৌভাগ্যবান মুসলমান পরস্পরের মধ্যে ভালোবাসা পোষণ করে এবং আল্লাহ পাকের সন্তুষ্টির জন্য মিলিত হয়, উদাহরণস্বরুপ দাওয়াতে ইসলামীর\nসাপ্তাহিক সুন্নাতে ভরা ইজতিমায় আসে, মাদরাসাতুল মদীনা বালেগানে পড়ে বা পড়ায়, দরস দেয় বা শোনে, মাদানী কাফেলার সফর করে, ফজরের পর হালকায় অংশগ্রহন করার সৌভাগ্য অর্জন করে, মোটকথা যে কেউ আল্লাহ পাকের সন্তুষ্টির জন্য একত্রিত হয়, আল্লাহ পাকের সন্তুষ্টি ও নৈকট্যের জন্য একে অপরের সাথে সাক্ষাত করে, একে অপরের জন্য সম্পদ ব্যয় করে, তাদের আল্লাহ পাকের ভালোবাসা অর্জিত হয়ে থাকে। যেমন\n\n          বাহারে শরীয়ত খন্ড: ৩, পৃষ্ঠা: ৫৭৭ এ লিপিবদ্ধ রয়েছে: “আল্লাহ পাক ইরশাদ করেন: “যেসব লোক আমার কারণে একে অপরকে ভালোবাসে আর আমার কারণে একে অপরের পাশে বসে এবং পরস্পর মেলামেশা করে এবং অর্থ ব্যয় করে, তাদের সাথে আমার ভালোবাসা ওয়াজিব হয়ে গেলো।” (“আল মুয়াত্তা” লিল ইমামি মালেক, হাদিস: ১৮২৮, ২/৪৩৯ পৃ:)\n\n          প্রিয় ইসলামী ভাইয়েরা! আমাদেরও উচিত আল্লাহ পাকের প্রিয়ভাজন হওয়ার জন্য বেশি পরিমাণে ইবাদত ও তিলাওয়াত এবং নেকী করার অভ্যাস করা আর যদি মানবীয় কারণে কোন গুনাহ হয়ে যায় তবে দ্রত আল্লাহ পাকের দরবারে সত্যিকার তাওবা করুন, কেননা আল্লাহ পাক তাওবাকারীদের ভালোবাসেন। যেমন পারা: ২, সূরা বাকারা, আয়াত ২২২ এ ইরশাদ হচ্ছে:\nاِنَّ اللّٰہَ یُحِبُّ التَّوَّابِیْنَ  وَ یُحِبُّ الْمُتَطَہِّرِیْنَ\n(পারা: ২, সূরা বাকারা, আয়াত: ২২২)            কানযুল ঈমান থেকে অনুবাদ: নিশ্চয় আল্লাহ পছন্দ করেন অধিক তাওবাকারীদেরকে এবং পছন্দ করেন পবিত্রতা অবলম্বনকারীদেরকে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n"
    },
    {
        "1": "“এলাকায়ে দাওরা”",
        "2": "          প্রিয় ইসলামী ভাইয়েরা! আল্লাহ পাকের ভালোবাসা বৃদ্ধি করতে, আল্লাহর সন্তুষ্টি অর্জন করতে, অন্তরে আল্লাহভীতি জাগ্রত করতে, ঈমান হেফাযতের শক্তি বৃদ্ধি করতে, নিজেকে কবরের আযাব ও জাহান্নামের ব্যাপারে ভীতি প্রদর্শন করাতে, গুনাহের অভ্যাস দূর করতে, নিজেকে সুন্নাতের অনুসারী করতে, হৃদয়ে ইশকে রাসূলের প্রদিপ জ্বালাতে ও জান্নাতুল ফেরদৌসে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রতিবেশি হওয়ার স্পৃহা বাড়ানোর জন্য উত্তম, দ্বীনি পরিবেশ ও নেককার লোকদের সংস্পর্শ অবলম্বন করা অত্যন্ত জরুরী, কেননা বর্তমান সমাজের করুন পরিস্থিতির মধ্যে গুনাহের বন্যা বয়ে যাচ্ছে, যেটাকে ঢেউয়ে ভেসে নিয়ে যাচ্ছে, এহেন পরিস্থিতির মধ্যে দাওয়াতে ইসলামী শ্রেষ্ঠ নিয়ামত থেকে কম নয়, সুতরাং আপনারাও এই প্রিয় দ্বীনি পরিবেশের সাথে সর্বদা সম্পৃক্ত থাকুন এবং দাওয়াতে ইসলামীর দ্বীনি পরিবেশের সাথে সম্পৃক্ত হয়ে ১২ দ্বীনি কাজের মধ্যে অংশগ্রহন করে দ্বীনের পয়গাম ব্যাপকভাবে ছড়িয়ে দেয়ার নিয়্যত করে নিন اِنْ شَآءَ الله সেটার অসংখ্য বরকত নিজের চোখে দেখতে পাবেন।\n          মনে রাখবেন! যেলি হালকার ১২ দ্বীনি কাজের মধ্যে একটি কাজ হলো “এলাকায়ে দাওরা”। এই দ্বীনি কাজের অসংখ্য উপকার রয়েছে, যেমন মসজিদ আবাদ থাকে, এলাকার মধ্যে খুব দ্বীনি কাজ ছড়িয়ে পড়ে, নতুন নতুন ইসলামী ভাই দ্বীনি পরিবেশের কাছে চলে আসে, বেনামাযীদের নামাযী বানানোর সৌভাগ্য নসিব হয়ে থাকে, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়ার মধ্যে অংশ ও নেকীর দাওয়াত দেয়ার সুযোগ মিলে থাকে।\n\n\n          আল্লাহ পাক আমাদেরকে উৎফুল্লমনে দ্বীনি কাজে অংশগ্রহন করার তাওফিক দান করুক। اٰمِين\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "কয়েদীদের সংশোধন বিভাগ",
        "2": "          প্রিয় ইসলামী ভাইয়েরা! اَلْحَمْدُ لِلّٰه আশিকানে রাসূলের দ্বীনি সংগঠন দাওয়াতে ইসলামীর সুগন্ধিময় দ্বীনি পরিবেশ ভালো সংস্পর্শ প্রদান করে থাকে, এই দ্বীনি পরিবেশের সাথে সম্পৃক্ত হয়ে লাখো লোক গুনাহভরা জীবন থেকে তাওবা করে নেকী ভরা জীবন অতিবাহিত করছে। اَلْحَمْدُ لِلّٰه দ্বীন প্রচারের মুবারকময় স্পৃহা নিয়ে মুসলমান কয়েদীদের সুন্নাতে ভরা প্রশিক্ষণের জন্য বিশ্বের অনেক জেলখানায় দাওয়াতে ইসলামীর “কয়েদীদের সংশোধন বিভাগ” এর মাধ্যমে দ্বীনি কাজ চলমান রয়েছে। পাকিস্থানের অনেক জেলখানার মধ্যে কুরআন শিক্ষার জন্য মাদরাসাতুল মদীনা প্রতিষ্ঠা করা হয়েছে, اِنْ شَآءَ الله সমস্ত জেলখানার মধ্যে এই মাদরাসা  প্রতিষ্ঠা করা হবে। অনেক জেলখানার মধ্যে প্রতিদিন শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা থেকে দরস প্রদান করা হয়, এবং অনেক জেলখানার মধ্যে মাসিক ও সাপ্তাহিক ইজতিমায়ে যিকর ও নাত এর ব্যবস্থা রয়েছে। অসহায় কয়েদীদেরকে দাওয়াতে ইসলামীর “রুহানী চিকিৎসা” বিভাগ এর পক্ষ থেকে তাবিয ফি সাবিল্লিাহ (বিনামূল্যে) প্রদান করা হয়ে থাকে। জেলখানা থেকে মুক্তি পাওয়া ব্যক্তিদের জন্য বিভিন্ন কোর্সের ব্যবস্থা করা হয়ে থাকে। যেমন ৪১ দিনের নেক আমল ও মাদানী কাফেলা কোর্স, ৬৩ দিনের তরবিয়্যতি কোর্স, ১২ দিনের মাদানী কোর্স, ইমামত কোর্স ও মুদাররিস কোর্স ইত্যাদিরও ব্যবস্থা রয়েছে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "কবরস্থানে হাজিরি দেয়ার সুন্নাত ও আদব",
        "2": "          প্রিয় ইসলামী ভাইয়েরা! বয়ান সমাপ্তির দিকে, আসুন! আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা ১৬৩ মাদানী ফুল পৃষ্ঠা নম্বর ৩৬ থেকে কবরস্থানে হাজিরি দেয়ার সুন্নাত ও আদব শ্রবণ করি। প্রথমে একটি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণী শ্রবণ করুন, তিনি ইরশাদ করেন: আমি তোমাদেরকে কবর যিয়ারত করতে নিষেধ করেছিলাম, এখন তোমরা কবর যিয়ারত করো কেননা সেটা দুনিয়ার প্রতি বিমুখতার কারণ ও পরকালের কথা স্মরণ করিয়ে দেয়। (ইবনে মাজাহ, ২/২৫২ পৃ:, হাদিস: ১৫৭১) * (ওলী আল্লাহদের মাযার শরীফ বা) কোন মুসলমানের কবর যিয়ারত করতে চান তবে মুস্তাহাব হলো এটি যে, প্রথমে নিজের ঘরে (মাকরুহ সময় না হলে) দুই (২) রাকাত নফল পড়া, প্রতি রাকাতে সূরা ফাতেহার পর একবার (১) আয়াতুল কুরসী, আর তিনবার (৩) সূরা ইখলাস পাঠ করা আর সেই নামাযের সাওয়াব সাহেবে কবরকে পৌঁছে দেয়া, আল্লাহ পাক সেই মৃত বান্দার কবরে নুর সৃষ্টি করবেন এবং সেই (সাওয়াব প্রেরণকারী) ব্যক্তিকে অনেক সাওয়াব দান করবেন। (ফাতাওয়ায়ে হিন্দিয়া, ৫/৩৫০ পৃ:) * মাযার শরীফ অথবা কবর যিয়ারতে যাওয়ার সময় রাস্তায় অহেতুক কথাবার্তার মধ্যে লিপ্ত না হওয়া। (প্রাগুক্ত) * কবরস্থানে সেই সাধারণ রাস্তা দিয়ে চলুন, যেখানে অতীতে কোন মুসলমানের কবর ছিলো না, যেই রাস্তাটি নতুনভাবে বানানো হয়েছে সেটা দিয়ে যাবেন না। “রদ্দুল মুহতার” এ রয়েছে: (কবরস্থানে কবর কেটে) যেই নতুন রাস্তা তৈরী করা হয়েছে সেটা দিয়ে চলাচল করা হারাম। (রদ্দুল মুহতার, ১/৬১২ পৃ:) বরং নতুন রাস্তা যেটা (রাস্তা হওয়ার) ব্যাপারে শুধুমাত্র ধারণা হয় তবুও সেটার উপর দিয়ে চলাচল নাজায়িয ও গুনাহ। (দুররে মুখতার, ৩/১৮৩ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "          কবরস্থানে হাজিরি দেয়ার অবশিষ্ট সুন্নাত ও আদব তরবিয়্যতি হালকায় বলা হবে, সুতরাং সেগুলো জানার জন্য অবশ্যই তরবিয়্যতি হালকায় অংশগ্রহন করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]