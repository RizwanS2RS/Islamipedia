[
    {
        "1": "ফয়যানে ইমামে আযম رَحْمَۃُ اللهِ عَلَیْہِ",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   প্রিয় নবী, রাসূলে আরবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَامِنْ عَبْدَيْنِ مُتَحَابَّيْنِ فِي اللهِ يَسْتَقْبِلُ اَحَدُهُما صَاحِبَهُ فَيُصَافِحُه ويُصَلِّيَانِ عَلَى النَّبيِّ صَلَّی اللهُ عَلَیْہِ وَاٰلِہٖ وَسَلَّم اِلَّا لَمْ يَفْتَرِقَا حتّٰى تُغْفَر َذُنُوْبُهُمَامَا تَقَدَّمَ مِنْهُمَا وَمَا تَأَخَّرَ ت\n    অর্থাৎ আল্লাহ পাকের সন্তুষ্টির জন্য একে অপরের প্রতি ভালবাসা পোষণকারী যখন পরস্পর মিলিত হয় ও মুসাফাহা করে আর নবীয়ে পাক صَلَّی اللهُ عَلَیْہِ وَاٰلِہٖ وَسَلَّم ’র উপর দরূদ প্রেরণ করে তখন তারা পৃথক হওয়ার পূর্বে উভয়ের পূর্ববর্তী ও পরবর্তী গুনাহসমূহ ক্ষমা করে দেয়া হয়।\n(মুসনদে আবি ইয়ালা, ৩/৯৫, হাদীস: ২৯৫১)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n"
    },
    {
        "1": "বয়ান শুনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস ১২৮৪)\n\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র দরবারে ইমামে আযম رَحْمَۃُ اللهِ عَلَیْہِ ’র মর্যাদা",
        "2": "    হযরত দাতা গঞ্জে বখশ আলী হাজবেরী হানাফী رَحْمَۃُ اللهِ عَلَیْہِ  হযরত ইমামে আযম আবু হানীফা নুমান বিন সাবিত رَحْمَۃُ اللهِ عَلَیْہِ ’র প্রতি বিশেষ ভালবাসা পোষণ করতেন। তিনি বলেন: “আমি একদিন সফরে ছিলাম, শাম (সিরিয়া) দেশে মুয়াজ্জিনে রাসূল হযরত বিলাল رَضِیَ اللهُ عَنْہُ ’র রওযা মোবারকে উপস্থিত হলাম, সেখানে আমার চোখে ঘুম এসে গেলো এবং আমি নিজেকে মক্কা শরীফে পেলাম। দেখলাম, প্রিয় নবী صَلَّی اللهُ عَلَیْہِ وَاٰلِہٖ وَسَلَّم বনী শায়বা গোত্রের দরজায় উপস্থিত আর একজন বয়স্ক ব্যক্তিকে ছোট শিশুদের মতো কোলে উঠিয়ে নিয়েছেন, আমি প্রবল ভালোবাসার কারণে ব্যাকুল হয়ে তাঁর দিকে অগ্রসর হলাম এবং হুযুর صَلَّی اللهُ عَلَیْہِ وَاٰلِہٖ وَسَلَّم ’র মোবারক পায়ে চুমু খেলাম, মনে মনে এই বিষয়ে খুবই আশ্চর্যও হলাম যে, এই দূর্বল ব্যক্তিটি কে? এমন সময় আল্লাহ পাকের প্রিয় মাহবুব হুযুর صَلَّی اللهُ عَلَیْہِ وَاٰلِہٖ وَسَلَّم বাতেনী শক্তি ও ইলমে গাইবের মাধ্যমে আমার আশ্চর্য হওয়ার অবস্থা সম্পর্কে জেনে গেলেন এবং আমাকে উদ্দেশ্য করে ইরশাদ করলেন: “তিনি হলেন তোমাদের ইমাম আবু হানীফা।”\n    হযরত দাতা গঞ্জে বখশ رَحْمَۃُ اللهِ عَلَیْہِ নিজের এই স্বপ্ন বর্ণনা করার পর বলেন: এ থেকে আমি বুঝলাম: হযরত ইমামে আযম আবু হানীফা رَحْمَۃُ اللهِ عَلَیْہِ কে ঐ সকল লোকেরদের মাঝে গন্য করা হয়, যাদের গুণাবলী শরীয়াতের স্থায়ী বিধানাবলীর ন্যায় সর্বদা বিরাজমান, এই কারণেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে এতো বেশি ভালোবাসতেন আর হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ’র ইমামে আযম رَحْمَۃُ اللهِ عَلَیْہِ ’র প্রতি যে ভালোবাসা, তা দ্বারা এটাই বুঝা যায় যে, যেমনিভাবে হুযুরصَلَّی اللهُ عَلَیْہِ وَاٰلِہٖ وَسَلَّم ’র ভুল হওয়া অসম্ভব, তেমনিভাবে আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم ’র দয়ায় হযরত ইমামে আযম আবু হানীফা رَحْمَۃُ اللهِ عَلَیْہِও ভুল থেকে মুক্ত।\n(কাশফুল মাহজুব, ১০১ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! এই ঘটনা থেকে যেমনিভাবে আমরা ইমামে আযম رَحْمَۃُ اللهِ عَلَیْہِ ’র মহত্ব ও শান জানতে পারলাম, তেমনিভাবে এটাও জানা গেলো, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের দানক্রমে মনের অবস্থা সম্পর্কেও অবগত, তাইতো স্বপ্নে দাতা গঞ্জে বখশ رَحْمَۃُ اللهِ عَلَیْہِ ’র মনে সৃষ্টি হওয়া প্রশ্নের উত্তর দিতে গিয়ে ইরশাদ করলেন: “তিনি হচ্ছেন তোমাদের ইমাম আবু হানীফা।” এটা তো ছিলো স্বপ্ন, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم তো আল্লাহ পাকের দানক্রমে নিজের জাহেরী হায়াতেও অনেক অদৃশ্যের সংবাদ দিয়েছেন।"
    },
    {
        "1": "দৃষ্টিশক্তি ফিরে এলো!",
        "2": "    হযরত উনাইসা رَضِیَ اللهُ عَنْہَا বলেন: আমাকে আমার আব্বাজান বলেছেন: আমি অসুস্থ হলে প্রিয় নবী صَلَّی اللهُ عَلَیْہِ وَاٰلِہٖ وَسَلَّم আমার শশ্রুষার জন্য তাশরীফ নিয়ে আসেন এবং দেখে ইরশাদ করলেন: এই রোগে তোমার কোন ক্ষতি হবেনা, কিন্তু ঐ সময় তোমার কি অবস্থা হবে, যখন তুমি আমার ইন্তেকালের পর দীর্ঘ জীবন অতিবাহিত করে দৃষ্টিশক্তি হারাবে? একথা শুনে আমি আরয করলাম: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم আমি তখন সাওয়াব অর্জনের উদ্দেশ্যে ধৈর্যধারণ করবো। ইরশাদ করলেন: যদি তুমি এরূপ করো তবে বিনা হিসাবে জান্নাতে প্রবেশ করবে। সুতরাং নবী করীম صَلَّی اللهُ عَلَیْہِ وَاٰلِہٖ وَسَلَّم ’র জাহেরী হায়াত থেকে পর্দার পর তাঁর দৃষ্টিশক্তি কমতে শুরু করলো, অতঃপর একটি সময় অতিবাহিত হওয়ার পর আল্লাহ পাক তাঁর দৃষ্টিশক্তি ফিরিয়ে দিলেন এবং তাঁর ইন্তেকাল হয়ে গেলো।\n(দালায়িলুন নবুয়ত লিল বায়হাকী, ৬/ ৪৭৯ পৃষ্ঠা)"
    },
    {
        "1": "অদৃশ্যের জ্ঞান সত্তাগত ও প্রদানকৃত এর মধ্যে পার্থক্য!",
        "2": "    প্রিয় ইসলামী ভাইয়েরা! এই বর্ণনাটি শুনে হতে পারে, শয়তান কারো মনে এই কুমন্ত্রণা দিবে যে, অদৃশ্যের জ্ঞান তো শুধুমাত্র আল্লাহ পাকেরই রয়েছে, তবে হুযুর নবী করীম صَلَّی اللهُ عَلَیْہِ وَاٰلِہٖ وَسَلَّم কিভাবে অদৃশ্যের সংবাদ দিলেন? আরয হলো: এতে কোন সন্দেহ নেই যে, আল্লাহ পাকই হচ্ছেন عَالِمُ الْغَیْبِ وَالشَّہادَۃ, তাঁর অদৃশ্যের জ্ঞান হলো সত্তাগত এবং সর্বদাই ছিলো ও থাকবে, আর আম্বিয়ায়ে কেরাম عَلَیْہِمُ الصَّلٰوۃُ وَ السَّلَام ও আউলিয়ায়ে কেরামগণের رَحِمَہُمُ اللهُ السَّلَام অদৃশ্যের জ্ঞান হলো প্রদানকৃতও কিন্তু সর্বদাও ছিলোনা। তাঁদেরকে যখন থেকে আল্লাহ পাক জানিয়েছেন, তখন থেকেই জানেন আর যতোটুকু জানিয়েছেন ততোটুকুই জানেন, তাঁর জানানো ছাড়া এক কণারও জ্ঞান নেই। এবার থাকলো যে, কার কতোটুকু অদৃশ্যের জ্ঞান অর্জিত, তা প্রদানকারীই জানেন আর গ্রহণকারীই জানেন। প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ’র অদৃশ্যের জ্ঞান সম্পর্কে ৩০তম পারার সূরা তাকভীরের ২৪ নং আয়াতে ইরশাদ হচ্ছে:\nوَ مَا ہُوَ عَلَی الۡغَیۡبِ بِضَنِیۡنٍ (ۚ۲۴)\n(পারা ৩০, সূরা তাকভীর, আয়াত ২৪)\nকানযুল ঈমান থেকে অনুবাদ: আর এ নবী অদৃশ্য বিষয় বর্ণনা করার ব্যাপারে কৃপণ নন।\n\n    এই আয়াতে করীমার আলোকে তাফসীরে খাযিনে রয়েছে: “উদ্দেশ্য হলো: প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র নিকট অদৃশ্যের জ্ঞান এলে তখন তোমাদের জন্য এতে কৃপণতা করেন না বরং তোমাদের বলে দেন।”\n(তাফসীরে খাযিন, ৪/ ৩৫৭ পৃষ্ঠা)\n    এই আয়াত ও তাফসীর দ্বারা জানা গেলো, আল্লাহ পাকের প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم মানুষকে অদৃশ্যের সংবাদ দিতেন আর স্বভাবতই জানাবে সেই, যে স্বয়ং নিজেও জানে।"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র দৃষ্টিতে ইমামে আযমের জ্ঞানের মর্যাদা!",
        "2": "    নবী করীম صَلَّی اللهُ عَلَیْہِ وَاٰلِہٖ وَسَلَّم একটি অদৃশ্যের সংবাদ দিতে গিয়ে এটা ইরশাদ করেন: لَوْ كَانَ الْعِلْمُ بِالثُّرَیَّا لَتَنَاوَلَہٗ اُنَاسٌ مِّنْ  اَبْنَاءِ فَارس ۔ অর্থাৎ যদি জ্ঞান সুরাইয়া নক্ষত্রের মাঝে ঝুলানো থাকতো তবে পারস্য বাসীর কিছু লোক তা সেখান থেকেও নিয়ে আসতো। (মুসনাদে আহমদ, ৩/ ১৫৪ পৃষ্ঠা, হাদীস: ৭৯৫৫)\n    হযরত ইমাম ইবনে হাজর মক্কী رَحْمَۃُ اللهِ عَلَیْہِ বলেন: এই হাদীসে পাক দ্বারা ইমামে আযম আবু হানীফা رَحْمَۃُ اللهِ عَلَیْہِ (’র বরকতময় সত্তাই) উদ্দেশ্য। এতে বস্তুত সন্দেহ নেই, কেননা তাঁর যুগে পারস্যবাসীর মধ্যে কোন ব্যক্তিই জ্ঞানে তার সমমর্যাদায় পৌঁছাতে পারেনি, বরং তাঁর শাগরিদগণের (জ্ঞানের) মর্যাদা পর্যন্তও পৌঁছাতে পারেনি এবং এতে হুযুর صَلَّی اللهُ عَلَیْہِ وَاٰلِہٖ وَسَلَّم ’র প্রকাশ্য মুজিযা হলো যে, হুযুর صَلَّی اللهُ عَلَیْہِ وَاٰلِہٖ وَسَلَّم অদৃশ্যের সংবাদ দিয়েছেন, যা ভবিষ্যতে হওয়ার (ছিলো তা) জানিয়ে দিয়েছেন। (আল খাইরাতুল হিসান, ২৪ পৃষ্ঠা)\n    প্রিয় ইসলামী ভাইয়েরা! এই বিষয়টি اَظْہَرُ مِنَ الشَّمْسِ وَ اَبْیَنُ مِنَ الْاَمْس (অর্থাৎ সূর্যের চেয়েও উজ্জল ও গতকালের চেয়েও বেশি বিশ্বাসযোগ্য) হয়ে গেলো: আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’আল্লাহ পাকের দানক্রমে অদৃশ্যের জ্ঞান লাভ করেন, তাইতো হুযুর صَلَّی اللهُ عَلَیْہِ وَاٰلِہٖ وَسَلَّم হযরত ইমামে আযম رَحْمَۃُ اللهِ عَلَیْہِ ’র আগমনের পূর্বেই তাঁর অসাধারণ জ্ঞান দক্ষতার সংবাদ প্রদান করলেন। এখন যেমনটি  হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: তেমনটিই হলো। ইমামে আযম رَحْمَۃُ اللهِ عَلَیْہِ এই দুনিয়ায় আগমন করলেন এবং চারিদিকে তাঁর জ্ঞানের প্রসিদ্ধির সুনাম ছড়িয়ে পড়লো। চারিদিকে জ্ঞানের আলো ছড়িয়ে পড়লো। তাঁর নাম ছিলো “নুমান” এটার শাব্দিক অর্থ পর্যবেক্ষণ করলে দেখা যায়, তিনি رَحْمَۃُ اللهِ عَلَیْہِ আসলেই তাঁর নামের মতোই। সুতরাং শায়খুল ইসলাম শাহাবুদ্দিন ইমাম ইবনে হাজর হায়তামী মক্কী শাফেয়ী رَحْمَۃُ اللهِ عَلَیْہِ বলেন: ওলামাগণ এই বিষয়ে একমত, তাঁর নামই হচ্ছে “নুমান”। তাঁর নামে একটি সুন্দর বিষয় বিদ্যমান। আর তা হলো: নুমানের মূল হলো এমন রক্ত, যা দ্বারা মানুষের শরীরের (কাঠামো) প্রতিষ্ঠিত হয়। আর (অনুরূপভাবে) ইমামে আযম رَحْمَۃُ اللهِ عَلَیْہِ কে নুমান বলার কারণ হলো: তিনি رَحْمَۃُ اللهِ عَلَیْہِ ইসলামী ফিকাহের ভিত্তি রেখেছেন।\n(আল খাইরাতুল হিসান, ৩১ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "নাম, বংশ, উপনাম ও উপাধি",
        "2": "    আসুন! এখন ইমাম আযম আবু হানীফা رَحْمَۃُ اللهِ عَلَیْہِ ’র সংক্ষিপ্ত পরিচিতি ও জীবনী শ্রবণ করি! তাঁর নাম নুমান, সম্মানিত পিতার নাম সাবিত এবং উপনাম আবু হানীফা (আর উপাধি ইমামে আযম)। তিনি رَحْمَۃُ اللهِ عَلَیْہِ ৮০ হিজরী সনে (কুফায়) জন্ম গ্রহণ করেন এবং ৭০ বছর বয়সে (২ শা’বানুল মুয়াযযম) ১৫০ হিজরী সনে ওফাত লাভ করেন। (তারিখে বাগদাদ, ১৩/৩৩১ । নুযহাতুল ক্বারী, ১/২১৯) আর আজও বাগদাদ শরীফের কবরস্থান খিযরানে তাঁর নূরানী মাযার ফয়েয লাভের কেন্দ্রবিন্দুতে পরিণত হয়েছে। (তারিখে বাগদাদ, ১৩/৩২৫) চারজন ইমামই (ইমাম আবু হানীফা, ইমাম শাফেয়ী, ইমাম মালেক ও ইমাম আহমদ বিন হাম্বল رَحْمَۃُ اللهِ عَلَیْہِمْ) বরহক (তথা সত্যের উপর প্রতিষ্ঠিত) এবং এই চারজনেই বিশুদ্ধ আক্বিদার অনুসারীগণ পরস্পর ভাই ভাই। ইমামে আযম আবু হানীফা رَحْمَۃُ اللهِ عَلَیْہِ চারজন ইমামের মাঝে উচ্চ মর্যাদা সম্পন্ন, এর একটি কারণ হলো: এই চারজনের মধ্যে একমাত্র তিনিই ছিলেন তাবেয়ী। “তাবেয়ী” তাঁদেরকে বলা হয় “যারা ঈমান সহকারে কোন সাহাবী رَضِیَ اللهُ عَنْہُ ’র সাথে সাক্ষাৎ করেছেন এবং ঈমান সহকারে ইন্তেকাল করেছেন।” (নুযহাতুন নযর ফি তাওদীহি নাহাবাতুল ফিকির, ১১৩ পৃষ্ঠা) ইমামে আযম رَحْمَۃُ اللهِ عَلَیْہِ বিভিন্ন রেওয়াতের জন্য কয়েকজন সাহাবায়ে কেরামের عَلَیْہِمُ الرِّضْوَان সাথে সাক্ষাৎ করার সৌভাগ্য অর্জন করেন এবং অনেক সাহাবায়ে কেরামের عَلَیْہِمُ الرِّضْوَان কাছ থেকে সরাসরি হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ’র বাণী সমূহও শুনেন। (আল খায়রাতুল হিসান, ৩৩ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "ইমামে আযমের গুণাবলী!",
        "2": "    হযরত আবু নুয়াইম رَحْمَۃُ اللهِ عَلَیْہِ বলেন: ইমামে আযম আবু হানীফা رَحْمَۃُ اللهِ عَلَیْہِ ’র আকার ও আকৃতি, চেহারা, পোশাক এবং জুতা উন্নত মানের থাকতো এবং তাঁর কাছে আগত প্রত্যেকটি ব্যক্তিকে সাহায্য করতেন। (আখবার আবি হানাফ ওয়া আসহাবা, ১৬ পৃষ্ঠা) তাঁর উচ্চতা ছিলো মধ্যম আকৃতির, সকল মানুষের মধ্যে সবচেয়ে বেশি সুন্দরভাবে কথা বলতেন এবং অধিকহারে সুগন্ধি ব্যবহার করতেন, যখন বাইরে তাশরীফ নিয়ে যেতেন তখন উত্তম সুগন্ধির কারণে চেনা যেতো। (আখবার আবি হানীফ ওয়া আসহাবা, ১৭ পৃষ্ঠা)\n    হযরত ইমামে আযম رَحْمَۃُ اللهِ عَلَیْہِ সারাদিন ইলমে দ্বীন প্রসারের পাশাপাশি কুরআনে পাকের তিলাওয়াত এবং সারারাত ইবাদত ও আধ্যাত্মিক সাধনায়  অতিবাহিত করতেন। হযরত মিসআর বিন কিদাম رَحْمَۃُ اللهِ عَلَیْہِ বলেন: “আমি ইমামে আযম আবু হানীফা رَحْمَۃُ اللهِ عَلَیْہِ ’র মসজিদে উপস্থিত হলাম, দেখলাম যে, ফজরের নামায আদায় করার পর তিনি\nرَحْمَۃُ اللهِ عَلَیْہِ লোকদেরকে সারাদিনই ইলমে দ্বীন পড়াতে থাকেন, এর মাঝখানে শুধুমাত্র নামাযের বিরতি হতো। ইশার নামাযের পর তিনি رَحْمَۃُ اللهِ عَلَیْہِ নিজের ঘরে তাশরীফ নিয়ে গেলেন। কিছুক্ষণ পরই সাদা পোশাক পরিধান করে অধিকহারে আতর লাগিয়ে পরিবেশ সুবাসিত করে নিজের নূরানী উজ্জ্বল চেহারা নিয়ে আবারো এসে মসজিদের কোণায় নফল নামায আদায়ে মশগুল হয়ে গেলেন, এমনকি সুবহে সাদিক হয়ে গেলো, এরপর তাঁর ঘরে তাশরীফ নিয়ে গেলেন এবং পোশাক পরিবর্তন করে ফিরে এলেন আর ফজরের নামায জামআত সহকারে আদায় করার পর পূর্ববর্তী দিনের ন্যায় ইশা পর্যন্ত পাঠদান অব্যাহত ছিলো। আমি ভাবলাম যে, হয়তো তিনি رَحْمَۃُ اللهِ عَلَیْہِ অনেক ক্লান্ত হয়ে গেছেন, আজ রাতে মনে হয় অবশ্যই আরাম করবেন, কিন্তু পরের রাতেও একইরূপ ছিলো। অতঃপর তৃতীয় দিন এবং রাতেও অনুরূপভাবে অতিবাহিত হলো। আমি খুবই প্রভাবিত হলাম আর আমি সিদ্ধান্ত নিয়ে নিলাম যে, সারা জীবন তাঁর খেদমতে থাকবো। সুতরাং আমি তাঁর মসজিদেই স্থায়ীভাবে অবস্থান করতে লাগলাম। আমি আমার অবস্থানকালে ইমামে আযম رَحْمَۃُ اللهِ عَلَیْہِ কে দিনে কখনো রোযা বিহীন ও রাতে কখনো ইবাদত ও নফল নামায আদায় করা থেকে উদাসীন হতে দেখিনি। তবে যোহরের পূর্বে তিনি رَحْمَۃُ اللهِ عَلَیْہِ কিছুক্ষণ আরাম করে নিতেন। (আল মানাকিব লিল মুয়াফ্ফাক, ১/২৩০ হতে ২৩১ পৃষ্ঠা। অশ্রুর বারিধারা, ৭ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "ইমামে আযমের ব্যবসা পদ্ধতি!",
        "2": "    প্রিয় ইসলামী ভাইয়েরা! ইমামে আযম আবু হানীফা رَحْمَۃُ اللهِ عَلَیْہِ পাঠদান ও আল্লাহ পাকের ইবাদত করার পাশাপাশি হালাল রিযিক উপার্জনের জন্য ব্যবসাকে পেশা হিসেবে বেঁচে নিয়েছিলেন। তিনি رَحْمَۃُ اللهِ عَلَیْہِ ব্যবসাতেও মানুষের কল্যাণ কামনা ও শরয়ী বিধানাবলীর শুধু নিজে অনুসারী ছিলেন না, বরং নিজের সাথে কর্মরতদেরও এটার প্রতি উদ্বুদ্ধ করতেন।\n    হযরত হাফস বিন আব্দুর রহমান رَحْمَۃُ اللهِ عَلَیْہِ হযরত ইমামে আযম আবু হানীফা رَحْمَۃُ اللهِ عَلَیْہِ ’র সাথে ব্যবসা করতেন এবং তাঁকে ব্যবসার মালামাল প্রেরণ করতেন। একবার তাঁর নিকট কিছু কাপড় প্রেরণ করার সময় বললেন: হে হাফস! অমুক কাপড়ে কিছুটা ত্রুটি আছে। যখন তুমি তা বিক্রি করবে, তখন ত্রুটি সম্পর্কে বলে দিবে। হযরত হাফস رَحْمَۃُ اللهِ عَلَیْہِ ব্যবসার কাপড় গুলো বিক্রি করে দিলেন এবং বিক্রি করার সময় ত্রুটি সম্পর্কে বলার কথা ভুলে গেলেন এবং এটাও ভুলে গেলেন যে, কাকে বিক্রি করেছেন। যখন ইমামে আযম رَحْمَۃُ اللهِ عَلَیْہِ জানতে পারলেন তখন তিনি رَحْمَۃُ اللهِ عَلَیْہِ সকল কাপড়ের মূল্যই সদকা করে দিলেন।\n (তারিখে বাগদাদ, বাবু মানাকিবে আবু হানীফা, ১৩/৩৫৬)\n    প্রিয় ইসলামী ভাইয়েরা! আপনারা শুনলেন তো! ইমামে আযম আবু হানীফা এর ব্যবসায়িক অংশীদার ভুলে ত্রুটিযুক্ত জিনিস বিক্রি করে দিলেন, তখন তিনি رَحْمَۃُ اللهِ عَلَیْہِ সেই জিনিসের মূল্যই নিজে ব্যবহার করলেন না বরং সদকা করে দিলেন। কিন্তু আফসোস! শতকোটি আফসোস! আমাদের সমাজে ভুলে নয় বরং জেনে শুনেই, মিথ্যা শপথ করে, ত্রুটিকে লুকিয়ে বিক্রি করা হয়। আমাদের চারিত্রিক অবস্থা তো এতই অধঃপতন হয়েছে যে, যদি আমাদের সন্তান মিথ্যা বলে বা ধোঁকা দিয়ে কেন কিছু লুন্টন করতে সফল হয়ে যায়, তবে আমরা তা একটি মহান কাজ মনে করি এবং সাধুবাদ দিতে গিয়ে এরূপ বাক্য বলি যে, বাবা! এখন দেখছি তুমিও শিখে গেছো, তুমি ব্যবসা শিখে গেছো ইত্যাদি। অথচ এরূপ পরিস্থিতিতে আমাদেরকে আমাদের সন্তানদের মাদানী প্রশিক্ষণ দেয়া উচিৎ যে, বাবা! মিথ্যা বলে ও ধোঁকা দিয়ে ব্যবসা করা উচিৎ নয়, অন্যথায় এর ভয়াবহতায় আমাদের ব্যবসা ও সম্পদে পতন আসবে এবং আমরা ধ্বংস হয়ে যাবো আর আখিরাতে অপমান ও অপদস্ত হয়ে আল্লাহ পাকের শাস্তির অধিকারী যেন হয়ে না যায়। ধোঁকা প্রদানকারীরা এই হাদীসে পাক সম্পর্কে ভাবুন যে, প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: لا يُؤْمِنُ اَحَدُكُمْ حَتّٰى يُحِبَّ لِاَخِيْهِ مَا يُحِبُّ لِنَفْسِهٖ অর্থাৎ তোমাদের মধ্যে কেউ ততক্ষণ পর্যন্ত পরিপূর্ণ ঈমানদার হতে পারবে না, যতক্ষণ পর্যন্ত নিজের ভাইয়ের জন্য ঐ জিনিস পছন্দ করবেনা, যা নিজের জন্য পছন্দ করে। (বুখারী, কিতাবুল ঈমান, ১/১৬, হাদীস: ১৩) তবে সে কোন ব্যক্তি, যে নিজের জন্য এটা পছন্দ করবে যে, আমাকেও মিশ্রিত পণ্য দেয়া হোক, আমাকেও ধোঁকা দিয়ে বা মিথ্যা বলে মাল দেয়া হোক, আমার থেকে সুদ নেয়া হোক, আমার থেকে ঘুষ নেয়া হোক, আমার ভুলের সুযোগ নিয়ে আমার পকেট খালি করে দেয়া হোক? নিঃসন্দেহে কোন ব্যক্তিই নিজের জন্য এই বিষয়টি পছন্দ করবে না, তবে নিজের মুসলমান ভাইয়ের জন্য এরূপ কেন চিন্তা করা হয়...?"
    },
    {
        "1": "যে ধোঁকা দেয়, সে আমাদের দলভূক্ত নয়!",
        "2": "    হযরত আবু হুরাইরা رَضِیَ اللهُ عَنْہُ থেকে বর্ণিত: নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم খাদ্যশষ্যের একটি স্তুপের পাশ দিয়ে গমন কালে নিজের হাত মোবারক এতে প্রবেশ করিয়ে দিলেন। হুযুর صَلَّی اللهُ عَلَیْہِ وَاٰلِہٖ وَسَلَّم ’র আঙ্গুল এতে আদ্রতা অনুভব করলে ইরশাদ করলেন: “হে আড়তদার! এটা কি?” আরয করলো: “ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! এতে বৃষ্টি পড়েছে।” ইরশাদ করলেন: “তবে তুমি খাদ্যশষ্য গুলোকে স্তুপের উপরে কেন রাখোনি, যাতে মানুষ দেখতে পায়, যারা ধোঁকা দেয় তারা আমার দলভূক্ত নয়।” (সহীহ মুসলিম, কিতাবুল ঈমান, হাদীস: ১০২, ৬৫ পৃষ্ঠা)\n    প্রিয় ইসলামী ভাইয়েরা! এই হাদীসে পাক দ্বারা জানা গেলো, ব্যবসায়িক পণ্যে ত্রুটি সৃষ্টি করাও অপরাধ এবং প্রাকৃতিক ভাবে সৃষ্ট ত্রুটি লুকানোও অপরাধ। দেখুন (নবী করীম صَلَّی اللهُ عَلَیْہِ وَاٰلِہٖ وَسَلَّم) বৃষ্টিতে ভেজা খাদ্যশষ্য লুকানোকে মিশ্রিত করার মধ্যে অন্তর্ভূক্ত করেন।\n(মিরাতুল মানাজিহ, ৪/২৭৩)\n    আল্লাহ পাক আমাদেরকে শরীয়াতের মূলনীতির প্রতি সজাগ থেকে, ব্যবসায় মিথ্যা বলা ও ধোঁকা দেয়ার আপদ থেকে বাঁচার তৌফিক দান করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "ইমামে আযমের খোদাভীতি ও পরহেজগারীতা!",
        "2": "    প্রিয় ইসলামী ভাইয়েরা! মুসলমানদেরকে ধোঁকা দেয়া খুবই মন্দ অভ্যাস। মনে রাখবেন! যদি আমরা মিথ্যা শপথ করে ত্রুটিযুক্ত জিনিস না জানিয়ে থাকি তাহলে আমরা ক্রেতার হক নষ্ট করেছি, যার হিসাব কিয়ামতের দিন আমাদের দিতে হবে। তাই হাশরের অপমান ও অপদস্ততা থেকে বাঁচতে বান্দাদের যে হক সমূহ আমাদের উপর আসবে, তা আদায়ে দেরি না করা আর অতীতে যাদের হক নষ্ট করেছেন, তাদের থেকেও দ্রুত ক্ষমা চেয়ে নিন এবং ভবিষ্যতে এই বিষয়ে সর্বোচ্চ সতর্কতা অবলম্বন করুন। এই ব্যাপারে বিশেষ করে নিজের মুখকে আয়ত্বে রাখা অতীব জরুরী। কেননা মুখই এমন একটা জিনিস, যা অনেক বেশি গুনাহ করিয়ে থাকে, এই মুখই কাউকে কড়া বাক্য বলায়, বা কারো গীবতে লিপ্ত করিয়ে কিয়ামতে আমাদের অপদস্ত করাতে পারে। এই কারণেই হযরত ইমামে আযম رَحْمَۃُ اللهِ عَلَیْہِ নিজের মুখের নিরাপত্তার বিধান করতেন এবং খুবই কম কথাবার্তা বলতেন। হযরত শারিক رَحْمَۃُ اللهِ عَلَیْہِ বলেন: হযরত ইমামে আযম رَحْمَۃُ اللهِ عَلَیْہِ অধিকাংশ সময় নিশ্চুপ থাকতেন, খুবই বুদ্ধিমান ও অনেক বড় ফকীহ হওয়ার পরও মানুষের সাথে তর্ক বিতর্ক করা থেকে বিরত থাকতেন। (আল খায়রাতুল হিসান, ৫৬ পৃষ্ঠা) হযরত ইবনে মোবারক رَحْمَۃُ اللهِ عَلَیْہِ বলেন: আমি একবার হযরত সুফিয়ান ছওরী رَحْمَۃُ اللهِ عَلَیْہِ ’র দরবারে আরয করলাম: ইমামে আযম আবু হানীফা رَحْمَۃُ اللهِ عَلَیْہِ গীবত থেকে এতই দূরে থাকতেন যে, আমি কখনো তাঁকে শত্রুর গীবত করতেও শুনিনি। তখন তিনি رَحْمَۃُ اللهِ عَلَیْہِ বললেন: “আল্লাহর শপথ! তিনি এই ব্যাপারে অনেক সাবধানতা অবলম্বনকারী ছিলেন যে, এমন কোন জিনিসকে নিজের নেকীর উপর চাপিয়ে দেয়া যা সেগুলোকে (অন্যের আমলনামায়) স্থানান্তর করে দেয়।\n(আখবারু আবি হানীফা ওয়া আসহাবিহি, ৪২ পৃষ্ঠা)\n    হযরত দ্বুমায়রা رَحْمَۃُ اللهِ عَلَیْہِ বলেন: এই বিষয়ে লোকেদের কোন মতানৈক্য নেই যে, ইমামে আযম رَحْمَۃُ اللهِ عَلَیْہِ সত্যবাদী ছিলেন, কখনো কারো আলোচনায় মন্দ দিক বর্ণনা করেননি।\nএকবার তাঁকে বলা হলো: লোকেরা তো আপনার সম্পর্কে মন্দ কথা বলে, কিন্তু আপনি কাউকে কিছুই বলেন না? তখন তিনি رَحْمَۃُ اللهِ عَلَیْہِ বললেন: (মানুষের মন্দ কথায় আমার ধৈর্যধারণ করা) এটা আল্লাহ পাকের দয়া, তিনি যাকে চান তা তাকে দান করেন।\n    হযরত বুকাইর বিন মারূফ رَحْمَۃُ اللهِ عَلَیْہِ বলেন: আমি প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ’র উম্মতের মধ্যে হযরত ইমামে আযম আবু হানীফা رَحْمَۃُ اللهِ عَلَیْہِ ’র চেয়ে বেশি উত্তম চরিত্রের অধিকারী আর কাউকে দেখিনি। (আল খায়রাতুল হিসান, ৫৬ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "অতিরিক্ত কথাবার্তার ধ্বংসলীলা!",
        "2": "    প্রিয় ইসলামী ভাইয়েরা! আপনারা শুনলেন তো! ইমামে আযম رَحْمَۃُ اللهِ عَلَیْہِ মুখের আপদ থেকে বাঁচার জন্য অধিকাংশ সময় নিরবতা অবলম্বন করতেন এবং অপ্রয়োজনীয় কথা বলা থেকে বিরত থাকতেন। নিশ্চয় অতিরিক্ত কথা বলা ও না বুঝে কথা বলা সীমাহীন ভয়ানক পরিণামের কারণ এবং আল্লাহ পাকের সর্বদার অসন্তুষ্টতার কারণ হতে পারে। অবশ্যই মুখে কুফ্‌লে মদীনা লাগানো অর্থাৎ নিজে নিজেকে অপ্রয়োজনীয় কথাবার্তা থেকে বাঁচিয়ে রাখার মধ্যে নিরাপত্তা রয়েছে। চুপ থাকার অভ্যাস গড়ে তোলার জন্য কিছু না কিছু কথাবার্তা লিখে অথবা ইশারায় বলা অত্যন্ত উপকারী। কেননা যে অতিরিক্ত কথা বলে সাধারণত সে ভুলও বেশি করে থাকে , গোপন কথাও প্রকাশ করে দেয়। গীবত ও চুগলখোরী এবং দোষ ত্রুটি তালাশের মতো গুনাহ থেকে বেঁচে থাকাও এরকম লোকদের জন্য কঠিন হয়ে থাকে বরং বক বক করার অভ্যস্ত ব্যক্তি অনেক সময় مَعَاذَ الله কুফরি বাক্যও বলে দেয়। দয়াময় আল্লাহ পাক আমাদের উপর দয়া করুন ও আমাদেরকেও মুখের কুফ্‌লে মদীনা নসীব করুন। আজকাল তো ভালো সাহচর্য পাওয়াও বিরল। অনেক “ভালো নজর” এ আসা লোকদেরকেও দূর্ভাগ্যত্রুমে ভালো কথা বলার পরিবর্তে অহেতুক কথা শুনানোর মধ্যে মশগুল থাকতে দেখা যায়। হায়! যদি আমরা শুধুমাত্র আল্লাহ পাকের সন্তুষ্টির জন্য লোকদের সাথে সাক্ষাত করতাম ও আমাদের সাক্ষাত করাটা শুধুমাত্র প্রয়োজনের সীমা পর্যন্ত হতো।\n    নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মানুষের (জন্য) ইসলামের উত্তম বিষয়াবলীর মধ্য হতে এটি (একটি) হলো; অহেতুক বিষয়াদি বর্জন করা। (মুয়াত্তা ইমাম মালেক, ২/৪০৩ পৃষ্ঠা) সদরুস শরীয়া মুফতি মুহাম্মদ আমজাদ আলী আযমী رَحْمَۃُ اللهِ عَلَیْہِ এই হাদীসে পাক বর্ণনা করার পর বলেন: যে বিষয় উপকার দেয় না, সেটার পিছনে পড়িও না, মুখ ও অন্তর এবং অঙ্গকে অনর্থক বিষয়াদির প্রতি মনোযোগী করিওনা।\n(বাহারে শরীয়াত, ৩/৫২০)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "ইমামে আযম رَحْمَۃُ اللهِ عَلَیْہِ ’র অন্তর্দৃষ্টি!",
        "2": "\tশায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র বিশ্ব বিখ্যাত সংকলন “নেকির দাওয়াত” এর ৩২৪ পৃষ্ঠায় রয়েছে: হযরত আল্লামা আব্দুল ওয়াহ্হাব শারানী رَحْمَۃُ اللهِ عَلَیْہِ বলেন: একদা ইমাম আযম আবু হানীফা رَضِیَ اللهُ عَنْہُ  কূফার জামে মসজিদের ওযুখানায় তাশরীফ নিয়ে যান। তিনি সেখানে এক যুবককে ওযু করতে দেখলেন। ওযুকারী লোকটির শরীর হতে তখন (ওযুর মধ্যে ব্যবহৃত) পানি ঝরছিল। হযরত আবু হানীফা رَضِیَ اللهُ عَنْہُ বললেন: “হে বৎস! মা-বাবার অবাধ্যতা থেকে তাওবা করে নাও”। ব্যক্তিটি তৎক্ষণাৎ বললো: “আমি তাওবা করলাম।” অন্য আরেক ব্যক্তির ওযুর ব্যবহৃত পানির ফোঁটা ঝরতে দেখে লোকটিকে বললেন: “হে ভাই! তুমি ব্যভিচার থেকে তাওবা করে নাও।” সে বললো: “আমি তাওবা করলাম”। তৃতীয় আরেক ব্যক্তির শরীর থেকে এরূপ পানি ঝরতে দেখে তাকে বললেন: “মদ ও গান-বাজনা শোনা থেকে তাওবা করে নাও”। লোকটি বললো: আমি তাওবা করলাম। অন্তর্দৃষ্টির মাধ্যমে ইমামে আযম رَضِیَ اللهُ عَنْہُ যেহেতু লোকদের গুনাহ ও দোষ-ত্রুটি দেখতেন, তাই তিনি আল্লাহ পাকের দরবারে এই অন্তর্দৃষ্টি বন্ধ হয়ে যাওয়ার জন্য প্রার্থনা করেন। আল্লাহ পাক তাঁর প্রার্থনা কবুল করে নিলেন। সেই থেকে হযরত আবু হানীফা رَضِیَ اللهُ عَنْہُ ’র ওযুকারীদের গুনাহ ঝরতে দেখা বন্ধ হয়ে যায়। (আল মিযানুল কুবরা, ১/১৩০ । নেকীর দাওয়াত, ৩২৪ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আপনারা শুনলেন তো! কোটি কোটি হানাফীদের ইমাম হযরত ইমাম আবু হানীফা رَحْمَۃُ اللهِ عَلَیْہِ বেলায়তের চক্ষু দ্বারা লোকদের ওযু করার মাধ্যমে ঝরে যাওয়া গুনাহগুলো অর্থাৎ নাফরমানিগুলো দেখতে পেতেন। নিঃসন্দেহে এটি ছিলো তাঁর মহান কারামতই। তা সত্ত্বেও তিনি সাধারণ লোকদের দোষ-ত্রুটি সম্পর্কে জানতে পারাটা পছন্দ করলেন না। তখন তিনি رَحْمَۃُ اللهِ عَلَیْہِ ’র গুণটি শেষ হয়ে যাওয়ার দোয়া করলেন, তখন আল্লাহ পাক তাঁর দোয়া কবুল করে নিলেন।\n    এ থেকে সেসব লোকেরা শিক্ষা গ্রহণ করুন, যারা অন্তরে ইমামে আযম رَحْمَۃُ اللهِ عَلَیْہِ ’র ভালোবাসার দাবী করেন। অথচ জোর-পূর্বক উল্টা পাল্টা প্রশ্ন (CROSS QUESTIONS) করে লোকজনের দোষ-ত্রুটি খোঁজার মধ্যে লেগে থাকেন। মনে রাখবেন! শরয়ী কোন কারণ ছাড়া ইচ্ছাকৃত ভাবে কারো দোষ-ত্রুটি বের করা গুনাহ, হারাম ও জাহান্নামে নিয়ে যাওয়ার মত কাজ। যেমনিভাবে ২৬ পারার সূরাতুল হুজরাতের ১২ নং আয়াতে স্পষ্ট উল্লেখ রয়েছে: وَّ لَا تَجَسَّسُوْا কানযুল ঈমান থেকে অনুবাদ : “আর তোমরা দোষ-ত্রুটি তালাশ করো না।”\n    আর যদি এই দোষ-ত্রুটিগুলো অপরের কাছে এভাবে উপস্থাপন করল: সে বুঝে নিলো যে, এটি অমুকের দোষ, তাহলে তো এটি আরো একটি গুনাহ। এ দোষটি যদি কোন আলিমে দ্বীনের হয়ে থাকে আর সেটি যদি প্রকাশ করা হয়, তাহলে গুনাহ আরও বেড়ে গেলো। যেমন; হুজ্জাতুল ইসলাম হযরত ইমাম আবু হামিদ মুহাম্মদ বিন মুহাম্মদ বিন মুহাম্মদ গাযালী رَحْمَۃُ اللهِ عَلَیْہِ ‘কীমিয়ায়ে সাআদাত’ নামক কিতাবে বলেন: ‘আলিমদের দোষ-ত্রুটি বের করা দুই কারণে হারাম। একে তো তা গীবত। দ্বিতীয় কারণ হলো, তাতে লোকজনের মধ্যে দুঃসাহস সৃষ্টি হবে, আর তারা এটিকে দলিল বানিয়ে এর অনুসরণ করবে। (অর্থাৎ নির্ভয়ে তারাও অনুরূপ ভুলগুলো করবে), আর শয়তানও তাদের (সেসব ভুলের অনুসারীদের) সাহায্য করতে এগিয়ে আসবে আর গুনাহে নিমজ্জিত রাখার জন্য তাদের বলবে, তুমি (এমন এমন কর) অমুক আলিমের চেয়ে বড় পরহেজগার ব্যক্তি তো আর নেই!’ (কীমিয়ায়ে সাআদাত, ১ম খন্ড, ৪১০ পৃষ্ঠা) যতো বেশি লোককে এই ভুলটি জানিয়ে দেওয়া হবে, ততোই গুনাহ বৃদ্ধি পেতে থাকবে। মুসলমানদের উচিত, লোকজনের দোষ-ত্রুটি অবগত হওয়া থেকে বিরত থাকা। কেউ যদি গায়ে পড়ে জানাতেও চায় তবুও তা শোনা থেকে বিরত থাকা। মোটকথা যেকোন ভাবে কারো যেকোন দোষ-ত্রুটি শুনলে কিংবা দেখলে তা কারো কাছে প্রকাশ না করে গোপন রাখুন, শরয়ী প্রয়োজন ছাড়া অবশ্যই কারো কাছে তা প্রকাশ করবেন না।"
    },
    {
        "1": "দোষ-ত্রুটি গোপন করা সম্পর্কে",
        "2": "    দোষত্রুটি গোপন রাখার ব্যাপারে ৩টি প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র বাণী শ্রবণ করি:\n ১. “যে (ব্যক্তি) মুমিনের দোষ ত্রুটি গোপন করলো মূলত সে জীবিত দাফন করা বাচ্চাকে (পূনরায়) জীবিত করে দিলো।”\n(মুজামুল আওসাত, ৮১৩৩, ৬/৯৭ পৃষ্ঠা)\n২. “যে ব্যক্তি কোন মুসলমানের দুঃখ-দুর্দশা দূর করে দেয়, আল্লাহ পাক  কিয়ামতের দিনের দুঃখ-দুর্দশাগুলো হতে তার দুঃখ-দুর্দশা দূর করে দিবেন, আর যে ব্যক্তি কোন মুসলমানের দোষ-ত্রুটি গোপন রাখে, আল্লাহ পাক কিয়ামতের দিন তার দোষ-ত্রুটি গোপন রাখবেন।”\n(মুসলিম, হাদীস: ৬৫৮০, ১৩৯৪ পৃষ্ঠা)\n৩. “যে ব্যক্তি নিজ ভাইয়ের দোষ-ত্রুটি দেখে তা গোপন করে ফেলে, তাকে জান্নাতে প্রবেশ করিয়ে দেওয়া হবে।”\n(মুসনাদে আবদ বিন হুমাইদ, ২৭৯ পৃষ্ঠা, হাদীস: ৮৮৫। নেকীর দা’ওয়াত, ৩৯৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "পরিস্কার পরিছন্নতা অবলম্বন করুন!",
        "2": "    হযরত কায়েস বিন রবীঈ رَحْمَۃُ اللهِ عَلَیْہِ বলেন: হযরত ইমামে আযম আবু হানীফা رَحْمَۃُ اللهِ عَلَیْہِ তাঁর উপার্জন দ্বারা ব্যবসায়িক পণ্য জমা করতেন, অতঃপর তা দ্বারা কাপড় কিনে মাশায়িক, মুহাদ্দিস ও অভাবীদেরকে দিতেন আর (অভাবীদের) বলতেন: “আল্লাহ পাকের সানা ও প্রশংসা করো যে, তিনিই তোমাদের এটি দান করেছেন। আল্লাহর শপথ! আমি নিজের সম্পদ থেকে কিছুই দিইনি।” তাঁর খেদমতে কোন ব্যক্তি উপস্থিত হলে, তার সম্পর্কে জিজ্ঞাসা করতেন, যদি সে অভাবী হতো তবে তাকে কিছু না কিছু দান করতেন। সুতরাং এক ব্যক্তি তাঁর দরবারে উপস্থিত হলো, তার পোশাক ছিলো ময়লাযুক্ত, যখন লোকেরা চলে গেলো তখন তিনি رَحْمَۃُ اللهِ عَلَیْہِ তাকে বসার আদেশ দিলেন, যখন সে একা রয়ে গেলো তখন বললেন: “এই জায়নামাযটি উঠাও আর এর নিচে যা আছে তা নিয়ে নাও।” সে জায়নামায উঠালো, দেখলো এর নিচে এক হাজার দিরহাম রয়েছে, ইমাম আযম আবু হানীফা رَحْمَۃُ اللهِ عَلَیْہِ বললেন: এই দিরহামগুলো নিয়ে তোমার অবস্থার উন্নতি করে নাও। তখন সে আরয করলো: “হুযুর! আমি তো সুখে আছি, নেয়ামতের মধ্যে ডুবে আছি এবং আমার এর কোন প্রয়োজন নেই।” তখন তিনি বললেন: তুমি কি এই হাদীসে পাক শুননি, “আল্লাহ পাক পছন্দ করেন: তিনি যেনো তাঁর নিয়ামতের প্রভাব বান্দাদের উপর দেখেন।” (তিরমিযী, কিতাবুল আদব, ৪/১৩৭৪, হাদীস: ২৮২৮) তোমার নিজের অবস্থা পরিবর্তন করা উচিৎ, যেনো তোমার সাথীরা তোমার অবস্থা দেখে দুশ্চিন্তাগ্রস্থ না হয়। (তারিখে বাগদাদ, নম্বর: ৭২৯৭, ১৩/৩৫৮)"
    },
    {
        "1": "পরিষ্কার পরিচ্ছন্ন লোককে আল্লাহ পাক পছন্দ করেন!",
        "2": "    প্রিয় ইসলামী ভাইয়েরা! বর্ণনাকৃত ঘটনা দ্বারা যেমন এটা প্রতীয়মান হলো: গরীব ও নিঃস্ব মুসলমানকে সাহায্য করা উচিৎ, তেমনি এটাও জানা গেলো, আমাদের পরিষ্কার পরিচ্ছন্নতার প্রতিও সজাগ থাকা উচিৎ। اَلْحَمْدُ لِلّٰہِ ইসলাম ধর্ম যেমনিভাবে মানুষকে শিরকের অপবিত্রতা থেকে পবিত্র করে ঈমানের দৌলত দ্বারা সম্মান ও মর্যাদা দান করেছেন, তেমনিভাবে বাহ্যিক পবিত্রতা, পরিষ্কার পরিচ্ছন্নতার মহান শিক্ষার মাধ্যমে মনুষ্যত্বের প্রভাবকে উচ্চতর রাখারও নির্দেশ দিয়েছেন। শরীরের পবিত্রতা হোক বা পরিষ্কার পরিচ্ছন্ন পোশাক, বাহ্যিক আকৃতির সৌন্দর্যতা হোক বা আচার আচরণের উন্নতি, বাড়ি ও আসবাব পত্রের উন্নতি হোক বা বাহনের পরিচ্ছন্নতা, মোটকথা প্রতিটি জিনিসকেই পরিষ্কার পরিচ্ছন্ন ও আকর্ষণীয় রাখতে দ্বীন ইসলামের মধ্যে শিক্ষা ও উৎসাহ প্রদান করা হয়েছে। যেমনটি ২য় পারা সূরা বাকারার ২২২ নং আয়াতে ইরশাদ হচ্ছে:\nاِنَّ اللّٰہَ یُحِبُّ التَّوَّابِیۡنَ وَیُحِبُّ الۡمُتَطَہِّرِیۡنَ (۲۲۲)\n(২য় পারা, সূরা বাকারা, আয়াত ২২২)\n কানযুল ঈমান থেকে অনুবাদ: নিশ্চয় আল্লাহ অধিক তাওবাকারীদেরকে ভালবাসেন ও পবিত্রতা অবলম্বন কারীদেরকে পছন্দ করেন।\n\n    হযরত আয়েশা সিদ্দিকা رَضِیَ اللهُ عَنْہَا বলেন; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ  করেন: “নিশ্চয় ইসলাম হলো পরিষ্কার পরিচ্ছন্ন (ধর্ম), অতএব তোমরাও পবিত্রতা অর্জন করো, কেননা জান্নাতে পরিষ্কার পরিচ্ছন্নরা লোকেরাই প্রবেশ করবে।”\n(কানযুল উম্মাল, হরফুত তা, কিতাবুত তাহারাত, ৫/১২৩, হাদীস: ২৫৯৯৬, ৯ম অংশ)\n    হযরত সাহল বিন হানযালা رَضِیَ اللهُ عَنْہُ থেকে বর্ণিত, নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে পোশাক তোমরা পরিধান করো, তা পরিষ্কার পরিচ্ছন্ন রাখো এবং নিজ বাহনগুলোর দেখাশুনা করো আর তোমাদের বাহ্যিক আকৃতি যেনো এমন পরিষ্কার পরিচ্ছন্ন হয়, যখন তোমরা মানুষের মাঝে যাও তখন তারা যেনো তোমাদেরকে সম্মান করে।” (জামে সগীর, হরফুল হামযা, ২২ পৃষ্ঠা, হাদীস: ২৫৭)"
    },
    {
        "1": "৪৩ নং নেক আমলের প্রতি উৎসাহ প্রদান",
        "2": "    প্রিয় ইসলামী ভাইয়েরা! আমাদের ধর্ম আমাদেরকে অভ্যন্তরীণ বিষয়ে পরিষ্কার পরিচ্ছন্নতার পাশাপাশি বাহ্যিকভাবেও পরিষ্কার পরিচ্ছন্ন হওয়ার ব্যাপারেও কি সুন্দর শিক্ষা দিচ্ছে, সুতরাং আমাদেরও উচিত, পরিষ্কার পরিচ্ছন্নতার প্রতি বিশেষ খেয়াল রাখা এবং নিজেদের পোশাক, শরীর, পাগড়ী, চাদর, জুতা, গাড়ি, ঘর, গলি, এলাকা ও বাজার ইত্যাদির পরিষ্কার পরিচ্ছন্নতার ব্যবস্থা করা, বিশেষকরে মসজিদের তা’যিমের নিয়্যতে আসার পূর্বে গোসল বা ভালোভাবে অযু করে, উত্তম সুগন্ধি লাগিয়ে, পরিষ্কার পরিচ্ছন্ন পোশাক পরিধান করে আসা তাহলে اِنْ شَآءَالله ইবাদতের মধ্যে বিনয়ী ও একাগ্রতা লাভ হবে। নিজের ধর্মীয় ও চারিত্রিক প্রশিক্ষণের জন্য দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং যেলি হালকার ১২ দ্বীনি কাজের মধ্যে ভরপুর অংশ গ্রহণ করুন। শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ আমাদের যেই ৭২ নেক আমল প্রদান করেছেন সেগুলোর মধ্য হতে ৪৩ নং নেক আমল হলো: আপনি কি আজকে পরিষ্কার পরিচ্ছন্নতায় অভ্যস্ত থেকে উন্নত বৈশিষ্ট্য অবলম্বন করেছেন? (পরিষ্কার পরিচ্ছন্নতা: শরীর ও পোশাক, ঘর ও যেখানে কাজ করেন সেই জায়গা এবং সেখানকার আসবাবপত্র পরিষ্কার রাখা ইত্যাদি। উন্নত বৈশিষ্ট্যের অনুসরণ: সময়ের নিয়মানুবর্তিতা, ঘর ও নিজের বা অন্য কারো গাড়িতে বসার সময় বিনা কারণে জোরে দরজা বন্ধ না করা, নিজের ঘর, শিক্ষা প্রতিষ্ঠান, অফিস বা কারো কাছ থেকে যে জিনিস অনুমতি থাকা অবস্থায় নেয়া হয়েছিলো, অতঃপর সেই জায়গায় রেখে দেয়া ইত্যাদি)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "আউলিয়ায়ে কেরামের জীবনী শুনার উদ্দেশ্য!",
        "2": "    প্রিয় ইসলামী ভাইয়েরা! আউলিয়ায়ে কেরামগণের رَحِمَہُمُ اللهُ السَّلَام ঘটনাবলী বর্ণনা করার একটি উদ্দেশ্য হলো; আমরা যেনো তাদের জীবনাবস্থা সম্পর্কে শুনি এবং নিজেদের জীবনকে তাদেরই মোবারক জীবনের রঙে সাজানোর চেষ্টা করি। সুতরাং আমাদেরও সকল গুনাহ থেকে তাওবা করে পূর্ববর্তী বুযুর্গগণের আচার আচরণ বিশেষ করে হযরত ইমামে আযম رَحْمَۃُ اللهِ عَلَیْہِ ’র পদাঙ্ক অনুসরণ করে চলার চেষ্টা করা উচিত, اِنْ شَآءَ الله এর অসংখ্য বরকত নসীব হবে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "দারুস সুন্নাহ",
        "2": "\t اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামী নেকীর দাওয়াতের সাড়া জাগানোর জন্য ৮০টির চেয়েও অধিক বিভাগে কাজ করে যাচ্ছে, তার মধ্য হতে একটি বিভাগ হলো দারূস সুন্নাহ বিভাগ। যেটার অধিনে বিভিন্ন দেশ, শহর থেকে আসা আশিকানে রাসূলের সাংগঠনিক ও নৈতিক প্রশিক্ষণ দেয়া হয় এবং এই উদ্দেশ্যের জন্য বিভিন্ন মাদানী মারকাযের মধ্যে দারূস সুন্নাহ গঠন করা হয়েছে। দারূস সুন্নাহের মধ্যে মাদানী মারকায থেকে আসা আশিকানে রাসূলকে ইলমে দ্বীন, সুন্নাত ও আদব শিখানো হয়, বিশুদ্ধভাবে কুরআনে করীম পাঠ করা শিখানো হয়, এমনকি যে সকল আশিকানে রাসূল, আল্লাহ পাকের রাস্তায় মাদানী কাফেলায় সফর করে তাদেরকে সফরের পূর্বে সফরের আদব, সফরের সুন্নাত, এবং মাদানী কাফেলায় সফর করার উদ্দেশ্য বলে দারূস সুন্নাহ থেকে দিক নির্দেশনা নিয়ে মাদানী কাফেলায় রওয়ানা করা হয়, অতঃপর ইসলামী ভাইয়েরা ইলমে দ্বীন শিখে এবং সুন্নাতের প্রশিক্ষণ লাভ করে নিজেদের এলাকায় গিয়ে নেকীর দাওয়াতের সাড়া জাগিয়ে থাকে। তাই আমাদেরও মাঝে মধ্যে সুন্নাতের প্রশিক্ষণ অর্জন করার জন্য দারূস সুন্নাহতে অংশ গ্রহণ করা উচিত এবং যা শিখবো তা অন্যের কাছে পৌঁছানোর সৌভাগ্যও অর্জন করা দরকার। দারূস সুন্নাহ মাদানী কাফেলা থেকে ফিরে আসার কার্যবিবরণীও নিয়ে থাকে।\n    ইমামে আযম رَحْمَۃُ اللهِ عَلَیْہِ কে কেউ জিজ্ঞাসা করলো: আপনি এই উচ্চ মর্যাদায় কিভাবে পৌঁছলেন? তখন তিনি বললেন: আমি আমার ইলম দ্বারা অপরকে উপকার পৌঁছাতে কখনো কৃপণতা করিনি এবং আমি যেই বিষয়ে জানতাম না, সেই বিষয়ে কারো কাছ থেকে উপকৃত হওয়ার ক্ষেত্রে কখনো লজ্জাবোধ করিনি। (দুররে মুখতার, ১/১২০-১২৭)\n"
    },
    {
        "1": "ইমাম আযমের উপদেশ",
        "2": "    হযরত ইমাম আযম رَحْمَۃُ اللهِ عَلَیْہِ ’র হিকমতপূর্ণ উপদেশ থেকে শিক্ষা গ্রহণের জন্য মাকতাবাতুল মদীনার প্রকাশিত পুস্তিকা “ইমামে আযম কি অসিয়ত” হাদিয়ার বিনিময়ে সংগ্রহ করে অধ্যয়ন করুন। ইমাম আযম رَحْمَۃُ اللهِ عَلَیْہِ সময় সময়ে তাঁর শাগরিদদের যেসব গুরুত্বপূর্ণ উপদেশ দিতেন তা বিভিন্ন কিতাবে ছড়িয়ে ছিটিয়ে ছিলো। اَلْحَمْدُ لله! আল মদীনাতুল ইলমিয়া (Islamic Research Center) কঠোর পরিশ্রমের মাধ্যমে একত্রিত করে সেগুলো উর্দু ভাষায় অনুবাদ করে উপস্থাপন করার সৌভাগ্য অর্জন করেছে। এই পুস্তিকাটি এমন উপদেশ সম্বলিত যেটা মানুষের বাহ্যিক ও অভ্যন্তরীণ বিষয়ে সংশোধনের জন্য অত্যন্ত উপকারী। এটাতে সংশোধনের অসংখ্য মাদানী ফুল রয়েছে। যেমন: আল্লাহ পাককে ভয় করতে থাকা, সাধারণ ও বিশেষ ব্যক্তিদের আমানত রক্ষা করা, তাদেরকে উপদেশ দেয়া, অতিরিক্ত হাসাহাসি করা থেকে বেঁচে থাকা, নিয়মিত কুরআনে পাকের তিলায়াত করা এবং নিজের প্রতিবেশিদের গোপনীয়তা রক্ষা করা ইত্যাদি। দা’ওয়াতে ইসলামীর ওয়েব সাইট www.dawateislami.net থেকে এই পুস্তিকাটি পড়তেও পারবেন এবং ডাউনলোড ও প্রিন্টও করতে পারবেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! বয়ান শেষ করার পূর্বে সুন্নাতের ফযীলত এবং কতিপয় “সুন্নাত ও আদব” বয়ান করার সৌভাগ্য অর্জন করছি। নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি আমার সুন্নাতকে ভালোবাসলো সে (মূলত) আমাকে ভালোবাসলো আর যে আমাকে ভালোবাসলো সে আমার সাথে জান্নাতে থাকবে।”\n(মিশকাতুল মাসাবীহ, ১/৫৫ , হাদীস: ১৭৫)"
    },
    {
        "1": "শয়ন ও জাগরণের সুন্নাত ও আদব",
        "2": "    প্রিয় ইসলামী ভাইয়েরা! আসুন! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র লিখিত পুস্তিকা ১০১ মাদানী ফুল থেকে শয়ন ও জাগরণের সুন্নাত ও আদব শুনি: * শয়ন করার আগে বিছানাকে ভালোভাবে ঝেড়ে নিন যাতে কোন ক্ষতিকর পোকা মাকড় ইত্যাদি থাকলে তো বের হয়ে যায়, * শয়ন করার আগে এ দোয়াটি পড়ে নিন:\nاَ للّٰھُمَّ بِاسْمِکَ اَمُوْتُ وَاَحیٰ অনুবাদ : হে আল্লাহ পাক! আমি তোমার নামে মৃত্যুবরণ করছি এবং জীবিত হবো। (অর্থাৎ শয়ন করি ও জাগ্রত হই)। (বুখারী শরীফ, ৪/১৯৬, হাদীস: ৬৩২৫) * আসরের পর ঘুমালে স্মরণ শক্তি লোপ পায়। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি আসরের পর ঘুমায় আর যদি তার বুদ্ধি কমে যায়, তবে সে যেন নিজেকে তিরস্কার করে।: (মুসনাদে আবি ইয়ালা,  ৪/২৭৮ , হাদীস: ৪৮৯৭) * দুপুরে কায়লুলা (অর্থাৎ কিছুক্ষণ শয়ন করা) মুস্তাহাব। (আলমগিরী, ৫/৩৭৬) সদরুশ শরীয়া, বদরুত তরীকা, হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বলেন: যথাসম্ভব এটা ঐ সকল লোকদের জন্য হবে, যারা রাত জেগে ইবাদত করে, নামায আদায় করে, আল্লাহ পাকের যিকির করে কিংবা কিতাব পাঠ করে অথবা অধ্যয়নে ব্যস্ত থাকে। কেননা, রাতে জাগার কারণে যে ক্লান্তি আসে তা দূর হয়ে যাবে। (বাহারে শরীয়াত, ১৬তম অংশ, ৭৯ পৃষ্ঠা, মাকতাবাতুল মদীনা) * দিনের শুরুতে কিংবা মাগরিব ও ইশার মধ্যবর্তী সময়ে ঘুমানো মাকরূহ। (আলমগিরী, ৫/৩৭৬)"
    },
    {
        "1": "ঘোষণা",
        "2": "     শয়ন ও জাগরণের অবশিষ্ট সুন্নাত ও আদব তরবিয়্যতি হালকায় বলা হবে সুতরাং সেগুলো জানার জন্য অবশ্যই তরবিয়্যতি হালকায় অংশ গ্রহণ করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n     যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয় লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।"
    }
]