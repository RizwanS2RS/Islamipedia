[{"1":"আলা হযরতের বিরুদ্ধে আনিত অপবাদের জবাব","2":"ইমাম আলা হযরত (রাঃ) কর্তৃক হযরত মা আয়িশা সিদ্দিকাহ রাদিয়াল্লাহু আনহা\u0027র শানে অসম্মান করা\" মর্মে অভিযোগের ভ্রান্তি নিরসন।\n\nঅনুবাদকঃ মুহাম্মদ শাহীদ রিজভী\n\n\n\"ইমাম আলা হযরত (রাঃ) কর্তৃক হযরত মা আয়িশা সিদ্দিকাহ রাদিয়াল্লাহু আনহা\u0027র শানে অসম্মান করা\" মর্মে অভিযোগের ভ্রান্তি নিরসন।\n\n---------------------------------------------\n\n\nআল্লাহর নামে শুরু করছি যিনি পরম করুণাময় ও অতি দয়ালু।।\n\n\nجَاءَ الْحَقُّ وَزَهَقَ الْبَاطِلُ إِنَّ الْبَاطِلَ كَانَ زَهُوقًا -\n\n\n\"সত্য আগমন করেছে এবং মিথ্যা বিলুপ্ত হয়েছে; নিশ্চয়ই মিথ্যা অপসৃত হওয়ারই ছিলো।\""},{"1":"প্রতিপাদ্য","2":"প্রতিপাদ্যঃ\n\n\nআমরা আন্তরিকভাবে আশাবাদী যে, লেখাটি ইমাম আহমদ রেজা খান আলাইহির রাহমাহর মতো দীনের একজন মুখলিছ খাদিমের বিরুদ্ধে একটি ভিত্তিহীন অভিযোগের অবসান ঘটাবে। কারণ এটাই স্পষ্ট যে ইমাম আহমদ রেজা খান হিজরী ১৩৪০ সালে ইন্তিকাল করেছিলেন এবং মাওলানা মাহবুব আলী খানের সংকলিত বইটি *হাদাইক ই বখশীশ খণ্ড-৩* নাম দিয়ে প্রকাশিত হয়েছিল হিজরী ১৩৪২ সালে। ইমাম আহমদ রেজা খান এই ভুলের সাথে কোনো ভাবেই জড়িত নন, বরং এটি অন্যরা করেছিলেন - যেমনটি গতকাল স্ফটিক স্বচ্ছের ন্যায় পরিষ্কার করে দেয়া হয়েছে।"},{"1":"পরিচিতি","2":"পরিচিতিঃ\n\n\nউল্লেখযোগ্য যে, মাওলানা মাহবুব আলী খান রজভী কাদেরী সাহেব ইমাম আহমদ রেজা খান আলাইহির রাহমা\u0027র ভক্ত ছিলেন। তিনি বোম্বে জামে মসজিদের মতো একটি খ্যাতনামা মসজিদের ইমাম ও খতিবের দায়িত্বে ছিলেন। আরো উল্লেখ্য যে, তিনি একাধারে আলিম ও কবি ছিলেন। বিভিন্ন বই পুস্তক প্রকাশনার কাজেও জড়িত ছিলেন। যে কারণে ওনার অনুরোধের প্রেক্ষিতে বেরিলী শরীফ (দরবারে আলা হজরত) থেকে তাঁকে ইমাম আহমদ রেজা খান আলাইহির রাহমা\u0027র লিখিত কিছু কিতাবের পান্ডুলিপি দেয়া হয়েছিল।\n\n\n“হাদাইক ই বখশিশ খণ্ড ৩\" এই সংকলনটিতে আলা হযরত ইমাম আহমদ রেজা খান আলাইহির রাহমা\u0027সহ আরো কবিদের লিখনী ছিল, যাঁর মধ্যে সংকলক মাহবুব আলী খান অন্যতম। এই সংকলনের পৃষ্ঠা ৩৭ এবং ৩৮ পৃষ্ঠায় উম্মে যারা সম্পর্কিত কবিতা ছিল, যা কস্মিনকালেও আলা হযরত ইমাম আহমদ রেজা খান লিখেননি। তাই মূলকথা হলো, এ সংক্রান্তে যারা আলা হযরত ইমাম আহমদ রেজা খান-কে দায়ী করছেন, তারা হয়তো অজ্ঞতাপ্রসূত বোকার স্বর্গে বাস করে ভ্রান্তি ছড়ানোয় ব্যস্ত। অথবা ঘোলা পানিতে মাছ শিকারের আশায় নিছক অপবাদ আরোপের অপচেষ্টায় রত আছেন।\n\n\nউম্মে যারা সম্পর্কিত কবিতার মূল প্রতিপাদ্য হাদীস শরীফের রেফারেন্স থেকে উল্লিখিত একজন মহিলা ও তাঁর স্বামী আবু যারা-র সৌন্দর্য, গুণাবলী, ভালবাসার বিষয়ে। যেটি মাহবুব আলী খান এর কবিতায় ছাপার ভুলে হযরত মা আয়িশা সিদ্দিকাহ রাদিয়াল্লাহু আনহা\u0027র সাথে একীভূত হয়ে গেছে। তাই পরবর্তীতে ভুল ধরা পড়ার পর মাওলানা মাহবুব আলী খান তার \u0027ইলমী খিয়ানত\u0027 অথবা \u0027অবহেলা\u0027- ইত্যাদির ভুল স্বীকার করে তাওবা করেছেন। এবং তিনি এও বলেছেন যে, হযরত মা আয়িশা সিদ্দিকাহ রাদিয়াল্লাহু আনহা\u0027র ব্যাপারে তিনি কুরআন সুন্নাহর ভিত্তিতে আহলে সুন্নাত ওয়াল জামাআত এর আকিদা পোষণ করেন এবং পবিত্র আম্মাজান আয়িশা সিদ্দিকাহ রাদিয়াল্লাহু আনহা\u0027র প্রতি সন্তানসুলভ আত্মসমর্পণ করেছেন।\n\n\nসেই তাওবাটি ফয়সালায়ে মুকাদ্দামায়ে শারইয়্যাহ কুরআনিয়াহ, মাজলিস-ই-রেজা থেকে প্রকাশিত, লাহোর, ১৯৮৪, পৃষ্ঠা ৮১-তে প্রকাশিত হয়েছিল। \n\nসেই তাওবাটি আহলে সুন্নাত ওয়াল জামাআত এর ১১৯ জন শীর্ষ ওলামায়ে কেরামগণ কর্তৃক \"তসদিক\" বা সত্যায়িত হয়েছিল।\n\nআমরা আজকের লেখার সাথে পাঠক দর্শকদের নিরপেক্ষ বিচারের জন্য তা উপস্থাপন করতে প্রয়াস পাচ্ছি। একজন ভাই গতকালের লেখাটি পড়ে এবং অন্য আরেকজন ভাই তাঁর সমর্থন করে এই দলীল প্রমাণগুলো চেয়েছিলেন, এজন্য তাঁদের আন্তরিক মোবারকবাদ ও কৃতজ্ঞতা জানাচ্ছি। তবে তাঁদের দাবিপ্রকাশে আরেকটু ধৈর্যধারণ ও দায়িত্বশীল আচরণ প্রদর্শনের পরামর্শ দিচ্ছি।\n\n"},{"1":"উম্মে যারা সম্পর্কিত হাদীস","2":"উম্মে যারা সম্পর্কিত হাদীসঃ\n\nপ্রসঙ্গত উল্লেখ্য যে, উম্মে জারা সম্পর্কিত হাদীস  শরীফটি সহীহ ও হাসান সূত্রে বর্ণিত। এটি বেশ লম্বা হাদীস। তাই এখানে আমি যেহেতু আলিম নই বরং আলিমদের কদমের ধূলা সমতুলও নই, তাই জ্ঞানের দৈন্যতা ও অক্ষমতা হেতু হাদীস শরীফের উপর বিশদ আলোচনা করতে নিতান্তই শঙ্কিত ও সংকোচ বোধ করছি। তবে মূলকথা হাদিস শরিফটির একদম শেষদিকে এটুকু এসেছেন যে,\n\nউম্মে যারা নামক মহিলা ও তাঁর স্বামী আবু যারা-কে নিয়ে দীর্ঘ আলোচনা শেষে আল্লাহর রাসুল সাল্লাল্লাহু আলাইহি ওয়াসাল্লাম তাঁর প্রিয়তম বিবি ও উম্মাহকূল জননী হযরত আম্মা আয়িশা সিদ্দিকাহ রাদিয়াল্লাহু তায়ালা আনহাকে স্নেহাশীসভরা প্রেমময় মধুর কন্ঠে বলেন, \"আয়িশা তুমি উম্মে যারা সমতুল্য আর আমি আবু যারার মতো।\" এটা আল্লাহর হাবীব কেন তাঁর প্রেয়সী বিবিকে বলেছেন তা আল্লাহ, তাঁর হাবীব ও মা আয়িশাই ভালো জানেন। হয়তোবা ওলামায়ে কেরাম হাদিস শরিফটি নিয়ে গবেষণা করতে পারেন। আমরা এই পোস্টটির সাথে হাদিস শরীফটির স্ক্রিন শট দিচ্ছি আর এখানে রেফারেন্স উল্লেখ করছি। (সহীহ মুসলিম শরীফ, হাদিস নং ৫৯৯৮)\n\n"},{"1":"ভিত্তিহীন অভিযোগের জবাব","2":"সাইয়েদী আলা হযরত ইমাম আহমদ রেজা খান আলাইহির রাহমা \"হাদায়িক ই বকশিশ খণ্ড ৩\"-এ হযরত সাইয়্যিদা মা আয়েশা (রাদ্বিঃ)-কে অসম্মান করেছেন এমন ভিত্তিহীন অভিযোগের জবাব দেওয়া হলোঃ-\n\n\nআসসালামু আলাইকুম ওয়া রহমতুল্লাহি ওয়া বারাকাতুহু।\n\n\nপ্রাককথনঃ\n\n\nআমরা এমন এক সময়ে বাস করছি যখন খারিজী, দুশমনে আহলে সুন্নাত ও তাদের দোসররা আমাদের আকাবির সুন্নি উলামাদের বিরুদ্ধে ভিত্তিহীন গীবত ও মিথ্যাচার করা ছেড়ে দিয়ে ভালো কোনো কাজ করতে পারেনি।\n\n\nএর মধ্যে অন্যতম হচ্ছে, তাদের বইসমূহে তাদের আকাবেরদের লেখনীতে তাদের নিজস্ব ভুলে ভরা তথ্য এবং মিথ্যা তত্ব বিশ্বাসকে ঢাকার চেষ্টা করতে গিয়ে ইমাম আহমদ রেজা খান রাদিআল্লাহু আনহুর অবমাননা ও তাঁর রচনাগুলিকে অপব্যাখ্যা করার চেষ্টা করে এক শতাব্দীর বেশিরভাগ সময় তারা ব্যয় করেছে।\n\n\nএই ভিত্তিহীন অভিযোগগুলির মধ্যে একটি হ\u0027ল আহলে সুন্নাত ওয়াল জামাআত এর মহান ইমাম আলা হযরত নাকি তাঁর কবিতায় হযরত সাইয়্যিদা মা আয়েশা সিদ্দিকা রাদিআল্লাহু তায়ালা আনহা কে অসম্মান করেছেন। নিচের লিখাটি পড়ার পরে, খারেজী ও তাদের আধুনিক দোসররা সত্যকে আড়াল করতে কতদূর নিচে নেমেছে তা স্ফটিক স্বচ্ছ হয়ে উঠবে।\n\n\nকিতাবটির প্রকাশ কাল ও আলা হযরত এঁর ইন্তিকালঃ\n\n\nইমাম আহমদ রেজা তাঁর ধ্রুপদী কাব্য রচনা \"হাদাইক ই বখশিশ\" দুটি ভাগে সংকলন করেছেন এবং এটি ১৩২৫ হিজরিতে [১৯০৮ খ্রিস্টাব্দ] প্রকাশিত হয়েছিল। আর ইমাম আহমদ রেজা খান ১৩৪০ হিজরিতে [১৯২১ খ্রিস্টাব্দে] ইন্তেকাল করেছেন।\n\n\nইমাম আহমদ রেজা খানের ইন্তেকালের দু\u0027বছর পরে অর্থাৎ ১৩৪২ হিজরিতে [১৯২৩ খ্রিস্টাব্দে], মাওলানা মাহবুব আলী খান আলা হযরতের রচনার বিভিন্ন পাণ্ডুলিপি সংগ্রহ করেছিলেন এবং এটি নাবাহ স্টিম প্রেসকে (পাতিয়ালা, ভারত) প্রকাশের জন্য দিয়েছিলেন। যেহেতু ইমাম আহমদ রেজা খান ইতোমধ্যে ইন্তিকাল করেছেন, তাই মাওলানা মাহবুব আলী খান শিরোনাম পৃষ্ঠায় আলা হযরত এঁর নামের পর \u0027\u0027রাদি আল্লাহু তা\u0027আলা আনহু\" শব্দগুচ্ছটি ব্যবহার করেছিলেন এবং হাদাইক ই বখশীশের প্রথম দুটি খন্ড প্রকাশিত হয়েছিল ১৩২৫ হিজরিতে, মাওলানা মাহবুব আলী খান লিখেছেন এই বইয়ের প্রকাশের বছরও ১৩২৫ হি। শিরোনাম পৃষ্ঠায় এটিও লেখা ছিল যে \"মুরাত্তিব\" (সংকলক) হলেন মাওলানা মাহবুব আলী খান।\n\n"},{"1":"অনুসিদ্ধান্তঃ১","2":"অনুসিদ্ধান্তঃ১\n\n\nউপরের আলোচনা থেকে বিবেচ্য বিষয়টি হ\u0027ল ইমাম আহমদ রেজা নিজেই কখনও \"হাদাইক ই বখশিশ খণ্ড ৩\" সংকলন করেননি।\n\n\nআবারও বলছি, তাঁর জীবদ্দশায় হাদায়িক ই বখশিশ ৩য় খন্ড প্রকাশিত হয়নি। ১ম দুই খন্ড বের হয়েছিল।\n\n\nমাওলানা মাহবুব আলী খান ইমাম আহমদ রেজার কালামের বিভিন্ন পান্ডুলিপি নাবাহ প্রেসকে (পাতিয়ালা, ভারত) দিয়েছিলেন যিনি এটি সংকলনের পাশাপাশি প্রকাশেরও দায়িত্ব নিয়েছিলেন।\n\n\nপ্রকাশক [জেনেশুনে অথবা অজান্তেই] দুটি পৃথক পাণ্ডুলিপি থেকে কবিতাগুলো নিয়েছিলেন এবং উম্মে জারার বিষয়ে রচিত দু\u0027টি কবিতাই এতে যুক্ত করা হয়েছিল যা সাইয়্যিদা আয়েশা সিদ্দিকা রাদি আল্লাহু আনহার সম্মানে লেখা হয়েছিল।\n\n"},{"1":"অভিযোগ উত্থাপন কাল","2":"অভিযোগ উত্থাপন কালঃ\n\n\n\"হাদাইক ই বখশীশ ৩য় খণ্ড\" প্রকাশের বত্রিশ বছর পরে, যা ১৩৭৪ হিজরিতে [১৯৫৫ খ্রিস্টাব্দে], দেওবন্দীরা প্রচার শুরু করে যে মাওলানা মাহবুব আলী খান সাইয়্যিদা আয়েশা সিদ্দিকা রাদি আল্লাহু আনহাকে অসম্মান করেছেন এবং এই অপরাধের কারণে তাঁর আর বোম্বে জামে মসজিদে ইমামতির দায়িত্বে থাকা ঠিক হবে না, ছেড়ে দেয়াই উচিত।\n\n\nমুফতি ই আজম হিন্দ, মাওলানা মোস্তফা রেজা খান রাদিআল্লাহু আনহু লিখেছেন: \"যতদূর আমার মনে পড়ে কাজিম আলী দেওবন্দীই প্রথম কানপুরের এক সভায় এই বিষয়টি প্রকাশ্যে উত্থাপন করেছিলেন\"।\n\n\n[দ্রঃ- মোহাম্মদ আজিজুর রহমান বাহাওয়ালপুরী, ফয়সালায়ে মুকাদ্দিমা শরিয়াহ কুরআনিয়াহ, মজলিস ই রেজা থেকে প্রকাশিত, লাহোর, ১৯৮৪, পৃষ্ঠা ৮১]"},{"1":"কে দায়ী?","2":"কে দায়ী?\n\n\nসংকলক এবং প্রকাশক, জেনেশুনে অথবা অজান্তেই [হাদীসে বর্ণিত] এগারো পবিত্র মহিলার জন্য কয়েকটি কবিতা, পাশাপাশি হযরত সাইয়্যিদা মা আয়েশা সিদ্দিকা রাদিআল্লাহু তাআলা আনহার প্রশংসা করে লেখা পংক্তি লিখেছিলেন। এই ভুল নিয়েই বইটি প্রকাশিত হয়েছিল। প্রথমে একজন সুন্নি স্কলার আল্লামা মুশতাক নিজামী মুম্বাই থেকে প্রকাশিত একটি সাপ্তাহিক পত্রিকায় এ বিষয়ে মাওলানা মাহবুব আলী খান এর দৃষ্টি আকর্ষণ করেন।।"},{"1":"তাওবা","2":"তাওবাঃ\n\n\nমাওলানা মাহবুব আলী খান বলছিলেন যে তিনি সাইয়্যিদা আয়েশা রাদি আল্লাহু তালা আনহার অসম্মান করার জন্য এ পংক্তি লেখেননি। যেহেতু এটি তার অবহেলার কারণে, তাই তিনি তাওবা করছেন এবং এই তাওবা মুম্বাই ও লখনউ থেকে প্রকাশিত হয়েছিল।\n\n\nলখনউ থেকে প্রকাশিত একটি মাসিক পত্রিকা যার নাম \"সুন্নি\" এর জিলহাজ্জ ১৩৭৪ হিজরীতে প্রকাশিত হয়েছিল।\n\n\nএই তাওবার বিষয়ে মুফতি মাজহারুল্লাহ সাহেব মন্তব্য করে লিখেছেন, \"এটি মাসিক পসবাহান এলাহাবাদ পত্রিকার সম্পাদককে সম্বোধন করে বলা হয়েছে যে, আজ ৯ জিলক্বাদ ১৩৭৪ হিজরী এই বান্দা তার দোষ ও অসতর্কতা স্বীকার করে আল্লাহ তায়ালার কাছে প্রার্থনা করেন যেন ক্ষমা করা হয়। আমীন।\"\n\n\nএর পরে তিনি নিজের ভুলের কারণ উল্লেখ করেছেন। তিনি লিখেনঃ\n\n\n“উম্মে জারার সাথে সম্পর্কিত কবিতাগুলিতে সাতটি পরিচ্ছেদ রয়েছে যা আমি তিনটি ভাগে বিভক্ত করেছিলাম কারণ আমি এই বিষয়ের জন্য বাকি পংক্তিগুলি খুঁজে পাইনি। প্রতিটি বিভাগের পরে আমি অন্যান্য বিভাগ থেকে এটি আলাদা করতে \"আলাইহিদা\" লিখেছিলাম। এছাড়াও সাইয়্যিদা আয়েশা সিদ্দিকা রাদিআল্লাহু তালা আনহর প্রশংসা করার পংক্তিতিগুলিও অন্যান্য বিভাগে উল্লেখ করা হয়েছিল। কিছু কারণে আমি এই কাজটি ভালো ভাবে পরিচালনা এবং সম্পাদনা করতে পারিনি এবং এটি নাবাহ স্টিম প্রেসের হাতে দেওয়া হয়েছিল যারা সম্পাদনা ও প্রকাশনার দায়িত্ব নিয়েছিলেন। বইটি প্রকাশের পরে আমি \"উম্মে জারা\" বিভাগের একটি পংক্তি \"সায়িদাহ আয়েশা সিদ্দিকা রাদি আল্লাহু আনহার প্রশংসা\" বিভাগে পেয়েছি। যখন বইটি প্রকাশিত হয়েছিল এবং ত্রুটিটি আমার দিকে নির্দেশ করা হয়েছিল আমি ভেবেছিলাম বইটির দ্বিতীয় সংস্করণে আমি এটি সংশোধন করব। আমি আমার ভুল এবং গাফিলতির জন্য আল্লাহ তাআলার কাছে আমাকে ক্ষমা প্রার্থনা করি।। আমীন। \"\n\n\n[মাসিক \"সুন্নি\", লখনউ, পৃষ্ঠা ১ - - মুফতি মাজাহারুল্লাহ দেহলভী, ফাতাওয়া মাজাহারী, মদীনা প্রকাশনা সংস্থা, করাচি, খণ্ড ২, পৃষ্ঠা ৩৯৩]\n\n\nএরপরে এটি \"তাওবা\" শিরোনামে প্রকাশিত হয়। এটিতে নিম্নরূপ লেখা ছিল:\n\n\nগুরুত্বপূর্ণ ঘোষণা: (জরুরী এ\u0027লান)\n\n\n“হাদাইক ই বখশিশ খণ্ড ৩, পৃষ্ঠা ৩৭ এবং ৩৮ পৃষ্ঠা প্রকাশিত হয়েছে কিছু ভুলের সাথে সংমিশ্রিত হয়ে। এই বিনীত ব্যক্তি ইতিমধ্যে তার তাওবা প্রকাশ করেছেন। আল্লাহ তাআলা এই তাওবা কবুল করুন। আমীন।\n\n\nআমি সকল সুন্নি মুসলিম ভাইদের অনুরোধ করছি আল্লাহ তাঁর রাসূল সাল্লাল্লাহু আলাইহি ওয়াসাল্লামের উসিলায় আমাকে ক্ষমা করুন। আমীন।\"\n\n\nআমার ঠিকানা - আবু জাফর মুহিব্বি রেজা মোহাম্মদ মাহবুব আলী কাদরী বরকতী রজভী মুজাদ্দিদী লখনী, জামিয়া মসজিদ বোম্বাই, জিপ কোড ৮। \"\n\n\n[দ্রঃ- মোহাম্মদ আজিজুর রহমান ভাওয়ালপুরী, ফয়সালা মুকাদ্দাস শরিয়াহ কুরআনিয়া, পৃষ্ঠা ৩২-৩৩]\n\n\nমাওলানা মাহবুব আলী খান এবিষয়ে বহুবার মৌখিক ও লিখিত তাওবা করেন যা ১৯৫৫ সালের ১০ জুলাই বোম্বাইয়ের অসংখ্য পত্রিকা \"সুন্নি\" লখনউ থেকে দৈনিক ইনকিলাবে প্রকাশিত হয়েছিল।\n\n\n[মাসিক রেজা ই মুস্তফা, বোম্বাই, আগস্ট ১৯৫৫, পৃষ্ঠা ১৭]\n\n\nআরও বিশদ তথ্যের জন্য পড়ুন ফয়সালা মুকাদ্দামায়ে শরিয়াহ কুরআনিয়া - এই বইটি আটানব্বই পৃষ্ঠার সমন্বয়ে সুগঠিত। আহলে সুন্নাহর একশো উনিশজন আলেম মাওলানা মাহবুব আলী খানের এই \"তাওবা\"-তে স্বাক্ষর করেন। তাঁরা একমত হয়েছিলেন যে মাওলানা মাহবুব আলী খান অনুতপ্ত হয়েছিলেন এবং শরীয়াহ অনুসারে এটি মেনে নিতে হয়েছিল। এতে স্বাক্ষরকারী আলেমদের মধ্যে রয়েছেন:\n\n\nমাওলানা সালিম কাদরী, ইমাম, জামে মসজিদ বানারস।\nফকির আবুল ফাতাহ হাশমত আলী খান সাহেব।\nসাইয়েদ মুহাম্মাদ আশরাফি সাহেব মুফতি মাজাহারুল্লাহ সাহেব।\nমুফতি ই আজম হিন্দ হযরত মুস্তফা রাজা খান আলাইহিরাহমাহ।\nহযরত আল্লামা মাওলানা জাফরউদ্দিন বিহারী আলাইহির রাহমাহ।\n\nআমরা আন্তরিকভাবে আশাবাদী যে, এটি ইমাম আহমদ রেজা খান আলাইহির রহমাহর বিরুদ্ধে একটি ভিত্তিহীন অভিযোগের অবসান ঘটাবে। কারণ এটাই স্পষ্ট যে ইমাম আহমদ রেজা খান ১৩৪০ সালে ইন্তিকাল করেছিলেন এবং মাওলানা মাহবুব আলী খানের সংকলিত এই বইটি *হাদাইক ই বখশীশ খণ্ড-৩* প্রকাশিত হয়েছিল ১৩৪২ সাল। ইমাম আহমদ রেজা খান এই ভুলের সাথে কোনো ভাবেই জড়িত নন, বরং এটি অন্যরা করেছিলেন - যেমনটি উপরে পরিষ্কার করে দেওয়া হয়েছে।"},{"1":"করণীয় ও শেষকথা","2":"করণীয় ও শেষকথাঃ\n\n\nদেওবন্দী মসলক ও তাঁদের সমর্থক ও দোসরদের জন্য উপদেশ হলো, ইমাম আহমদ রেজা খান আলাইহির রাহমা\u0027র বিরুদ্ধে না লেগে তাঁদের নিজস্ব বই যথা \"তাহজির উন নাস\", \"হিফজুল ঈমান\" এবং \"বারহীন এ কাতিয়া\" ইত্যাদি এবং এর মতো আরও শত শত অন্যান্য বইয়ের মধ্যে থাকা ময়লাগুলি সাফ করতে মনোনিবেশ করা উচিত।\n\n\nجَاءَ الْحَقُّ وَزَهَقَ الْبَاطِلُ إِنَّ الْبَاطِلَ كَانَ زَهُوقًا -\n\n\n\"সত্য আগমন করেছে এবং মিথ্যা বিলুপ্ত হয়েছে; এবং নিশ্চয়ই মিথ্যা অপসৃত হওয়ারই ছিলো।\"\n\n\n\nশেষকথাঃ\n\n\nজ্ঞানের রাজ্যে তর্ক ও যৌক্তিক আলোচনা সমালোচনা থাকবে। যেকোনো লেখার আলোচনা সমালোচনার মাধ্যমে লেখকের লিখনী আরো পরিশুদ্ধ ও পরিশীলিত হয়। জ্ঞানের এরুপ সাধনা মনে উদারতা ও চরিত্রে দৃঢ়তা আনতে সক্ষম। কিন্তু সমালোচনা যেন কোনোক্রমেই বিতর্ক উস্কে দিয়ে ঝগড়াটে উৎসাহিত না করে সেদিকে সতর্ক দৃষ্টি রাখতে হবে। তাই আমরা অঙ্গীকারবদ্ধ যে, আমাদের কোনো আলোচনায় বা লেখনীতে আমরা কোনো দীনের খাদেম, আকাবির ওলামায়ে কেরামদের যেন আমাদের দুশমন হিসেবে উপস্থাপন না করি। যত মত তত পথ থাকবেই। কিন্তু তাই বলে আমি আপনার আকাবিরকে আর আপনি আমার আকাবিরদের নিন্দাবাদে দিন কাটালে একদিন নিজেরাই ইতিহাসের আঁস্তাকুড়ে নিক্ষিপ্ত হবো। এরচেয়েও বড় কথা হচ্ছে, আমি যার ভুল ও নিন্দা করার প্রয়াসী হবো, আগে তো তাঁর লেখনীর পুরো না হলেও অর্ধেক লেখনী হলেও পাঠ করা উচিত। আর যে মহৎ স্বত্বা আলা হযরত ইমাম আহমদ রেজা খান আলাইহির রাহমা\u0027কে নিন্দা সমালোচনার লক্ষ্যবস্তু বানানো হয়েছে তাঁর লেখনীর এক দশমাংসও পাঠ করার সুযোগ অবশিষ্ট জীবনেও হবে কিনা সন্দেহ আছে বৈকি! যেখানে সারাবিশ্বের বিভিন্ন খ্যাতনামা বিশ্ববিদ্যালয় ও ইলমী মারকাজসমূহে যুগের শ্রেষ্ঠ স্কলারগণ ইমাম আহমদ রেজা খান এর জীবন ও কর্ম নিয়ে গবেষণা করে প্রায় একশত পিএইচডি অর্জন করেছেন সেখানে একজন ব্যক্তির ফেসবুক লাইভ ভিডিওর বক্তব্য তাঁকে খন্ডন করতে যথেষ্ট তো নয়ই, তাঁর উচ্চ মর্যাদার ক্ষুদ্রাতিক্ষুদ্র ক্ষতি করতেও সমর্থ হবে না। আল্লাহ মাফ করুন, দীনের মুখলিছ খাদিম ও আকাবিরদের সমালোচনা, অশ্রদ্ধা ও নিন্দা নিজের কবুল আমল বরবাদ করে জাহান্নামের আগুনের জ্বালানি হতেই যথেষ্ট। জেনে রাখুন, আকাবিরদের নিন্দায় দিনরাত গুজরান করলে দীন ইসলাম হয়তোবা সাময়িক সমস্যাসঙ্কুল পরিস্থিতির সম্মুখীন হবে, তবে আল্লাহর দীন আল্লাহ নিজেই হেফাজত করবেন। মালিক ও মুনীব আমাদের সহায় হোন। সঠিক বুঝ দান করুন।\n\n\n\n___________________\n\nমূল লেখকঃ\n\nফকির মোহাম্মদ শাকিল কাদরী রিযবী (লন্ডন, যুক্তরাজ্য)\n৮ ই সফর আল মুজাফফার ১৪৩৬, সোমবার ১ ডিসেম্বর ২০১৪খৃঃ।\nমুফতি জাহিদ হুসেন আল-কাদরী মূল লেখাটির নজরে সানি করেছেন।\n\nবাংলা অনুবাদঃ\n\nমুহাম্মদ শাহীদ রিজভী,\nআইনজীবী ও সমাজকর্মী।\nঢাকা, বাংলাদেশ।\n১৬ অক্টোবর, ২০১৯.\n\n"}]