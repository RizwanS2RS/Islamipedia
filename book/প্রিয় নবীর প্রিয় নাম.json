[
    {
        "1": "প্রিয় নবীর প্রিয় নাম",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরুদ শরীফের ফযিলত",
        "2": "      \tরাসূলে আকরাম, নূরে মুজাস্সাম, হুযুর صَلَّی اللهُ عَلَیْہِ وَاٰلِہٖ وَسَلَّم বলেন:\nمَامِنْ عَبْدَيْنِ مُتَحَابَّيْنِ فِي اللهِ يَسْتَقْبِلُ اَحَدُهُما صَاحِبَهُ فَيُصَافِحُه ويُصَلِّيَانِ عَلَى النَّبيِّ صَلَّی اللهُ عَلَیْہِ واٰلہٖ وَسَلَّمَ اِلَّا لَمْ يَفْتَرِقَا حتّٰى يُغْفَر َذ ُنُوْبُهُمَامَا تَقَدَّمَ مِنْهُمَا وَمَا تَأَخَّرَ\n(মুসনদে আবি ইয়া’লা, মুসনদে আনাস বিন মালেক, ৩/৯৫, হাদীস: ২৯৫১)\n      \tঅর্থাৎ আল্লাহ পাকের খাতিরে পরস্পর ভালোবাসা পোষণকারী যখন একে অপরের সাথে মিলিত হয় আর মুসাফাহা করে এবং নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর উপর দরুদে পাক পাঠ করে তখন তারা উভয়ে পৃথক হওয়ার পূর্বে তাদের পূর্ববর্তী ও পরবর্তী গুনাহ ক্ষমা করে দেয়া হয়।\n          প্রিয় ইসলামী ভাইয়েরা! আজ জশনে বেলাদতের মহিমান্বিত রজনী, আজ এমন একটি রজনী যে রজনীতে আসমান এবং জমিন আনন্দে মুখরিত ছিল * আজ এমন একটি রজনী যে রজনীতে জগতে নূর বন্টন করা হয়েছে * আজ এমন একটি রজনী যার প্রভাত উজ্জল\n* অন্ধকার দূরীভূত হয়ে গেছে * আজ এমন একটি রজনী যে রজনীতে কুফরের উপর ভূমিকম্প এসেছে, কায়সার ও কাসরার ভবনগুলো কম্পিত হয়েছে * আজ এমন একটি রজনী যে রজনীতে হযরত জিব্রাইল আমীন عَلَیْہِ السَّلَام  পূর্ব থেকে পশ্চিমে এবং কাবার ছাদে পতাকা উত্তোলন করেন * জমিন ও আসমানে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র খুতবা পাঠ করা হয়েছে * আজ এমন একটি রজনী যে রজনীর প্রভাতে ধরণীর রং পরিবর্তন হয়েছে, ঘুমন্ত নসিব জাগ্রত হয়েছে, ভাগ্য চমকে উঠেছে * আজ সাহায্যকারী নবী صَلَّی اللهُ عَلَیْہِ وَاٰلِہٖ وَسَلَّم’র আগমনের রাত * আজ নিরহ মানবতার প্রতি দয়ালু নবীর صَلَّی اللهُ عَلَیْہِ وَاٰلِہٖ وَسَلَّم’র আগমনের রাত * আজ তার শুভাগমনের রাত যিনি মানবতাকে নফস ও শয়তানের কারাগার থেকে উদ্ধার করতে এসেছেন * আজ তার শুভাগমনের রাত যিনি দয়া ও করুণার দরিয়া প্রবাহিত করতে এসেছেন * আজ তার শুভাগমনের রাত যিনি ঘুমন্তদের জাগ্রত করে, কান্নারতদের হাসাতে এসেছেন * আজ তার শুভাগমনের রাত যিনি পড়ে যাওয়া লোকদের তুলতে, অন্তরকে জীবিত করতে এসেছেন * আজ তার শুভাগমনের রাত যিনি উভয় জগতের মালিক ও মুখতার, পাপিদের সুপারিশকারী, আল্লাহ পাকের হাবীব, মাহবুব, খলীল হয়ে আগমন করেছেন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবীصَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ  অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ে নিন কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শ্রবণ করার পূর্বেও ভালো ভালো নিয়্যত করে নিন! যেমন নিয়্যত করুন! * ইলম অর্জন করার জন্য সম্পূর্ণ বয়ান শুনবো * আদব সহকারে বসবো * বয়ানের মাঝখানে উদাসিনতা থেকে বেঁচে থাকবো * নিজের সংশোধনের জন্য বয়ান শ্রবণ করবো * যা শুনবো তা অন্যের নিকট পৌঁছিয়ে দেয়ার চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে মকবুল কিতাব",
        "2": "      \tনবম শতাব্দীর একজন বুযুর্গ হযরত আল্লামা মুহাম্মদ বিন কাসিম রসসায়ী رَحْمَۃُ اللهِ عَلَیْہِ তিনি তাঁর সময়কার অনেক বড় আলিম আর কাযী (Judge) ছিলেন। তিনি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় নাম সম্পর্কে একটি কিতাব লিখেন যেটার নাম: তাযকিরাতুল মুহিব্বিন’ অনেক সুন্দর কিতাব এবং এই কিতাবটি আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে মকবুলও হয়েছে। একজন বুযুর্গ رَحْمَۃُ اللهِ عَلَیْہِ বলেন: একবার এই সুন্দর কিতাবটি পড়ছিলাম, পড়তে পড়তে আমার ঘুম চলে আসলো, বাহ্যিক চক্ষু বন্ধ হলো, অন্তরের চক্ষু খুলে গেলো, اَلْحَمْدُ لِلّٰه আমার স্বপ্নে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর যিয়ারত নসিব হলো, তিনি এক জায়গায় উপবিষ্ট ছিলেন, সাহাবায়ে কেরাম رَضِیَ اللهُ عَنْہُمْ আশেপাশে উপবিষ্ট ছিলেন, اَلْحَمْدُ لِلّٰه আমি রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর কদম চুম্বন করার সৌভাগ্য অর্জন করলাম, নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم আমাকে সেই মুবারক মজলিসে বসালেন, আমার কাছ থেকে তিলাওয়াতও শুনলেন এবং এই কিতাব অর্থাৎ তাযকিরাতুল মুহিব্বিন’ যেটা  আমার হাতে ছিলো, সেটারও কয়েকটা পৃষ্ঠা শুনলেন, অতঃপর রাসূলে করীম صَلَّی اللهُ عَلَیْہِ وَاٰلِہٖ وَسَلَّم উঠে তাশরিফ নিয়ে গেলেন, যখন আমি ঘুম থেকে জাগ্রত হলাম তখন খুশিতে চোখ দিয়ে অশ্রু ঝরছিল। (তাযকিরাতুল মুহিব্বিন ফি আসমায়ি সায়্যিদিল মুরসালিন, ৪৩ পৃ:)\n\n          سُبْحَانَ الله! কেমন সৌভাগ্যজনক বিষয়! আল্লাহ পাক আমাদেরকেও স্বপ্নে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم নসিব করুক।\n"
    },
    {
        "1": "জাহান্নামের উপযুক্ত ব্যক্তি কিভাবে জান্নাতী হলো?",
        "2": "          প্রিয় ইসলামী ভাইয়েরা! রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর দরবারে মাকবুল এই কিতাবের: ৫২ পৃষ্ঠায় আল্লামা মুহাম্মদ বিন কাসিম রাসসায়ী رَحْمَۃُ اللهِ عَلَیْہِ লিখেন: বনি ইসরাইলের মধ্যে এক ব্যক্তি ছিলো, অনেক গুনাহগার, নেকীর দিকে তো কোনদিন ধাবিতও হয়নি, ব্যস দিনরাত গুনাহের মধ্যেই কাটাতো, সারা জীবন এভাবেই গুনাহের মধ্যে কাটিয়ে দিলো, অবশেষে একদিন তার অন্তিম মূহুর্ত চলে আসলো, হযরত মালাকুল মউত عَلَیْہِ السَّلَام তাশরিফ আনলেন, রুহ কবজ করলেন আর এই গুনাহগার বান্দা মৃত্যুর রাস্তা দিয়ে কবরের সিঁড়ি পারি দিল। ইন্তেকালের পর কেউ তাকে স্বপ্নে অনেক ভালো অবস্থায় দেখলো, অবাক হয়ে জিজ্ঞাসা করলো: এই সৌন্দর্যতা ও মাধুর্যতা, এতো সাজসজ্জা, এতো উচ্চ মর্যাদার অধিকারী তুমি কিভাবে হলে? তুমি তো অনেক গুনাহগার ছিলে? বললো: (জী! আসলেই আমি গুনাহগার ছিলাম কিন্তু) একদিন আমি তাওরাত শরীফ খুললাম, তাতে আল্লাহ পাকের প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর নাম দেখলাম, তাঁর অপরূপ গুণাবলী দেখলাম তখন অধীর ভালোবাসায় তাঁর নাম মুবারক  চুম্বন করলাম আর মাথায় রাখলাম, ব্যস প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নামের প্রতি সেই সম্মান প্রদর্শনের বরকতে আল্লাহ পাক আমার উপর দয়া ও অনুগ্রহ করলেন এবং আমার সমস্ত গুনাহ ক্ষমা করে দিলেন! (তাযকিরাতুল মুহিব্বিন ফি আসমায়ি সায়্যিদিল মুরসালিন, আল ফায়িদাতুছ ছালিছা, ৫২ পৃ:)\n\n          اَلْحَمْدُ لِلّٰه প্রিয় ইসলামী ভাইয়েরা! হে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় নামের প্রতি ভালবাসা পোষণকারী আশিকানে রাসূল! আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কেমন শান...!! اَلْحَمْدُ لِلّٰه *  আল্লাহ পাকের প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم বিপদ আপদ দূরকারী * হাজত রাওয়া (অর্থাৎ প্রয়োজন পূরণকারী) ও * দাফিয়ে বালা (মুসিবত দূরকারী) ও, এগুলো তো নবী করীম صَلَّی اللهُ عَلَیْہِ وَاٰلِہٖ وَسَلَّم এর শান, اَلْحَمْدُ لِلّٰه আমার আল্লাহ তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর নাম মুবারকেও এই মহান মর্যাদা দান করেছেন যে * তাঁর নাম মুবারকের সদকায়ও প্রয়োজন পূরণ হয়ে থাকে * বিপদ দূরীভূত হয় * দুনিয়া তো দুনিয়াই, এখানকার বিপদের কি ক্ষমতা? আমাদের প্রিয় صَلَّی اللهُ عَلَیْہِ وَاٰلِہٖ وَسَلَّم এর নাম মুবারকের এমন শান যে সেটার বরকতে দুনিয়াই নয় * কবরের বিপদও দূরীভূত হয় * হাশরের বিপদও দূরীভূত হয় * কিয়ামতের ভয়াবহতা থেকেও মুক্তি পাওয়া যায় * পুলসিরাতের উপরও সহজতা নসিব হয় এবং * আল্লাহ পাকের দয়ায় নামে মুস্তফার বরকতে গুনাহগার ক্ষমা পেয়ে জান্নাতের হকদারও হয়ে যায়।\n"
    },
    {
        "1": "প্রিয় নাম মুবারকের একটি বিশেষত্ব",
        "2": "          প্রিয় ইসলামী ভাইয়েরা! اَلْحَمْدُ لِلّٰه আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم অনেক উচুঁ শান ওয়ালা, এটাই বাস্তব যে, নবী করীম صَلَّی اللهُ عَلَیْہِ وَاٰلِہٖ وَسَلَّم এর শান ও আযমত, তাঁর গুণাবলী ও বৈশিষ্ট্য গণনা করার মত নয়।\n      \tনবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর অন্যান্য গুণাবলী ও পরিপূর্ণতার কথা কি আর বলবো, আল্লাহ পাক তাঁর প্রিয় নবীকে এতো বেশি নাম ও গুণাবলী দান করেছেন যে, আমরা ঐসব নামগুলো গণনাও করতে পারবো না। নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم এর প্রিয় নামগুলো কী কী? সেগুলোর অর্থ কী? ঐসব সুন্দর সুন্দর নামের সাথে নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم এর কী কী শান বোঝা যায়? এটা তো পরের কথা, ওলামায়ে কেরাম এই বিষয়টি গবেষণা করেছে যে, নবীয়ে পাক, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর নাম মুবারকের সংখ্যা কতো? তো বড় বড় ওলামায়ে কেরামগণ মেহনত করেছেন, নাম মুবারকের সংখ্যা জানার জন্য প্রচেষ্টা চালিয়েছেন তো ৮০০ নাম মুবারক পেয়েছেন...!! কিন্তু উৎসর্গ হোন! এটা গবেষণার শেষ ছিলো না, এটার পরও আরো গবেষণার অবকাশ ছিলো, অবশেষে সায়্যিদি আ’লা হযরত رَحْمَۃُ اللهِ عَلَیْہِ এটার উপর গবেষণা করলেন, তিনি লিখেন: আমি বিভিন্ন কিতাবাদি ও রেওয়ায়েত থেকে নবীয়ে আকদাস صَلَّی اللهُ عَلَیْہِ وَاٰلِہٖ وَسَلَّم এর ১৪০০ নাম পেয়েছি, আরও বলেন: (এগুলো তা যা আমার ইলমে এসেছে, নতুবা) রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর নাম মুবারক গণনা করা অসম্ভব।\n(ফাতাওয়ায়ে রযবীয়্যা, ২৮/৩৬৬ পৃ: সামান্য পরিবর্তন সহকারে)\n\n          سُبْحَانَ الله! এটা তো এখনো নাম মুবারকের গণনার বিষয় * আল্লাহ পাক তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর কতটি নাম দান করেছেন? আমাদের মতো সাধারণ লোক তো তা গণনাও করতে পারবো না * অতঃপর সেই নাম মুবারক সমূহের অর্থ কী? * এসবের মধ্যে নবী করীম صَلَّی اللهُ عَلَیْہِ وَاٰلِہٖ وَسَلَّم এর কি কি শানের বর্ণনা রয়েছে? * এছাড়াও নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর গুণাবলী ও মহত্ব কি কি? সেগুলো কে গণনা করতে পারবে?\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "খোদার নামে নাম তোমার",
        "2": "          প্রিয় ইসলামী ভাইয়েরা! এখানে একটি বিষয়ে একটু মনযোগ দিন! আমারও নাম আছে, নাম আপনারও নাম আছে, পৃথিবীতে প্রত্যেক লোকের, প্রতিটি জিনিসের কোন না কোন নাম তো থাকেই কিন্তু চিন্তার বিষয় হলো আমার নামের কি কোন বিশেষত্ব আছে? যেমন কোন ব্যক্তির নাম যায়েদ, সেই ব্যক্তির নাম যায়েদ হওয়ার ব্যাপারে কি কোন বিশেষত্ব থাকতে পারে? না..!! ছোটবেলায় মাতা পিতা তার নাম যায়েদ রেখে দিয়েছিলো তো সেই নাম এখনো পর্যন্ত বলে আসছে কিন্তু উৎসর্গ হোন! আমার আক্বা ও মাওলা, রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর কেমন শান, আল্লাহ পাক প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে অসংখ্য নাম দান করেছেন, তার সাথে সাথে সেই পবিত্র নামের মধ্যে নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর এমন বিশেষত্বও দান করেছেন যে, রাসূলে পাক صَلَّی اللهُ عَلَیْہِ وَاٰلِہٖ وَسَلَّم তাঁর নাম মুবারকের দিক দিয়েও উপমাহীন। নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর নাম মুবারকের বিশেষত্বও যদি গণনা করা হয় এই বিশেষত্বও আমাদের বিবেক ও বুদ্ধি থেকে অনেক উপরে থাকবে। উদারহণ স্বরুপ আমি আপনাদের সামনে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সুন্দর সুন্দর নাম মুবারকের মধ্য থেকে শুধুমাত্র একটি বিশেষত্ব পেশ করছি: অনেক বড় বুযুর্গ কাযী আয়ায মালেকী رَحْمَۃُ اللهِ عَلَیْہِ বলেন: আমার মাহবুব صَلَّی اللهُ عَلَیْہِ وَاٰلِہٖ وَسَلَّم এর যেই অসংখ্য নাম রয়েছে, ঐসব নামের মধ্যে ৩০টি নাম হলো তা যা মূলত আল্লাহ পাকের নাম কিন্তু আল্লাহ পাক তা তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم কেও দান করেছেন। (আল মাওয়াহিবুল লাদুনিয়া, ১/৩৬৫)\n"
    },
    {
        "1": "আসমাউল হুসনার প্রকাশস্থল",
        "2": "          প্রিয় ইসলামী ভাইয়েরা! আল্লাহ পাকের সুন্দর সুন্দর নামক মুবারকের মধ্যে এমন ৩০টি নাম রয়েছে যা মূলত আল্লাহ পাকের নাম আর সেই নামগুলোই আল্লাহ পাক তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم কে দান করেছেন * অর্থাৎ রউফ আল্লাহ পাকের নাম, হুযুর নবী করীম صَلَّی اللهُ عَلَیْہِ وَاٰلِہٖ وَسَلَّم কেও রউফ বলা যাবে * রহীম আল্লাহ পাকের নাম, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم কেও রহীম বলা যাবে * আলীম আল্লাহ পাকেরও নাম আর সেটা হুযুর নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم কেও বলা যাবে\n* মোটকথা আল্লাহ পাকের এমন ৩০টি নাম রয়েছে যা রাসূলে পাক\nصَلَّی اللهُ عَلَیْہِ وَاٰلِہٖ وَسَلَّم কে দান করেছেন।\n      \tওলামায়ে কেরামগণ বলেন: আল্লাহ পাকের যেসব আসমাউল হুসনা রয়েছে, মানে আল্লাহ পাকের গুণবাচক ৯৯ নাম যা কুরআন ও হাদীসে উল্লেখ রয়েছে, সেগুলো আল্লাহ পাকের নাম, ঐসব গুণাবলী আল্লাহ পাকের, যদিওবা ঐসব নাম অন্য কারো জন্য বলা যাবে না কিন্তু আল্লাহ পাক ঐসব আসমাউল হুসনার মাযহার (তথা নমুনা ও নিদর্শন) তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم কে বানিয়ে দিয়েছেন।\n(আল হাকীকাতুল মুহাম্মদীয়া, আল কিসমুছ ছানী, ১৭১ সারাংশ)\n\n          প্রিয় ইসলামী ভাইয়েরা! আল্লাহ পাক তাঁর প্রিয় হাবীব, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم কে অসংখ্য নাম দান করেছেন * অতঃপর তার সাথে সাথে নবীয়ে করীম صَلَّی اللهُ عَلَیْہِ وَاٰلِہٖ وَسَلَّم কে সেই নামসমূহের সাথে বিশেষত্ব দ্বারাও ধন্য করেছেন * আল্লাহ পাকের আসমাউল হুসনা তথা গুণবাচক নাম, তার মধ্যে ৩০টি নাম তো তা যা আল্লাহ পাক তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم কে দান করেছেন * অতঃপর আল্লাহ পাকের যে ৯৯ আসমাউল হুসনা রয়েছে, আল্লাহ পাক সেই ৯৯টি পবিত্র নামের মাযহার (তথা পরিপূর্ণ নমুনা) তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم কে বানিয়ে দিয়েছেন।\n      \tএগুলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নাম মুবারকের কিছু বিশেষত্ব ছিলো, এখন আসুন! রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর কিছু সুন্দর সুন্দর নাম ও সেগুলোর গুরুত্ব ও ব্যাখ্যা শুনে নিই।"
    },
    {
        "1": "পবিত্র নাম: মুহাম্মদ",
        "2": "      \tআল্লাহ পাক কুরআনে করীমে বলেন:\nوَ مَا مُحَمَّدٌ اِلَّا رَسُوْلٌ\n(পারা: ৪, সূরা আল ইমরান, আয়াত: ১৪৪)            কানযুল ঈমান থেকে অনুবাদ: আর মুহাম্মদ তো একজন রাসূল।\n\n      \tএই আয়াতে করীমায় রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর ২টি নাম মুবারকের বর্ণনা করা হয়েছে: (১) মুহাম্মদ (২) রাসূল।\n      \tরাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর মুহাম্মদ নাম মুবারকটি সবচেয়ে বেশি প্রসিদ্ধ, অনেক মহত্ব ও বরকত সম্পন্ন নাম। এই পবিত্র নামের যদি ব্যাখ্যা করা হয় তবে পুরো বয়ানই এটার উপর হতে পারে, ওলামায়ে কেরাম এই পবিত্র নামের বরকতের উপর পুরো কিতাব লিখে দিয়েছেন। এখানে সংক্ষিপ্ত আকারে এই নাম মুবারক সম্পর্কিত একটি মাদানী ফুল গ্রহণ করে নিন!\n"
    },
    {
        "1": "মুহাম্মদ নামের অর্থ",
        "2": "      \tকাযী আয়ায মালেকী رَحْمَۃُ اللهِ عَلَیْہِ বলেন: প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ২টি মুবারক নাম আহমদ ও মুহাম্মদ উভয়টি হামদ শব্দ থেকে উৎপত্তি হয়েছে আর এবং এর মধ্যে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর ২টি শান বর্ণনা করা হয়েছে, আহমদ শব্দের অর্থ: اَجَلُّ مَنْ حَمِدَ অর্থাৎ (আজ পর্যন্ত যারা যারা আল্লাহ পাকের প্রশংসা করেছে, মানুষ হোক বা ,জ্বিন, বা ফেরেশতা, যমিন ও আসমানে পাওয়া যায় এরকম যেকোন সৃষ্টি, বৃক্ষ, পাতা, পশু. পাখি, সমস্ত জিনিসই আল্লাহ পাকের হামদ করে থাকে, এসবের মধ্যে) সবচেয়ে বেশি আল্লাহ পাকের প্রশংসা করেছেন যেই ব্যক্তি, তিনি হলেন আমাদের নবী আহমদে মুজতবা صَلَّی اللهُ عَلَیْہِ وَاٰلِہٖ وَسَلَّم ।\n      \tএমনিভাবে মুহাম্মদ নামের অর্থ: اَفْضَلُ مَنْ حُمِدَ  অর্থাৎ (আজ পর্যন্ত যার যার প্রশংসা করা হয়েছে, যেই যেই ধরনের প্রশংসা করা হয়েছে, তাদের মধ্যে) সবচেয়ে বেশি যেই মনীষীর প্রশংসা করেছে, তাকে মুহাম্মদ বলে। (কিতাবুশ শিফা, আল বাবুছ ছালিছ, অংশ: ১, পৃ: ১৭৬)\n      \tআরও বলেন: ব্যস প্রতীয়মান হলো: সবচেয়ে বেশি প্রশংসাকারী আমার মাহবুব, সমগ্র জগতের মধ্যে সবচেয়ে বেশি যার প্রশংসা করা হয়েছে তিনিও আমার আক্বা, কিয়ামতের দিন লিওয়ায়ুল হামদ (অর্থাৎ প্রশংসার পতাকা) ও তাঁকে দান করা হবে, মকামে মাহমুদও তাঁকে দান করা হবে, অতঃপর কিয়ামতের দিন পূর্বাপর সবাই নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রশংসা করবে, কিয়ামতের দিন রাসূলে করীম صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের এমন প্রশংসা করবেন যে, কখনো কেউ এরকম প্রশংসা করেনি, অতএব, তিনিই আমার মাহবুব صَلَّی اللهُ عَلَیْہِ وَاٰلِہٖ وَسَلَّم যাকে মুহাম্মদ ও আহমদ বলা যায়। (কিতাবুশ শিফা, আল বাবুছ ছালিছ, অংশ: ১, পৃ: ১৭৭)\n"
    },
    {
        "1": "সবার ভরসা হলো নামে মুহাম্মদ",
        "2": "      \tমাওয়াহিবুল লাদুনিয়া কিতাবে রয়েছে: আল্লাহ পাক যখন আরশে আযম সৃষ্টি করলেন তখন আরশের উপর আল্লাহ পাকের মহত্বের কারণে কম্পন সৃষ্টি হয়েছিলো, আরশ কাঁপছিলো, অতঃপর সেটার উপর لَا اِلٰهَ اِلَّا اللهُ লিখে দেয়া হলো, এতে আরশের কম্পন আরও বেড়ে গেলো, আরও বেশি কাঁপতে লাগলো, এখন সেটার উপর مُحَمَّدٌ رَّسُوْ لُ الله লিখে দেয়া হলো, রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর নাম মুবারকের বরকত ছিলো যে, আরশে আযমের সেই কম্পন দূরীভূত হলো, আরশে আযম শান্ত হয়ে গেলো। (মাওয়াহিবুল লাদুনিয়া, আল মাকসাদুল খামিস, ২/৩৮৮ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "(২) পবিত্র নাম: আর রাসূল",
        "2": "          প্রিয় ইসলামী ভাইয়েরা! নবী করীম صَلَّی اللهُ عَلَیْہِ وَاٰلِہٖ وَسَلَّم এর একটি প্রিয় নাম হলো আর রাসূল। পরিভাষায় রাসূল সেই নবীকে বলে যিনি নতুন শরীয়ত নিয়ে এসেছেন। যেমন হযরত মূসা عَلَیْہِ السَّلَام নবীও, রাসূলও তাঁর উপর তাওরাত শরীফ নাযিল করা হয়েছে, একইভাবে আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم নবীও, রাসূলও কেননা নবী করীম صَلَّی اللهُ عَلَیْہِ وَاٰلِہٖ وَسَلَّم এর আগমনের দ্বারা পূর্ববর্তী সমস্ত শরীয়ত রহিত হয়ে গেছে, রাসূলে করীম صَلَّی اللهُ عَلَیْہِ وَاٰلِہٖ وَسَلَّم কে নতুন শরীয়ত দান করা হয়েছে।\n\nপ্রিয় নবী صَلَّی اللهُ عَلَیْہِ وَاٰلِہٖ وَسَلَّم এর শানে রিসালাত\n          প্রিয় ইসলামী ভাইয়েরা! দুনিয়াতে নবী ও রাসূল কতজন তাশরিফ এনেছেন, আমরা তাঁদের সংখ্যা নির্ধারণ করতে পারবো না, অবশ্য! ওলামায়ে কেরাম এরকম বলেছেন যে, প্রায় ১ লক্ষ ২৪ হাজার নবী তাশরিফ এনেছেন, তার মধ্যে ৩১৩জন রাসূল। এখন মাথায় প্রশ্ন আসতে পারে যে, রাসূল মোট ৩১৩জন তো প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নাম মুবারক আর রাসূল কিভাবে হতে পারে? রাসূল তো ৩১৩জন, তাঁদের সকলের নাম আর রাসূল হতে পারে? কিন্তু আপনি কুরআনে করীম পাঠ করুন! সূরা ফাতেহা থেকে নাস পর্যন্ত পড়ে নিন! কুরআনে করীমে যেখানে যেখানে শুধুমাত্র আর রাসূল এসেছে, সেটার সাথে কারো নাম উল্লেখ করা হয়নি তবে এর দ্বারা উদ্দেশ্য হলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم, যদি অন্য কোন নবীর আলোচনা করা হতো তবে সেটার সাথে তাঁর নামও উল্লেখ করা হতো, অর্থাৎ যখন শুধুমাত্র আর রাসূল শব্দটি বলা হবে তখন সেটা দ্বারা উদ্দেশ্য রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ই হবেন। (তাফসীরে নঈমী, পারা: ৩, সূরা আলে ইমরান, আয়াতের পাদটিকা: ৮১, ৩/৫৯১) কারণটা কি? এটার কারণ হলো এটা যে, আল্লাহ পাক তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم কে এমন রাসূল বানিয়েছেন তো উপমাহীন অতুলনীয় করে বানিয়েছেন।\n      \tওলামায়ে কেরাম কুরআনে ও হাদীসের আলোকে পরিষ্কারভাবে লিখেছেন যে, মূলত যাকে রাসূল বানানোর ছিলো, তিনি হলেন আমাদের নবী صَلَّی اللهُ عَلَیْہِ وَاٰلِہٖ وَسَلَّم, মূলত যাকে নবুয়তের মুকুট দান করার ছিলো তিনি হলেন আমাদের নবী, রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ব্যতীত যাদেরকে নবুয়ত দান করা হয়েছে, যাদেরকে রিসালাতও দান করা হয়েছে, নবুয়ত তাদের জন্যও মৌলিক, রিসালাত তাদেরও সত্য কিন্তু তাদেরকে নবুয়ত ও রিসালাতের মুকুট পরিধান করানো হয়েছে একমাত্র আমাদের আক্বা ও মাওলা, নবী করীম صَلَّی اللهُ عَلَیْہِ وَاٰلِہٖ وَسَلَّم এর সদকায়। দেখুন!\n      \tকুরআনে করীমে আল্লাহ পাক ইরশাদ করেন:\nوَ اِذْ اَخَذَ اللّٰہُ مِیْثَاقَ               কানযুল ঈমান থেকে অনুবাদ: আর স্মরণ করুন! যখন আল্লাহ অঙ্গিকার নিয়েছিলেন\n\n    \tকাদের কাছ থেকে ওয়াদা নিয়েছেন?\nالنَّبِیّٖنَ                                                                           কানযুল ঈমান থেকে অনুবাদ: নবীগণের কাছ থেকে\n\n    \tকি ওয়াদা নিয়েছেন?\nلَمَاۤ اٰتَیْتُکُمْ مِّنْ کِتٰبٍ وَّ حِکْمَۃٍ                         কানযুল ঈমান থেকে অনুবাদ: ‘আমি তোমাদেরকে যে কিতাব ও হিকমত প্রদান করবো।\n\n    \tএরপর কি হবে?\nثُمَّ جَآءَکُمْ رَسُوْلٌ مُّصَدِّقٌ لِّمَا مَعَکُمْ   কানযুল ঈমান থেকে অনুবাদ: অতঃপর তাশরিফ আনবেন তোমাদের নিকট রাসূল যিনি তোমাদের কিতাবগুলোর সত্যায়ন করবেন।\n\n      \tএখন আল্লাহ পাক ঐসকল নবী ও রাসূলদের কাছ থেকে অঙ্গিকার নিয়েছেন যে,\nلَتُؤْمِنُنَّ بِہٖ وَ لَتَنْصُرُنَّہٗ ؕ قَالَ ءَاَقْرَرْتُمْ وَ اَخَذْتُمْ عَلٰی ذٰلِکُمْ اِصْرِیْ ؕ قَالُوْۤا اَقْرَرْنَا ؕ قَالَ فَاشْہَدُوْا وَ اَنَا مَعَکُمْ مِّنَ  الشّٰہِدِیْنَ\n(পারা: ৩,সূরা আলে ইমরান, আয়াত: ৮১)  কানযুল ঈমান থেকে অনুবাদ: তখন তোমরা নিশ্চয় নিশ্চয় তাঁর উপর ঈমান আনবে এবং নিশ্চয়  নিশ্চয় তাঁকে সাহায্য করবে। ইরশাদ করলেন, তোমরা কি স্বীকার করলে এবং এই সম্পর্কে আমার গুরুদায়িত্ব গ্রহণ করলে? সবাই আরয করলো, আমরা স্বীকার করলাম। ইরশাদ করলেন, তবে (তোমরা) একে অপরের সাক্ষী হয়ে যাও এবং আমি নিজেই তোমাদের সাথে সাক্ষী রইলাম।\n\n           এই আয়াতে করীমার ব্যাখ্যায় তাফসীরে নঈমীর মধ্যে রয়েছে: সমস্ত নবীগণ রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর প্রতিনিধি এবং অনন্তকাল থেকে রাসূলে করীম صَلَّی اللهُ عَلَیْہِ وَاٰلِہٖ وَسَلَّم সকলের মূল। সুফিয়ায়ে কেরামগণ বলেন: নবীয়ে পাক صَلَّی اللهُ عَلَیْہِ وَاٰلِہٖ وَسَلَّم রাসূলে হাকীকি, বাকি অন্যান্য সমস্ত আম্বিয়ায়ে কেরাম عَلَیْهِمُ السَّلَام তাঁর অনুসারী, এজন্য সমস্ত আম্বিয়ায়ে কেরামদের عَلَیْهِمُ السَّلَام কাছ থেকে তাঁর নবুয়তের স্বীকারোক্তি নেয়া হয়েছে, এটা থেকে বোঝা যায়; রাসূলে করীম صَلَّی اللهُ عَلَیْہِ وَاٰلِہٖ وَسَلَّم সমস্ত নবীদের নবী। (তাফসীরে নঈমী, পারা: ৩, সূরা আলে ইমরান, আয়াতের পাদটীকা: ৮১, ৩/৫৯৬)\n\n          اَلله! اَلله! এটাই হলো আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর শানে রিসালাতে অদ্বিতীয়তা...!! নবী আরো অনেক রয়েছেন, রাসূলও আরো অনেক রয়েছেন কিন্তু আমাদের আক্বা ও মাওলা صَلَّی اللهُ عَلَیْہِ وَاٰلِہٖ وَسَلَّم সেই মহান নবী ও রাসূল যেসব নবীদের নবুয়ত এবং যেসব রাসূলদেরকে রিসালাত দান করা হয়েছে, সেই নবুয়ত ও রিসালাত ছিলো একদম সত্য ও আসলী কিন্তু রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর সদকায় দান করা হয়েছে, এজন্য নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم কে বিশেষত্বের সাথে আর রাসূল বলা হয়ে থাকে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পবিত্র নাম: রউফ ও রহীম",
        "2": "          প্রিয় ইসলামী ভাইয়েরা! পারা: ১১, সূরা তাওবা, আয়াত: ১২৮ এর মধ্যে আল্লাহ পাক তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর ২টি নাম মুবারক উল্লেখ করেছেন, ইরশাদ হচ্ছে:\nبِالْمُؤْمِنِیْنَ رَءُوْفٌ رَّحِیْمٌ\n(পারা: ১১, সূরা তাওবা: ১২৮)                 কানযুল ঈমান থেকে অনুবাদ: মুসলমানদের উপর পূর্ণ দয়ার্দ্র, দয়ালু।\n\n          سُبْحَانَ الله! প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কেমন শান...!! রউফও আল্লাহ পাকের নাম, রহীমও আল্লাহ পাকের নাম এবং আল্লাহ তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর সম্মান বৃদ্ধি করার জন্য এই দুইটি নাম নবী করীম صَلَّی اللهُ عَلَیْہِ وَاٰلِہٖ وَسَلَّم কে দান করেছেন।\n"
    },
    {
        "1": "রউফ ও রহীমের অর্থ",
        "2": "      \tপ্রসিদ্ধ মুফাসসিরে কুরআন, মুফতি আহমদ ইয়ার খান رَحْمَۃُ اللهِ عَلَیْہِ বলেন: রউফ এর অর্থ: কষ্ট ও বিপদ দূরকারী এবং রহীম এর অর্থ হলো: অনুগ্রহকারী এবং উপকারী জিনিস দানকারী।\n(তাফসীরে নঈমী, পারা: ১১, সূরা তাওবা, আয়াতের পাদটীকা: ১২৮, ১১/১৫৩ পৃ: সামান্য পরিবর্তন)\n           অর্থাৎ আল্লাহ পাক বলেন: নবী করীম صَلَّی اللهُ عَلَیْہِ وَاٰلِہٖ وَسَلَّم মুমিনদের উপর রউফ ও রহীম তো বোঝা গেলো, রাসূলে করীম صَلَّی اللهُ عَلَیْہِ وَاٰلِہٖ وَسَلَّم তাঁর গোলামদের মুসিবত দূর করেন, বিপদে, পেরেশানীতে, কঠিন সময়ে তাদেরকে সাহায্য করেন আর সাথে সাথেই অনুগ্রহ করে তাদেরকে উপকারী জিনিস দানও করেন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পবিত্র নাম: উম্মী",
        "2": "      \tআমাদের নবী صَلَّی اللهُ عَلَیْہِ وَاٰلِہٖ وَسَلَّم এর একটি প্রিয় নাম হলো: উম্মী। খুবই প্রসিদ্ধ ও পরিচিত নাম, কুরআনে করীমেও প্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর এই মুবারক নামটি এসেছে। আল্লাহ পাক বলেন:\nاَلَّذِیْنَ یَتَّبِعُوْنَ الرَّسُوْلَ النَّبِیَّ الْاُمِّیَّ\n(পারা: ৯, সূরা আ’রাফ, আয়াত: ১৫৭)                কানযুল ঈমান থেকে অনুবাদ: ঐসব লোক, যারা দাসত্ব করবে এ রাসূল, পড়াবিহীন অদৃশ্যের সংবাদদাতার।\n      \tউম্মী শব্দের সাধারণ অর্থ হলো: পড়াবিহীন। অর্থাৎ ঐ ব্যক্তি যে দুনিয়াতে কারো কাছ থেকে পড়া, লিখা শিখেনি। এটা খুবই অনন্য বিষয়, পড়া না থাকা, লেখাপড়া না থাকা আমাদের পক্ষে তো দোষের অথচ উম্মী হওয়াটা আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অনেক বড় শান, এই একটি নামের মধ্যে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর কেমন কেমন শান বিদ্যমান রয়েছে, আসুন শ্রবণ করি:\n"
    },
    {
        "1": "অতুলনীয় ও উপমাহীন নবী",
        "2": "      \tহিজরীর সপ্তম শতাব্দির মনীষী হযরত আল্লামা ফখরুদ্দীন হাররালী رَحْمَۃُ اللهِ عَلَیْہِ বলেন: উম্মী শব্দটির অর্থ হলো আল্লাহ পাক সমস্ত মানুষকে যেই প্রকৃতির উপর সৃষ্টি করেছেন, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে একেবারে আলাদা, অতুলনীয় ও দৃষ্টান্তহীন প্রকৃতিতে সৃষ্টি করেছেন।\n(ইবদাউল খফা ফি শরহে আসমাউল মুস্তফা, ইসমুহুল উম্মী, ২৪৮ পৃ:)\n\n      \tউদ্দেশ্য এটা যে, এই পৃথিবীতে যত লোক আসবে, সকলের প্রকৃতিতে (Nature) লেখা পড়া রাখা হয়েছে, আপনি হয়তো আপনার পরিবারে দেখেছেন যে, বাচ্চা যখন কথা বলা শুরু করে, জিনিসপত্র দেখা ও বুঝতে শুরু করে তখন অনেক বেশি প্রশ্ন করে থাকে, এটা এই বিষয়ের প্রমাণ যে, এই দুনিয়াতে প্রত্যেকের প্রকৃতির মধ্যে শেখা বিষয়টা রাখা হয়েছে, যেই দুনিয়াতে আসে, সে এখানে শেখা ও বোঝার চেষ্টা করে থাকে কিন্তু উৎসর্গ হোন! এটা আমার ও আপনার আক্বা অতুলনীয় ও উপমাহীন নবী صَلَّی اللهُ عَلَیْہِ وَاٰلِہٖ وَسَلَّم এর এক অনন্য প্রকৃতি যে, আল্লাহ পাক তাঁর প্রকৃতি মুবারকের মধ্যে শেখার বিষয়টি রাখেননি বরং শেখানোর বিষয়টি রেখেছেন।"
    },
    {
        "1": "আমার আক্বা প্রত্যেক দিক দিয়ে অতুলনীয়",
        "2": "          اَللهُ اَكْبَرُ! আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কেমন শান, আল্লাহ পাক তাঁকে অসংখ্য শান দান করেছেন এবং প্রতিটি শানের মধ্যে দৃষ্টান্তহীন করে রেখেছেন * আল্লাহ পাক তাঁকে বাশার বানিয়েছেন তো উপমাহীন করে বানিয়েছেন * আল্লাহ পাক তাঁকে নবী বানালেন তো নবীদের সুলতান বানিয়ে দিলেন * আল্লাহ পাক তাঁকে নূর বানিয়েছেন, তো নূরের সৃষ্টি আরো রয়েছে, ফেরেশতারা সকলেই নূরী মাখলুক কিন্তু মেরাজের ঘটনার দিকে একটু দৃষ্টি দিন, এক নূর হলেন  হযরত জিব্রাইল عَلَیْہِ السَّلَام, একটি নূর আমার ও আপনার নবী আক্বা صَلَّی اللهُ عَلَیْہِ وَاٰلِہٖ وَسَلَّم, সিদরাতুল মুনতাহায় পৌঁছে হযরত জিব্রাইল عَلَیْہِ السَّلَام আরয করলেন, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! এখান থেকে এক কদম সামনে অগ্রসর হলে আমার পাখা জ্বলে যাবে, একটু মনযোগ দেয়ার স্থান, জিব্রাইল عَلَیْہِ السَّلَام ও নূর, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ও নূর, একটি হলো ঐ নূর যেটা সামনে এক কদম অগ্রসর হলে জ্বলে যাবে, আরেকটি হলো ঐ নূর ‍মুবারক যেটা সামনে অগ্রসর হলে শরীর মুবারকে পরিহিত কাপড়েরও কিছু হয় না। প্রতীয়মান হলো; আল্লাহ পাক তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم কে নূর বানিয়েছেন তো সেই নূরও অতুলনীয় করে বানিয়েছেন * আর শান দেখুন! দুনিয়াতে প্রত্যেককে যেই প্রকৃতির উপর সৃষ্টি করা হয়েছে, আল্লাহ পাক তাঁর হাবীব صَلَّی اللهُ عَلَیْہِ وَاٰلِہٖ وَسَلَّم কে প্রকৃতির দিক দিয়েও সবার চেয়ে ভিন্ন দান করেছেন, সকলের প্রকৃতির মধ্যে শেখা রেখেছেন, প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর প্রকৃতির মধ্যে শানে উম্মীয়্যত রেখেছেন তিনি কারো কাছ থেকে শিখেন না, সবাইকে শিখিয়ে থাকেন।\n"
    },
    {
        "1": "পবিত্র নাম উম্মী ও ইলমে গাইবে মুস্তফা",
        "2": "          প্রিয় ইসলামী ভাইয়েরা! আমাদের আক্বা ও মাওলা, রাসূলে করীম صَلَّی اللهُ عَلَیْہِ وَاٰلِہٖ وَسَلَّم উম্মী। আল্লামা ফখরুদ্দীন হাররালী رَحْمَۃُ اللهِ عَلَیْہِ এই আয়াতের ব্যাখ্যায় আরও একটি মাদানী ফুল দিয়েছেন, তিনি বলেন: (উম্মী শব্দের অর্থ: পড়াবিহীন অর্থাৎ কোন সাধারণ লোকের জন্য যখন উম্মী শব্দটি বলা হবে তখন সেটার অর্থ হবে: অশিক্ষিত। কিন্তু) আমাদের আক্বা ও মাওলা, নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم এর হকে যখন এই শব্দটি বলা হবে তখন সেটার অর্থ (অশিক্ষিত হবে না বরং সেটার অর্থ) হবে: یُقْرِئُہُ اللہُ مَا کَتَبَہٗ بِیَدِہٖ  অর্থাৎ ঐসব বিষয় যা আল্লাহ পাক তাঁর আপন কুদরতি হাতে অনাদি কালে লিখেছিলেন, যাকে আল্লাহ পাক সেগুলো শিখিয়ে/ পড়িয়ে প্রেরণ করেছেন, তাকে উম্মী বলা হয়।\n(ইবদাউল খফা ফি শরহে আসমাউল মুস্তফা, ইসমুহুল উম্মী, ২৪৯ পৃ:)\n"
    },
    {
        "1": "প্রতিটি জিনিস আলোকিত হয়ে গেলো",
        "2": "      \tসাহাবীয়ে রাসূল হযরত মুআয বিন জাবাল رَضِیَ اللهُ عَنْہُ বলেন: একবার ফজরের সময় ছিলো, প্রিয় নবী صَلَّی اللهُ عَلَیْہِ وَاٰلِہٖ وَسَلَّم স্বাভাবিক স্বভাবের পরিপন্থি কিছুটা দেরী করে তাশরিফ আনলেন, ফজরের নামায পড়ালেন, অতঃপর বললেন: আমি রাতে উঠলাম, নফল আদায় করলাম, নামাযের মাঝে আমার ঘুম এসে গেলো তো স্বপ্নের মধ্যে আমি আমার আল্লাহকে ‍খুবই সুন্দর রূপে দেখলাম, আমি দেখলাম যে, আল্লাহ পাক আপন (কুদরতী) হাত মুবারক (তাঁর শান অনুযায়ী) আমার উভয় কাঁধের মাঝখানে রাখলেন এমনকি আমি সেটার শীতলতা আমার বক্ষের মধ্যে অনূভব করলাম, ব্যস দয়ালু প্রতিপালকের (তাঁর শান অনুযায়ী) (কুদরতী) হাত মুবারক আমার বুকের উপর রাখা মাত্রই, আমার অবস্থা এমন হয়ে গেলো যে فَتَجَلّیٰ لِیْ کُلُّ شَیْءٍ وَ عَرَفْتُ ব্যস আমার জন্য প্রতিটি জিনিস আলোকিত হয়ে গেলো আর  আমি তাঁকে চিনে নিয়েছি। (তিরমিযী, কিতাব তাফসীরুল কুরআন, ৭৪৭ পৃ:, হাদীস: ৩২৩৫) একটি রেওয়ায়েতের মধ্যে রয়েছে: فَعَلِمْتُ مَا فِی السَّمٰوٰتِ وَمَا فی  الْاَرْضِ ব্যস আমি জেনে নিয়েছি যা কিছু যমিনে ও যা কিছু আসমানে রয়েছে।\n(তিরমিযী, কিতাব তাফসীরুল কুরআন, ৭৪৬ পৃ:, হাদীস: ৩২৩৩)\n\n          سُبْحَانَ الله! এটা হলো আক্বা صَلَّی اللهُ عَلَیْہِ وَاٰلِہٖ وَسَلَّم এর উম্মী হওয়ার শান...!! নবী করীম صَلَّی اللهُ عَلَیْہِ وَاٰلِہٖ وَسَلَّم সেই মহান মর্যাদার অধিকারী যিনি শেখার জন্য নয় বরং শিখানোর জন্য তাশরিফ এনেছেন, তাঁর কিছুক্ষণ সময়ে অর্জিত হওয়া ইলমের অবস্থা হলো এই যে, যমিন ও আসমানের প্রতিটি বস্তু তাঁর জন্য আলোকিত হয়ে গেলো তাহলে একটু চিন্তা করে দেখুন! সারা জীবনের ইলমের কি অবস্থা হবে..!!\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অনন্য জ্ঞান মুবারক",
        "2": "      \tহযরত হুযায়ফা رَضِیَ اللهُ عَنْہُ সাহাবীয়ে রাসূল, তিনি বলেন: একদিন প্রিয় নবী صَلَّی اللهُ عَلَیْہِ وَاٰلِہٖ وَسَلَّم আমাদের মাঝে দাঁড়ালেন আর বয়ান শুরু করলেন, তিনি আমাদেরকে সবকিছু বললেন, এমনকি কিয়ামত সংঘটিত হওয়া সমস্ত ঘটনা বলে দিলেন।\n      \tহযরত হুযায়ফা رَضِیَ اللهُ عَنْہُ বলেন: যেমনটি কোন মানুষ বহু পুরোনো পরিচিত লোককে দেখলে তার হঠাৎ মনে হয় তাকে যেনো আমি কোথাও দেখেছি, এরপর কিছুক্ষণ গভীর চিন্তাভাবনা করার পর মনে পড়ে যায়, এই ঘটনার পর আমার এই অবস্থা হয়েছিলো, আমি যখনই কোন নতুন বিষয়াদি দেখতাম তখন আমার মনে হতো এগুলো আমি কোথাও যেনো শুনেছি, অতঃপর যখন একটু চিন্তা করে দেখি তখন স্মরণ হয় যে! ঐদিন রাসূলে করীম صَلَّی اللهُ عَلَیْہِ وَاٰلِہٖ وَسَلَّم এই বিষয়টিও আমাদের বলেছিলেন।\n(মুসলিম, কিতাবুল ফিতন ওয়া আশরাতিস সাআত, ১১০৭ পৃ:, হাদীস: ২৮৯১ সারাংশ)\n"
    },
    {
        "1": "তিনটি চমৎকার নাম",
        "2": "          প্রিয় ইসলামী ভাইয়েরা! প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সুন্দর সুন্দর নাম মুবারক আলোচনা করতে গিয়ে আল্লাহ পাক পবিত্র কুরআনে করীমে বলেন:\nیٰۤاَیُّہَا النَّبِیُّ  اِنَّاۤ  اَرْسَلْنٰکَ شَاہِدًا وَّ مُبَشِّرًا وَّ  نَذِیْرًا\n (পারা: ২২, সূরা আহযাব, আয়াত: ৪৫)         কানযুল ঈমান থেকে অনুবাদ: হে অদৃশ্যের সংবাদদাতা (নবী)! নিশ্চয় আমি আপনাকে প্রেরণ করেছি, ‘উপস্থিত’ ‘পর্যবেক্ষণকারী’ (হাযির-নাযির) করে, সুসংবাদদাতা এবং সতর্ককারীরূপে।\n      \tরাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর এই ৩টি ‍মুবারক নাম হলো: (১): শাহিদ (২): মুবাশশির (৩): নাযীর। শাহিদ অর্থ: সাক্ষী। আর সাক্ষী তিনিই হয়ে থাকেন যিনি উপস্থিত থাকেন আর দেখেনও, অর্থাৎ উপস্থিতও থাকেন, প্রত্যক্ষদর্শীও, যখন আল্লাহ পাক বলছেন হে মাহবুব صَلَّی اللهُ عَلَیْہِ وَاٰلِہٖ وَسَلَّم আমি আপনাকে সাক্ষী হিসেবে প্রেরণ করেছি অর্থাৎ আমি আপনোকে হাযিরও বানিয়েছি, নাযিরও বানিয়েছি সুতরাং বোঝা গেলো আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রওযায়ে পাকে অবস্থান করছেন, জীবিত রয়েছেন এবং তাঁর সমস্ত উম্মতদের দেখছেন, অতঃপর যখন চান যেখানে চান তাশরিফও নিয়ে যান।\n      \tএকইভাবে রাসূলে করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم এর আরও একটি নাম হলো: মুবাশশির অর্থাৎ সুসংবাদ প্রদানকারী। اَلْحَمْدُ لِلّٰه প্রিয় নবী صَلَّی اللهُ عَلَیْہِ وَاٰلِہٖ وَسَلَّم সুসংবাদ প্রদানকারী, তিনি ঈমানদারদেরকে জান্নাতের সুসংবাদ শুনিয়ে থাকেন, আল্লাহ পাকের নৈকট্যতার সুসংবাদ শুনিয়ে থাকেন, যারা নামাযী, যারা রোযাদার, যারা নেকীর কাজ সম্পাদনকারী, যারা সৎপথে চলে, রাসূলে করীম صَلَّی اللهُ عَلَیْہِ وَاٰلِہٖ وَسَلَّم তাদেরকে ‍দুনিয়াতে কল্যাণের সুসংবাদ শুনিয়ে থাকেন, সাকারাতের সময়ের সহজতার সুসংবাদ ‍দেন, কবরে আরাম ও প্রশান্তির সুসংবাদ শুনিয়ে থাকেন, হাশরে, হিসাবের সময়, পুলসিরাতে নিরাপত্তার সুসংবাদ শুনিয়ে থাকেন, আর এই সুসংবাদও শুনিয়ে থাকেন যে আল্লাহ ও রাসূলের বিধানের উপর আমল করে, আল্লাহ পাক আপন রহমতে তাকে জান্নাতও দান করবেন এবং জান্নাতে তাঁর দিদারও দান করবেন।\n          * এইভাবে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর একটি প্রিয় নাম হলো নাযীর অর্থাৎ ভীতি  প্রদর্শনকারী নবী। আমাদের প্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ভীতি প্রদর্শন করেন, কাকে? অমুসলিম, নাফরমানদের, যারা আল্লাহ পাকের নাফরমানী করে, নেকীর পথ ছেড়ে গুনাহের পথ অবলম্বন করে, নামায পড়ে না, বিনা অপারগতায় রোযা বর্জন করে, অন্যকে কষ্ট দেয়, অন্যের সম্পদ অন্যায়ভাবে আত্মসাৎ করে, আল্লাহ পাককে ভয় করে না, কুরআন ও সুন্নাতের বিরোধিতা করে, অমুসলিমদের পথে চলে, আমার নবী صَلَّی اللهُ عَلَیْہِ وَاٰلِہٖ وَسَلَّم তাদেরকে জাহান্নামের ভীতি প্রদর্শন করেন, কবর ও আখিরাতের আযাবের ব্যাপারে ভীতি প্রদর্শন করেন এবং এটা স্পষ্ট বলে দিয়েছেন যে, কিয়ামত দিবস আনুগত্যশীলদের জন্য আনন্দদায়ক হবে তবে নাফরমান বান্দারা আল্লাহ পাকের রহমত থেকে বঞ্চিত হবে অতঃপর বেদনাদায়ক আযাবের স্বাদ গ্রহণ করবে।\n      \tআল্লাহ পাক আমাদেরকে তাঁর বাধ্যগত বান্দা হওয়ার তৌফিক দান করুক। اٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নামে পাক: আল্লাহ পাকের দিকে আহ্বানকারী",
        "2": "          প্রিয় ইসলামী ভাইয়েরা! আমার প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর একটি প্রিয় ও পবিত্র নাম হলো আল্লাহ পাকের দিকে আহ্বানকারী । অর্থাৎ রাসূলে করীম صَلَّی اللهُ عَلَیْہِ وَاٰلِہٖ وَسَلَّم মানুষকে আল্লাহর রাস্তায় আহ্বানকারী।\n          اَلْحَمْدُ لِلّٰه আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم অমুসলিমদেরকে ইসলামের দিকে আহ্বান করেছেন, গুনাহগারদের নেকীর দিকে আহ্বান করেছেন, পথহারা ব্যক্তিদেরকে হিদায়তের দিকে আহ্বান করেছেন। (সুবুলুল হুদা ওয়ার রশাদ, আল বাবুছ ছালিছ, ১/৪৫৮) এবং সবাইকে দাওয়াত দিয়ে আল্লাহ পাকের দরবারে হাযির করে দিয়েছেন।\n      \tহায়! আমরাও যদি রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর প্রিয় জীবনী আমাদের জীবনে বাস্তবায়ন করতাম, নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রিয় নাম আল্লাহ পাকের দিকে আহ্বানকারী এর ফয়যান লাভ করে নেকীর দাওয়াতের সাড়া জাগাতাম।\n           اَلْحَمْدُ لِلّٰه আপনার দাওয়াতে ইসলামী নেকীর দাওয়াতের সাড়া জাগরণকারী, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর  নাম আল্লাহ পাকের দিকে আহ্বানকারী এর ফয়যান লাভকারী এবং অপরের নিকট এই ফয়যান পৌঁছানোকারী সংগঠন। اَلْحَمْدُ لِلّٰه * দাওয়াতে ইসলামী নেকীর দাওয়াত প্রচার করে * গুনাহগারদের নেকীর দাওয়াত দিয়ে সৎপথের পথিক বানিয়ে দেয় * দাওয়াতে ইসলামী শান্তির উপদেশ দিয়ে থাকে * দাওয়াতে ইসলামী সংশোধনের দিকে আহ্বান করে * দাওয়াতে ইসলামী আমাদেরকে ভালো মানুষ * ভালো ভাই * ভালো পিতা\n* ভালো প্রতিবেশি * ভালো নাগরিক * ভালো মুসলমান * ভালো উম্মত হওয়ার প্রতি উৎসাহিত করে। আপনিও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সুন্নাত অবলম্বন করুন! নেকীর দাওয়াতের সাড়া জাগাতে দাওয়াতে ইসলামীর সঙ্গ দিন! স্বতঃস্ফূর্তভাবে দ্বীনি কাজে অংশগ্রহণ করুন! * মসজিদে, ঘরে, রাস্তার মোড়ে ও বাজারে দরস দিন! * ফজরের নামাযের জন্য জাগিয়ে দিন! * ফজরের পর তাফসীর শোনার ও শোনানোর হালকা লাগান! অথবা তাতে অংশগ্রহণ করতে থাকুন! * সাপ্তাহিক ইজতিমায় নিয়মিতভাবে অংশগ্রহণ করুন * প্রতিদিন নেক আমল পুস্তিকার পর্যবেক্ষণ করে নেক আমলের পুস্তিকার পূরণ করুন! * ইলমে দ্বীন বৃদ্ধি করার জন্য সপ্তাহিক রিসালা অধ্যয়ন করুন!\n* ইলমে দ্বীন শিখার জন্য মাঝে মাঝে মাদানী কোর্সও করতে থাকুন!\nاِنْ شَآءَ اللهُ الْکَرِیْم জীবনে বাহার (অর্থাৎ একটি আশ্চর্যকর পরিবর্তন) আসবে, অন্তরে ইশকে রাসূল বৃদ্ধি পাবে, নেকীর স্পৃহা বাড়বে এবং আল্লাহ পাক চান তো নেক নামাযী হওয়ার ও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ভালো ও সত্যিকার উম্মত হতে সফল হয়ে যাবেন  اِنْ شَآءَ الله দ্বীন ও দুনিয়াতে অসংখ্য কল্যাণও নসিব হবে।\n"
    },
    {
        "1": "জশনে বেলাদত ও জুলূসে মিলাদ সম্পর্কিত মাদানী ফুল",
        "2": "      \tহে আশিকানে রাসূল! আগামীকাল হলো বারভী শরীফ (অর্থাৎ রবিউল আউয়ালের ১২ তারিখ)। প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর জশনে বেলাদত, اَلْحَمْدُ لِلّٰه সাহাবায়ে কেরাম رَضِیَ اللهُ عَنْہُمْ ও তাঁদের সময়ের চাহিদা অনুযায়ী বেলাদতে মুস্তফার খুশি উদযাপন করেছেন, এই নিয়ামতের উপর আল্লাহ পাকের কৃতজ্ঞতা জ্ঞাপন করতেন বরং স্বয়ং আমাদের আক্বা ও মাওলা صَلَّی اللهُ عَلَیْہِ وَاٰلِہٖ وَسَلَّم ও নিজের জশনে বেলাদত উদযাপন করতেন বরং নবী করীম صَلَّی اللهُ عَلَیْہِ وَاٰلِہٖ وَسَلَّم তো বাৎসরিক নয় বরং প্রতি সপ্তাহে অর্থাৎ সোমবার শরীফে রোযা রেখে নিজের জশনে বেলাদত উদযাপন করতেন।\n      \tআসুন! নিয়্যত করে নিই যে, আমরাও اِنْ شَآءَ الله জাঁকজমকপূর্ণভাবে জশনে বেলাদত উদযাপন করবো। জশনে বেলাদতের খুশি উদযাপনে ভালো, পরিষ্কার পরিচ্ছন্ন কাপড়ও পরিধান করবো, প্রস্তুতি নিয়ে জুলূসে মিলাদেও অংশগ্রহণ করবো, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আগমনের স্লোগানও দিবো এবং اِنْ شَآءَ الله বিশ্ববাসীকে জানিয়ে দিবো যে, আমাদের উপমাহীন আক্বা صَلَّی اللهُ عَلَیْہِ وَاٰلِہٖ وَسَلَّم এর জশনে বেলাদত, اَلْحَمْدُ لِلّٰه আমরা এতে মন প্রাণ দিয়ে খুশিও এবং আল্লাহ পাকের শোকরিয়া জ্ঞাপনকারীও।"
    },
    {
        "1": "জশনে বেলাদতের খুশিতে রোযা রাখুন!",
        "2": "          প্রিয় ইসলামী ভাইয়েরা! আমাদের নবী صَلَّی اللهُ عَلَیْہِ وَاٰلِہٖ وَسَلَّم এর সুন্নাতের উপর আমলের নিমিত্তে জশনে বেলাদতের খুশিতে রোযাও রাখবো।\n\n      \tমনে রাখবেন! এটা নফল রোযা, যার পক্ষে সম্ভব, শারীরিকভাবে ফিট থাকে তো রোযা রাখা উচিত। হাদীসে পাকে রয়েছে: যে (ব্যক্তি) সাওয়াবের আশায় একটি নফল রোযা রাখলো, আল্লাহ পাক তাকে দোযখ থেকে ৪০ বছরের (দূরত্বের সমপরিমাণ) দূরে রাখবেন। (জামউল জাওয়ামে’, ৭/১৯০ পৃ:, হাদীস: ২২২৫১) মু’জামু কবীরের রেওয়ায়েতে রয়েছে: যে (ব্যক্তি) একটি নফল রোযা রাখলো, তার জন্য জান্নাতে একটি বৃক্ষ রোপন করা হবে যেটার ফল হবে আনারের চেয়ে ছোট আর আপেলের চেয়ে বড়, মধূর চেয়ে মিষ্টি ও সুস্বাদু হবে, আল্লাহ পাক কিয়ামতের দিন রোযাদারদের ঐ বৃক্ষের ফল খাওয়াবেন। (মু’জামে কবীর, ১৮/৩৬৬, হাদীস: ৯৩৫)\n"
    },
    {
        "1": "নামায পড়ার উপকারিতা এবং না পড়ার পরিণাম",
        "2": "          প্রিয় ইসলামী ভাইয়েরা! اَلْحَمْدُ لِلّٰه আমরা জশনে বেলাদত উদযাপনকারীও এবং নামাযীও, নামায আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চোখের শীতলতা, এজন্য নামাযের প্রতি যত্নশীল হোন! বিশেষ করে মিলাদের ব্যবস্থাপনার কাজে ব্যস্ততার মধ্যেও নামাযের সময়ের দিকে খুবই সজাগ দৃষ্টি রাখুন! এমন যেনো না হয় যে, খুশি উদযাপন করতে করতে (مَعَاذَ الله) নামায কাযা হয়ে যায়; * নামায হলো প্রথম ফরয\n* নামায হলো অন্ধকার কবরের প্রদীপ * নামায কবরের আযাব থেকে রক্ষা করে * নামায হলো কিয়ামতের রোদের ছায়া * নামায হলো পুলসিরাতের জন্য সহজতা * নামায জাহান্নামের আযাব থেকে রক্ষা করে * নামাযের মাধ্যমে রহমত অবতীর্ণ হয়ে থাকে * নামাযের দ্বারা গুনাহ মাফ হয়ে থাকে * নামায দোয়া কবুল হওয়ার মাধ্যম * নামাযের মাধ্যমে দেহের প্রশান্তি মিলে থাকে * নামাযের মাধ্যমে উপার্জনে বরকত হয়ে থাকে * নামায অশ্লীল ও মন্দ কার্যাদি থেকে হেফাযত করে (ফয়যানে নামায, ১০ পৃ:) * আর اَلْحَمْدُ لِلّٰه নামায আল্লাহ পাকের নৈকট্যতা ও  রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর সন্তুষ্টি অর্জনের মাধ্যম। আল্লাহ পাক আমাদের সকলকে সত্যিকার নামাযী হওয়ার তৌফিক দান করুক এবং সত্যিকার আশিকে রাসূল, সত্যিকার মিলাদ উদযাপন কারীও বানিয়ে দিক।\nاٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "কুরআনে করীমের তিলাওয়াত করুন...!!!",
        "2": "          প্রিয় ইসলামী ভাইয়েরা! আজকে আমরা যাঁর জশনে বেলাদত উদযাপন করছি তাঁর উপর কুরআনে করীম নাযিল হয়েছে, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم অধিকহারে কুরআনে করীমের তিলাওয়াত করতেন। এক রেওয়ায়েতে রয়েছে: আমার উম্মতের জন্য উত্তম ইবাদত হলো কুরআনে পাকের তিলাওয়াত করা।\n(শুয়াবুল ঈমান, বাব: তা’যিমে কুরআন, ২/৩৪৭, হাদীস: ২০০৪)\n\n      \tসুতরাং আমাদের খুব বেশি বেশি কুরআনে পাকের তিলাওয়াত করার অভ্যাস গড়া দরকার। কুরআনে  করীমের তিলাওয়াতও করুন এবং কুরআনে করীম শুদ্ধভাবে পাঠ করাও শিখে নিন। দুর্ভাগ্যক্রমে আজকে অনেক লোক শুদ্ধ তাজভীদ ও মাখরাজ সহকারে কুরআনে করীম পড়তে জানে না। اَلْحَمْدُ لِلّٰه দাওয়াতে ইসলামী ফয়যানে কুরআন ছড়িয়ে দেয়ার দ্বীনি সংগঠন। কুরআনে করীম শুদ্ধভাবে শিখার জন্য মাদরাসাতুল মদীনা বালেগান এর ফয়যান অর্জন করুন! মাদরাসাতুল মদীনা বালেগানে বয়স্ক ইসলামী ভাইদের তাজভীদ সহকারে কুরআনে করীম শিখানো হয়ে থাকে আর সাথে সাথে ইসলামের মৌলিক জরুরী আহকাম ও মাসায়িল এবং সুন্নাত ও আদব শিখানো হয়ে থাকে, আপনিও মাদরাসাতুল মদীনা বালেগানে অংশগ্রহণ করুন এবং তাজভীদ সহকারে ‍কুরআন করীম পাঠ করা শিখুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    }
]