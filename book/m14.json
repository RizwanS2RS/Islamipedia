[



 { 
	"1": "নবিদের সম্পর্কে আক্বিদা",
    "2": "১ . নবী শব্দের অর্থই হলো, অদৃশ্যের সংবাদ দাতা। আর যদি বাতিল পন্থীদের মতো নবি অর্থ যদি শুধু ‘সংবাদদাতা’ হয় তাহলে তো টেলিভিশনের সংবাদ প্রদানকারীও নবি হবেন!\n\nইমাম শিহাবুদ্দীন কাস্তাল্লানী (رحمة الله) বলেন-\nالنبوة ماخوذة من النباء بمعنى الخبر ان اطلعه الله على الغيب-\n\nنبوة শব্দটি نباء শব্দ থেকে নির্গত; যার অর্থ হচ্ছে খবর বা জ্ঞান। অর্থাৎ, আল্লাহ তাঁকে অদৃশ্য বিষয়াদি অবহিত করেছেন (সে খবর)। [ইমাম কুস্তালানী : মাওয়াহেবে লাদুন্নিয়া : ২/১৯২পৃষ্ঠা]\n\nনবী শব্দের অর্থ সম্পর্কে আরবী অভিধানের কিতাব مصباح اللغات এর ৮৪৭ নং পৃষ্ঠায় বলা হয়েছে النبى : الله تعالى كے الهام سے غيب كى باتيں بتا نيوالا -\n\nনবী শব্দের অর্থ হল আল্লাহ তায়ালা কতৃক ইলহামের মাধ্যমে গায়বের সংবাদ প্রদানকারী।\n\nআরবী অভিধানের অন্যতম কিতাব المنجد (আল মুনজিদ) এর ৭৮৪ নং পৃষ্ঠায় নবুয়ত শব্দের অর্থ সম্পর্কে বলা হয়েছে-  النبوة : الاخبار عن الغيب او المستقبل بالهام من الله\n\nনবুয়ত হলো আল্লাহ তায়ালার পক্ষ থেকে ইলহামের মাধ্যমে গায়ব বা ভবিষ্যতের সংবাদ প্রদান করা।\n\n\n২. নবি ওই ধরনের সম্মানিত মানবকে বলা হয়, যার কাছে হেদায়েতের জন্য আল্লাহ তায়ালা ওহী পাঠিয়েছেন। (আল-আরবাঈন, ৩৩পৃ. শরহে আকাঈদ, ৯৪পৃ.)\n\n\n৩. নবিগণ সবাই পুরুষ ছিলেন। তাঁদের মধ্যে কোন মহিলা বা জ্বীন ছিল না। (সূরা জ্বীন, শরহে আকায়েদ, ২৯পৃ.) তাই ডা. জাকির নায়েকের মত কেউ এ কথাও ধারনা করা গোমরাহী হবে যে চারজন মহিলা নবি এসেছিলেন। [জাকির নায়েকের লেকচার সমগ্র, ভলিয়ম নং ১ পৃষ্ঠা, নং ৩৫৫, পিস পাবলিকেন্স, ঢাকা।]\n\nআরবী অভিধানের অন্যতম কিতাব المنجد (আল মুনজিদ) এর ৭৮৪ নং পৃষ্ঠায় নবুয়ত শব্দের অর্থ সম্পর্কে বলা হয়েছে- النبوة : الاخبار عن الغيب او المستقبل بالهام من الله\n\nনবুয়ত হলো আল্লাহ তায়ালার পক্ষ থেকে ইলহামের মাধ্যমে গায়ব বা ভবিষ্যতের সংবাদ প্রদান করা।\n\n\n৪. নবি ওই ধরনের সম্মানিত মানবকে বলা হয়, যার কাছে হেদায়েতের জন্য আল্লাহ তায়ালা ওহী পাঠিয়েছেন। (আল-আরবাঈন, ৩৩পৃ. শরহে আকাঈদ, ৯৪পৃ.)\n\n\n৫. নবিগণ সবাই পুরুষ ছিলেন। তাঁদের মধ্যে কোন মহিলা বা জ্বীন ছিল না। (সূরা জ্বীন, শরহে আকায়েদ, ২৯পৃ.) তাই ডা. জাকির নায়েকের মত কেউ এ কথাও ধারনা করা গোমরাহী হবে যে চারজন মহিলা নবি এসেছিলেন। [ ইবনে কাসির, তাফসিরে ইবনে কাসির, ৪/৩৬২পৃষ্ঠা, প্রাগুক্ত।]\n\nইমাম আবুল হাসান আশআরী (رحمة الله) বলেন, কোনো মহিলা নবি ছিলেন না।\n\n\n৬. নবি প্রেরণ করাটা আল্লাহর বাধ্যগত ব্যাপার নয়। তিনি স্বীয় মেহের বানীতে মানুষের হেদায়েতের জন্য নবিগণকে পাঠিয়েছেন। (উসূলে বাযদভী, ১২৬পৃ.)\n\n\n৭. নবি হওয়ার জন্য ওহীর প্রয়োজন, প্রত্যক্ষ হোক বা ফিরেশতার মাধ্যমে হোক। (তামহিদ, ১২৬পৃ.)\n\n\n৮. যে ব্যক্তি নবি থেকে নবুয়ত বিলুপ্ত হতে পারে বলে মনে করে সে, কাফির। [আরবাঈন, ৩২৯পৃষ্ঠা]\n"
 },
 
 
 { 
	"1": "সমস্ত নবীগণ নিষ্পাপ ছিলেন",
    "2": "নবিগণের নিষ্পাপ হওয়া আবশ্যক। নিষ্পাপ হওয়াটা একমাত্র নবি ও ফিরেশতাগণের বৈশিষ্ট্য। নবি ফিরেশতা ব্যতীত কেই নিষ্পাপ নয়। শরীয়তের ইমামদের নবিদের মতো নিষ্পাপ মনে করাটা গোমরাহী ও ধর্মহীনতার পরিচায়ক। ইসমতে আম্বিয়া বা নবিগণ নিষ্পাপ হওয়া মানে আল্লাহ তাঁদেরকে পাপমুক্ত রাখার জন্য ওয়াদাবদ্ধ। কিন্তু ইমাম ও পীর-আওলিয়াদের জন্য এ রকম কোন ওয়াদা নেই। তাই নবিদের থেকে গুনাহ প্রকাশ পাওয়াটা অসম্ভব। (আরবাঈন, ৩২৯পৃ.)\n\nশয়তানের জন্য নির্দিষ্ট কিছু স্পেশাল বান্দা রয়েছেন যাদের শয়তান কখনই মন্দ কাজ তো দূরের কথা তাদের অন্তরে খারাপ ধারণাও সৃষ্টি করতে শয়তান সক্ষম নয়। মহান আল্লাহ তায়ালা তাদেরকে হিফাযত করেন।\n\nআর তা ইরশাদ করেন এভাবে- إِنَّ عِبَادِي لَيْسَ لَكَ عَلَيْهِمْ سُلْطَانٌ\n\nওহে ইবলিশ, আমার বিশিষ্ট বান্দাদের উপর তোমার কোন কর্তৃত্ব নেই। [সুরা হিজর,আয়াত ৪২]\n\nশয়তান নিজেই স্বীকার করেছিল- وَلَأُغْوِيَنَّهُمْ أَجْمَعِينَ (৩৯) إِلَّا عِبَادَكَ مِنْهُمُ الْمُخْلَصِينَ\n\nহে মওলা, তোমার বিশিষ্ট বান্দাগণ ব্যতীত বাকী সবাইকে বিপদগামী করবো। [সুরা হিজর,আয়াত ৩৯-৪০]\n\n\nহযরত ইউসুফ (عليه السلام) নবীগণের চরিত্র সম্পর্কে বলেছেন- وَمَا أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا مَا رَحِمَ رَبِّي إِنَّ رَبِّي\n\nআমি নিজেকে নির্দোষ মনে করি না। মানুষের মন অবশ্যই মন্দকর্ম প্রবণ। তবে (তারা ছাড়া) যার প্রতি আল্লাহর দয়া রয়েছে। [সুরা ইউসুফ,আয়াত ৫৩]\n\nআল্লামা মোল্লা জিওন (رحمة الله) সূরা বাক্বারার ১২৪ নং আয়াতের ব্যাখ্যায় বলেন- انَّهُمْ مَعْصُومونَ عَن الكُفْر قَبْل الوحى وَ بَعَده باجماع\n\nনবীগণ ওহী প্রাপ্তির আগে ও পরে কুফুরী থেকে পূতঃপবিত্র থাকেন। [মোল্লা জিওন, তাফসীরে আহমদিয়া, ২১২ পৃষ্ঠা,]\n\n\nতিনি এ আয়াতের ব্যাখ্যায় আরও বলেন- لاخلاف لاحد فى ان نبينا عليه السلام لم يرتكب صغيرة ولاكبيرة طرفة عين قبل الوحى وبعده كما ذكره ابو حنيفة فى الفقه الاكبر.\n\nএ ব্যাপারে কারো দ্বিমত নেই যে, আমাদের নবী (ﷺ) নবুয়াতের আগে বা পরে এক মুহূর্তের জন্যও সগীরা বা কবীরা কোন প্রকারের গুনাহে লিপ্ত হননি, যেমন ইমাম আবু হানিফা (رحمة الله) তাঁর ফিকহুল আকবারে উল্লেখ করেছেন। [মোল্লা জিওন, তাফসীরে আহমদিয়া, ২১৩পৃ]\n\n\nআল্লামা ইসমাঈল হাক্কী (رحمة الله) সুরা শূরা এর ১৫২ নং আয়াতের ব্যাখ্যায় বলেন- يدل عليه انه عليه السلام قيل له هل عبدت وثنا قط قال لاقيل هل شربت خمرا قط قال لافمازلت اعرف ان الذى هم عليه كفر-\n\nহুযুর (ﷺ) কে জিজ্ঞাসা করা হয়েছিল আপনি কখনও মূর্তি পূজা করে ছিলেন? তিনি ইরশাদ ফরমান- না। আপনি কখনও শরাব পান করেছিলেন? ফরমালেন- না, আমি তো সবসময় জানতাম যে, আরববাসীদের এ আচরণ কুফরী। [ইসমাঈল হাক্কী, তাফসীরে রুহূল বায়ান, ৮/৩৪৭ পৃষ্ঠা,দারুল ফিকর ইলমিয়্যাহ, বয়রুত, লেবানন।]\n\nতিনি এ হাদিসটিকে হুবহু হযরত আলী (رضي الله عنه) হতে মারফু সূত্রে সংকলন করেছেন এভাবে- قال على رضى الله عنه قيل للنبى عليه السلام هل عبدت وثنا قط قال لا قيل هل شربت خمرا قط قال لا وما زلت اعرف ان الذي هم اى الكفار عليه كفر\n\nহযরত আলী (رضي الله عنه) হতে বর্ণিত রাসূল (ﷺ)‘র কাছে একদা এক ব্যক্তি জানতে চাইলেন.....উপরের হাদিসের মত।  [ইসমাঈল হাক্কী, তাফসীরে রুহূল বায়ান, ৫/৩৫৮ পৃষ্ঠা, ও ৮/৭৫ পৃষ্ঠা,প্রাগুক্ত, মুত্তাকী হিন্দী, কানযুল  উম্মাল, ১২/৪৮৭ পৃষ্ঠা, হাদিসঃ ৩৫৫৯৮]\n\n\nএ বিষয়ে বিস্তারিত জানতে মুফতি আহমদ ইয়ার খাঁন নঈমী (رحمة الله)‘র ‘জাআল হক’ ২য় খন্ডের (বাংলা) ২৮৬-৩১৪ পৃষ্ঠা দেখুন।\n"
 },
 
 
 { 
	"1": "সমস্ত নবীগণ (আ.) তাদের কবরে জীবিত",
    "2": "সমস্ত নবি  ওফাতের পর তাঁদের নিজ নিজ সমাধিতে জীবিত এবং সেখানে তাঁরা নামাজ পড়েন।\n\nعَنْ أَنَسِ بْنِ مَالِكٍ قَالَ: قَالَ رَسُولُ اللَّهِ - صَلَّى اللَّهُ عَلَيْهِ وَسَلَّمَ -: الْأَنْبِيَاءُ أَحْيَاءٌ فِي قُبُورِهِمْ يُصَلُّونَ-\n\nহযরত আনাস বিন মালিক (رضي الله عنه) হতে বর্ণিত, রাসূল (ﷺ) ইরশাদ করেন : নিশ্চয় আম্বিয়ায়ে কিরাম (رضي الله عنه) তাঁদের নিজ নিজ কবরে জীবিত এবং তারা সেখানে নামায আদায় করেন।\n\n[ইমাম আবু ই‘য়ালা : আল মুসনাদ : ৬/১৪৭ পৃ: হাদিসঃ ৩৪২৫, ইমাম বায়হাকী : হায়াতুল আম্বিয়া : ৬৯-৭০ পৃষ্ঠা,ইমাম হায়সামী : মাযমাউদ যাওয়াইদ : ৮/২১১ পৃষ্ঠা, হাদিস ১৩৮১২, ইমাম আবু নঈম ইস্পাহানী : তবকাতে ইস্পাহানী : ২/৪৪ পৃ:, ইমাম আদী : আল কামিল : ২/৭৩৯ পৃ:,ইমাম জালালুদ্দীন সূয়ুতী: আল-জামেউস সগীর : ১/২৩০ পৃ: হাদিস- ৩০৮৯, ইমাম জালালুদ্দীন সূয়ুতী: শরহুস সুদূর:  পৃষ্ঠা, ২৩৭, আহলে হাদিস নাসিরুদ্দীন আলবানী: সিলসিলাতুস সহীহা: হাদিস : ৬২২, আহলে হাদিস নাসিরুদ্দীন আলবানী : সাহীহুল জামে : হাদিস নং- ২৭৯০, দায়লামী, আল-ফিরদাউস, ১/১১৯ পৃষ্ঠা, হাদিস ৪০৩।]\n\nইমাম জালালুদ্দীন সুয়ূতি (رحمة الله) বলেন, হাদিসটি ‘হাসান’। ➤ সূয়ুতি, আল-জামেউস সগীর : ১/২৩০ পৃ: হাদিস- ৩০৮৯ এবং শরহুস সুদূর:  পৃষ্ঠা, ২৩৭\n\nআলবানী তার দুটি গ্রন্থে হাদিসটি সহীহ বলে মত প্রকাশ করেছেন। ➤আলবানী, সিলসিলাতুস সহীহা: হাদিস/৬২২ এবং সহীহুল জামে : হাদিস/২৭৯০\n\nঅপরদিকে আল্লামা নুরুদ্দীন ইবনে হাজার হাইসামী (رحمة الله) বলেন- এ হাদিসের সকল রাবি সিকাহ বা বিশ্বস্ত।\n\n\nعَنْ أَبِي هُرَيْرَةَ، قَالَ: قَالَ رَسُولَ اللهِ صَلَّى اللهُ عَلَيْهِ وَسَلَّمَ:وَقَدْ رَأَيْتُنِي فِي جَمَاعَةٍ مِنَ الْأَنْبِيَاءِ، فَإِذَا مُوسَى قَائِمٌ يُصَلِّي، فَإِذَا رَجُلٌ ضَرْبٌ، جَعْدٌ كَأَنَّهُ مِنْ رِجَالِ شَنُوءَةَ، وَإِذَا عِيسَى ابْنُ مَرْيَمَ عَلَيْهِ السَّلَامُ قَائِمٌ يُصَلِّي، أَقْرَبُ النَّاسِ بِهِ شَبَهًا عُرْوَةُ بْنُ مَسْعُودٍ الثَّقَفِيُّ، وَإِذَا إِبْرَاهِيمُ عَلَيْهِ السَّلَامُ قَائِمٌ يُصَلِّي، أَشْبَهُ النَّاسِ بِهِ صَاحِبُكُمْ - يَعْنِي نَفْسَهُ - فَحَانَتِ الصَّلَاةُ فَأَمَمْتُهُمْ-\n\nরাসূল (ﷺ) ইরশাদ করেন, মি‘রাজের রাত্রে আম্বিয়া (عليه السلام) এর এক বিরাট জামাতকে দেখেছি, মুসা (عليه السلام)কে তার কবরে নামায পড়তে দেখেছি। তাকে দেখতে মধ্য আকৃতির চুল কোকরানো সানওয়া দেশের লোকের মত। আমি ঈসা (عليه السلام) কে দন্ডায়মান অবস্থায় নামায পড়তে দেখেছি, তিনি দেখতে ওরওয়া ইবনে মাসউদ সাকাফীর মত ........... তার পরে নামাযের সময় আসলো আমি সকল নবী (عليه السلام)এর ইমামতি করলাম।\n\n[ইমাম মুসলিম : সহীহ : ফাদ্বায়েলে মূসা (عليه السلام) : ১/১৫৭ : হাদিস : ১৭৩, খতিব তিবরিজী : মিশকাতুল মাসাবীহ : ৩/২৮৭ : হাদিস : ৫৮৬৬,ইমাম বায়হাকী : দালায়েলুল নবুয়ত : ২/৩৮৭ পৃ:, ইমাম তকি উদ্দিন সুবকী :শিফাউস-সিকাম : ১৩৫-১৩৮ পৃষ্ঠা, ইমাম সূয়ূতী : আল-হাভীলিল ফাতওয়া : ২/২৬৫পৃ:, ইমাম সাখাভী : কওলুল বদী : ১৬৮ পৃষ্ঠা, ইমাম মুকরিজী : ইমতাঈল - আসমা: ৮/২৪৯ পৃ:]\n\n\nবুঝা গেল যে সমস্ত নবীরাই তাদের কবরে জীবিত থাকার কারণে বায়তুল মুকাদ্দাসে উপস্থিত হয়েছিলেন।\n"
 },
 
 
 { 
	"1": "অন্যান্য নবি থেকে হযরত মুহাম্মদ মুস্তফা (ﷺ) কে বেশী ইলমে গায়ব দান করেছেন",
    "2": "সৃষ্টির শুরু থেকে শেষ পর্যন্ত যত নবি মানুষ এবং আল্লাহ যত সৃষ্টি রয়েছে তাদের সকলকে যতটুকু ইলম দিয়েছেন তার চাইতে হাজারও কোটি গুণ নবীজিকে ইলম দান করেছেন। রাসূল (ﷺ) এর ইলম সম্পর্কে হাদিস শরীফে বর্ণিত হয়েছে যেমন-\n\nعَنْ وَهْبِ بْنِ مُنَبِّهٍ، قَالَ:  قَرَأْتُ إِحْدَى وَسَبْعِينَ كِتَابًا فَوَجَدْتُ فِي جَمِيعِهَا أَنَّ اللهَ عَزَّ وَجَلَّ لَمْ يُعْطِ جَمِيعَ النَّاسِ مِنْ بَدْءِ الدُّنْيَا إِلَى انْقِضَائِهَا مِنَ الْعَقْلِ فِي جَنْبِ عَقْلِ مُحَمَّدٍ صَلَّى اللهُ عَلَيْهِ وَسَلَّمَ إِلَّا كَحَبَّةِ رَمْلٍ مِنْ بَيْنِ رِمَالِ جَمِيعِ الدُّنْيَا، وَأَنَّ مُحَمَّدًا صَلَّى اللهُ عَلَيْهِ وَسَلَّمَ أَرْجَحُ النَّاسِ عَقْلًا، وَأَفْضَلُهُمْ رَأْيًا. -\n\nহযরত ওয়াহাব ইবনে মুনাব্বাহ (رضي الله عنه) বর্ণনা করেন, আমি (আসমানী) ৭১ টি কিতাব পাঠ করেছি। সবগুলো তেই পাঠ করেছি আর বুঝতে পেরেছি যে, আল্লাহ তা‘য়ালা সৃষ্টির সূচনালগ্ন থেকে মহা প্রলয় পর্যন্ত সকল মানুষকে যে জ্ঞান বুদ্ধি দান করেছেন তা রাসূলে আকরাম (ﷺ) এর জ্ঞানবুদ্ধির তুলনায় এমন, যেমন বিশ্বের সমস্ত বালুকণা হল রাসূল (ﷺ) এর ইলম আর বালুকণা সমূহের মধ্যে একটি বালুকণা হল সবার ইলম। নিঃসন্দেহে হযরত মুহাম্মদ (ﷺ) সমগ্র মানব জাতির মধ্যে সর্বাধিক বুদ্ধিমান ও সর্বাধিক বিচার-বিবেচনাশীল। [ইমাম জালালুদ্দীন সুয়ূতি : খাসায়েসুল কোবরা : ১/১১৯ পৃ: হাদিস নং-৩১৪, ইমাম আবু নুঈম ইস্পাহানী : হুলিয়াতুল আউলিয়া : ৪/২৬  পৃষ্ঠা, ইবনে আসাকির : তারিখে দামেস্ক : ৩/২৪২ পৃ]\n\nউক্ত তাবেয়ী রাসূল (ﷺ) এর ইলমের কিছুটা প্রকাশ করেছেন মাত্র। কারণ রাসূল (ﷺ) এর ইলমের পরিমাপ করার ক্ষমতা এক আল্লাহ ব্যতীত আর কারও নেই।\n\nরাসূল (ﷺ)‘র ইলমে গায়ব সম্পর্কে আল্লাহ তায়ালা বলেন- وَمَا كَانَ اللَّهُ لِيُطْلِعَكُمْ عَلَى الْغَيْبِ وَلَكِنَّ اللَّهَ يَجْتَبِي مِنْ رُسُلِهِ مَنْ يَشَاءُ-\n\n(হে সাধারণ লোকগণ!) এটা আল্লাহর শান নয় যে, তোমাদেরকে ইলমে গায়ব দান করবেন। তবে হ্যাঁ, রাসূলগণের মধ্যে যাকে তিনি ইচ্ছা করেন, তাকে এ অদৃশ্য জ্ঞান দানের জন্য মনোনীত করেন। [সূরা আলে ইমরান: আয়াত, ১৭৯]\n\nশুধু্ তা-ই নয় আল্লাহ তায়ালা অন্যত্র বলেন, عَالِمُ الْغَيْبِ فَلَا يُظْهِرُ عَلَى غَيْبِهِ أَحَدًا (২৬) إِلَّا مَنِ ارْتَضَى مِنْ رَسُولٍـ\n\n(আল্লাহ পাক) তাঁর মনোনীত রাসূলগণ ব্যতীত কাউকেও তাঁর অদৃশ্য বিষয় সম্পর্কে অবহিত করেন না। [সূরা জ্বিন: আয়াত ২৬-২৭]\n\nরাসূল (ﷺ) গায়বের সংবাদ প্রদানে কার্পণ্য করেন না ।\nযেমন আল্লাহ তাআলার বাণী, وَمَا هُوَ عَلَى الْغَيْبِ بِضَنِينٍ- -‘‘তিনি [নবি করিম (ﷺ)] গায়ব প্রকাশের ক্ষেত্রে কৃপণ নন। [সূরা তাকভীর, আয়াত-২৪]\n\nউক্ত আয়াত সম্পর্কে বিখ্যাত মুহাদ্দিস ও তাফসিরকারক ইমাম বগভী (رحمة الله) বলেন, وَما هُوَ، يَعْنِي مُحَمَّدًا صَلَّى اللَّهُ عَلَيْهِ وَسَلَّمَ، عَلَى الْغَيْبِ ...وَخَبَرِ السَّمَاءِ وَمَا اطَّلَعَ عَلَيْهِ مِمَّا كَانَ غَائِبًا عَنْهُ مِنَ الْأَنْبَاءِ وَالْقَصَصِ، بِضَنِينٍ،\n\nহুযুর (ﷺ) অদৃশ্য বিষয়, আসমানি গায়েবি সংবাদ ও কাহিনী সমূহ প্রকাশ করার ব্যাপারে কৃপণ নন। [ইমাম বগভী, মা’আলিমুত তানযিল : ৫/২১৮ পৃষ্ঠা, দারু ইহ্ইয়াউত তুরাসুল আরাবী, বয়রুত, লেবানন।]\n\nএ আয়াতের ব্যাখ্যায় ইমাম খাযেন (رحمة الله) বলেন- وَما هُوَ يعني محمدا صلّى الله عليه وسلّم عَلَى الْغَيْبِ أي الوحي وخبر السّماء، وما اطلع عليه مما كان غائبا عن علمه من القصص والأنباء\n\nআর তিনি এর মমার্র্থ  হুযুর (ﷺ), গায়বের ব্যাপারে অর্থাৎ ওহী, আসমানী গায়েবী সংবাদ ও কাহিনী সমূহ প্রকাশ করার ব্যাপারে কৃপণ নন। [ইমাম খাযিন : তাফসীরে খাযিন: ৪/৩৯৯ পৃষ্ঠা,]\n\nইমাম বাগভী (رحمة الله) বলেন, أَيْ يَبْخَلُ يَقُولُ إِنَّهُ يَأْتِيهِ عِلْمُ الْغَيْبِ فَلَا يَبْخَلُ بِهِ عَلَيْكُمْ بَلْ يُعَلِّمُكُمْ وَيُخْبِرُكُمْ بِهِ\n\nএ আয়াতে এ কথাই বুঝানো হয়েছে যে, হুযুর (ﷺ)‘র কাছে অদৃশ্য বিষয়ের সংবাদ আসে। তিনি তা তোমাদের কাছে ব্যক্ত করার ক্ষেত্রে কার্পণ্য করেন না, বরং তোমাদেরকে জানিয়ে দেন। [ইমাম বগভী, মা’আলিমুত তানযিল : ৫/২১৮ পৃষ্ঠা, দারু ইহ্ইয়াউত তুরাসুল আরাবী, বয়রুত, লেবানন।]\n\nশরহে আকায়িদে নসফী গ্রন্থের ১৭৫  পৃষ্ঠায় আছে, بِالْجُمْلَةِ الْعِلْمُ بِالْغَيْبِ اَمْرُ تَفَرَّدَ بِهِ اللهُ تَعَالَىِ لَاسَبِيْلَ اِلَيْهِ لِلْعِبَادِ اِلَّابِاِ عْلاَمٍ مِنْهُ اَوْ اِلْهَا مٍا بِطَرِيْقِ الْمُعْجِزَاتِ اَوِالْكِرَاَمَةِ.\n\nসার কথা হলো যে অদৃশ্য বিষয়াবলীর জ্ঞান এমন একটি বিষয়, যার একমাত্র (সত্তাগত) অধিকারী হচ্ছেন খোদা তা’য়ালা। বান্দাদের পক্ষে ওইগুলো আয়ত্ত করার কোন উপায় নেই, যদি মহান প্রভু মু‘জিযা বা কারামত স্বরূপ ইলহাম বা ওহীর মাধ্যমে জানিয়ে দেন। [সা’দ উদ্দিন মাসউদ তাফ তাযানীঃ শরহে আকায়িদে নাসাফীঃ ৭৫ পৃষ্ঠা]\n\nতাই আমরা সেটাই বলি নবিদেরকে মু‘জিযা স্বরূপ এবং ওলীদেরকে কারামাত রূপে আল্লাহ ইলমে গায়ব দান করেছেন।\n\nসুপ্রসিদ্ধ ‘দুর্রুল মুখতার’ গ্রন্থের কিতাবুল হজ্বের প্রারম্ভে আছে, فُرِضَ الْحَجُّ سَنَةَ تِسْعٍ وَإِنَّمَا أَخَّرَهُ - عَلَيْهِ الصَّلَاةُ وَالسَّلَامُ - لِعَشْرٍ لِعُذْرٍ مَعَ عِلْمِهِ بِبَقَاءِ حَيَاتِهِ لِيُكْمِلَ التَّبْلِيغَ\n\nহজ্ব নবম হিজরীতে ফরজ হয়, কিন্তু হুযুর আলাইহিস সালাম বিশেষ কোন কারণে একে দশম হিজরী পর্যন্ত বিলম্বিত করেন। হুযুর আলাইহিস সালাম তার পবিত্র ইহকালীন জীবনের বাকী সময় সম্পর্কে জ্ঞাত ছিলেন বিধায় হজ্ব স্থগিত করেছিলেন যাতে ইসলাম প্রচারের কাজ পূর্ণতা লাভ করে। [আলাউদ্দিন হাস্কাফীঃ দুররুল মুখতারঃ কিতাবুল হাজ্বঃ ১৫৯  পৃষ্ঠা,]\n\nযারা আম্বিয়া কিরাম এমনকি হুযুর (ﷺ)‘র কোন প্রকার ইলমে গায়বের ইলম নেই বলে দাবী করেন, তাদের বেলায় বেলায় কুরআন করীমের এ আয়াতটি প্রযোজ্য হবে।\n\nযেমন মহান আল্লাহ বলেন-  أَفَتُؤْمِنُونَ بِبَعْضِ الْكِتَابِ وَتَكْفُرُونَ بِبَعْضٍ\n\nতবে কি তোমরা (কাফেররা/মুনাফিকরা) কোরআনের কিয়দংশ বিশ্বাস কর এবং কিয়দংশ অবিশ্বাস কর। [সুরা বাক্বারা, ৮৫]\n\nতাই দেওবন্দী ও আহলে হাদিসদের অবস্থা হচ্ছে ইহুদিদের মতো। কেননা বাতিল পন্থীরা সাধারণ মানুষের সামনে যেখানে আল্লাহ ছাড়া সত্ত্বাগতভাবে কেউ ইলমে গায়ব জানে না সেই আয়াতগুলো তারা শুধু বলে বেড়ায়। [সুরা আনআম, ৫০, সুরা নামল, ৬৫]\n\nআর এ ছাড়া যে আয়াতে বলা হয়েছে আল্লাহর মননীত রাসূলদের ইলমে গায়ব দান করেছেন, অনেক সময় তারা এমন ভাব নেয় যে তারা মনে হয় এ আয়াতগুলো জানেই না। [সুরা আলে-ইমরান,১৭৯ সুরা জ্বীন, ২৬-২৭, সুরা তাকবীর-২৪]\n"
 }



]