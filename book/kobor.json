[{"1":"লেখকের জীবনী","2":"আল্লামা হাফেয মুহাম্মদ আব্দুল জলিল (رحمة الله عليه)  \n- ডক্টর আব্দুল বাতেন মিয়াজী\nশাইখুল মুদাররিসীন আল্লামা হাফেয মুহাম্মদ আব্দুল জলিল (رحمة الله عليه) এই বঙ্গ ভূখন্ডে দ্বীন ইসলামের এক অকুতোভয় সিপাহসালারের নাম। তিনি আক্বিদা বিশ্বাসে সুন্নী, মাযহাবে হানাফী এবং তরিকায় ক্বাদেরী ছিলেন। তাঁর সন্মানিত পিতার নাম মুন্সী আদম আলী মোল্লা (رحمة الله عليه) এবং মাতার নাম মালেকা খাতুন (رحمة الله عليها)। তিনি ছিলেন চার বোন ও ছয় ভাইয়ের মধ্যে সর্বকনিষ্ঠ।\nজন্মঃ ২৬ শে ভাদ্র, শনিবার, ১৩৪০ বাংলা। \nবংশ পরিচয় ও জন্মস্থানঃ চাঁদপুর জেলার মতলব উত্তর-এর অধিনস্ত আমিয়াপুর গ্রামে তিনি জন্ম লাভ করেন। দিল্লীর বুযুর্গ ফেকাহবিদ, মুফাচ্ছির এবং বাদশাহ আলমগীরের ছেলের ওস্তাদ হযরত মোল্লা আহমদ জিয়ুন (رحمة الله عليه) ছিলেন আল্লামা হাফেয মুহাম্মদ আব্দুল জলিল (رحمة الله عليه)-এঁর বংশের পূর্ব পুরুষ। হযরত মোল্লা আহমদ জিয়ুন (رحمة الله عليه) রচিত ফেকাহ নীতি শাস্ত্র ’নূরুল আনওয়ার’ গ্রন্থখানি দুনিয়াব্যাপী সমাদৃত এবং মাদ্রাসা শিক্ষা বোর্ডের ফাযিল জামাআতের পাঠ্যভুক্ত কিতাব। ১৮৫৭ খৃষ্টাব্দে সিপাহী বিদ্রোহের কারণে ইংরেজ কর্তৃক মুঘল সালতানাতের পতনের পর হযরত মোল্লা জিয়ুন (رحمة الله عليه)-এঁর বংশধরগণের একটি শাখা প্রাণভয়ে তৎকালীন ত্রিপুরা, বর্তমান কুমিল্লার ময়নামতিতে হিজরত করে চলে আসেন এবং স্থায়ীভাবে বসবাস শুরু করেন। কালক্রমে ঐ বংশই বর্তমান মতলব (উত্তর), চাঁদপুরস্থ আমিয়াপুর গ্রামে বসবাস করতে থাকে। \n\nমাতার দিক দিয়েও তিনি ছিলেন সৌভাগ্যবান। তাঁর সম্মানিত নানাজান হযরত ভোলা গাজী মিয়াজী (رحمة الله عليه) ছিলেন একজন কামেল অলি-আল্লাহ্ এবং বিজ্ঞ আলেমে দ্বীন যিনি নিজ হাতে কুরআন কপি করে এবং মসজিদের খতীবের দায়িত্ব পালন করে জীবিকা নির্বাহ করতেন। মৃত্যুর পর জ্বীনেরা এসে রাতের আঁধারে তাঁর কবরের পাশে আলো জ্বালিয়ে কুরআন তেলাওয়াত করতো, যা সর্বজন বিদিত। মতলব উত্তরের একই গ্রামের মিয়াজী বাড়িতে তাঁর সম্মানিত নানাজানের কবর অবস্থিত।   \n(শাইখুল মুদাররিসীন আল্লামা হাফেয মুহাম্মদ আব্দুল জলিল (رحمة الله عليه)-এঁর পৈত্রিক সূত্রে প্রাপ্ত তথ্য)\nশিক্ষাদীক্ষা ও কর্মজীবনঃ আল্লামা হাফেয মুহাম্মদ আব্দুল জলিল (رحمة الله عليه) প্রথমে মক্তবে কুরআন মজিদ ও কিছু কিতাব শিক্ষা করেন। ৪র্থ শ্রেণী পাস করার পর হিফজ্ আরম্ভ করেন এবং ১৯৫২ সালে দু’বছর তিন মাসে হিফজ শেষ করেন। তারপর ১৯৫৫ সালে মাদ্রাসায় ভর্তি হয়ে দাখিল, আলিম, ফাযিল ও কামিল (হাদীস) ১ম বিভাগে বৃত্তিসহ (১৯৫৬-১৯৬৪ ইং সালে) উত্তীর্ণ হন। তারপর ইন্টারমিডিয়েট, ডিগ্রি এবং এম এ (জেনারেল ইতিহাস) উচ্চতর দ্বিতীয় বিভাগে স্টাইপেন্ডসহ (১৯৬৪-১৯৭০) পাস করেন। ১৯৭০ সালে জেনারেল শিক্ষা সমাপ্তির পর ১৯৭২ সালে কলেজে অধ্যাপনা শুরু করেন। ছাগলনাইয়া কলেজ ও নওয়াব ফয়জুন্নেছা কলেজে ১৯৭৫ ইং সাল পর্যন্ত ইতিহাস বিভাগে অধ্যাপনা করেন। উচ্চতর শিক্ষালাভের পাশাপাশি জীবিকা নির্বাহের উদ্দেশ্যে তিনি চট্টগ্রাম শহরে ১৯৬৪-৭৮ ইং পর্যন্ত হযরত তারেক শাহ্ (رحمة الله عليه) দরগাহ মসজিদে ইমাম ও খতীবের দায়িত্ব পালন করেন। অধ্যাপনার ফাঁকে ১৯৭৩ ইং সালে এক বছর অগ্রণী ব্যাংকে প্রবেশনারী অফিসার হিসাবে কাজ করে ইস্তফা দেন। ১৯৭৩ ইং সালে বিসিএস পরীক্ষায় উত্তীর্ণ হন। হাজীগঞ্জ বড় মসজিদে ১৯৭৫ সালে ছয় মাস ইমাম ও খতীবের দায়িত্ব পালন করে ইস্তফা দিয়ে পুনরায় চট্টগ্রাম চলে যান। চট্টগ্রামের জামেয়া আহমদিয়া সুন্নীয়া আলিয়া মাদ্রাসার অধ্যক্ষ পদে ১৯৭৭ সালে যোগদান করেন। ১৯৭৮ সালে ঢাকা মুহাম্মদপুর কাদেরিয়া তৈয়বিয়া আলীয়া মাদ্রাসার অধ্যক্ষ পদে যোগদান করে স্থায়ীভাবে ঢাকা চলে আসেন। ১৯৭৮ সাল থেকে ১৯৮৭ সাল পর্যন্ত অধ্যক্ষ পদে ছিলেন। ১৯৮৭ সাল থেকে ১৯৯০ ইং সাল পর্যন্ত মধ্যখানে ৪ বছর ইসলামিক ফাউন্ডেশন বাংলাদেশ-এর ইমাম ট্রেনিং প্রজেক্ট ও ঢাকা বিভাগীয় কার্যালয়ে ডাইরেক্টর পদে দায়িত্ব পালন করে ১৯৯০-এর ডিসেম্বরে কাদেরিয়া তৈয়্যবিয়া আলীয়া মাদ্রাসায় অধ্যক্ষ পদে পুনরায় যোগদান করেন এবং আমৃত্যু এ পদে বহাল থাকেন। \n\nআল্লামা হাফেয মুহাম্মদ আব্দুল জলিল (رحمة الله عليه) অধ্যক্ষের দায়িত্ব পালনের পাশাপাশি রাজধানী ঢাকার প্রাণকেন্দ্রে অবস্থিত শরিয়ত ও তরিকত প্রচারের কেন্দ্র শাহজাহানপুর গাউছুল আযম জামে মসজিদের প্রতিষ্ঠাতা খতীব এবং আহলে সুন্নাতের নির্বাচিত মহাসচিবের দায়িত্বও পালন করেছেন। বাংলাদেশে সুন্নিয়ত প্রতিষ্ঠার জন্যে বাতিল ফের্কার বিরুদ্ধে সংগ্রামে তিনি বে-নজীর ভূমিকা রাখেন। ওলী-আল্লাহ বিদ্বেষী, জঙ্গীবাদী গোষ্ঠির বিরুদ্ধে তাঁর ইস্পাত কঠিন দৃঢ়তা আজ তাঁকে এক কিংবদন্তীতে পরিণত করেছে। যেকোন অন্যায়ের বিরুদ্ধে তাঁর অবস্থান ছিল স্পষ্ট। বিভিন্ন ইসলামী সেমিনার, ওয়াজ-মাহফিল, মসজিদের মিম্বরে জুমুআয় প্রদত্ত তাঁর জ্ঞানগর্ভ আলোচনা শ্রোতাদের ইসলামের সঠিক রূপরেখার নির্দেশনা প্রদান করতো।\nবিদেশভ্রমণঃ শাইখুল মুদাররিসীন আল্লামা হাফেয মুহাম্মদ আব্দুল জলিল (رحمة الله عليه) ১৯৮০ ইং সালে প্রথম বিদেশ ভ্রমণ করেন। ভারতের আজমীর শরীফে হযরত খাজা গরীব নওয়াজ (رحمة الله عليه) ও বেরেলী শরীফে আ’লা হযরত ইমামে আহলে সুন্নাত হযরত শাহ্ আহমদ রেজা খান বেরলভী (رحمة الله عليه)-এঁর মাযার শরীফ যিয়ারত করে ফয়েয ও বরকত লাভ করেন। ১৯৮২ইং সালে ইরাক সরকারের আমন্ত্রণে বাগদাদে অনুষ্ঠিত মোতামারে ইসলামী সম্মেলনে বাংলাদেশ জমিয়াতুল মোদাররেছীন প্রতিনিধি দলের সাথে গমন করেন।\n\nসেই সাথে পবিত্র হজ্ব ও মদিনা মুনাওয়ারায় রাসূল করীম [ﷺ]-এঁর রওযা মুবারক যিয়ারত করার সৌভাগ্য লাভ করেন। কারবালা ও বাগদাদ শরীফে গাউছুল আযম (رضي الله عنه)-এঁর মাযারসহ অসংখ্য ওলী ও নবীর মাযার শরীফ যিয়ারত করেন। ১৯৮৪ ইং ও ১৯৮৫ ইং সালে দু’বার ইরাক সরকারের আহ্বানে পুনরায় জমিয়াতুল মোদাররেছীনের প্রতিনিধি হিসাবে ইসলামী সম্মেলনে যোগ দান করেন এবং সেই সাথে যথাক্রমে হজ্ব ও ওমরাহ পালন করেন। ১৯৯৭ ইং ২৪শে নভেন্বর বাগদাদ শরীফের মোতাওয়াল্লী সাইয়্যেদ আবদুর রহমান জিলানী সাহেব তাঁকে কাদেরিয়া তরিকার খেদমত করার জন্য হস্ত লিখিত খেলাফতনামা প্রদান করেন।\nশাইখুল মুদাররিসীন আল্লামা হাফেয মুহাম্মদ আব্দুল জলিল (رحمة الله عليه) নিজ গ্রাম আমিয়াপুরে হযরত বিবি ফাতেমা (رضي الله عنها) মহিলা দাখিল মাদ্রাসা প্রতিষ্ঠা ও পরিচালনা করেন।\nওফাত: ২০০৯ সালের ২৩ সেপ্টেম্বর রোজ বুধবার শাইখুল মুদাররিসীন আল্লামা হাফেয মুহাম্মদ আব্দুল জলিল (رحمة الله عليه) এদেশের হকপন্থী মুসলিম জনতাকে শোকাবিভূত করে মাওলায়ে হাকিকীর দরবারে গমন করেন। ইন্নালিল্লাহি ওয়া ইন্নাইলাইহি রাজিউন। তাঁর নিজ গ্রাম মতলব (উত্তর), চাঁদপুরস্থ আমিয়াপুরে তাঁরই প্রতিষ্ঠিত বিবি ফাতেমা (رضي الله عنها) মহিলা দাখিল মাদ্রাসা কাছেই মা-বাবার কবরের পাশে তাঁর পবিত্র মাজার শরীফ অবস্থিত।"},{"1":"লেখকের কথা","2":"লেখকের কথা \nহায়াত মউত কবর হাশর” গ্রন্থখানা রচনা সমাপ্ত ও প্রকাশ করার তৌফিক দানের জন্য জানাই আল্লাহর দরবারে লক্ষকোটি শুকরিয়া ও রাসুলে পাকের দরবারে লক্ষকোটি দরূদ ও সালাম। জীবনের শেষপ্রান্তে এসে পরকালের চিন্তাপ্রসূত ভাবনারই ফসল অত্র গ্রন্থখানী। মৌলিক গ্রন্থ সমূহ থেকে সংগৃহীত তথ্যসমৃদ্ধ গ্রন্থখানি রচনায় মূল আরবী উদ্ধৃতি উল্লেখ করেছি নির্ভর যোগ্যতা প্রমাণের জন্যে। এতে গবেষক, লেখক ও ওয়ায়েজীনগণ বিশেষভাবে উপকৃত হবেন এবং রেফারেন্স হিসাবে উদ্ধৃত করতে পারবেন। শুধু অনুবাদে গ্রন্থের নির্ভরযোগ্যতা কমে যায়। অনেক অনুবাদকই মনের মাধূরী মিশিয়ে বিকৃতভাবে গ্রন্থের অনুবাদ পেশ করেন। এতে পাঠকের মনে সন্দেহের সৃষ্টি হলেও পরীক্ষা নিরীক্ষার সুযোগ থাকেনা। মূল আরবী উদ্ধৃত থাকলে অনুবাদকের ত্রুটি ধরা পড়ে এবং, পাঠক নিজে সংশোধন করে নিতে পারেন। এ ভাবনা থেকেই মূল গ্রন্থের ইবারত, নাম ও পৃষ্ঠা উল্লেখ করেছি। সাথে সাথে উদ্ধৃত হাদীস দ্বারা যেসব মাসআলা প্রতিষ্ঠিত হয়েছে- তারও উল্লেখ করেছি “পৃথক ব্যাখ্যা” লিখে। এতে সাধারণ পাঠকদের জন্য হাদীসের মর্ম বুঝতে সহজ হবে।\n\nঅত্র গ্রন্থে ৪৩টি বিষয় ৪৩টি অধ্যায়ে সমাপ্ত করেছি। অধ্যায়গুলো সাজাতে গিয়ে ঘটনার ধারাবাহিকতা রক্ষা করেছি। এতে কিছু শ্রম দিতে হয়েছে। অত্র গ্রন্থখানির মৌলিক উপাদান সংগ্রহ করেছি মিশকাত, আত্-তাযকিরাহ্, মাওয়াহিবে লাদুন্নিয়া, কিতাবুর রূহ্ সহ অন্যান্য নির্ভরযোগ্য কিতাব থেকে। বাংলা ভাষায় ইহকাল- পরকাল সম্পর্কীত বহু গ্রন্থ রচিত হয়েছে- কিন্তু আমার গ্রন্থখানির বিশেষত্ব কিছুটা ভিন্ন ও উন্নত ধরণের। পাঠক মণ্ডলী তুলনা করলেই বুঝতে পারবেন। তবে আমরা ভুলত্রুটির উর্দ্ধে নই। কোন পাঠক যদি ভুলত্রুটি চিহ্নিত করে অধমকে জানান, তাহলে তা সাদরে সংশোধিত হবে। গ্রন্থ রচনায় রেফারেন্স, মেধা ও শ্রম- তিনটি জিনিসের প্রয়োজন হয়- কিন্তু প্রকাশনার ক্ষেত্রে প্রয়োজন হয় বিভিন্নজনের আর্থিক সহযোগিতা। আমার গ্রন্থখানা প্রকাশনায় যারা আংশিক সহযোগিতা করেছেন- তাঁরা হলেন- ছাতকের আলা মিয়া চৌধুরী, মতলব থানানিবাসী মনির ভ্যান্ডার। আমি তাঁদের মরহুম পূর্ব পুরুষদের আত্মার মাগফিরাত এবং তাদের জাগতিক হিফাযত ও নিরাপত্তার জন্য দোয়া করি।    \n\nআমি দরিদ্র পিতা-মাতার সন্তান। কায়ক্লেশে তাঁরা আমাকে মানুষ বানিয়েছেন। তাঁদের বুলন্দ দরজা বা উচ্চ মর্যাদার উদ্দেশ্যে অত্র “হায়াত মউত কবর হাশর” গ্রন্থখানা উৎসর্গ করলাম।\nবিনীত গ্রন্থকার-   \nহাফেয মুহাম্মাদ আব্দুল জলিল"},{"1":"১ম অধ্যায়ঃ হায়াত ও মউত-এর সংজ্ঞা","2":"\"হায়াত মউত কবর হাশর”   \n\nتَبَارَكَ الَّذِي بِيَدِهِ الْمُلْكُ وَهُوَ عَلَى كُلِّ شَيْءٍ قَدِيرٌ الَّذِي خَلَقَ الْمَوْتَ وَالْحَيَاةَ لِيَبْلُوَكُمْ أَيُّكُمْ أَحْسَنُ عَمَلًا وَهُوَ الْعَزِيزُ الْغَفُورُ- (سورة الملك) \n  \nঅর্থঃ ”পূন্যময় তিনি- যার হাতে রাজত্ব। তিনি তাঁর ইচ্ছাধীন সবকিছুর উপর সর্বশক্তিমান। যিনি সৃষ্টি করেছেন মরণ ও জীবন- যাতে তোমাদেরকে পরীক্ষা করবেন- কে তোমাদের মধ্যে আমলে শ্রেষ্ঠ। তিনি পরাক্রমশালী, ক্ষমাময়”।\nপ্রথম অধ্যায়\n(হায়াত ও মউত)\n\nহায়াতঃ শরীরের সাথে ৪ মাস পর রূহের সংযোগকে হায়াত বলা হয়।\nমউতঃ মৃত্যুর সময় শরীর থেকে রূহ্ বিচ্ছিন্ন হয়ে বরযখ জগতে প্রস্থান করাকে মউত বলা হয়। আরবী ইবারত নিম্নে-\n\n(الموت لیس بعدم محض وانما ھو انتقالہ من حال الی حال او الانتقال من دار الی دار)۔\n\nঅর্থঃ “অনস্তিত্ব বা বিলীন হয়ে যাওয়ার নাম মউত নয়। মউত হলো রূহের এক অবস্থা থেকে অন্য অবস্থায় প্রস্থান করা। অর্থাৎ- এক জগত থেকে অন্য জগতে প্রস্থান করার নাম”।\n\nবুঝা গেল- শরীর এবং রূহ্ দুই জিনিস। মাতৃগর্ভে প্রথমে ১২০ দিনে শরীর তৈরী হয়। তারপর রূহের আগমন হয়। শরীর হচ্ছে পার্থিব বস্তুতে তৈরী, কিন্তু রূহ্ পার্থিব বস্তু নয়- সে অন্য জগতের বাসিন্দা। মৃত্যুর সময় রূহ্ শরীর থেকে বিচ্ছিন্ন হয়ে অন্য জগতে গমন করলেও শরীরের সাথে তার একটি কানেকশন বা যোগাযোগ সর্বদাই থাকে। এজন্যই কবরে মৃতব্যক্তি পূনর্জীবিত হয়, মুনকার-নকীরের প্রশ্নের জবাব দেয় এবং নেক্কার ব্যক্তি বেহেস্তের শান্তি ভোগ করতে থাকে; আর বদকার ব্যক্তি আযাব ভোগ করতে থাকে।\n\nশরীর থেকে রূহ্ বিচ্ছিন্ন হয়েও আল্লাহর নিকট জীবিত এবং রিযিকপ্রাপ্ত হয়ে থাকেন- শহীদগণ, সিদ্দীকগণ এবং নবীগণ। তার প্রমাণ নিম্নে উদ্ধৃত করা হলো।\n\n১। আল্লাহ্পাক শহীদগণ সম্পর্কে এরশাদ করেন-\nوَلاَ تَقُولُواْ لِمَنْ يُقْتَلُ فِي سَبيلِ اللّهِ أَمْوَاتٌ بَلْ أَحْيَاء وَلَكِن لاَّ تَشْعُرُونَ\n\n“তোমরা শহীদগণকে মৃত বলোনা; বরং তাঁরা জীবিত- কিন্তু তোমরা বুঝনা” (সুরা বাক্কারা-১৫৪ আয়াত)।\n\nوَلاَ تَحْسَبَنَّ الَّذِينَ قُتِلُواْ فِي سَبِيلِ اللّهِ أَمْوَاتًا بَلْ أَحْيَاء عِندَ رَبِّهِمْ يُرْزَقُونَ - فَرِحِينَ بِمَا آتَاهُمُ اللّهُ مِن فَضْلِهِ وَيَسْتَبْشِرُونَ بِالَّذِينَ لَمْ يَلْحَقُواْ بِهِم\n“তোমরা শহীদগণকে মৃত বলে ধারণাও করোনা; বরং তাঁরা জীবিত এবং আল্লাহর নিকট তাঁরা রিযিকপ্রাপ্ত। আল্লাহর দানে তাঁরা আনন্দিত এবং তাঁদের সাথে যারা এখনও মিলিত হয়নি- তাঁদেরকে শহীদরা সু-সংবাদ প্রদান করে থাকে” (আলে-ইমরান-১৬৯-৭০ আয়াত)।\n\nদ্বিতীয় আয়াতে বর্ণিত রিযিকপ্রাপ্তি, আনন্দিত হওয়া ও সু-সংবাদ প্রদান করা- ইত্যাদি জীবিত লোকদেরই গুণাবলী। শহীদগণ মর্যাদার ক্ষেত্রে তৃতীয় পর্যায়ের। তৃতীয় পর্যায়ভূক্ত হয়ে যদি শহীদগণ জীবিত বলে প্রমাণিত হয়- তাহলে দ্বিতীয় পর্যায়ের সিদ্দীকগণ এবং প্রথম পর্যায়ের নবীগণ যে স্ব স্ব রওযাতে জীবিত আছেন- তাতে কোনই সন্দেহ নেই।\n\n২। বিশুদ্ধ রেওয়ায়াতে রাসুল মকবুল সাল্লাল্লাহু আলাইহি ওয়া সাল্লাম আম্বিয়ায়ে কেরামের শরীর সম্পর্কে এরশাদ করেছেন-\n\nان الارض لا تاکل اجساد الانبیاء وفی روایۃ الطبرانی البیهقی و نبینا حی یرزق\n\n“নিশ্চয়ই এই যমীন আম্বিয়ায়ে কেরামের দেহ মোবারক খেয়ে হজম করতে পারেনা”। তাবরাণী ও বায়হাকীর বর্ণনায় আছে- “আমাদের প্রিয়নবী (ﷺ) হায়াতুন্নবী এবং রিযিকপ্রাপ্ত”।\n\nবিঃ দ্রঃ লা-মাযহাবীদের নেতা ইসমাঈল দেহলবী এবং এদেশীয় কিছু ওহাবী তাদের পুস্তকে লিখেছে- “ নবীজী মরে, পঁচে, গলে মাটির সাথে মিশে গেছেন” (তাকভিয়াতুল ঈমান)। তারা বলে- “শহীদগণই জীবিত- নবী ও সিদ্দীকগণ জীবিত নন”। তারা দলীল হিসাবে বলে- “যেহেতু কোরআন মজিদ নবী ও সিদ্দিকগণকে সরাসরি জীবিত বলেনি- তাই তারা জীবিত নন”। তাদের এই যুক্তিটি মনগড়া। কেননা, শহীদগণ তৃতীয় স্তরের মর্যাদা সম্পন্ন হয়ে যদি জীবিত হন- তাহলে সিদ্দিক ও নবীগণের জীবিত থাকার পৃথক প্রমাণের কোনই প্রয়োজন করেনা। হাদীস শরীফে তো কোরআনের ব্যাখ্যাই উল্লেখ করা হয়েছে। তাদের এই যুক্তি নবীবিদ্বেষের সুষ্পষ্ট প্রমাণ।\n\nএরূপ প্রামাণিক দলীলকে দালালাতুন নছ বলা হয়। সূতরাং, কোরআনের ইবারাতুন্ নছ দ্বারা শহীদগণ এবং দালালাতুন নছ দ্বারা নবী ও সিদ্দীকগণের অক্ষত শরীর ও হায়াত প্রমাণিত।\n\n৩। অন্যান্য নবীগণ মি’রাজের রাত্রে বায়তুল মোকাদ্দাসে সশরীরে আমাদের প্রিয় নবীজীর পিছনে মোক্তাদী হয়ে জামাআতের সাথে নামায আদায় করেছিলেন বলে সহী বোখারীতে প্রমাণ আছে। নামায পড়তে হলে অষ্ট অঙ্গের প্রয়োজন হয়- দুই হাত, দুই পা, দুই হাঁটু, নাক ও কপাল- সর্বমোট ৮টি অঙ্গ দ্বারা নামায আদায় করতে হয়। এটাও নবীগণের সশরীরে জীবিত থাকার প্রমাণ বহন করে।\n\nবুঝা গেল- নবীগণের রূহ্ মোবারক কিছু সময়ের জন্য বিচ্ছিন্ন হলেও পরে তা ফেরত দেয়া হয়। নবী করিম সাল্লাল্লাহু আলাইহি ওয়াসাল্লাম ইন্তিকালের আনুমানিক ৪০ ঘন্টা পর মঙ্গলবার দিবাগত শেষ রাত্রে রওযা মোবারকে শয়ন করার পর আল্লাহ্ তায়ালা তাঁর পবিত্র রূহ্কে দেহ মোবারকে ফিরত দিয়েছেন। (তকিউদ্দীন সুবুকীর শিফাউস সিকাম এবং জালালুদ্দীন সুয়ুতির আল-হাভী লিল ফতোয়া দ্রষ্টব্য)।\n\n৪। আবু দাউদ শরীফে হুযুর (ﷺ) -এর রূহ্ মোবারক ফেরত দেয়া সম্পর্কে হুযুর (ﷺ) এরশাদ করেছেন-\nمامن مسلم یسلم علی الا رد اللّٰہ علی روحی حتی ارد علیہ السلام ۔\n\nইমাম সুয়ুতি এই হাদীসের অনুবাদ এভাবে করেছেন- “যেকোন মুসলমান আমাকে ছালাম করলে আমি তার সালামের সরাসরি জবাব দেই। কেননা, আল্লাহ্ তায়ালা আমার রূহ্কে পূর্বেই আমার শরীরে ফিরত দিয়েছেন” (আল হাভী)। رد اللّٰہ শব্দটি অতীত কালের জন্য ব্যবহৃত হয়েছে।\n\nউপরে বর্ণিত হাদীস সমূহের দ্বারা ষ্পষ্ট এবং সন্দেহাতীতভাবে প্রমাণিত হলো যে, নবীগণের ইন্তিকালের অর্থ হলো- তিনিরা লোকচক্ষুর অন্তরালে অদৃশ্য হয়ে গেছেন। তিনিরা জীবিত ও অস্তিত্ববান রয়েছেন- যদিও আমরা তাঁদেরকে দেখতে পাইনা। যেমন- ফিরিস্তাদের অস্তিত্ব রয়েছে, তাঁরা আমাদের কাঁধে আছেন- অথচ আমরা তাঁদেরকে দেখতে পাইনা। তাই নবীগণের অস্তিত্বের অবস্থা হলো ফিরিস্তাদের অস্তিত্ব ও অবস্থার ন্যায়। কিয়ামত পর্যন্ত তাঁরা অস্তিত্ববান থাকবেন। যখন ইসরাফীল শেষ সিঙ্গায় ফুঁক দিবেন- তখন জীবিতরা মরে যাবে- কিন্তু নবীগণ শুধু সাময়িক হুঁশহারা হবেন। তৃতীয়বার সিঙ্গায় ফুঁক দিলে অন্যান্যরা পূণর্জীবিত হবে এবং নবীগণ সম্ভিত ফিরে পাবেন। এদিকে ইঙ্গিত করেই আল্লাহ্পাক কোরআন মজিদে এরশাদ করেছেন-\nفاذا نفخ فی الصور (نفخۃ الصعق والموت) فصعق من فی السموات والارض الامن شاء اللّٰہ۔\n\nঅর্থাৎ- “যখন পুনরুত্থানের উদ্দেশ্যে সিঙ্গায় ফুঁক দেয়া হবে- তখন আসমান যমীনের সব জীবিত প্রাণী মরে যাবে, কিন্তু আল্লাহ্ যাদেরকে ইচ্ছা করেন- এ অবস্থা থেকে রক্ষা করবেন”। (নবীগণের পূনঃ মৃত্যু হবেনা। তাঁরা শুধু বেহুঁশী অবস্থা থেকে সম্বিত ফিরে পেয়ে বোরাকে চড়ে হাশরে যাবেন- কিতাবুর রূহ্)।\n\n৫। বুখারী ও মুসলিম শরীফে আমাদের প্রিয় নবীজীর সম্বিত ফিরে পাওয়া ও হাশরে গমন করা সম্পর্কে বর্ণিত হয়েছে-\nفأكون أول من يفيق» فنبينا أول من يخرج من قبره قبل جميع الناس إلا موسى . فإنه حصل فيه تردد هل بعث قبله من غشيته أو بقى على الحالة التى كان عليها قبل نفخة الصعق الصور مفیقا لانہ حوسب بصعقۃ یوم الطور ۔\n\nঅর্থাৎ- নবী করীম (ﷺ) এরশাদ করেছেন- “শেষ সিঙ্গার ফুঁৎকারের সময় আমিই সর্বপ্রথম সম্বিত ফিরে পাবো”। আমাদের প্রিয়নবী (ﷺ) সবার পূর্বে রওযাপাক থেকে বের হয়ে হাশর ময়দানে গিয়ে দেখতে পাবেন- হযরত মুছা আলাইহিস সালাম আরশের পায়া ধরে দাঁড়িয়ে আছেন। তখন নবী করিম (ﷺ) দ্বিধায় পড়ে যাবেন- হযরত মুছা (আঃ) কি হুযুরের পূর্বে হুঁশপ্রাপ্ত হয়েছেন- নাকি শেষ সিঙ্গায় ফুঁৎকারের পূর্ব থেকেই সুস্থির অবস্থায় ছিলেন। কেননা, তুর পর্বতের ঘটনার সময় তিনি আল্লাহর নূরের তাজাল্লী দেখে একবার বেহুঁশ হয়ে পড়ে গিয়েছিলেন। এজন্যই হয়তো আল্লাহ্ তায়ালা তাঁকে বেহুঁশী থেকে রক্ষা করেছেন। (তাযকিরাহ্)\n\n৬। অন্য রেওয়ায়াতে হযরত কা’ব আহ্বার (রাঃ) বলেন- প্রতিদিন নিত্যনতুন এক লক্ষ চল্লিশ হাজার ফিরিস্তা এসে রওযা শরীফে দাঁড়িয়ে নূরের পাখা বিছিয়ে দিবারাত্রি শুধু ﷺ শরীফ পড়তে থাকেন। এভাবে কিয়ামত পর্য্যন্ত চলবে। শেষ সিঙ্গায় ফুঁক দেয়ার পর সত্তর হাজার ফিরিস্তা বোরাক নিয়ে এসে নবীজীকে বোরাকে চড়িয়ে মিছিল সহকারে প্রিয় মাহবুবের দরবারে হাশরে নিয়ে যাবেন (মিশকাত বাবুল কারামাত)।\n\nব্যাখ্যা- এখানে একটি প্রশ্ন হতে পারে। তা হলো- প্রথম সিঙ্গার ফুঁৎকারে সমস্ত নবীগণ বেহুঁশ হবেন এবং শেষ সিঙ্গার ফুঁৎকারে সম্বিত ফিরে পেয়ে হাশরে যাবেন। কিন্তু মুছা আলাইহিস সালাম একমাত্র ব্যক্তি- যিনি ঐদিন বেহুঁশ হবেন না। তাহলে তিনি কি আমাদের নবীর উপরেও মর্যাদাবান?\n\nউত্তর হলো- বেহুঁশ হওয়ার ঘটনা পূর্বে একবার মুছা নবীর উপর ঘটেছিল- যখন তিনি তুর পাহাড়ে আল্লাহর নূরের তাজাল্লী দেখে বেহুঁশ হয়ে পড়ে গিয়েছিলেন। তাই তাঁকে হাশরের দিনে দ্বিতীয়বার পূনঃ বেহুঁশ করবেন না- বরং তিনি সম্বিত অবস্থায় আমাদের নবীজীর পূর্বেই হাশরে গিয়ে আরশের পায়া ধরে দাঁড়িয়ে থাকবেন। এটা তাঁর বিরাট মর্যাদা- তাতে সন্দেহ নেই। কিন্তু এটা আংশিক মর্যাদা। সার্বিক মর্যাদা হলো আমাদের প্রিয়নবী সাল্লাল্লাহু আলাইহি ওয়া সাল্লামের জন্য।\nহায়াত-মউতের স্বরূপ\nহাদীস শরীফে হায়াতের স্বরূপ বলা হয়েছে ঘোড়ায় ন্যায় এবং মউতের স্বরূপ বলা হয়েছে সাদাকালো ডোরাকাটা খাসীর ন্যায়। বিচারের পর বেহেস্ত ও দোযখের মধ্যখানে পুলসিরাতের উপর মউতকে ডোরাকাটা খাসীর সুরতে যবেহ্ করে খতম করে দেয়া হবে। এরপর থাকবে শুধূ হায়াত।\n\nযখন মউতকে كبش املح বা সাদাকালো ডোরাকাটা খাসীর সুরতে পুলসিরাতের উপর আনা হবে- তখন আমাদের প্রিয়নবীর সামনে হযরত ইয়াহ্ইয়া আলাইহিস সালাম, মতান্তরে হযরত জিবরাঈল আলাইহিস সালাম উক্ত ছাগলটিকে যবেহ্ করবেন। দোযখবাসী ও জান্নাত বাসীদেরকে তখন বলা হবে- ”এখন আর মউত নেই। চিরদিন হায়াতে থেকে যার যার কর্মফল ভোগ করতে থাকো”। কিতাবের শেষের দিকে আরবীসহ বিস্তারিত বয়ান করা হবে।\nমউত কেমন?\n১। মউত সম্পর্কে সর্বপ্রথম ধারণা দিয়েছেন হযরত আদম আলাইহিস সালাম। যখন আদম আলাইহিস সালামের প্রথমপুত্র হাবিল বিবাহ সংক্রান্ত ব্যাপারে নিজভ্রাতা ক্বাবিলের হাতে শহীদ হলেন- তখন হযরত আদম (আঃ) এ সংবাদ হযরত হাওয়া আলাইহাস সালামকে জানালেন। তখন পর্য্যন্ত মউত সম্পর্কে হযরত হাওয়ার কোন ধারণা ছিলনা। তিনি জিজ্ঞাসা করলেন- وما الموت অর্থাৎ- মউত কি ও কেমন?\n\nহযরত আদম আলাইহিস সালাম বল্লেন - لا یاکل ولا یشرب والا یقوم ولا یقعد\nঅর্থাৎ “মউত হলো- তখন খানাপিনা ও উঠাবসা বন্ধ হয়ে যায়। তখন নড়াচড়াও করতে পারেনা”।\n\nএকথা শুনে হযরত হাওয়া (আঃ) চিৎকার করে কান্না জুড়ে দিলেন। তখন হযরত আদম আলাইহিস সালাম বল্লেন-\nعلیک الرنۃ وعلی بناتک ، وانا وبنی منھا براء\nঅর্থাৎ- “তুমি এবং তোমার পরবর্তী মেয়ে সন্তানদের উপর রইলো রোনাজারি করার স্বভাব। আমি এবং আমার পরবর্তী ছেলে সন্তানরা রোনাজারি হতে মুক্ত”। (হাকীম তিরমিযি তাঁর নাওয়াদিরুল উছুল গ্রন্থে মুহাম্মদ ইবনে মুনকাদার (তাবেয়ী) সূত্রে এই বর্ণনাটি দিয়েছেন)।\n\nমানব ইতিহাসে হাবিলের শাহাদাত-ই ছিল প্রথম মউত। তাই বিবি হাওয়াকে সরলভাবে বুঝানোর জন্য হযরত আদম (আঃ) এভাবে উদাহরণ দিয়ে মউতের অবস্থা বুঝিয়েছিলেন- হাকীকত সম্পর্কে নয়।\n\n২। আল্লাহর বন্ধুগণের জন্য মউত হলো আল্লাহর সাথে মিলনের সেতু\n\nএ প্রসঙ্গে ইমাম আবু আবদুল্লাহ কুরতুবী তাঁর তাযকিরাহ্ গ্রন্থে আরো একটি ঘটনা এভাবে উল্লেখ করেছেন-\nوروی ان ملک الموت علیہ السلام جاء الی ابراھیم علیہ السلام خلیل الرحمن عزوجل لیقبض روحہ۔ فقال ابراھیم علیہ السلام یا ملک الموت ھل رأیت خلیلا یقبض روح خلیلہ ؟ فعرج ملک الموت علیہ السلام الی ربہ فقال : قل لہ ھل رأیت خلیلا یکرہ لقاء خلیلہ؟ فرجع فقال اقبض روحی الساعۃ ۔ وقال ابو الدرداء ص مامن مؤمن الا والموت خیر لہ ۔ فمن لم یصدقنی فان اللّٰہ تعالی یقول وما عند اللّٰہ خیر للابرار۔ وقال حبان بن الاسود الموت جسر یوصل الحبیب الی الحبیب۔ التذکرۃ صفحۃ ۰۱\nঅর্থ- (ইমাম কুরতুবী বলেন)- “বর্ণিত আছে- মালাকুত মউত (আযরাঈল আলাইহিস সালাম) হযরত ইব্রাহীম আলাইহিস সালামের কাছে তাঁর জীবনের শেষ মহুর্তে রূহ্ কব্জ করতে আসলো। হযরত ইব্রাহীম (আঃ) একথা শুনে বল্লেন- হে মালাকুল মউত! তুমিই বলো- কোন একান্ত বন্ধু কি আপন বন্ধুর রূহ্ কব্জ করতে পারেন? একথা শুনে আযরাঈল (আঃ) ফিরে গিয়ে আল্লাহর কাছে আরযি দিলেন। আল্লাহ্ বল্লেন- তুমি গিয়ে আমার খলীল (একান্ত প্রাণ উৎসর্গকারী) বন্ধুকে বলো- “আপনিই বলুন- কোন বন্ধু কি আপন ঘনিষ্ট বন্ধুর ডাকে সাড়া দিতে আপত্তি করতে পারে”? আযরাঈল ফিরে এসে একথা শুনালে হযরত ইবরাহীম (আঃ) ভাবোন্মত্ততায় বলে উঠলেন- “তাহলে দেরী না করে এই মুহুর্তেই আমার রূহ্ কব্জ করো” (এবং আমাকে বন্ধুর সান্নিধ্যে পৌঁছিয়ে দাও)”।\n\nএটা ছিল প্রেমাস্পদের সাথে মিলনের উদ্দেশ্যে মউত কামনা করা। এটা অতি উত্তম। হযরত আবু দারদা রাদিয়াল্লাহু আনহু বলেছেন- “যেকোন মুমিনের কাছে মৃত্যুই তাঁর জন্য উত্তম”। (কেননা, এর দ্বারা সে মাহবুবে হাকিকীর সাথে মিলনের সুযোগ পায়)। হযরত আবু দারদা (রাঃ) বলেন- “কেউ যদি আমার কথা সত্য মনে না করে- তাহলে সে যেন আল্লাহর এই বাণী পড়ে নেয়- “আল্লাহর দরবারে যেসব নেয়ামত ও পুরস্কার রয়েছে- তা নেক্কারদের জন্য অতি উত্তম”। (সুরা আলে ইমরান ১৯৮ আয়াত)।\n\nহাইয়ান ইবনে আসওয়াদ (রহঃ) বলেছেন- “মউত হলো সেতুবন্দ স্বরূপ- যা এক বন্ধুকে অন্য বন্ধুর কাছে পৌঁছিয়ে দেয়”। (তাযকিরাহ্ ১০ পৃঃ)\n\nসুতরাং কোন কোন ক্ষেত্রে প্রেমাকর্ষণে মৃত্যু কামনা করা অতি উত্তম। বুঝা গেলো- দুনিয়ার ঝামেলায় মৃত্যু কামনা করা জায়েয নেই। ঈমান রক্ষা করা কিংবা বন্ধুর সাথে মিলনের আকাংখায় মৃত্যু কামনা করা যেতে পারে।"},{"1":"২য় অধ্যায়ঃ রূহ্ কি জিনিস","2":"দ্বিতীয় অধ্যায়ঃ রূহ্ কি জিনিস, রূহের হাকীকত কী? বিভিন্ন মতামত\nপ্রশ্নঃ দেহ থেকে রূহ্ পৃথক হয়ে যাবার পর যখন সে একা হয়ে যায়- তখন কিভাবে একরূহ্ অন্যরূহ্ হতে পার্থক্য করা যায়? কিভাবে রূহ্সমূহ বিভিন্ন রূপ ধারণ করে অন্য রূহের সাথে পরস্পর মিলিত হয় এবং পরিচিত হয়? দেহমুক্ত রূহ্সমূহ কি পূনরায় অন্য কোন দেহে প্রবেশ করে? শরীরবিহীন রূহের প্রকৃত অবস্থা কি? রূহের অবস্থান কোথায়?\nউত্তরঃ বিষয়টি অত্যন্ত জটিল। দার্শনিকদের দর্শন পড়ে এ প্রশ্নের উত্তর পাওয়া খুবই কঠিন। বিশেষ করে যারা বলেন- রূহের কোন সূরত নেই। রূহ্ কোন পদার্থ নয়, ইহা সৃষ্টির অন্তর্ভূক্তও নয়, আবার বহির্ভূতও নয়, রূহের কোন পরিমাপ নেই, রূহের কোন দৈহিক রূপ নেই- ইত্যাদি। দার্শনিকদের নীতিমালা অনুযায়ী এর জবাব দেয়া মোটেই সম্ভব নয়।\nরূহ্ সম্পর্কে বিভিন্ন মতামতঃ\n(১) একদল কালাম বিশারদ বলেন- “রূহ্ হচ্ছে দেহের অন্যান্য অঙ্গের মতই একটি পরনির্ভরশীল অঙ্গ। যতক্ষন রূহ্ দেহে অবস্থান করে- ততক্ষণ উহাকে অন্যান্য অঙ্গ থেকে পার্থক্য করা যায়। কিন্তু দেহ থেকে মুক্ত হয়ে গেলে আর পার্থক্য করা যায় না- বরং তাঁদের মতে- তখন রূহ্ বলতে আর কিছুই থাকেনা। উহা তখন অস্তিত্বহীন হয়ে যায়- যেমন দেহের অন্যান্য অঙ্গ অস্তিত্বহীন ও ধবংশ হয়ে যায়। ইহাকে আরবীতে আরয (عرض) বলা হয়- অর্থাৎ বাহ্যিক গুণ বিশেষ। এই শ্রেণীর দার্শনিকদের দর্শনের সমাধান তাঁদের নীতিমালার ভিত্তিতে দেয়াও সম্ভব নয়।\n\n(২) হাঁ- কোরআন সুন্নাহ্, ওলামাদের ব্যাখ্যা ও বিবেকবুদ্ধি মোতাবেক রূহের প্রকৃতি নির্ণয় করা সম্ভব। কোরআন-সুন্নাহ ও অন্যান্য দলীলাদির দ্বারা প্রমাণিত হয়েছে যে, রূহ্ হচ্ছে এমন এক পৃথক যাত বা সত্ত্বা- যা স্বয়ং অস্তিত্ববান হতে পারে। উপরে গমন করতে পারে, নিচে নামতে পারে, কোন কিছুর সাথে সংযুক্ত হতে পারে এবং বিচ্ছিন্নও হতে পারে। দেহ হতে বের হয়ে রূহ্ অন্যত্র গমন করতে পারে। মোদ্দা কথা হলো- অন্যান্য সৃষ্টির মত রূহ্ও একটি পৃথক সৃষ্টি ও সত্বা। সচলও অচল হওয়া ইহার বৈশিষ্ট। ইহার বহু নযীর পেশ করা যেতে পারে। যেমন-\n\n(ক ) মৃত্যুকালে যখন দেহ থেকে রূহ্ পৃথক করে নেয়া হয়- তখন ফিরিস্তারা বলে-\nیا أَیَّتُهَا النَّفْسُ الْمُطْمَئِنَّةُ ارْجِعی إِلى رَبِّکِ راضِیَةً مَرْضِیَّةً\n”হে প্রশান্ত আত্মা, তুমি তোমার প্রভুর দিকে ফিরে চলো। তুমি ছিলে রাযী, আল্লাহ্ও তোমার প্রতি রাযী”। বুঝা গেল- শরীর থেকে রূহ্ বিচ্ছিন্ন হওয়ার সময়েই একথা বলা হয়। (সুরা ফজরঃ ২৭-২৮)\n\n(খ) ছুরা ইন্ফিত্বার-এ আল্লাহ্পাক শরীরের এবং রূহের সংযোগ সম্পর্কে এরশাদ করেন-\nالَّذِي خَلَقَكَ فَسَوَّاكَ فَعَدَلَكَ\n(কিভাবে তার নাফরমানী করছো) - “যিনি তোমাকে (শরীরকে) সৃষ্টি করে তার মধ্যে রূহ্ স্থাপন করেছেন এবং ঠিকঠাকভাবে সংযোজন কাজ সমাধা করেছেন”। (ইন্ফিত্বারঃ ৭)\n\nবুঝা গেল- শরীর গঠনের চারমাস পর রূহের আগমন হয়। তাই শরীর ও রূহ্ দুই জিনিস বা দুই সত্বা। শরীরের বয়স চারমাস বেশী। রুহের বয়স চারমাস কম।\n\nউপরোক্ত দুটি আয়াতের দ্বারা বুঝা যাচ্ছে- রূহ্ শরীর থেকে সূরতধারী একটি বস্তু বের করে- যার দ্বারা রূহ্ সমূহের পরস্পরের মধ্যে পার্থক্য করা যায়। পবিত্র রূহ্ পবিত্র দেহে এবং অপবিত্র রূহ্ অপবিত্র দেহে অবস্থান করে। হাদীসে বর্ণিত আছে- ‘‘মালাকুত মউত মুমিনের রূহ্ বের করে অন্যান্য ফিরিস্তাদের কাছে হস্তান্তর করে। তখন ঐ রূহ্ থেকে মেশকের চেয়ে বেশী সুগন্ধি পাওয়া যায়’’। এতেই বুঝা গেল- রূহ্ গুন নয়- বরং যাত বা পৃথক সত্বা। কেননা, গুণের কোন সুগন্ধি হয় না এবং এক হাত থেকে আরেক হাতেও নেয়া যায় না।\n\nহাদীসে বর্ণিত হয়েছে- “পবিত্র রূহ্ আকাশের দিকে উঠতে থাকে। তখন আসমান যমীনের মধ্যকার ফিরিস্তারা তাঁকে সালাম জানায়। ঐ পবিত্র রূহের জন্য প্রত্যেক আকাশের দরজা খুলে দেয়া হয়। এভাবে পবিত্র রূহ্ এক আকাশ থেকে অন্য আকাশে উঠতে থাকে। অতঃপর আল্লাহর দরবারে গিয়ে উপস্থিত হয়। তখন আল্লাহ্ তায়ালা তাঁর নাম ইল্লিয়্যিনের দফতরে লিখার আদেশ দেন। এরপর কবরে তাঁর রূহ্ ছাওয়াল-জওয়াবের জন্য ফেরত পাঠান হয়। আর কাফেরের রূহ্কে নিক্ষেপ করা হয় অপমানজনকভাবে। অতঃপর তার রূহ্ কবরে পতিত হয় ছাওয়াল জাওয়াবের জন্য”। (মুসনাদে আহমদ)\n\n(গ) হাদীস শরীফে মোমেনদের রূহের অবস্থান সম্পর্কে এরশাদ হয়েছে-\nنسمۃ المؤمن وھی روحہ طائر یعلق فی شجرۃ الجنۃ حتی یردھا اللّٰہ الی جسدہ ۔\n“মোমেনদের রূহ্ পাখীর সুরতে বেহেস্তের গাছে গাছে ঘুরে বেড়ায়, ফল খেতে থাকে। হাশরের সময় আল্লাহ্পাক তাঁদের রূহ্ শরীরে ফেরত পাঠাবেন”। (মুসনাদে আহমদ ৩য় খন্ড ৪৫৫ পৃঃ)।\n\n(ঘ) ইমাম আবু আবদুল্লাহ কুরতুবী (রহঃ) লিখেছেন-\nارواح الشھداء فی جوف طیر خضر لھا قنادیل معلقۃ بالعرش تسرح من الجنۃ حیث شاء ت۔\n”শহীদগণের পবিত্র রূহ্ সবুজ পাখীর সূরতে জান্নাতের যথায় ইচ্ছা বিচরণ করে। তাঁদের জন্য রয়েছে আরশে লটকানো ঝালর বাতি”। (তায্কিরাহ্)।\n\n(ঙ) কাফেরদের রূহের অবস্থান সম্পর্কে কোরআনে বর্ণিত হয়েছে-\nالنَّارُ يُعْرَضُونَ عَلَيْهَا غُدُوًّا وَعَشِيًّا\n“কাওমে ফিরাউন-এর রূহ্ সমূহকে সকাল সন্ধ্যায় জাহান্নামে পেশ করা হবে”। (কুরআন ৪০:৪৬)\nউপরে বর্ণিত হাদীসে পরিস্কারভাবে প্রমানিত হয়েছে যে, মোমেন ও শহীদগণের রূহ্সমূহ জান্নাতে খানাপিনা খায় এবং যথায় ইচ্ছা ভ্রমন করে। কাফেরদের রূহ্ সকাল সন্ধ্যায় দোযখে পেশ করা হয়। এতেই প্রমাণিত হলো- প্রত্যেক রূহ্ শরীর থেকে বিচ্ছিন্ন হয়েও পৃথক সত্বা নিয়ে অবস্থান করে এবং শরীরের চেয়ে ভাল করে তাকে চিনা যায়। কেননা, এক শরীর অন্য শরীরের মত হতে পারে- কিন্তু এক রূহ্ অন্য রূহের মত হয় না।\n\nদেখুন- ফিরিস্তারা রূহানী সূরত ধারণ করা সত্বেও তাঁদেরকে ভালভাবেই পার্থক্য করা যায়। জ্বীন জাতি আগুনের সৃষ্টি হওয়া সত্বেও তাদেরকে পৃথক পৃথকভাবে চেনা যায়। সুতরাং মানুষের রূহ্ আরো উত্তমরূপে চেনা যাবে। কেননা, রূহ্ হলো একটি পৃথক সত্বা। আরো বুঝা গেল- নেক্কারদের রূহ্ ইল্লিয়্যিন বা উর্দ্ধজগতে বিচরণ করে এবং বদ্কারদের রূহ্ সিজজীন বা নিম্ম জগতে পতিত হয়, আবার কবরের সাথেও সকল রূহের সংযোগ থাকে।\nহাকীকতে রূহ্\n(কিতাবুর রূহ্- এর বর্ণনা)\nপ্রশ্নঃ রূহ্ নশ্বর- নাকি অবিনশ্বর? ইহা কি ক্ষনস্থায়ী- না চিরস্থায়ী?\nজওয়াবঃ রূহ্ আল্লাহর সৃষ্টি- সুতরাং নশ্বর। আম্বিয়ায়ে কেরাম থেকে শুরু করে সাহাবা, তাবেয়ী সবাই একবাক্যে বলেছেন- অন্যান্য সৃষ্টি যেমন পরিবর্তনশীল- তদ্রƒপ রূহ্ও পরিবর্তনশীল।\n\nঅবশ্য কেউ কেউ রূহ্কে অবনিশ্বর ও চিরস্থায়ী বলে মন্তব্য করেছেন। তাঁদের যুক্তি- রূহ্ হলো আল্লাহর নির্দেশ। সুতরাং আল্লাহর নির্দেশ সৃষ্টি নয়- যেমন আল্লাহর কালাম সৃষ্টি নয়।\n\nঅন্য একদল বলেছেন- রূহ্ সৃষ্টিও নয়- আবার স্রষ্টাও নয়। জাহাম ইব্নে সাফওয়ান এবং তার অনুসারী একদল লোকের ধারণা- রূহ্ মাখলুক নয়- সুতরাং চিরস্থায়ী। তাদের এই মতবাদ বাতিল। সে ছিল মো’তাযেলা ফের্কার লোক।\n\nবিভিন্ন মতামতঃ\n\n১। আহ্লে সুন্নাত ওয়াল জামাআত এবং হাদীস বিশারদদের মতে সমস্ত রূহ্ আল্লাহর সৃষ্টি। তাদের দলীল হলো- নবী করিম সাল্লাল্লাহু আলাইহি ওয়া সাল্লামের নিম্নোক্ত হাদীস-\nقال رسول اللّٰہ ﷺ الارواح جنود مجندۃ\nঅর্থঃ ‘‘রূহ্সমূহ হচ্ছে আল্লাহর সুসজ্জিত সৈন্যবাহিনী স্বরূপ’’। অতএব রূহ্ হলো আল্লাহর সৃষ্টি।\n\n২। অন্য একদল বলেছেন- রূহ্ হচ্ছে আল্লাহর আদেশ। ইহার প্রকৃত স্বরূপ আল্লাহ্পাক উদঘাটন করেননি। তাঁদের দলীল হলো- আল্লাহর কালাম মজিদের সুরা বণী ইসরাইল -এর ৮৫ আয়াত- قُلِ الرُّوحُ مِنْ أَمْرِ رَبِّي\n“বলুন! রূহ্ হচ্ছে আমার প্রভূর আদেশ”।\n\n৩। আরেকদল উলামা বলেছেন- রূহ্সমূহ হচ্ছে আল্লাহর নূর এবং হায়াত সমূহের মধ্যে একটি হায়াত। তাঁদের দলীল হলো- নবী করিম (দঃ) এরশাদ করেছেন-\nان اللّٰہ خلق خلقہ فی ظلمۃ والقی علیھم من نورہ ۔ رواہ احمد فی مسندہ والترمذی فی الایمان\nঅর্থাৎ “আল্লাহ্ তায়ালা তাঁর সৃষ্টজীবকে অন্ধকার অবস্থায় সৃষ্টি করে তার মধ্যে তাঁর নূর নিক্ষেপ করেছেন’’। (মুসনাদে আহমদ ২য় খন্ড ১৭৬ পৃঃ, তিরমিযি কিতাবুল ঈমান ১৮ পৃষ্ঠা)।"},{"1":"৩য় অধ্যায়ঃ মৃত্যুর পর রূহ","2":"তৃতীয় অধ্যায়ঃ মৃত্যুর পর রূহের অবস্থান কোথায়?\nপ্রশ্নঃ মৃত্যুর পর কেয়ামত পর্য্যন্ত রূহ্ কোথায় থাকে- আসমানে না যমীনে? জান্নাতে না জাহান্নামে? পৃথিবীর দেহ ব্যাতিত অন্য কোন দেহে থাকে কিনা? ঐ অবস্থায় শাস্তি ভোগ করে কিনা? নাকি-আযাবমুক্ত থাকে?\nজওয়াবঃ\n\n(১) ইমাম কুরতুবী (রহঃ) তাযকিরাহ্ গ্রন্থে মৃত্যুর পর রূহের অবস্থান সম্পর্কে বিস্তারিত আলোচনা করেছেন। আবুল হাসান কাবেছীর উদ্বৃতি দিয়ে তিনি বলেন- “আহলে সুন্নাত ওয়াল জামাআত-এর বিশুদ্ধ মতামত হচ্ছে- মুমিন কাফের নির্বিশেষে সকলের রূহ্ ফিরিস্তারা বহন করে উপরের দিকে নিয়ে আল্লাহর দরবারে প্রথমে পেশ করে। আল্লাহ্তায়ালা ঐ রূহ্কে জিজ্ঞাসাবাদ করেন। যদি মৃত ব্যক্তির রূহ্ নেককার হয়- তাহলে ফিরিস্তাদেরকে বলেন- তাকে নিয়ে ঘুরিয়ে ফিরিয়ে তার জান্নাতের অবস্থান দেখাও। অতঃপর ফিরিস্তারা চোখের পলকে ঐ রূহকে নিয়ে জান্নাতে ভ্রমণ করেন। মৃত ব্যক্তিকে গোসল করাতে যত সময় লাগে-ততটুকু সময় ভ্রমণ করেন। যখন গোসল ও কাফন পরানোর কাজ সমাধা হয়- তখন রূহ্ ফেরত দেয়া হয় এবং কাফনও শরীরের মধ্যখানে রূহ্ অবস্থান নেয়। যখন লাশ খাটে উঠানো হয়- তখন সে মানুষের কথাবার্তা শুনতে শুরু করে। কে তাকে ভাল বলছে, কে তাকে খারাপ বল্ছে- তা সে শুনতে পায়। যখন জানাযার পর তাকে কবরে রাখা হয়- তখন রূহ্ শরীরে প্রবেশ করে। তাকে জীবিত হিসাবে বসানো হয় এবং দুই পরীক্ষাকারী ফিরিস্তা তার কবরে প্রবেশ করে”।\n\n(২) আমর ইবনে দীনার (রহঃ) বর্ণনা করেন- “যখন কোন ব্যক্তি মৃত্যুবরণ করে, তখন তার রূহ্ একজন ফিরিস্তার হাতে থাকে। তার রূহ্ পর্যবেক্ষণ করতে থাকে- তাকে কিভাবে গোসল দেয়া হচ্ছে, কিভাবে কাফন পরানো হচ্ছে, কিভাবে তাকে কবরে নেয়া হচ্ছে এবং কিভাবে তাকে কবরে বসানো হচ্ছে”।\n\n(৩) মোহাদ্দেস দাউদ উপরের বর্ণনার সাথে হাদীসের অন্য অংশ যোগ করে বলেছেন- খাটের মধ্যে থাকা অবস্থায় লাশকে বলা হয়- শুন, লোকেরা তোমার কিভাবে প্রশংসা করছে”।\n\n(৪) আবু হামেদ গাযালী (রহঃ) তাঁর “কাশফে উলুমিল আখিরাহ্” গ্রন্থে রেওয়ায়াত করেছেন-“যখন আযরাঈল ফিরিস্তা নেককার লোকের রূহ্ কবজ করেন-তখন দুজন উত্তম চেহারার ফিরিস্তা ঐ রূহ্ গ্রহণ করেন। তাদের গায়ে থাকে উত্তম পোষাক ও পবিত্র সুগন্ধি। ঐ ফিরিস্তাদ্বয় নেককারের রূহকে বেহেস্তী রেশমী রুমালে আবৃত করে নেন। ঐ রেশমী রুমালখানা মধু মক্ষিকার সম পরিমান। ঐ রূহের মধ্যে আকল ও ইলম- যা সে দুনিয়াতে অর্জন করেছিল- তা তার সাথে থাকবে। সে সবকিছু দেখবে ও বুঝবে। অতঃপর ফিরিস্তারা তার রূহ্ নিয়ে উপরের দিকে উঠতে থাকে। পথিমধ্যে পূর্ববর্তী মৃত লোকদের মধ্য দিয়ে সে গমন করতে থাকবে। ঐ সমস্ত পূর্ববর্তী লোকদের সংখ্যা হবে বিক্ষিপ্ত পঙ্গপালের ন্যায়। এভাবে তারা প্রথম আকাশে পৌছাবে। যিম্মাদার ফিরিস্তা দরজা নাড়া দেবে। উপর থেকে বলা হবে- তুমি কে? যিম্মাদার বলবে-আমি ছালছায়ীল। আমার সাথে অমুকের পুত্র অমুক। ফিরিস্তা বলবে-হাঁ সে এরকমই ছিল। তাদের আক্বিদা ছিল সন্দেহাতীত বিশুদ্ব। এরপর ঐ মোমিন রূহ্কে দ্বিতীয় আকাশে নিয়ে যাওয়া হবে। দরজার ফিরিস্তারা বলবে- মারহাবা, সে নামাযের ফরয ঠিকভাবে আদায় করতো। এমনিভাবে তৃতীয় আকাশের ফিরিস্তারা দরজা খুলে দিয়ে তার পরিচয় জেনে নিয়ে বলবে-মারহাবা, সে তার মালের যাকাত দিত আল্লাহর সন্তষ্টির জন্য এবং যাকাতের কোন অংশ নিজের কাছে ধরে রাখতো না। চতুর্থ আকাশে নিয়ে গেলে ফিরিস্তারা অভ্যর্থনা জানিয়ে বলবে- সে উত্তমরূপে রোযা রাখতো এবং অশ্লীল কাজ ও হারাম খাদ্য থেকে বেঁচে থাকতো। এরপর পঞ্চম আকাশের ফিরিস্তারা দরজা খুলে দিয়ে পরিচয় নিয়ে বলবে- আহ্লান ছাহ্লান, সে লোক দেখানো বা সুনামের আশা না করে ফরয হজ্ব আদায় করতো। ষষ্ঠ আকাশে রূহ্কে নিয়ে গেলে ফিরিস্তারা পরিচয় নিয়ে দরজা খুলে দিবে এবং বলবে- মারহাবা, ইনি উত্তম ব্যক্তি এবং পবিত্র আত্মার অধিকারী। সে পিতামাতার সাথে সৎ ব্যবহার করতো। এভাবে সপ্তম আকাশে নিয়ে গেলে নিয়োজিত ফিরিস্তারা দরজা খুলে দিয়ে বলবে- মারহাবা, সে অতি ভোরে উঠে ক্ষমা প্রার্থণা করতো এবং গোপনে দান খয়রাত করতো, ইয়াতিমদের লালন পালন করতো।\n\nতারপর তাকে নিয়ে যাওয়া হবে “ছুরাদিকাতুল জালাল” নামক স্থানে। দরজা খুলে দেয়ার পর তথাকার নিয়োজিত ফিরিস্তা বলবে- মারহাবা, সে নেককার বান্দা এবং পবিত্র আত্মার অধিকারী। সে বেশীবেশী ক্ষমা প্রার্থণাকারী এবং উত্তম কাজের আদেশকারী ও মন্দ কাজ থেকে বারণকারী, গরীব মিছকিনদের সাহায্যকারী। এমনিভাবে- উক্ত পবিত্র রূহ্ সামনে অগ্রসর হতে থাকবে এবং ফিরিস্তারা তার সাথে মুসাফাহা করে তাকে সুসংবাদ দিতে থাকবে। এভাবে রূহ্কে নিয়ে ছিদ্রাতুল মোন্তাহায় পৌঁছবে এবং দরজা খুলে দেয়ার জন্য নাড়া দিবে। অতঃপর ফিরিস্তা পরিচয় নিয়ে ভিতরে প্রবেশ করাবে। তারপর অভ্যর্থনা জানিয়ে বলবে- সে বড় নেককার ও আল্লাহর সন্তষ্টি লাভকারী ব্যক্তি ছিল। অতঃপর ঐ রূহ্ আগুনের সাগর, নূরের সাগর, অন্ধকার সাগর, পানির সাগর, বরফের সাগর ও শীতল সাগর অতিক্রম করবে। প্রত্যেক সাগরের দৈর্ঘ হবে এক হাজার বছরের রাস্তা। এরপর চিহ্নিত পর্দাসমূহ ভেদ করে আরশে মোয়াল্লায় পৌঁছাবে। ঐ পর্দা সমূহের জানালা হবে আশি হাজার। দীর্ঘ স্তরসমুহ ভেদ করে অবশেষে রূহ্ পৌঁছবে আল্লাহর দরবারে। পর্দার অভ্যন্তর হতে ডাক দেয়া হবে- কার এই পবিত্র রূহ্? জওয়াব দেয়া হবে- অমুকের পুত্র অমুকের। তখন আল্লাহ্ জালালুহু বলবেন- নিকটে নিয়ে আস। হে বান্দা! তুমি ছিলে আমার উত্তম বান্দা! তারপর তার ক্ষমা ঘোষণা করা হবে”। (তাযকিরাহ্ ৬৫-৬৬ পৃষ্ঠা)।\n\n(৫) ইবনে নুবাতা- যিনি ১২ চাঁদের আরবী খুতবা লিখেছেন- তাঁকে স্বপ্নে দেখে কেউ জিজ্ঞাসা করলো- আপনার সাথে আল্লাহ্ কিরূপ ব্যবহার করেছেন? জওয়াবে ইবনে নুবাতা বললেন-\n\n”আমাকে দুই করিমের (আল্লাহ্-রাসুল) মধ্যখানে বসিয়ে আল্লাহ্ বললেন- তুমি অত্যন্ত নিবেদিত প্রাণে খুতবা লিখেছো, কত সুন্দর তোমার কালাম। আমি বললাম- হে মাবুদ! খুতবার মধ্যে তোমারই সিফাত বর্ণনা করেছি। আল্লাহ্ বললেন- বলো, তুমি দুনিয়াতে কি বলতে? ইবনে নুবাতা জবাব দিলেন- তোমার সিফাত এভাবে বর্ণনা করেছি- “যিনি মানুষকে সৃষ্টি করেছেন- তিনিই তাদেরকে মৃত্যু দিয়েছেন। যিনি তাদেরকে বাকশক্তি দিয়েছিলেন। তিনিই তাদেরকে বাকশূন্য করেছেন। যিনি তাদেরকে ধবংস করেছিলেন তিনিই তাদেরকে পুনরায় জীবিত করবেন, যিনি তাদেরকে পৃথক পৃথকভাবে দুনিয়াতে প্রেরণ করে পুণরায় কবরে পৃথক করে রেখেছিলেন- তিনিই পুনরায় তাদেরকে হাশরে একত্রিত করবেন”। ইবনে নুবাতা বলেন- আল্লাহ্তায়ালা আমার খুৎবা শুনে বললেন-তুমি সত্য বলেছো। যাও- আমি তোমাকে পূর্ণ ক্ষমা করে দিলাম”। (তাযকিরাহ)।\n\n[ইবনে নূবাতা ৬৭১ হিজরীর পূর্বের লোক ছিলেন এবং তিনি উঁচু স্তরের বুযুর্গ ছিলেন। তাই তাঁর খুত্বা এখনো মসজিদে মসজিদে পাঠ করা হয়। ইহা লিখিত খুত্বাসমূহের মধ্যে বিশুদ্বতম। ]\n\nবুঝা গেল- নেককারদের রূহ্ প্রথমে আল্লাহর দরবারে পৌঁছে- তারপর কবরে আসে।\n\nআরো বুঝা গেল- “আল্লাহ্ তাদের রূহের সাথে কথা বলে, পরে কবরে প্রেরণ করবেন বা শরীরের সাথে সংযুক্ত করবেন।\n\n(৭) কাফিরদের রূহের অবস্থান ও অবস্থাঃ\n\nকাফিরদের রূহ্ দেহ থেকে এভাবে টেনে বের করা হবে- যেভাবে শরীর থেকে কাঁটা বের করা হয়। মালাকুত মউত তাকে উদ্দেশ্য করে বলবে- ”হে খবিছ রূহ্! খবিছ দেহ হতে বের হয়ে আস্। তখন তার চিৎকার হবে গাধার চিৎকারের মত। আযরাঈল রূহ্ বের করে যাবানিয়া নামক ফিরিস্তাদের নিকট অর্পন করবে। তাদের চেহারা হবে বিভৎস, পোষাক হবে কালো এবং দুর্গন্ধময়। তাদের হাতে থাকবে পশমের সূর্গন্ধময় রুমাল। ঐ দুর্গন্ধময় পশমী রুমাল দিয়ে রূহ্ পেঁচিয়ে নেয়া হবে। সহীহ বুখারীতে আছে-“ জাহান্নামে কাফেরের দাঁত হবে ওহোদ পাহাড়ের মত বড় বড়”।\n\nকাফেরের রূহ্ নিয়ে ফিরিস্তা প্রথম আকাশে গিয়ে দরজা খুলতে ডাক দিবে। উপর থেকে প্রশ্ন করা হবে- কে তুমি? জবাব দিবে- আমি দাক্ইয়াঈল ফিরিস্তা। পুনরায় প্রশ্ন করা হবে- তোমার সাথে কে? বলবে- ফলানার ছেলে ফলানা। তখন ঐ খবিছ রূহ্ না পাবে অভ্যর্থনা- না পাবে মারহাবা ধ্বনী। আল্লাহ্পাক কাফেরদের ব্যাপারে ঘোষণা করেছেন-\nلاَ تُفَتَّحُ لَهُمْ أَبْوَابُ السَّمَاء وَلاَ يَدْخُلُونَ الْجَنَّةَ\n“কাফেরদের জন্য আকাশের রহমতের দরজা খোলা হবে না এবং তারা জান্নাতেও প্রবেশ করবেনা” (সুরা আ’রাফ ৪০ আয়াত)।\n\nযখন যাবানিয়া ফিরিস্তা এই বাণী শুনবে- তখন কাফেরের রূহ্ হাত থেকে নিক্ষেপ করে ফেলে দিবে। এদিকে ইঙ্গিত করেই আল্লাহ্পাক এরশাদ করেছেন-\nوَمَن يُشْرِكْ بِاللَّهِ فَكَأَنَّمَا خَرَّ مِنَ السَّمَاء فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكَانٍ سَحِيقٍ\nঅর্থ-”যারা আল্লাহর সাথে ইবাদতে অন্যকে শরীক করেছে-তারা যেন আকাশ থেকে আছাড় খেয়ে নিচে পড়ে গেলো এবং মৃতভোজী পাখীরা তাদেরকে ছোঁ মেরে নিয়ে গেলো- অথবা বাতাস তাদেরকে উড়িয়ে নিয়ে কোন দূরবর্তী স্থানে নিক্ষেপ করলো” (ছুরা হজ্ব ৩১ আয়াত)।\n\nযখন খবিছ রূহ্ জমীনে এসে পড়বে। যাবানিয়া ফিরিস্তা তাকে শীঘ্র ধরে নিয়ে ছিজজীনে বন্দী করবে। ছিজজীন হলো বিরাট পাথর সদৃশ বদকারদের বন্দীশালা। ইহুদী নাসারাগণকে আকাশের কুরছি থেকে তাদের কবরে নিক্ষেপ করা হবে। মুশরিক ও মুনাফিকদের রূহ্গুলো ইহুদী নাছারাদের ন্যয় কবরে নিক্ষিপ্ত হবে।\n\nআর যেসব মুমিন অপরাধী ছিল- তাদেরকে শ্রেণীভেদে শাস্তি দেয়া হবে। যারা নামাযে ত্র“টি করতো- তাদের নামায তাদেরকে ফেরত দেয়া হবে। কারণ, এরা নামাযে চুরি করেছে। ছেড়া কাপড় যেভাবে নিক্ষিপ্ত হয়- তাদের ত্রুটিযুক্ত নামাযও সেভাবে নিক্ষিপ্ত হবে। এমনিভাবে লোক দেখানো যাকাত দানকারী, অশ্লীল কথাবার্তা বলে রোযা পালনকারী, নাম প্রচারের উদ্দেশ্যে হজ্ব আদায়কারী অথবা হারাম উপার্জিত মাল দ্বারা হজ্ব আদায়কারী, আত্মীয় স্বজনদের সাথে সম্পর্ক ছিন্নকারী, পিতামাতার অবাধ্য সন্তান, প্রমুখ ব্যক্তিদের রূহ্ তাদের মুখে ও শরীরে নিক্ষিপ্ত হবে। এভাবে কবরে প্রাথমিক শাস্তি ভোগ করবে। ফাইনাল শাস্তি হবে হাশরে। (তাযকিরাহ)"},{"1":"৪র্থ অধ্যায়ঃ রূহের অবস্থান","2":"চতুর্থ অধ্যায়ঃ রূহের অবস্থান- কিতাবুর রূহ্ এর বর্ণনা\n১। শহীদ ও মুমিনদের রূহ্ জান্নাতে অবস্থান করবে- যদি কবিরা গুনাহগার না হয়ে থাকে- অথবা দেনাদার না হয়ে থাকে। ইহা হযরত আবু হোরায়রা (রাঃ) ও হযরত ইবনে ওমর (রাঃ) -এর অভিমত।\n\n২। একদল উলামার মতে জান্নাতে নয়- বরং জান্নাতের দরজার বাইরে জান্নাত সংলগ্ন স্থানে মোমেন ও শহীদগণের রূহ্ অবস্থান করবে।\n\n৩। অন্য একদলের মতে মোমেনদের রূহ্ জান্নাতে নয়- বরং কবরের আশেপাশে অবস্থান করবে।\n\n৪। ইমাম মালেক (রহঃ) -এর মতে- রূহ্ মুক্ত অবস্থায় থাকবে- যেখানে ইচ্ছা যাতায়াত করবে।\n\n৫। ইমাম আহমদ ইবনে হাম্বলের মতে- মোমেনদের রূহ্ জান্নাতে এবং কাফেরদের রূহ্ জাহান্নামে থাকবে। ইমাম সাহেবের ছেলে আবদুল্লাহ্ তাঁর পিতার এ মতামত লিখেছেন।\n\n৬। আবু আবদুল্লাহ্ ইবনে মান্দাহ এবং কতিপয় সাহাবা ও তাবেয়ীনের মতে- মুমিনের রূহ্ আল্লাহর নিকট অবস্থান করবে। এর বেশী কিছু তাঁরা ব্যাখ্যা করেননি।\n\n৭। সাহাবায়ে কেরাম ও তাবেয়ীনদের একটি জামাত বলেছেন- মুমিনদের রূহ্ “জাবিয়াহ্” নামক স্থানে এবং কাফেরদের রূহ্ হাদরা মাউতের “বরহুত” নামক একটি কুয়ায় অবস্থান করবে।\n\n৮। আমের ইবনে আবদুল্লাহ্ আবুল ইয়ামান বলেছেন- যবুর কিতাবে “যে যমিনের উত্তরাধিকারী মোমেনগণকে বলা হয়েছে”- সে যমীনে মোমনগণের রূহ্ রাখা হবে। ঐ যমীনই দুনিয়াতে মুমিনগণের অধিকারে আসবে।\n\n৯। অন্য একদল বিশেষজ্ঞ উলামা বলেছেন- মুমিনদের রূহ্ থাকবে মক্কার যমযম কুপে এবং কাফেরদের রূহ্ থাকবে হাদরামাউতের “বরহুত” নামক কুপে।\n\n১০। হযরত সালমান ফারসী (রাঃ) -এর বর্ণনা মতে যমিনের বরযখ নামক স্থানে মুমিনদের রূহ্ রাখা হবে এবং কাফেরদের রূহ্ রাখা হবে ছিজজীনে। মুমিনগণের রূহ্ বরযখ থেকে যথায় ইচ্ছা- যাতায়াত করতে পারবে। (ইমাম মালেকের মতের (৪) সাথে ইহার মিল রয়েছে)।\n\n১১। অন্য একদল উলামার মতে- মুমিনদের রূহ্ থাকবে হযরত আদম আলাইহিস সালামের ডানপাশে এবং কাফেরদের রূহ্ থাকবে বামপাশে।\n\n১২। অন্য একদল হাদিস বিশারদের মতে- মুমিন ও কাফের নির্বিশেষে সবার রূহ্ যেখান থেকে এসেছিল- সেখানে চলে যাবে। অর্থাৎ- রূহের প্রথম আবাসস্থল- আলমে র্আওয়াহে।\n\n১৩। আবু ওমর ইবনে আবদুল বার -এর মতে শহীদগণের রূহ্ থাকবে জান্নাতে এবং মুমিনগণের রূহ্ থাকবে কবরের আশেপাশে।\n\n১৪। আবদুল্লাহ্ ইবনে মোবারক ও মুজাহিদ (রহঃ) -এর মতে শহীদগণের রূহ্ ঠিক জান্নাতে থাকবে না- বরং জান্নাতের ফল ভক্ষণ করবে এবং জান্নাতের সুগন্ধি লাভ করবে।\n\n১৫। কা’ব আহ্বার (রাঃ) বলেন- মুমিনদের রূহ্ “ইল্লিয়্যিন” বা উর্দ্ধ জগতে অবস্থান করবে- যা সপ্তম আকাশের মধ্যে অবস্থিত। আর কাফেরদের রূহ্ অবস্থান করবে “ছিজজীন” নামক সপ্ত তবক যমীনের নিচে। (ইহাই সাধারন ধারণা)।\n\nউল্লেখ্যঃ এই মতের পক্ষে জোরালো প্রমাণ পাওয়া যায় কোরআন মজিদে। আল্লাহ্ তায়ালা বলেন-\nكَلَّا إِنَّ كِتَابَ الْأَبْرَارِ لَفِي عِلِّيِّينَ\nঅর্থাৎ-“অবশ্যই সৎ লোকের আমলনামা থাকবে ইল্লিয়্যিনে।” [কুরআন ৮৩:১৮]\n\n(১৬) কারো কারো মতে عليين শব্দটি علوي এর বহুবচন। এর অর্থ হলো- উর্দ্বজগত। (ছুরা তাত্ফীফ-১৮ আয়াত)।\n\nএতে বুঝা যায়- মোমেনগণের রূহ্ উর্দ্ধজগতে থাকবে। হযরত বারা ইবনে আযেব (রাঃ) -এর হাদীস থেকে জানা যায়- ইল্লিয়্যিন সপ্তম আকাশের আরশের নীচে একটি স্থানের নাম। এতে মোমেনগণের রূহ্ ও আমলনামা সংরক্ষিত থাকে। (১৫ ও ১৬ নং মতামত প্রায় একরকম)।\n\n(১৭) মোল্লা আলী ক্বারী (রহঃ) মিরকাতে লিখেছেন-\nالنفوس القدسیۃ اذا تجردت عن العلائق البدنیۃ التصلت بالملاء الا علی وتسیر فی اقطار السمٰوٰت والارض حیث تشاء وتری وتسمع الکل کالمشاھد۔\nঅর্থাৎ- “পবিত্র আত্মাসমূহ শারীরিক বন্ধন থেকে মুক্ত হয়ে উর্দ্ধজগতের ফিরিস্তাদের সাথে মিশে যায় এবং আসমান যমীনের যথায় ইচ্ছা- ভ্রমণ করে, আর জীবিত লোকদের ন্যায় সব কিছু প্রত্যক্ষভাবে দেখে ও শুনে”। (৪ ও ১৭ নং সামঞ্জস্যপূর্ণ)।\nবদকারের রূহ্ঃ\n\n১৫ নম্বরে বর্ণিত হাদীস মতে বদকার ও কাফেরদের অবস্থান হবে ছিজজীন। এর প্রমাণ কোরআন মজিদে আছে। যথা-\nكَلَّا إِنَّ كِتَابَ الفُجَّارِ لَفِي سِجِّينٍ\nঅর্থাৎ- ”নিশ্চয়! পাপাচারীদের আমলনামা ছিজজীনে আছে”। এর অর্থ-শংকীর্ণ জায়গার বন্দীশালা। (সুরা তাত্ফীফ-৭ আয়াত)। হাদীস ও রেওয়ায়াত থেকে জানা যায় যে, ছিজজীন একটি বিশেষ স্থানের নাম। এখানেই কাফেরদের রূহ্ বন্দী থাকবে এবং এখানেই তাদের আমলনামাও থাকবে।\nবিশ্লেষণঃ\n\nউপরে বর্ণিত ১৭টি মতামতের সবগুলোই সঠিক। কেননা, মুমিনের রূহ্ ইল্লিয়্যিনে থাকলেও মুক্ত পাখীর ন্যায় থাকবে। জান্নাতে প্রবেশ করে ফল খেয়ে আবার সস্থানে ফিরে আসবে। জান্নাতের আশেপাশে, কবরের আশেপাশে তাদের রূহ্ যাতায়াত করতে পারে। কখনও হযরত আদমের ডানে দেখা গেছে-কখনও হাদরা মাউতের কুপে, কখনও বরহুতে তাদের রূহ্ যাতায়াত করতে দেখা গেছে। বিভিন্ন জায়গায় দেখা যাওয়া যেমন সত্য-তেমনিভাবে ইল্লিয়্যিনে স্থায়ী বাসস্থানে থাকাও সত্য।\nগৃহে আগমনঃ\n\nএকটি রেওয়ায়াতে শাহ্ আবদুল আযিয দেহ্লভী (রহঃ) লিখেছেন- “প্রতি বৃহস্পতিবার দিবাগত রাত্রে- অর্থাৎ জুমার রাত্রে রূহ্ আপন ঘরে আসে”। এ বিষয়ে তিনি একটি কিতাব লিখেছেন যার নাম\nاتیان الارواح الی دیارھم بعد الرواح\nঅর্থাৎ “মৃত্যুর পর রূহ্গণের আপন গৃহে আগমন”।\nহুযুর (ﷺ)- এর রূহ্ মোবারক কোথায়?\n\nআমাদের প্রিয়নবী (দুরূদ) -এর দেহ মোবারককে মঙ্গলবার দিবাগত শেষরাত্রে রওযা মোবারকে দাফনের ৪০ ঘন্টা পরেই তাঁর পবিত্র দেহে রূহ্ মোবারক ফিরত দেয়া হয়েছে। আবু দাউদ শরীফে আছে- الا رد الله علي روحي\n\nঅর্থাৎ “আল্লাহ্তায়ালা আমার রূহ্ ফেরত দিয়েছেন”। নবীজির এই হাদীসের ব্যাখ্যায় ইমাম জালালুদ্দীন সুয়ুতি তাঁর “আল হাভী লিল ফাতাওয়া” এবং তকিউদ্দীন সুবুকী তাঁর “শিফাউস সিকাম” গ্রন্থে বলেছেন-\nان النبی ﷺ بعد ما دفن فی قبرہ ردا اللّٰہ روحہ الی جسدہ واستمرت الروح فی جسدہ الی یوم القیامۃ لیرد علی اامتہ السلام۔\nঅর্থাৎ- “রাসুলেপাককে (ﷺ) (মঙ্গলবার দিবাগত শেষরাত্রে) দাফন করার পর আল্লাহ্পাক তাঁর পবিত্র রূহ তাঁর দেহ মোবারকে ফিরত পাঠিয়ে দিয়েছেন। এই রূহ্ মোবারক পবিত্র দেহে কিয়ামত পর্য্যন্ত অবস্থান করবে- উম্মতের সালামের জওয়াব দেয়ার জন্য”। (আল-হাভী ও শিফাউস সিকাম)\n\nসুতরাং তিনি হায়াতুন্নবী বা সশরীরে জীবিত। এতে সমস্ত ওলামাগণের মতৈক্য রয়েছে। ফয়যুল বারী শরহে বোখারী প্রথম পারায় উল্লেখ আছে-\nواتفق العلماء علي حياة الأنبياء\nঅর্থাৎ-”সমস্ত আম্বিয়ায়ে কেরাম সশরীরে জীবিত আছেন -এ কথার উপর সমস্ত ওলামায়ে কেরামের ঐক্যমত্য রয়েছে”। (ফয়যুল বারী)"},{"1":"৫ম অধ্যায়ঃ নফ্স ও রূহ্ কি এক জিনিস?","2":"পঞ্চম অধ্যায়ঃ নফ্স ও রূহ্ কি এক জিনিস? রূহের মৃত্যু নেই\nপ্রশ্নঃ নফ্স ও রূহ্ কি এক জিনিস- নাকি দুই ভিন্ন জিনিস?\nজওয়াবঃ বিষয়টি খুবই জটিল। কেননা, কোরআন ও হাদীসের বিভিন্নস্থানে নফ্স দ্বারা বিভিন্ন অর্থ বুঝানো হয়েছে এবং রূহ্ দ্বারাও বিভিন্ন অর্থ বুঝানো হয়েছে। তাই শরিয়তপন্থী ও তরিকতপন্থীদের বিভিন্ন মতামত নিম্নে উল্লেখ করা হলো।\n\n১। জম্হুর উলামাগণ বলেছেন- নফ্স ও রূহ্ দুটি নাম হলেও মূলতঃ উহাদের মুছাম্মা বা নামীয় জিনিস একটিই। রূহ্ অর্থ নফ্স এবং নফ্স অর্থ রূহ্।\n\n২। অন্য একদল কালাম বিশারদ বলেছেন- নফ্স এবং রূহ্ দুটি ভিন্ন জিনিস।\n\nনফ্স অনেক অর্থে ব্যবহৃত হয়েছেঃ\n\n(ক) জাওহারী বলেন- নফ্স অর্থ রূহ্। যথা,\nخرجت النفس\nঅর্থাৎ- রূহ্ বের হয়েছে। এখানে নফ্স অর্থ রূহ্।\n\n(খ) কোরআন মজিদ বলেঃ নফ্সের অর্থ হলো ব্যক্তি বা যাত। যথা,\nفَسَلِّمُوا عَلَى أَنفُسِكُمْ\nঅর্থাৎ “তোমরা পরস্পরের মধ্যে ছালাম বিনিময় কর। এখানে- أَنفُسِكُمْ -এর একবচন হচ্ছে نفُس এবং অর্থ হচ্ছে ব্যক্তি।\n\n(গ) নফ্স অর্থ রূহ্। এর প্রমাণ হলো-\nیا أَیَّتُهَا النَّفْسُ الْمُطْمَئِنَّةُ ارْجِعی إِلى رَبِّکِ\nঅর্থাৎ “হে প্রশান্ত রূহ্, তুমি তোমার প্রভূর দিকে ফিরে চলো”। এখানে শরীর হতে বহির্গত রূহ্কেই নফ্স বলা হয়েছে। বুঝা গেল- নফ্সই রূহ্।\n\n(ঘ) রূহ্ শুধু ব্যক্তি বা শরীরকেই বলা হয় না এবং নফ্সের সাথেও রূহের উল্লেখ করা হয় না। সুতরাং দুটি দু’জিনিস।\n\n(ঙ) কোন কোন স্থানে কোরআনকেও রূহ্ বলা হয়েছে। যেমন-\nوَكَذَٰلِكَ أَوْحَيْنَا إِلَيْكَ رُوحًا مِّنْ أَمْرِنَا\nঅর্থাৎ “হে প্রিয় নবী, আমি পূর্ববর্তীদের ন্যায় ঐভাবেই আপনার কাছে আমার আদেশ স্বরূপ ‘রূহ্’ -তথা কোরআন নাযিল করেছি”। এখানে- রূহ্ অর্থে কোরআনকে বুঝানো হয়েছে।\n\n(চ) কোন কোন স্থানে ওহীকেও রূহ্ বলা হয়েছে। যথা-\nینزل الملائکۃ بالروح من امرہ علی من یشاء من عبادہ ان انذروا انہ لا الہ الا انا فاتقون۔\nঅর্থাৎ- ”ফিরিস্তাগণ আল্লাহর ‘রূহ্’ নিয়ে তাঁর খাস বান্দাদের কাছে এই আদেশ পাঠান যে, তোমরা লোকদেরকে সতর্ক করো যে- আমি ছাড়া কোন মাবুদ নেই, অতএব তোমরা আমাকে ভয় করো”।\n\nএখানে ‘রূহ্’ অর্থ ওহী। ওহীকে রূহ্ বলার কারণ হলো- ওহীর দ্বারা মানুষ ঐভাবেই উপকৃত হয়- যেভাবে রূহের দ্বারা সর্বদা উপকৃত হয়। ওহী না হলে মানুষের জীবন চতুষ্পদ জন্ত হতেও নিকৃষ্ট প্রমাণিত হতো। রূহ্কে এজন্য রূহ্ বলা হয়- যেহেতু রূহের মাধ্যমেই শরীরে জীবন বা হায়াত বিদ্যমান থাকে। অনুরূপভাবে ريح বা বায়ুকেও রূহ্ বলা হয়। কেননা, বায়ু ব্যতিত রূহ্ টিকেনা।\n\nনফ্সকে রূহ্ বলার কারণ হলো- নফ্স ব্যতিত মানুষের জীবন টিকেনা। নফ্সকে আবার নফ্স বলার কারণ হলো- نفس শব্দটির মূল ধাতু হচ্ছে- نفیس অর্থাৎ- উত্তম ও শরীফ। আর একটি ধাতু হচ্ছে- تنفس الشئی অর্থাৎ- শ্বাস-প্রশ্বাস গ্রহণ করা- যা ঘনঘন শরীরে প্রবেশ করে ও বের হয়। অন্য একটি ধাতু হতে نفس শব্দটি উৎপন্ন হয়েছে- তা হলো- النفس بالتحریک অর্থাৎ- ঘনঘন স্থানচ্যুত হওয়া। মানুষ যখন ঘুম যায়- তখন নফ্স তার থেকে বের হয় সুতার মত লম্বা হয়ে যায়। যার গোড়া থাকে শরীরে- আর মাথা চলে যায় আমেরিকা, লন্ডন, আসমান ও যমীনের বিভিন্ন স্থানে। নাড়াচাড়া পেলে যখন নিদ্রাভঙ্গ হয়- তখন নফ্স গুটিয়ে শরীরে প্রবেশ করে। যখন মানুষের মৃত্যু হয়- তখন একেবারে বের হয়ে যায়-যার বর্ণনা ছুরা জুমার -এর ৪২ নং আয়াতের মধ্যে রয়েছে। ওখানে বর্ণনা করা হয়েছে- اللّٰہ یتوفی الا نفس حین موتھا۔\n\n“আল্লাহ্ নফ্স বা আত্মা সমূহকে হরণ করে নিয়ে যান মৃত্যুর সময়”।\n\nঅতএব, নফ্স ও রূহের পার্থক্য হলো সিফ্াত বা অবস্থার পার্থক্য-যাতের বা বস্তুর পার্থক্য নয়। অতএব’ যাহা নফ্স- তাহাই রূহ্। ব্যবধান শুধু অবস্থা ও পারিপার্শিকতার।\nরূহ্ ও নফ্স সম্পর্কে ফকিহ্’ হাদিস বিশারদ ও তাসাউফ পন্থীদের মতামতঃ\n\nহাদীস বিশারদ, মাযহাবপন্থী ফকিহ্ এবং তাসাউফপন্থী একদল বিশেষজ্ঞ বলেছেন- “হায়াত, রূহ্ও নফ্স- তিনটি পৃথক জিনিস”।\n\n(১) মোক্বাতিল ইবনে সুলায়মান (রহঃ) বলেন- “মানুষ যখন নিদ্রা যায়- তখন তার নফ্স শরীর থেকে এভাবে বের হয়- যেমন সুতা নাটাই থেকে বের হতে থাকে- কিন্তু সুতার গোড়া বাধা থাকে নাটাইয়ের সাথে। তদ্রূপ- নফ্স শরীর থেকে একেবারে বিচ্ছিন্ন না হয়ে সুতার ন্যায় দীর্ঘায়িত হতে থাকে। জ্ঞান-বুদ্ধিও তার সাথে থাকে। তার মধ্যে একটি জ্যোতি থাকে। নফ্সের মাধ্যমে ঘুমন্ত মানুষ স্বপ্নে অনেক দেশ ও স্থান ভ্রমণ করে। কিন্তু নিদ্রাবস্থায় হায়াত এবং রূহ্ শরীরে অবস্থান করতে থাকে। এজন্যই শরীর নড়াচড়া করতে পারে এবং শ্বাসপ্রশ্বাস নিতে পারে। যখন শরীরে নাড়া দেয়া হয়- তখন ভ্রমণরত নফ্স চোখের পলকে গুটিয়ে শরীরে ফিরে আসে। আল্লাহ্ যদি তার মৃত্যুর ইচ্ছা করেন- তখন ঐ বহির্গত নফ্সকে ধরে রাখেন- শরীরের ভিতরে ঢুকতে দেন না”।\n\nমোক্বাতিল আরো বলেন- “যখন মানুষ ঘুমায়- তখন নফ্স বের হয়ে উপরের দিকে প্রলম্বিত হতে থাকে। যখন স্বপ্ন দেখে- তখন নফ্স পূনরায় দেহে ফিরে আসে এবং রূহ্কে সংবাদ জানায়। রূহ্ চিৎকার দিয়ে উঠে এবং বুঝতে পারে যে, সে অমুক অমুক ভয়ঙ্কর জিনিস দেখেছে।\n\n(২) তাসাউফপন্থী উলামা প্রমুখ বলেন- নফ্সের স্বভাব হলো মাটি সহজাত অগ্নিশিখার ন্যায়- আর রূহের স্বভাব হলো নূরের সহজাত রূহানী শক্তি।\n\n(৩) সুফীগণের কেউ কেউ বলেন- রূহ্ হলো লাহুতী বস্তু বা উলুহিয়াতী সত্বা- যার সম্পর্ক ইলাহ্- এর সাথে এবং নফ্স হলো নাছুতী বস্তু বা জড় জগতের বস্তু নিচয়। নাছুতী বস্তুর সাথে লাহুতী বস্তুর সংযোগ হলেই তার উপর আমলের দায়িত্ব আসে এবং তাকে পরীক্ষা নিরীক্ষার সম্মূখীন হতে হয়।\n\n(৪) হাদীসপন্থীরা বলেন- রূহ্ হলো এক জিনিস- আর নফ্স হলো অন্য জিনিস। কিন্ত রূহ্ ছাড়া নফ্সের অস্তিত্ব কল্পনা করা যায় না। রূহের উপরই নফ্সের অস্তিত্ব নির্ভরশীল। নফ্স হলো বাহ্যিক সুরত বা শরীর- যার সাথে আশা, আকাংখা এবং কামনা ও বাসনা ওতপ্রোতভাবে জড়িত। বনী আদমের শত্র“দের মধ্যে সবচেয়ে বড় শত্র“ হলো নফ্স। নফ্স শুধু দুনিয়া কামনা করে এবং দুনিয়াকেই সে ভালবাসে। অপর দিকে- রূহ্ আখেরাতমুখী এবং পরকালের দিকে আহ্বানকারী। কাম, ক্রোধ, মদ, মাৎসর্য, লোভ, হিংসা- ইত্যাদি নফ্সের অনুসারী।\n\nনফ্স এবং ষড়রিপুকে শয়তান তার অধীনে রাখে। অপরদিকে- ফিরিস্তা থাকে রূহ্ এবং বিবেকের পক্ষে। আল্লাহ্তায়ালা বিবেক ও রূহ্কে গোপন ইল্হামের মাধ্যমে সাহায্য করে থাকেন।\n\n৫। অপর একদল হাদীস বিশারদ উলামা বলেন- “রূহ্ হচ্ছে আল্লাহর আদেশ। উহার প্রকৃত রহস্য ও হাকীকত তাঁর প্রিয় বন্ধু ছাড়া অন্য বান্দার কাছে প্রকাশ করা হয়নি।\n\n৬। অন্য একদল সুফী বুযর্গ বলেন- ”রূহ্ হচ্ছে আল্লাহর খাস নূর সমূহের একটি অন্যতম নূর এবং আল্লাহর সৃষ্ট জীবনীশক্তির মধ্যে একটি অন্যতম জীবনীশক্তি”।\nরূহের মৃত্যু নেইঃ\n\n(১) একদল তাসাউফপন্থী বুযর্গ বলেন- “রূহের মৃত্যু হয়না- শুধু প্রস্থান হয়। মৃত্যু হয় শরীরের ও নফ্সের। অর্থাৎ- মৃত্যু রূহের উপর প্রভাব বিস্তার করতে পারে না- প্রভাব বিস্তার করে নফ্স ও শরীরের উপর। রূহ্ পঁচেনা, গলেনা, নষ্ট হয়না। শরীরে এসে কিছুকাল অবস্থান করে আবার বের হয়ে চলে যায়”।\n\n(২) অন্য একজামাত সূফীদের অভিমত হলো- ”রূহ্ অন্যান্য দেহধারী বা সূরতধারী সৃষ্টির ন্যায় একটি সৃষ্টি। তার গোপন হাত, পা, চক্ষু, কর্ণ, নাসিকা, জিহবা- সব কিছুই আছে”।\n\n(৩) অন্য একদল বলেন- ”মুমিনের রূহ্ তিন প্রকার। যথা- রূহে হায়ওয়ানী, রূহে সোলতানী, রূহে রূহানী। কাফির আর মুনাফিকের রূহ্ শুধূ একপ্রকার। কিন্তু নবীগণের ও সিদ্দীকগণের রূহ্ পাঁচ প্রকার।\n\n(৪) যে রূহ্ নির্ধারিত সময় ও বয়স শেষ হলে বের হয়ে যায়- তার নাম নফ্স। আর যে রূহের মাধ্যমে আল্লাহ্পাক তাঁর বন্ধু ও আউলিয়াগণকে সাহায্য করেন- সেটা অন্য রূহ। আল্লাহ্পাক সুরা মুজাদালাহ্ ২২ আয়াতে এরশাদ করেছেন-\nاولئک کنب فی قلوبھم الایمان وایدھم بروح منہ ۔\nঅর্থাৎ “নবী বিরোধীদের প্রতি বিদ্বেষ পোষনকারী নবীপ্রেমিক লোকদের অন্তরে আল্লাহ্পাক ঈমানের সীলমোহর মেরে দেন এবং তাদেরকে ‘রূহের’ মাধ্যমে সাহায্য করেন”। এখানে ‘রূহ্’ অর্থ অন্য জিনিস- শরীরের রূহ্ নয়। (ঐ রূহ্ হলো রুহুল আমীন হযরত জিবরাঈল)। প্রমাণ স্বরূপ-\n\nহযরত ইছা (আঃ) কে আল্লাহ্পাক রূহুল কুদ্ছ বা জিবরাঈল দ্বারা সব সময় সাহায্য করতেন। জিবরাঈল ছিলেন তাঁর নিত্যসঙ্গী।\n\n(৫) এছাড়াও শরীরের বিভিন্ন শক্তিকেও রূহ্ বলা হয়। যেমন- রূহুল বাছির, রুহুস সামী। এসব বাহ্যিক রূহ্ শরীরের মৃত্যুর সাথে সাথে মরে যায়। বাহ্যিক শ্রবণশক্তি, বাহ্যিক দর্শন শক্তি মৃত্যুর সাথে সাথে নষ্ট হয়ে যায়। আর অন্তরের দৃষ্টি ও দর্শনশক্তি বেড়ে যায়।\n\n(৬) আর একটি খাস রূহ্ রয়েছে-যাকে ”মা’রেফাত শক্তি” বলা হয়। এটা সব রূহের মধ্যে উত্তম। আল্লাহর মা’রেফাত, আল্লাহর সান্নিধ্য, আল্লাহর মহব্বৎ, আল্লাহর সন্ধানে হিম্মত সৃষ্টি- এগুলো হলো সবচেয়ে উত্তম রূহ্। এই রূহের তুলনা শরীরের রূহের সাথে এভাবে করা যায়- যেভাবে শরীরের সাথে রূহের তুলনা হয়। ম’ারেফাতের রূহের তুলনাও শরীরের রূহের সাথে ঐরূপ। অর্থাৎ- রূহ্ না হলে যেমন শরীরের কোন মূল্য নেই- তদ্রুপ মা’রেফাত ও সান্নিধ্যের রূহ্ না হলে শরীরের রূহেরও কোন মূল্য নেই- মা’রেফাতের রূহ্ বা শক্তি দ্বারা আল্লাহর ওলীদেরকে সাহায্য করা হয়। তাঁদের অন্তর্দৃর্ষ্টি খোলা থাকে।\n\nইলেমের রূহ্ আছে, ইখলাছের রূহ্ আছে, মহব্বৎ ও ইনাবাতের রূহ্ আছে, সত্যবাদিতা ও তাওয়াক্কুলের রূহ্ আছে। এই রূহানী শক্তি যার মধ্যে যত বেশী- তিনি ততবেশী রূহানী হয়ে যান। আর- যার মধ্যে এসব রূহানী শক্তি মোটেই নেই- সে পশুর চেয়েও অধম হয়ে যায়।"},{"1":"৬ষ্ঠ অধ্যায়ঃ কবর বাসীদের শ্রবণ","2":"ষষ্ঠ অধ্যায়ঃ কবর বাসীদের শ্রবণ ও দর্শন শক্তি\nপ্রশ্নঃ কবরবাসীরা কি যিয়ারতকারীদেরকে চিনেন এবং সালামের জবাব দেন?\n\nউত্তরঃ হাঁ, কবরবাসীগণ যিয়ারতকারীকে চিনেন এবং সালামের জওয়াব দেন।\nপ্রমাণ সমূহঃ\n\n(১) ইবনে আবদুল বার নবী করিম সাল্লাল্লাহু আলাইহি ওয়া সাল্লাল্লামের একটি হাদীস বর্ণনা করেছেন-\nقال النبی ﷺ مامن ملسم یمر علی قبر اخیہ کان یعرفہ فی الدنیا فیسلم علیہ الارد اللّٰہ علیہ روحہ حتی یرد علیہ السلام\nঅর্থ- “রাসুল মকবুল সাল্লাল্লাহু আলাইহি ওয়া সাল্লাম এরশাদ করেছেন- কোন মুসলমান ব্যক্তি তার পরিচিত কোন মুসলমান ভাইয়ের কবরের পাশে গিয়ে তাকে সালাম দিলে আল্লাহ্ তায়ালা তার রূহ্ দেহের সাথে সংযুক্ত করে দেন, অতঃপর কবরবাসী তার সালামের জওয়াব দেন”। বুঝা গেল- কবরবাসী তাকে চিনতে পারেন এবং সালামের জওয়াব দেন।\n\n২। বুখারী ও মুসলিম শরীফে বিভিন্ন সনদে ও সুত্রে বর্ণিত হয়েছে-\nانہ ﷺ امر بقتلی بدر فالقوا فی قلیب ۔ ثم جا ء حتی وقف علیھم وناداھم باسماء ھم یا فلان بن فلان ویافلان بن فلان ھل وجدتم ما وعدکم ربکم حقا۔ فانی وجدت ما وعدنی ربی حقا ۔ فقال لہ عمر یا رسول اللہّٰ ﷺ ما تخاطبوا من اقوام قد جیفوا ۔ فقال والذی بعثنی بالحق ما انتم باسمع لما اقول منھم ولکنھم لا یستطیعون جوابا۔\nঅর্থ- “রাসুল করিম সাল্লাল্লাহু আলাইহি ওয়া সাল্লাম বদরের যুদ্ধে নিহত ৭০ জন কোরাইশ নেতার লাশ একটি গর্তে ফেলার নির্দেশ দিলেন। এর কিছুদিন পর (৩ দিন) তিনি ঐ গর্তের নিকট এসে দাঁড়ালেন এবং তাদেরকে নাম ধরে ধরে সম্মোধন করে বললেন- হে অমুকের পুত্র অমুক, হে অমুকের পুত্র অমুক! আল্লাহ্পাক তোমাদের ব্যাপারে যে প্রতিশ্রুতি দিয়েছিলেন- তোমরা কি তা সত্য পেয়েছো? আমি তো আমার সাথে আল্লাহর প্রদত্ত প্রতিশ্রুতি সত্য পেয়েছি। হযরত ওমর (রাঃ) আরয করলেন- ইয়া রাসুলাল্লাহ্! আপনি কি এমন মৃত লাশের সাথে কথা বলছেন- যারা পঁচে দুর্গন্ধময় হয়ে গেছে? রাসুল করিম সাল্লাল্লাহু আলাইহি ওয়া সাল্লাম বললেন- আমি ঐ পবিত্র যাতের (সত্বার) শপথ করে বলছি- যিনি আমাকে সত্য ধর্মসহ প্রেরণ করেছেন- তোমরা আমার কথা তাদের চেয়ে বেশী শুনতে পাচ্ছোনা- কিন্তু তারা জওয়াব দিতে অক্ষম” (বুখারী ও মুসলিমঃ অক্ষম। (ইসলামিক ফাউন্ডেশন ৬৯৫৮, ইসলামিক সেন্টার ৭০১৬)।\n\nব্যাখ্যাঃ বুঝা গেল- নিহত আবু জাহেল, ওত্বা, ওলীদ, শাইবা- প্রমূখ কোরাইশ নেতারা পঁচে যাওয়া সত্যেও নবীজীর কথা জীবিতদের চেয়ে বেশী শুনতে পেয়েছিল। যে হযরত ওমর (রাঃ) মদিনা শরীফ থেকে ইরানের নিহাওন্দ শহরে যুদ্ধরত সেনাপতি ছারিয়া (রাঃ) -এর সাথে কথা বলতেন ও তার কথা শুনতেন- সেই ওমর (রাঃ)-এর চেয়ে বেশী শুনেছিল গর্তবাসী আবু জাহেলরা। তাহলে পরিষ্কার বুঝা যাচ্ছে- কবরবাসী মোমেন ব্যক্তিরা এবং আল্লাহর ওলীরা যিয়ারতকারীদের কথা আরও বেশী শুনতে পান।\n\n(৩) ফত্হুল কবীর ১ম খন্ড ১৬৯ পৃষ্ঠায় হাদীস বর্ণিত হয়েছে-\nروی عبد اللّٰہ بن عباسص انہ ﷺ قال ان المیت اذا دفن سمع خفق نعالھم اذا ولوا منصر فیلن۔\nঅর্থ- হযরত আবদুল্লাহ্ ইবনে আব্বাস রাদিয়াল্লাহু আনহুমা বর্ণনা করেছেন-রাসুলেপাক সাল্লাল্লাহু আলাইহি ওয়া সাল্লাম এরশাদ করেছেন- ”যখন লোকেরা মৃত ব্যক্তিকে কবর দিয়ে বাড়ী ফিরে যায়- তখন কবরবাসী তাদের জুতার মৃদু শব্দও শুনতে পায়”। বুঝা গেল -মৃতদের শ্রবণশক্তি বেড়ে যায়।\n\n(৪) রাসুল করিম সাল্লাল্লাহু আলাইহি ওয়া সাল্লাম উম্মতকে নির্দেশ দিয়েছেন- যখন তারা কবরবাসীকে সালাম দিবে, তখন যেন সম্বোধন করে বলে- “আচ্ছালামু আলাইকুম দারা কাওমিম মুমিনীন” (মুসলিম শরীফ ১ম খন্ড ১৫০-১৫১ পৃষ্ঠা)।\n\nব্যাখ্যাঃ এ ধরণের সম্বোধন করা হয় শ্রবণকারী ও বিবেকবান লোককে। কবরবাসীরা যদি না শুনতো- তাহলে এই সম্বোধন হতো অনর্থক এবং নির্জিব পাথরকে সম্বোধন করার ন্যায়। তাই অতীতের বুযর্গানেদ্বীন কবরবাসীর শ্রবণের বিষয়ে ঐক্যমত্য পোষন করেছেন। কবরবাসীগণ যে জীবিত লোকদের যিয়ারত সম্পর্কে ওয়াকিফহাল এবং যিয়ারতের মাধ্যমে যে তারা খুশী ও আনন্দিত হন- এ বিষয়ে অনেক মোতাওয়াতির হাদীস বর্ণিত আছে।\n\n৫। হযরত আয়েশা সিদ্দীকা রাদিয়াল্লাহু আন্হার বর্ণনায়- রাসুলে খোদা সাল্লাল্লাহু আলাইহি ওয়া সাল্লাম এরশাদ করেছেন-\nمامن رجل یزور قبر اخیہ ویجلس عندہ الا استأنس بہ ورد علیہ حتی یقوم ۔\nঅর্থঃ “কোন মুসলমান অপর মুসলমান ভাইয়ের কবর যিয়ারত করলে কবরবাসী শান্তনা পায় এবং তার সালামের জওয়াব দেয়- যতক্ষণ না সে উঠে দাঁড়ায়”।\n\n(৬) হযরত আবু হোরায়রা রাদিয়াল্লাহু আনহু বর্ণনা করেন-\nاذا مر الرجل بقبر اخیہ فسلم علیہ رد علیہ السلام وعرفہ واذا مر بقبر لا یعرفہ فسلم علیہ رد علیہ السلام\nঅর্থ- “যখন কোন ব্যক্তি আপন পরিচিত ব্যক্তির কবরে গমন করে এবং সালাম দেয়- তখন কবরবাসী তাকে চিনে এবং তার সালামের জওয়াব দেয়। আর যদি অপরিচিত লোকের কবরে গমন করে এবং সালাম দেয়- তাহলে শুধু তার সালামের জওয়াব দেয়”।\n\nব্যাখ্যাঃ বুঝা গেল- কবরে যাওয়ার পর পূণঃ জীবিত হয়ে যায় এবং বিবেক শক্তি ফিরে পায়। কবরে যেতে হলে মৃত্যুর মাধ্যমেই যেতে হয়। এর বিকল্প পথ নেই। মৃত্যু এবং পূনঃজীবন লাভের মধ্যখানে সামান্য বিরতিমাত্র। এ সময়ে শরীর ও রূহ্ পৃথক পৃথক থাকে। এটাকে একস্থান থেকে অন্যস্থানে প্রস্থান করা বা ইনতিকাল বলা হয়। মৃত্যুর পর শরীরের সাথে রূহের পূণঃ সংযোগ স্থাপিত হয়- তবে আমাদের মতো নয়।\n\n৭। কবরবাসীগণ কবর থেকে আত্মীয়দের কার্যকলাপ দেখেন\n\nহযরত আবু আইউব আনসারী (রাঃ) থেকে বর্ণিত- “জীবিত ব্যক্তিদের সার্বিক আমল কবরবাসীকে দেখানো হয়। যদি কবরবাসীগণ ভাল কাজ দেখেন- খুশী হন এবং উৎফুল্ল হন। আর যদি খারাপ কাজ দেখেন- তাহলে বলেন- হে আল্লাহ্! তুমি তাকে এ কাজ থেকে ফিরাও”।\n\n(৮) মোল্লা আলী ক্বারী (রহঃ) মিরকাত গ্রন্থে লিখেছেন- “পবিত্র আত্মাগণ পৃথিবীময় ভ্রমণ করেন এবং সবকিছু দেখেন ও শুনেন”।"},{"1":"৭ম অধ্যায়ঃ ইছালে ছাওয়াব/ওরছ","2":"সপ্তম অধ্যায়ঃ ইছালে ছাওয়াব, ওরছ ইত্যাদি\nপ্রশ্নঃ জীবিত ব্যক্তিদের সদ্কা-খয়রাত, তিলাওয়াত, নফল নামায-রোযা, যিকির-আয্কার, দোয়া-মুনাজাত, মিলাদ- ইত্যাদি নেক আমল কবরবাসীর রূহে পৌছে কিনা?\nউত্তরঃ হাঁ, জীবিত লোকদের সদ্কা-খয়রাত, কোরআন তিলাওয়াত, নফল নামায-রোযা, যিকির-আয্কার, দোয়া-মুনাজাত, তাসবিহ্-তাহলীল, মিলাদ - ইত্যাদি নেক আমল মৃতব্যক্তির রূহে পৌঁছে এবং উপকারে আসে। এটাকে ইছালে ছাওয়াব, নযর নিয়ায, উরছ, ফাতেহা, ছাওয়াব রেছানী- ইত্যাদি নামে অভিহিত করা হয়। এটা উম্মতে মোহাম্মদীর একক বৈশিষ্ট্য। প্রমাণ দেখুনঃ\n\n(১) নবীজীর পূর্ব যামানায় একজনের নেক আমল অন্যকে দান করা যেতোনা এবং একজনের বদ আমলও অন্যের কাঁধে তুলে দেওয়া হতো না। হযরত ইবরাহীম (আঃ) -এর সহিফায় এবং হযরত মুছা (আঃ) -এর তৌরিত কিতাবে অনুরূপ বিধান ছিল। যেমন-\n\nআল্লাহ্পাক ছুরা আন্ নাজম ৩৬-৪১ আয়াত সমূহে এরশাদ করেছেন-\nأَمْ لَمْ يُنَبَّأْ بِمَا فِي صُحُفِ مُوسَى - وَإِبْرَاهِيمَ الَّذِي وَفَّى - أَلَّا تَزِرُ وَازِرَةٌ وِزْرَ أُخْرَى - وَأَن لَّيْسَ لِلْإِنسَانِ إِلَّا مَا سَعَى - وَأَنَّ سَعْيَهُ سَوْفَ يُرَى - ثُمَّ يُجْزَاهُ الْجَزَاء الْأَوْفَى\nঅর্থ- “তাদেরকে (পূর্ববর্তীদেরকে) কি একথা জানানো হয়নি- যা মুছার সহিফাসমূহে ছিল এবং দায়িত্বশীল ইবরাহীমের সহিফায়ও লিখা ছিল যে “একজন অন্যজনের গুনাহের বোঝা বহন করবে না এবং একজনের নেক আমলের সে-ই মালিক হবে, নিজের নেক আমলের প্রচেষ্টার ফল তাকে দেখানো হবে এবং তাকে তার পূর্ণ প্রতিদান দেয়া হবে”। (ছুরা নাজম ৩৬-৪১ আয়াত)।\n\nব্যাখ্যাঃ পূর্ব প্রথা রহিত করে আখেরী যামানার উম্মতে মোহাম্মদীর জন্য নেক আমলের ক্ষেত্রে অন্যের নেকআমল একজন অন্যজনকে দান করার প্রথা চালু করা হয়। গুনাহের ক্ষেত্রে সর্বযুগে একই বিধান চালু রাখা হয়। হযরত ইবনে আব্বাস (রাঃ) ছুরা নাজম ৩৮ নং আয়াতের বিধানকে অর্থাৎ “নেক আমল অন্য জনকে দান না করার বিধানটিকে” মানছুখ বা রহিত বলে মত প্রকাশ করেছেন এবং তার নাছেখ বা রহিতকারী আয়াত হিসাবে ছুরা তুর ২১ নম্বর আয়াত উল্লেখ করেছেন -যাতে বিধান দেয়া হয়েছে যে-\nوَالَّذِينَ آمَنُوا وَاتَّبَعَتْهُمْ ذُرِّيَّتُهُم بِإِيمَانٍ أَلْحَقْنَا بِهِمْ ذُرِّيَّتَهُمْ\nঅর্থাৎঃ “যারা ঈমানদার এবং তাদের সন্তানগণও ঈমানে তাদের অনুগামী, আমি তাদের সন্তানদেরকে জান্নাতে তাদের সাথে মিলিত করে দেবো”। (তুর- ২১ আয়াত)\n\nব্যাখ্যাঃ এই আয়াতের ব্যাখ্যায় তাফসীরে মাযহারীতে কাযী ছানাউল্লাহ্ পানিপথী বলেছেন- হযরত ইবনে আব্বাস (রাঃ) - এর মতে সন্তানগণ ঈমানদার পিতামাতা হতে জন্মসূত্রে ঈমানপ্রাপ্ত হয়ে ভূমিষ্ট হয়। পিতা-মাতার ঈমান যদি সন্তানগণের মধ্যে আসতে পারে এবং তাদের উপকার করতে পারে- তাহলে একজনের নেক আমলও অন্যজনকে উপকৃত করতে পারবে। নবী করিম (ﷺ) বলেছেন- ”আল্লাহ্পাক সৎকর্মশীল মুমিনদের সন্তান সন্ততিকে তাদের বুযর্গ পূর্বপুরুষদের নেক আমলের বরকতে বুযর্গ পিতৃ পুরুষগণের মর্তবায় পৌছিয়ে দিবেন- যদিও সন্তানেরা সৎকর্মের ক্ষেত্রে সেই রকম মর্তবার যোগ্য নাও হয়ে থাকে -যাতে পূর্বপুরুষদের চক্ষু শীতল হয়”। (মাযহারী)।\n\nইছালে ছাওয়াব, ফাতেহা, ছাওয়াব রেছানী- ইত্যাদির কোরআন ভিত্তিক ইহাই মৌলিক নীতি। হাদীস শরীফে ফাতেহা ও ইছালে ছাওয়াব- ইত্যাদি-নেক আমল মৃত ব্যক্তির কল্যাণ সাধন করার অসংখ্য প্রমাণ রয়েছে। যেমন-\n\n(২) মিশকাত শরীফে উল্লেখ আছে -\nاذا مات الانسان انقطع عنہ عملہ الامن ثلٰثۃ الامن صدقۃ جاریۃ او علم ینتفع بہ الناس او ولد صالح یدعو لہ ۔\nঅর্থঃ ”মানুষ মরে গেলে তার নিজের আমল বন্ধ হয়ে যায়। কিন্তু তিন প্রকারের আমলের ফলাফল তাকে উপকৃত করে- (১) মানব কল্যাণমূলক সদকায়ে জারিয়াহ্ (২) তার এলেমের দ্বারা যদি মানুষ উপকৃত হয় (৩) নেক সন্তান- যারা তার জন্য দোয়া করে”।\n\nব্যাখ্যাঃ অত্র হাদীসে যে তিনটি পথ খোলা থাকে- তাহলো (১) নিজে অথবা অন্যে মৃত ব্যক্তির জন্য সদকায়ে জারিয়াহ্ করা- যেমনঃ রাস্তাঘাট, হাসপাতাল, মসজিদ, মাদ্রাসা, মক্তব- ইত্যাদি নির্মাণ করে তার মাগফিরাতের জন্য দান করা, অথবা (২) নিজে এলেম শিক্ষা করে অন্যকেও শিক্ষা দেয়া, অথবা (৩) নিজ সন্তানদেরকে সুশিক্ষা দিয়ে নেকসন্তান হিসাবে রেখে যাওয়া। এগুলোর ছাওয়াব সে কবরে ও পরকালে পেতে থাকবে। এগুলো হলো তার নিজের কৃতকর্মের ফলাফল। এটা বন্ধ হবেনা।\n\n(৩) মুসনাদে আহমদ, আবু দাউদ ও ইবনে মাজাহ্ শরীফে আছে-\nعن معقل بن یسار ان النبی ﷺ قال اقرووا علی موتاکم سورۃ یٰٓس۔\nঅর্থঃ “হযরত মা’ক্কাল ইবনে ইয়াছার (রাঃ) হতে বর্ণিত- নবী করিম (ﷺ) এরশাদ করেছেন- তোমরা মূমূর্ষ অথবা মৃত ব্যক্তির কাছে সুরা ইয়াছিন তিলাওয়াত করো”।\n\nব্যাখ্যাঃ হাদীস বিশারদ উলামাগণ অত্র হাদীসের ব্যাখ্যায় বলেছেন- হাদীসখানা অতি ব্যাপক। ইনতিকালের সময়ে, ঘরে ও বাইরে, মৃত ব্যক্তির কবরের কাছে ছুরা ইয়াছিন তিলাওয়াত করা উত্তম। কেননা, “ মৃত ব্যক্তির কাছে” শব্দ দ্বারা ”মৃত্যুর সময়ে এবং মৃত্যুর পরে কবরে”- সর্বত্রই তিলাওয়াত করা বুঝায়। যারা শুধু মৃত্যুর পূর্বে ছুরা ইয়াছিন পড়ার ব্যাখ্যা করে- তারা আংশিক ব্যাখ্যা করে। মৃত্যুর সময় ছুরা ইয়াছিন পড়লে জান কব্জ সহজ হয়। মৃত্যুর পর পড়লে সাওয়াব পায়। উভয়টিই শুদ্ধ এবং বৈধ। (তাযকিরাহ্)।\n\n(৪) “তাবরানী ও ইমাম বায়হাকীর শুয়াবুল ঈমান” গ্রন্থে উল্লেখ আছে-\nعن عبد اللّٰہ بن عمر ص رفوعا اذا مات احدکم فلا تحبسوہ واسرعوا بہ الی قبرہ ولیقرأ عند رأسہ بفاتحۃ البقرۃ وعند رجلیہ بخاتمۃ البقرۃ ۔ ذکرہ الامام جلال الدین السیوطی فی جمع الجوامع ۔\nঅর্থঃ “হযরত আবদুল্লাহ্ ইবনে ওমর রাদিয়াল্লাহু আনহুমা মারফু’ হাদীসের মাধ্যমে রাসুল করিম (ﷺ) থেকে বর্ণনা করেছেন- ”যখন তোমাদের কেউ ইন্তিকাল করে- তখন তাকে দীর্ঘক্ষন ফেলে রেখোনা- বরং যথাশীঘ্র সম্ভব কবরস্থ করো। অতঃপর তার কবরের মাথার দিকে ছুরা বাক্বারার প্রথম পাঁচ আয়াত এবং পায়ের দিকে ছুরা বাক্কারার শেষ তিন আয়াত তিলাওয়াত করো”।\n\n(ইমাম জালাল উদ্দীন সুয়ুতি (রহঃ) তাবরানী ও শুয়াবুল ঈমান সূত্রে অত্র হাদীসখানা তাঁর জামউল জাওয়ামে’ গ্রন্থে বর্ণনা করেছেন)।\n\n(৫) দারু কুতনী গ্রন্থে একখানা হাদীস উল্লেখ করা হয়েছে -\nان رجلا قال یا رسول اللّٰہ انہ کان لی الوان ابرھما فی حال حیاتھما فکیف لی ببرھما بعد موتھا؟ فقال ﷺ ان من البر ان تصلی لھما مع صلاتک و ان تصوم لھما مع صیامک ( رواہ الدارقطنی)\nঅর্থঃ “জনৈক সাহাবী রাসুলুল্লাহ্ সাল্লাল্লাহু আলাইহি ওয়া সাল্লামের খেদমতে আরয করলেন- ইয়া রাসুলাল্লাহ্! আমার পিতামাতা জীবদ্দশায় থাকতে তাঁদের খেদমত করতাম। তাঁদের মৃত্যুর পর কিভাবে তাঁদের খেদমত করবো? তদুত্তরে নবী করিম সাল্লাল্লাহু আলাইহি ওয়া সাল্লাম এরশাদ করলেন- ”তোমার নামায ও রোযার সাথে তাদের জন্য কিছু নফল নামায ও নফল রোযা রাখো”। (দারু কুতনী)।\n\n(৬) আবু আবদুল্লাহ্ কুরতুবী (৬৭১ হিজরী) তাঁর তাযকিরাহ্ গ্রন্থে একটি অধ্যায় রচনা করে বলেন- “কবরের পাশে তিলাওয়াত করা সুন্নাত”।\nباب ماجاء فی قراۃ القراٰن عند القبر حالۃ الدفن وبعدہ وان یصل الی المیت ثواب ما یقرأ ویدعی ویستغفرلہ ویتصدق علیہ۔\nঅর্থঃ কুরতুবী বলেন- “দাফনকালে ও দাফনের পরে কবরের পার্শ্বে কোরআন তিলাওয়াত করা প্রসঙ্গে বর্ণনাঃ “তিলাওয়াত, দোয়া, ইস্তিগফার ও সদ্কা খয়রাতের সাওয়াব কবরবাসীর কাছে পৌঁছে”।\n\n(৭) ইমাম আহমদ ইবনে হাম্বল (রহঃ) বলেন-\nاذا دخلتم المقابر فاقرؤا بفاتحۃ الکتاب والمعوذتین وقل ھو اللّٰہ احد واجعلوا ذلک لاھل المقابر فانہ یصل الیھم۔\nঅর্থঃ ”যখন তোমরা কোন কবরস্থানে যাবে- তখন ছুরা ফাতেহা, ছুরা নাছ, ছুরা ফালাক এবং ছুরা ইখলাছ পাঠ করে তার সাওয়াব কবরবাসীকে দান করে দিবে। কেননা, এগুলোর ছাওয়াব তাদের কাছে পৌঁছে”। (তাযকিরাহ্ পৃষ্ঠা-৮২)\n\nব্যাখ্যাঃ ইমাম আহমদ ইবনে হাম্বল প্রথম দিকে এ বিষয়ে সঠিক হাদীস না পাওয়ার কারণে ইছালে ছাওয়াবকে বিদ্আত বলতেন। যখন তাঁর সাথী মুহাম্মদ ইবনে কুদামা জাওহারী তাঁকে হযরত ইবনে ওমরের (রাঃ) “ইছালে ছাওয়াব সংক্রান্ত ওছিয়ত” স্মরণ করিয়ে দিলেন- তখন তিনি পূর্বমত পরিবর্তন করে ইছালে ছাওয়াব ও ফাতেহাখানীর ফতোয়া প্রদান করেন। (তাযকিরাহ্)।\n\n(৮) বুখারী ও মুসলিম শরীফে উল্লেখ আছে- নবী করিম সাল্লাল্লাহু আলাইহি ওয়া সাল্লাম দুটি কবরের পাশ দিয়ে গমনকালে দেখতে পেলেন- তাদের কবর আযাব হচ্ছে। একজন চোগলখুরী করতেন, অন্যজন প্রস্রাব হতে ভালমত পাকপবিত্র হতেন না। এমতাবস্থায় হুযুর সাল্লাল্লাহু আলাইহি ওয়া সাল্লাম একটি তাজা খেজুরের ডাল নিয়ে দুভাগ করে দু’কবরে গেড়ে দিয়ে বললেন-\nلعلہ ان یخفف عنھما مالم ییبسا ۔\nঅর্থাৎ- “যতক্ষণ না ডালা দুটি শুকিয়ে যাবে- ততক্ষণ পর্যন্ত তাদের কবরের আযাব হালকা থাকবে”। (বুখারী ও মুসলিম)।\n\nব্যাখ্যা- এই হাদীস দ্বারাই হাদীস বিশারদগণ প্রমাণ করেছেন যে, কবরের উপর বা পার্শে গাছ লাগানো হলে যদি কবরের আযাব হালকা হয়- তাহলে কোরআন তিলাওয়াতের দ্বারা যে আরো বেশী উপকার হবে- এতে সন্দেহের কিছুই নেই। তাজাগাছ লাগানো উত্তম। ফুল ছড়ানো উত্তম। (আলমগীরী)।\n\n(৯) হযরত আনাছ ইবনে মালেক রাদিয়াল্লাহু আনহু কর্তৃক বর্ণিত- রাসুল মকবুল সাল্লাল্লাহু আলাইহি ওয়া সাল্লাম এরশাদ ফরমান-\nاذا قرأ المؤمن ایۃ الکرسی وجعل ثوابھا لاھل القبور ادخل اللّٰہ تعالی فی کل قبر مؤمن المشرق الی المغرب اربعین نورا ۔ ووسع اللّٰہ عزوجل علیھم مضاجعھم واعطی اللّٰہ القاری ثواب ستین نبیا ، ورفع لہ بکل میت درجۃ وکتب لہ بکل میت عشر حسنات ۔\nঅর্থ- “কোন মোমেনব্যক্তি যদি আয়াতুল কুরছি পাঠ করে উহার সাওয়াব কবরবাসীদের জন্য দান করে, তাহলে প্রত্যেক মুমিনের কবরে আল্লাহ্পাক পূর্বপশ্চিমে চল্লিশটি নূরের বাতি প্রবেশ করান। তার কবরকে প্রসারিত করেন, তিলাওয়াতকারীকে ৬০ জন নবীর সমান সওয়াব দান করেন, প্রত্যেক মাইয়েতের বিপরীতে একটি করে পদমর্যাদা উঁচু করেন এবং প্রত্যেক কবরবাসীর বিপরীতে দশটি করে নেকী দান করেন”। (তাযকিরাহ্)।"},{"1":"৮ম অধ্যায়ঃ কবর বাসীর পরস্পর সাক্ষাৎ","2":"অষ্টম অধ্যায়ঃ কবর বাসীর পরস্পর সাক্ষাৎ, জীবিত ও মৃতদের মিলন\nকবরবাসী দুই প্রকার। এক প্রকার হলো আযাবপ্রাপ্ত। দ্বিতীয় প্রকার হলো শান্তিপ্রাপ্ত। আযাবপ্রাপ্ত রূহ্সমূহ আযাব ভোগ করতে থাকবে। পরস্পর সাক্ষাতের সুযোগ তারা পাবে না। আর শান্তিপ্রাপ্ত রূহ্সমূহ মুক্ত ও আযাদ। তারা পরস্পর দেখা সাক্ষাৎ করতে পারবে এবং একত্রিতও হতে পারবে। তারা কবরে দুনিয়ার আত্মীয়-স্বজনদের সম্পর্কে আলাপ আলোচনা করে থাকে। তারা নিজ আমল অনুযায়ী উপরস্থ কবরবাসীদের সাথে সাক্ষাৎ করতে পারবে। আল্লাহ্- রাসুলের পূর্ণ অনুগত বান্দারা নবীগণ, সিদ্দীকগন, শহীদগণ এবং অলীগনের সাথে সাক্ষাৎ করতে পারবে। তাই আল্লাহ্পাক কোরআন মজিদের ছুরা নিছা ৬৯ আয়াতে এরশাদ করেন-\nوَمَن يُطِعِ اللّهَ وَالرَّسُولَ فَأُوْلَـئِكَ مَعَ الَّذِينَ أَنْعَمَ اللّهُ عَلَيْهِم مِّنَ النَّبِيِّينَ وَالصِّدِّيقِينَ وَالشُّهَدَاء وَالصَّالِحِينَ وَحَسُنَ أُولَـئِكَ رَفِيقًا\nঅর্থঃ “যারা আল্লাহ্ ও রাসুলের পূর্ন অনুগত, তারা আল্লাহর নেয়ামতপ্রাপ্ত নবীগণ, সিদ্দীকগণ, শহীদগণ এবং নেক্কার অলীগণের সাথী হবে। তাঁরাই হলেন উত্তম সাথী”।\n\nব্যাখ্যাঃ উক্ত সান্নিধ্য পাবে দুনিয়ায়, কবরে, হাশরে ও জান্নাতে। কেননা, যে যাকে ভালবাসে, সে তার সাথী হবে বলে হাদীস শরীফে উল্লেখ আছে।\n\n(উক্ত আয়াতের শানে নুযুল হলো-সাহাবায়ে কেরাম আরয করলেন-ইয়া রাসুল্লাল্লাহ্! আমরা তো দুনিয়ায় আপনার নিত্যসঙ্গী, কিন্তু বিদায় হওয়ার পর আপনি উচ্চ মাকামে অবস্থান করবেন। তখন আপনার সান্নিধ্য থেকে তো আমরা বঞ্চিত হয়ে যাবো। তাঁদের শানেই উক্ত আয়াতখানা নাযিল হয়। নুযুল খাস হলেও হুকুম আম ও ব্যাপক। অর্থাৎ - প্রত্যেক অনুগত বান্দাদেরই এই সৌভাগ্য নসীব হবে (সোব্হানাল্লাহ্!)।"},{"1":"৯ম অধ্যায়ঃ কবরে ছাওয়াল- জওয়াব","2":"নবম অধ্যায়ঃ কবরে ছাওয়াল- জওয়াব\n(১) কবরে ছাওয়াল-জওয়াব বরহক্ব। ইহা ইসলামের মৌলিক বিশ্বাসের অন্তর্ভূক্ত। কোরআন-সুন্নাহ্তে এর অসংখ্য প্রমাণ রয়েছে। ছুরা ইবরাহীম ২৭ নম্বর আয়াতে আল্লাহ্পাক এরশাদ করেছেন-\n\nيُثَبِّتُ اللّهُ الَّذِينَ آمَنُواْ بِالْقَوْلِ الثَّابِتِ فِي الْحَيَاةِ الدُّنْيَا وَفِي الآخِرَةِ وَيُضِلُّ اللّهُ الظَّالِمِينَ وَيَفْعَلُ اللّهُ مَا يَشَاء\n\nঅর্থঃ আল্লাহ্পাক মোমেনদেরকে মজবুত বাক্য (কালেমা) দ্বারা পার্থিব জীবনে এবং পরকালে সুদৃঢ় রাখেন- আর যালেমদেরকে পথভ্রষ্ট করেন। আল্লাহ্ যা ইচ্ছা- তাই করেন”। (সুরা ইবরাহীম-২৭ আয়াত)।\n\nব্যাখাঃ অত্র আয়াতে “মজবুত বাক্য” অর্থ মজবুত কলেমা বা ঈমানী কলেমা। আল্লাহ্ মুমিনদেরকে দুনিয়াতে কলেমার উপরে প্রতিষ্ঠিত থাকার শক্তি যোগান এবং পরকালে বা বরযখেও প্রতিষ্ঠিত রাখেন। ইহাই কবরের ছাওয়াল জওয়াবের কোরআনের দলীল।\n\nসহীহ্ বুখারীতে উল্লেখ আছে যে, উক্ত আয়াত কবর আযাব সম্পর্কে নাযিল হয়েছে। কবরে তিনটি ঈমানী পরীক্ষা হবে। মোমেনরা উক্ত তিনটি পরীক্ষায় পাশ করবে- আর কাফের ও মুনাফিকরা পরীক্ষায় ফেল করে শাস্তি ভোগ করতে থাকবে। কবরে তিনটি প্রশ্ন হবে ঈমান ও আক্বিদার প্রশ্ন। বাকী প্রশ্ন ও আমলের পরীক্ষা হবে হাশরে। তিনটি প্রশ্ন হবে- আল্লাহ্, ইসলাম ও নবী পরিচিতি সস্পর্কে।\n\n(২) কবরের ছাওয়াল-জওয়াবের ইতিহাসঃ কখন থেকে তা শুরু হয়েছে?\n\nএ ব্যাপারে একখানা হাদীস প্রমাণ করে যে, কবরের ছাওয়াল-জওয়াব উম্মতে মোহাম্মদীর জন্য খাস। পূর্ব জামানায় পরীক্ষা হয়ে যেতো দুনিয়ায়। আম্বিয়ায়ে কেরামের অবাধ্য কাফির ও মুনাফিকদের দুনিয়াতেই শাস্তি দেয়া হতো। যেমন- হযরত নূহ আলাইহিস সালাম, ছালেহ আলাইহিস সালাম, হুদ আলাইহিস সালাম, হযরত ইবরাহীম আলাইহিস সালাম, লুত আলাইহিস সালাম, মুছা আলাইহিস সালাম, দাউদ আলাইহিস সালাম, ইছা আলাইহিস সালাম- প্রমূখ আম্বিয়ায়ে কেরামের যামানায় অবাধ্য কাফির ও মুনাফিক উম্মতকে প্লাবন, আকাশের মহা গর্জন, যমিন ধস, সাগরে নিমজ্জিত করা, বানরে পরিণত করা, ভূমিকম্প- ইত্যাদি দ্বারা ধ্বংস করে দেয়া হয়েছে। সুতরাং- তারা দুনিয়াতেই জাহান্নামী হিসাবে চিহ্নিত হয়ে গিয়েছে।\n\nকিন্তু আমাদের প্রিয়নবী সাল্লাল্লাহু আলাইহি ওয়া সাল্লামের সম্মানের খাতিরে পূর্ব ব্যবস্থা রহিত করে কবরে নিয়ে (সেলে নিয়ে) জিজ্ঞাসাবাদ করা হবে। এ প্রসঙ্গে ছুরা আন্ফালে আবু জাহেল প্রমূখ কাফের কর্তৃক তাৎক্ষনিক দুনিয়াবী শাস্তি নাযিলের দাবীর জবাবে আল্লাহ্পাক বলে দিয়েছেন,\nما کان اللّٰہ لیعذبھم وانت فیھم\n\nঅর্থঃ “হে রাসুল! তাদের মধ্যে আপনার অবস্থানের কারণে (এবং আপনার নবুয়তি যুগে) তাদেরকে আযাব ও গজব দ্বারা ধ্বংস করে দেয়া আল্লাহর শান নয়”। (তাফসীরে নাঈমী)\n\nব্যাখ্যাঃ বুঝা গেল- নবীজীর খাতিরে দুনিয়াতে পাইকারীভাবে শাস্তি দেয়া হবে না। পরকালে যা হবার- তাই হবে। হাকীম তিরমিযি নাওয়াদিরুল উছুল গ্রন্থে বলেছেন- ”কবরের ছাওয়াল জাওয়াব এই উম্মতের জন্য খাস”।\n\n৩। উম্মতে মুহাম্মদীর সওয়াল-জওয়াব হবে কবরেঃ\n\nরাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেনঃ\n\nیاایھا الناس ان ھذہ الامۃ تبتلی فی قبورھا ۔ رواہ ابن ماجۃ والامام احمد عن ابی سیعد الخدری۔\n\nঅর্থাৎঃ “হযরত আবু ছায়ীদ খুদরী (রাঃ) বর্ণিত হাদীসে নবী করিম সাল্লাল্লাহু আলাইহি ওয়া সাল্লাম এরশাদ করেন- ”হে লোক সকল! এই উম্মতকে কবরে পরীক্ষা করা হবে”। (ইবনে মাযাহ্ ও মুসনদে আহমদ্)\n\nএজন্যই রাসুল করিম সাল্লাল্লাহু আলাইহি ওয়া সাল্লাম উম্মতকে কবর আযাব থেকে রক্ষা করার জন্য আল্লাহর কাছে আশ্রয় প্রার্থণা করার তালীম দিয়ে এভাবে বলার জন্য এরশাদ করেছেন-\n\nاللھم انی اعوذ بک من عذاب القبر ومن عذاب النار ومن فتنۃ المحیا والممات ومن فتنۃ الدجال ۔ اخرجہ البخاری عن ابی ھریرۃ ص\n\nঅর্থাৎঃ “হে আল্লাহ্! আমি তোমার কাছে আশ্রয় চাই (আমার উম্মতের) কবর আযাব হতে, জাহান্নামের আযাব হতে, জীবন মরণের ফিতনা হতে এবং দাজ্জালের ফিত্না থেকে”। (হযরত আবু হোরায়রা বর্ণিত হাদীস-বুখারী)\n\n(৪) কবরের ঈমানী ছাওয়াল-জওয়াব ও কবর আযাবের দলীল সমূহঃ\n\n(৪: ক) হযরত বারা ইবনে আযেব (রাঃ) নবী করিম সাল্লাল্লাহু আলাইহি ওয়া সাল্লাম থেকে বর্ণনা করেন-\n\nقال رسول اللّٰہ ﷺ المؤمن یاتیہ ملکان فیجلسانہ فیقولان لہ من ربک فیقول ربی اللّٰہ فیقولان لہ ما دینک فوقل دینی الاسلام فیقولا ن ما ھذا لرجل الذی بعث فیکم فیقول ھو رسول اللّٰہ ﷺ فیقولان لہ وما یدریک فیقول قرأت کتاب اللّٰہ فامنت بہ وصدقت فذلک قولہ یثبت اللّٰہ الذین آمنوا بالقول الثابت فی الحیوۃ الدنیا وفی الاٰخرۃ ۔ قال فینادی مناد من السماء ان صدق عبدی فافرشوہ من الجنۃ وافتحوا لہ بابا الی الجنۃ فیفتح قال فیأتیہ من روحھا وطیبھا ویفسح لہ فیھا مد بصرہ ۔\n\n واما الکافر فذکرموتہ ۔ قال ویعاد روحہ فی جسدہ ویاتیہ ملکان فیجلسانہ فیقولان من ربک فیقول ھاہ ھاہ لادری۔ فیقولان لہ ما دینک فیقول ھاہ ھاہ لاادری فیقولان ما ھذا الرجل الذی بعث فیکم فیقول ھاہ ھاہ لا ادری فینادی مناد من السماء ان کذب فافرشوہ من النار البسوہ من النار وافتحوا لہ بابا الی النار قال فیاتیہ من حرھا وسمومھا ویضیق علیہ قبرہ حتی یختلف فیہ اضلاعا ثم یفیض لہ اعمٰی صم معہ مرزبہ من حدید لو ضرب بھا جبل لصار ترابا ۔ فیضربہ بھا ضربۃ یسمعھا ما بین المشرق والمغرب الاالثقلین فیصیر ترابا ثم یعاد فیہ الروح رواہ ابوداؤد واحمد مشکوۃ باب اثبات عذاب القبر۔\n\nঅর্থঃ “হযরত বারা ইবনে আযেব রাদিয়াল্লাহু আনহু নবী করিম সাল্লাল্লাহু আলাইহি ওয়া সাল্লাম থেকে বর্ণনা করেছেনঃ নবীজী ফরমান- “মৃত মু’মিন ব্যক্তির কাছে দুই ফিরিস্তা (মুনকার-নকীর) এসে তাকে বসিয়ে জিজ্ঞেস করবে- তোমার রব কে? সে বলবে- আমার রব আল্লাহ্। ফেরেস্তাদ্বয় পূণঃ জিজ্ঞেস করবে- তোমার ধর্ম কী? মোমিন ব্যক্তি বলবে- আমার ধর্ম ইসলাম। (জামাতে ইসলাম নয়)। ফিরিস্তাদ্বয় পূনঃ জিজ্ঞেস করবে- এই ব্যক্তি কে- যাঁকে তোমাদের কাছে প্রেরণ করা হয়েছে? মোমিন মূর্দা বলবে- তিনি আল্লাহর রাসুল। ফিরিস্তাদ্বয় পূনঃ জিজ্ঞেস করবে- আচ্ছা, কিভাবে তুমি এসব জানলে? মোমিন মূর্দা বলবে- কেন? আমি তো আল্লাহর কিতাব পড়ে বা শুনে এসব বিষয় জেনেছি, ঈমান এনেছি এবং ইনিকে সত্য নবী বলে বিশ্বাস করেছি। ” রাসুল করিম (ﷺ) বলেন- কবরে মুমিনদের মজবুত থাকার এ বিষয়টিই আল্লাহ্পাক কোরআন মজিদের ছুরা ইবরাহীম ২৭ আয়াতে বর্ণনা করেছেন। (আয়াতটির অর্থ অধ্যায়ের শুরুতে করা হয়েছে)। অতঃপর নবী করিম সাল্লাল্লাহু আলাইহি ওয়া সাল্লাম বললেন- বান্দার এ উত্তরের পর আকাশ থেকে আল্লাহর পক্ষে এক ফিরিস্তা আহ্বান করে বলবে- ”আমার বান্দা সত্য বলেছে। তার জন্য জান্নাতী বিছানা বিছিয়ে দাও, জান্নাতী লেবাছ পরিয়ে দাও এবং বেহেস্তের দিকে একটি দরজা খুলে দাও”। সে অনুযায়ী জান্নাতী দরজা খোলা হবে, জান্নাতী বায়ূ ও জান্নাতী খুশবু কবরে আসতে থাকবে; আর তার কবরকে দৃষ্টিসীমা পর্য্যন্ত প্রশস্ত করে দেয়া হবে”।\n\nআর খালেছ কাফের ও মুসলিম সদৃশ মুনাফিক কাফেরদের বেলায় তাদের মৃত্যুযন্ত্রণা বর্ণনা করার পর নবী করিম সাল্লাল্লাহু আলাইহি ওয়া সাল্লাম এরশাদ করলেন- ”কবরে তাদের রূহ্ দেহের সাথে সংযুক্ত করার পর দুই ফিরিস্তা এসে তাদেরকে বসিয়ে জিজ্ঞাসাবাদ করবে- তোমার রব কে? কাফির ও মুনাফিক বলবে- হা: হা: জানিনা-চিনিনা। তারপর বলবে- তোমার ধর্ম কী? সে পূর্বের ন্যায় বলবে- হা: হা: জানিনা-চিনিনা। আবার তাকে জিজ্ঞাসা করা হবে- এই ব্যক্তি কে- যাকে তোমাদের কাছে প্রেরণ করা হয়েছে? সে বলবে-হা: হা: জানিনা- চিনিনা। তখন আকাশ থেকে আল্লাহর পক্ষে একজন ফিরিস্তা ডেকে বলবে- সে মিথ্যুক। তার জন্য আগুনের বিছানা বিছিয়ে দাও, আগুনের পোষাক পরিয়ে দাও এবং জাহান্নামের দিকে একটি দরজা খুলে দাও”। রাসুল করিম সাল্লাল্লাহু আলাইহি ওয়া সাল্লাম অতঃপর বললেন-তার কবরে জাহান্নামের গরম সাইমুম বায়ু আসতে থাকবে। তার কবরকে এমন সঙ্কুচিত করা হবে যে, শরীরের একদিকের হাঁড় অন্যদিকে চলে যাবে। আর তার ওপর অন্ধ ও বধির ফিরিস্তা লেলিয়ে দেয়া হবে। তাদের সাথে থাকবে লোহার হাতুড়ী। এ হাতুড়ী দিয়ে যদি পাহাড়ের উপর আঘাত করা হতো- তাহলে পাহাড় মাটির সাথে মিশে যেতো। ঐ হাতুড়ী দ্বারা ফিরিস্তা তাকে আঘাত করতে থাকবে- যা জ্বীন- ইনছান ছাড়া পূর্ব পশ্চিমের অন্য সব প্রাণী শুনতে পাবে। এতে নিরেট কাফের ও মুনাফিক কাফের মাটির সাথে মিশে যাবে। পুনরায় তার মধ্যে রূহের সংযোগ দিয়ে তাকে জীবিত করা হবে এবং এভাবে কিয়ামত পর্য্যন্ত আযাব চলতে থাকবে”। (আবু দাউদ, মুসনাদে আহমদ ও মিশকাত- আযাবুল কবর অধ্যায়)।\n\nফরিয়াদঃ হে আল্লাহ্! তোমার সম্পর্কে, তোমার হাবীবের সম্পর্কে এবং দ্বীন সম্পর্কে আমাদের ঈমানকে মজবুত করে দাও- যেন কবরের ভয়াবহ আযাব থেকে নিস্কৃতি পাই। আমীন!\n\nবন্ধুগণ, উক্ত তিনটি ঈমানী পরীক্ষায় পাশ করার জন্য নবীজীর নযরে করম এবং আল্লাহর রহমত কামনা করুন এবং ঈমান আক্বিদা দুরস্ত করুন।\n\nউল্লেখ্যঃ ইমাম কুরতুবী (৬৭১ হিজরী) তাঁর তাযকিরাহ্ গ্রন্থে কবরের ছাওয়াল-জাওয়াব ও কবর আযাব সম্পর্কে অনেক দলীল ও হাদীস পেশ করেছেন। সবগুলো হাদীসের মর্ম এক- কিন্তু শব্দ ও বাক্য কিছু কমবেশী রয়েছে। তাই উল্লেখ করা হলো না।\n\n(৫) হযরত আনাছ বর্ণিত হাদীসে উল্লেখ আছে- ”মোমেন বান্দাকে জাহান্নাম দেখিয়ে বলা হবে- এটা তোমার জন্য তৈরী হয়েছিল- কিন্তু আল্লাহ্ এর পরিবর্তে তোমাকে জান্নাত দিয়েছেন। কবর চল্লিশ গজ অথবা সত্তর গজ প্রশস্ত করা হবে। কবর দেওয়ার পর ফিরিস্তা আসার পূর্বে কবরবাসীরা প্রত্যাবর্তনকারী লোকদের জুতার শব্দ শুনতে পাবে বলেও হাদীসে উল্লেখ আছে।\n\n(৬) হযরত আবু হোরায়রা (রাঃ) -এর বর্ণনায় অতিরিক্ত কয়েকটি তথ্য বর্ণনা করা হয়েছে। যথা- মুনকার-নকীর ফিরিস্তাদ্বয় হবে কুৎসিৎ ও কালো বর্ণের। তাদের চোখ হবে বিড়ালের চোখের ন্যায়। মুমিনরা পরীক্ষায় পাশ করলে এবং নবীজীর পরিচিতি বলতে পারলে ফিরিস্তাদ্বয় বলবেঃ\n\nنم کنومۃ العروس الذی لا یوقظہ الا احب اھلہ الیہ حتی یبعثہ اللّٰہ من مضجعہ ذلک۔\n\nঅর্থঃ “হে মুমিনবান্দা! তুমি বাসর ঘরের দুল্হানের ন্যায় সুখের নিদ্রা যেতে থাকো- আপন প্রিয়জন ছাড়া অন্য কেউ তাকে জাগ্রত করবেনা। এই সুখনিদ্রা চলতে থাকবে ততক্ষণ- যখন আল্লাহ্পাক তাকে পুনরুত্থানের দিনে হাশরে উঠাবেন”। (তাযকিরাহ্ ও মিশকাত)।\n\nব্যাখ্যাঃ বুঝা গেলো- কবরেও মোমেনদের প্রেমাস্পদ থাকবেন। তিনি হলেন আল্লাহর প্রিয় হাবীব (ﷺ)। এজন্য ওলীগণের মৃত্যু দিবসকে ”উরুছের দিন” বলা হয়।\n\n(৭) ৩ জিনিস মৃত ব্যক্তির সহগামী হবেঃ\n\nহযরত আনাছ ইবনে মালেক রাদিয়াল্লাহু আনহু থেকে বর্ণিত-রাসুলে খোদা সাল্লাল্লাহু আলাইহি ওয়া সাল্লাম এরশাদ করেছেনঃ\n\nقال رسول اللّٰہ ﷺ یتبع المیت ثلاث ۔ فیرجع اثنان ویبقی واحد یتبعہ اھلہ ومالہ وعملہ۔\n\nঅর্থাৎঃ ”মৃত ব্যক্তির সাথে তিনটি জিনিস গমন করে। দুটি ফিরে আসে- একটি সাথে যায়। তার পরিবারের লোকেরা এবং তার মাল দৌলত সাথে গিয়ে তাকে ছেড়ে আসে। কিন্তু তার আমল তাকে ছেড়ে আসেনা- বরং সাথে কবরে যায়”।\n\n৮। আমল ও ঈমান মুর্দাকে মুনকার-নকীরের আগমন ও পরীক্ষা গ্রহণের আগাম খবর দেয়ঃ\n\nতাযকিরাহ্ গ্রন্থে ইমাম কুরতুবী (রহঃ) বলেন-\n\nیلج علی المیت عملہ عقیب لامان فی احسن صورۃ طیب الریح حسن الثیاب فیقول لہ ام اتعرفنی ؟ فیقول من انت الذی من اللّٰہ علی بک فی غربتی؟ فیقول انا عملک الصالح فلا تحزن ولا توجل فعما قلیل یلج علیک منکر ونکیر یسألانک فلا تدھش ۔ ثم یلقنہ حجتہ فینما ھو کذلک اذ دخلا علیہ فینتھران ویقعد انہ مستندا ویقولان من ربک۔\n\nঅর্থাৎঃ মৃত ব্যক্তিকে কবরে স্থাপন করার পরপরই তার আমলসমূহ উত্তম সূরতে খুশবু ছড়িয়ে, সুন্দর লেবাছে তার কাছে এসে বলবে “আমাকে চিন্তে পেরেছেন? কবরবাসী বলবে- আপনি এমন উপকারী কোন্ মহাপুরুষ- যাকে আমার এই একাকী মুসাফিরী জীবনে আল্লাহ্পাক দয়া করে পাঠালেন? তখন সে বলবে- আমি আপনার নেক আমলসমূহ। আপনি চিন্তিত হবেন না। তাছাড়া তাড়াহুড়ারও কিছু নেই। কিছুণের মধ্যেই আপনার কাছে মুনকার ও নকীর আসছে। আপনি তাদেরকে দেখে ঘাবড়াবেন না। অতঃপর আমল সমূহ তাকে বাঁচার উপায় শিক্ষা দিবে। এমতাবস্থায়ই মুনকার-নকীর তার কবরে এসে তাকে বসিয়ে ধমকের সূরে জিজ্ঞেস করবে- তোমার রব কে? ইত্যাদি।\n\nব্যাখ্যাঃ বুঝা গেল- কবরে আমলসমূহ ঈমানী পরীক্ষার বিষয়াবলী সম্পর্কে মৃত ব্যক্তিকে পূর্ব ধারণা দিতে শুরু করবে। সতুরাং, আমল হলো সহকারী ও সহযোগী পরম বন্ধু। ঐদিন আলেমের এলেম, বিদ্যানের বিদ্যা কোন কাজে আসবে না। ঈমান ও আমলই হবে একমাত্র সাহায্যকারী সম্বল।"},{"1":"১০ম অধ্যায়ঃ কবরের আযাবের কারণ","2":"দশম অধ্যায়ঃ কবরের আযাব কি কারণে হয়?\nপ্রশ্নঃ কবরের আযাব কি কারণে হয়? কার কার আযাব হবে?\n\nউত্তরঃ কুফর, শির্ক, মোনাফেকী এবং আল্লাহ্ ও তাঁর রাসুলের আদেশ অমান্য করা এবং আল্লাহ্- রাসুলের নাফরমানীর কারণে কবর আযাব হয়। যারা আল্লাহ্-রাসুলকে চিনে, মানে, মহব্বৎ করে, আল্লাহ্-রাসুলের আদেশ মানে, নিষেধ থেকে বিরত থাকে, তাদেরকে আল্লাহ্পাক কবরে কখনও আযাব দিবেন না। ইহাই কবর আযাবের সংক্ষিপ্ত কারণ।\n\nবিস্তারিত বিবরণঃ (কিতাবুর রূহ্ থেকে)\n\n১। কবর আযাবের কারণঃ পবিত্রতা অর্জনে ত্রুটি এবং চোগলখোরীঃ\n\nনবী করীম সাল্লাল্লাহু আলাইহি ওয়া সাল্লাম দু’টি কবরের পাশ দিয়ে যাওয়ার সময় দেখলেন- দুটি কবরেই আযাব হচ্ছে। হুযুর (ﷺ) বললেন- এমন দুটি কারণে কবর আযাব হচ্ছে- যা থেকে বেঁচে থাকা খুব একটা কঠিন কাজ ছিলনা। একটি কবরে আযাব হচ্ছে প্রস্রাব হতে পরিপূর্ণ পবিত্র না হওয়ার কারণে। অন্য কবরে আযাব হচ্ছে চোগলখুরী করে সমাজে ঝগড়া ফাসাদের আগুন লাগানোর কারণে। অতঃপর তিনি একটি তাজা খেজুরের ডাল নিয়ে দু’ভাগ করে দু’টি কবরে পুঁতে দিয়ে বললেন- যতক্ষণ এই ডাল দুটি না শুকাবে, ততক্ষণ কবর আযাব হাল্কা থাকবে”। (বুখারী ও মিশকাত)। বুঝাগেল- অধিকাংশ লোকের কবর আযাব হবে পেশাবের কারণে এবং চোগলখুরীর কারণে। নবীজী মাটির নীচেও পরিষ্কার দেখেন।\n\nব্যাখ্যাঃ অপবিত্রতা ও চোগলখুরীর কারণে কবর আযাব হবে। আর তাজা খেজুর ডাল পুঁতে দেয়ায় বুঝা গেল- কবরস্তানে গাছ- গাছড়া থাকা ভাল। কেননা, তাজাগাছ আল্লাহর তছ্বীহ পড়ে। কবরের পার্শ্বে তিলাওয়াত এবং যিয়ারত করলেও কবর আযাব মাফ হয়- অথবা হাল্কা হয়। তাজা ফুলের মালাও দেয়া যেতে পারে। দেখুন- ফতোয়া শামী ও আলমগীরী।\nকবর আযাবের অন্যান্য কারণঃ\n(২) মিথ্যা কথা বলা (৩) কোরআন পাঠ করে সে অনুযায়ী আমল না করা। (৪) যিনা করা। (৫) সুদ খাওয়া। (৬) নামায আদায়ে গাফ্লতি করা। (৭) যাকাত আদায় না করা। (৮) ওয়াজ করে বাতিল আক্বিদা প্রচার করে ফেতনার সৃষ্টি করা। (৯) ইয়াতিমের হক নষ্ট করা। (১০) গীবত করে বেড়ানো। (১১) সম্মানিত লোকের সম্মানহানি করা। (১২) জনগণের সম্পদ চুরি করা। (১৩) অন্তরে গুনাহের দৃঢ় পরিকল্পনা করা। (১৪) চোখ দ্বারা হারাম দৃষ্টি করা। (১৫) কান দ্বারা হারাম কথা শুনা। (১৬) মুখ দ্বারা হারাম কথা উচ্চারণ করা ও গালিগালাজ করা এবং লোকের মনে অযথা কষ্ট দেয়া। (১৭) পেট হারাম খাদ্য দ্বারা ভর্তি করা। (১৮) যিনায় লিপ্ত থাকা। (১৯) হাতের দ্বারা লোকদেরকে কষ্ট দেয়া। (২০) বিদআতে ছাইয়েয়ার (বাতিল মতবাদ) দিকে আহবান করা। (২১) আল্লাহ্-রাসুল সম্পর্কে গোমরাহীপূর্ণ উক্তি করা। (২২) ঘুষ খাওয়া, ঘুষ দেওয়া ও সাহায্য করা। (২৩) অন্যের সম্পদ হরণ করা। (২৪) মদ ও নেশা জাতীয় দ্রব্য সেবন করা। (২৫) সমকামিতায় লিপ্ত হওয়া। (২৬) চুরি করা। (২৭) খেয়ানত করা (মাল অথবা কথায়)। (২৮) শাসকের বিরুদ্ধে অন্যায়ভাবে বিদ্রোহ করা। (২৯) অন্যের বিরুদ্ধে ষড়যন্ত্র করা। (৩০) টাল্বাহানা করে হারামকে হালাল বানানো। (৩১) মুসলমানকে কষ্ট দেয়া এবং অকারণে তাদের দোষত্রুটি খুঁচিয়ে খুঁচিয়ে বের করা। (৩২) আল্লাহ্-রাসুলের আইনবিরোধী হুকুম দেয়া বা বিচার করা বা শাসনকার্য পরিচালনা করা। (৩৩) শরিয়ত বিরোধী ফতোয়াবাজী করা। (৩৪) গুনাহের কাজে সাহায্য করা। (৩৫) আত্মহত্যা করা। (৩৬) গর্ভের জীবিত সন্তান নষ্ট করা। (৩৭) জীবিত সন্তান হত্যা করা। (৩৮) বিলাপ করে হাত মুখ যখম করা। (৩৯) বিলাপ শ্রবন করা। (৪০) হারাম গানবাদ্য করা ও শ্রবণ করা। (৪১) কবরের উপর মাটির সাথে মিলিয়ে মসজিদ স্থাপন করা। (৪২) মালের ওজনে কারচুপি করা। (৪৩) অত্যাচার করা। (৪৪) অহঙ্কার করা। (৪৫) লোকদেখানো সৎ আমল করা। (৪৬) পূর্ববর্তী বুযর্গদের উপর অহেতুক অপবাদ দেওয়া। (৪৭) গনকের কাছে ভাগ্য গননা করা। (৪৮) যাদুকরের নিকট থেকে তদ্বীর নেওয়া। (৪৯) গনক, যাদুকর ও জ্যোতিষীর কথা সত্য বলে গ্রহন করা। (৫০) যুলুম ও অত্যাচারে সাহায্য করা। (৫১) আল্লাহর ভয়ে ভীত না হয়ে মানুষের ভয়ে ভীত হওয়া। (৫২) অন্যকে হেদায়াত করে নিজে হেদায়াত না হওয়া। (৫৩) কথায় কথায় আল্লাহর নামে মিথ্যা শপথ করা। (৫৪) গুনাহ্ করে বড়াই করা। (৫৫) অশ্লীল আলোচনায় মত্ত থাকা। (৫৬) অশ্লীল আলোচনা শ্রবণ করা ও তার স্বাদ গ্রহণ করা। (৫৭) একেবারে শেষ ওয়াক্তে নামায আদায় করার অভ্যাস করা। (৫৮) মোরগের ন্যায় ঠোকর মেরে রুকু-সিজ্দা করা। (৫৯) হালাল- হারামের তমিজ না করা। (৬০) আত্মীয়তার সম্পর্ক ছিন্ন করা। (৬১) বিধবা, ইয়াতিম, গরীব, মিছকিনের প্রতি উদাসীন থাকা। (৬২) পালিত জন্তুর প্রতি হক্ব আদায় না করা। (৬৩) সাধারণ জিনিস প্রতিবেশীকে ধার না দেওয়া। (৬৪) মানুষের দোষত্রুটি বর্ণনায় হামেশা মশগুল থাকা। (৬৫) মানুষের গুনাহ্ ও দোষত্রুটিকে বড় করে প্রচার করা- ইত্যাদি।\n\nমন্তব্যঃ উপরে বর্ণিত গুনাহ্ ও দোষত্র“টি সমূহ যার মধ্যে যে পরিমাণে আছে- সে পরিমাণে সে কবরে শাস্তি ভোগ করবে। পরকালের শাস্তি ভোগ করবে দোযখে। বিচার করলে দেখা যাবে-অধিকাংশ লোকই উপরোক্ত দোষে দোষী। তাই অধিকাংশ লোকই কবর আযাব ভোগ করবে- এতে সন্দেহ নেই। ঐ সমস্ত গুনাহ্ ও দোষত্রুটি থেকে অল্পসংখ্যক লোকই বেঁচে থাকতে পারে। যারা প্রসাব করে পাক-পবিত্র হবে- তারাই কবর আযাব হতে মুক্ত থাকবে- ইন্শা- আল্লাহ্। কবরের উপরের দিকে চাকচিক্য থাকলেও ভিতরে কিন্তু দুঃখ ও হতাশায় ভরা থাকবে। কবর আযাব থেকে নাজাত পাওয়ার জন্য ঐসব দোষত্রুটি থেকে মুক্ত থাকার চেষ্টা করা সবার কর্তব্য। এটাকে খুব গুরুত্বপূর্ণ মনে করতে হবে। ইহার নামই কবরের প্রস্তুতি। (কিতাবুর রূহ্ -এর বর্ণনা শেষ।\nতাযকিরাহ্ গ্রন্থের বিবরণঃ কবর আযাবের কারণ\n(১) কুফরীর কারণে কবর আযাবঃ হযরত আবদুল্লাহ্ ইবনে ওমর (রাঃ) -এর একটি ঘটনা নাফে’ এভাবে বর্ণনা করেছেন - হযরত আবদুল্লাহ্ ইবনে ওমর (রাঃ) বলেন- আমি বদর ময়দানের একটি কোনায় পাঁয়চারী করতে ছিলাম। হঠাৎ করে একটি লোক মাটির নিচ থেকে বের হয়ে আসলো। তার গলায় ছিল একটি লোহার শিকল। উক্ত শিকলটি ধরে আছে একজন কালো লোক। শিকলপরা লোকটি আমাকে লক্ষ্য করে বললো- হে আবদুল্লাহ্! আমাকে পানি দাও। ইবনে ওমর (রাঃ) বলেন- আমি বুঝতে পারলামনা- এই লোকটি কি সত্যিই আমার প্রকৃত নাম জানে- নাকি এমনিতেই আবদুল্লাহ্ বা আল্লাহর বান্দা বলছে। কালো লোকটি আমাকে উদ্দেশ্য করে বললো- তাকে পানি দিওনা, কেননা, সে কাফের। একথা বলে কালো লোকটি তাকে হেঁচ্ড়া টান মেরে আবার মাটির নিচে চলে গেল। আমি রাসুলকরিম সাল্লাল্লাহু আলাইহি ওয়া সাল্লামের দরবারে এই ঘটনা বলার পর নবী করীম (ﷺ) আমাকে বললেন-\n\nاو قد رأیتہ ؟ ذاکر عدو اللّہ ابو جھل بن ھشام وھو عذابہ الی یوم القیامۃ (الانابۃ)\n\nঅর্থাৎ : ”হে আবদুল্লাহ্ ইবনে ওমর। তুমি কি সত্যিই তাকে এই অবস্থায় দেখেছো? সে তো আল্লাহর দুশমন আবু জেহেল ইবনে হিশাম। তার গলার শিকল হচ্ছে আযাব এবং কালো লোকটি হচ্ছে ফিরিস্তা। কিয়ামত পর্য্যন্ত এভাইে তার কবর আযাব হতে থাকবে”। (ইনাবা- কৃত ওয়ায়েলী, সুত্রঃ আল্লামা কুরতুবীর তাযকিরাহ্ গ্রন্থ)।\n\n(২) প্রস্রাব থেকে পরিপূর্ণ পাক না হওয়ার কারণে কবর আযাবঃ\n\nআবু বকর ইবনে আবু শায়বা হযরত আবু হোরায়রা রাদিয়াল্লাহু আনহু থেকে বর্ণনা করেন,\n\nعن ابی ھریرۃ عن النبی ﷺ قال : اکثر عذار القبر من البول ۔\n\nঅর্থাৎঃ রাসুল করিম সাল্লাল্লাহু আলাইহি ওয়া সাল্লাম এরশাদ করেছেন- “অধিকাংশ কবর আযাবের কারণই হচ্ছে প্রস্রাব থেকে পবিত্র না হওয়া”।\n\nশরীর ও কাপড় পবিত্র হওয়া- নামাযের দুটি ফরয। অপবিত্র অবস্থায় নামায পড়লে নামাযের ফরয আদায় হবে না- ইহাই কবর আযাবের মূল কারণ।\n\n(৩) অপবিত্রতা ও চোগলখুরী কবর আযাবের বড় কারণঃ\n\nহযরত আবদুল্লাহ্ ইবনে আব্বাস রাদিয়াল্লাহু আনহু হতে রেওয়ায়াত-\n\nمر النبی ﷺ علی قبر ین فقال انھما لیعذبان ۔ ومایعذبان فی کبیر ۔ اما احدھما وکان یمشی بالنمیمۃ واما الاٰخر فکان لایسنزہ من بولہ فدعا بعسیب رطب فشقہ باثنین ثم غرس علی ھذا واحدا وعلی ھذا واحدا ثم قال لعلہ یخفف عنھما مالم ییبسا ۔ وفی روایۃ کان لا یستنزہ عن البول رواھما مسلم وفی کتاب ابی داؤد وکان لا یستنثر من بولہ وفی حدیث ھناد بن السری ، لا یستبری من البول ، من الاستبراء وقال البخاری ’’ وما یعذبان فی کبیر وانہ لکبیر\n\nঅর্থঃ “হযরত ইবনে আব্বাস রাদিয়াল্লাহু আনহুমা বর্ণনা করেনঃ নবী করীম সাল্লাল্লাহু আলাইহি ওয়া সাল্লাম দুটি কবরের পাশ দিয়ে অতিক্রম করার সময় এরশাদ করলেন- এরা দুজনেই কবর আযাবে ভুগছে। তবে খুব কঠিন বিষয়ে নয়- অর্থাৎ যার থেকে বাঁচা খুব কঠিন ছিলনা। তাদের একজন চোগলখুরী করে বেড়াতো। অন্যজন প্রস্রাব থেকে পূর্ণভাবে পবিত্র হতোনা”। একথা বলে তিনি একটি তাজা খেজুরডাল আনালেন। ওটাকে দুভাগ করে একটি এই কবরে, অন্যটি ঐ কবরে গেড়ে দিয়ে বললেন- ”আশা করা যায়- তাদের উভয়ের কবর আযাব হাল্কা থাকবে- যতক্ষণ না ঐ টুকরো দুটি শুকিয়ে যায়”। (বুখারী ও মুসলিমের সম্মিলিত ইবারত ও সনদ)।\n\n(মুসলিমের ভিন্ন একটি রেওয়ায়াতে শব্দের মধ্যে সামান্য পার্থক্য দেখা যায়। যেমন- من البول অথবা عن البول। আবু দাউদের বর্ণনায় لا یستنثر উল্লেখ করা হয়েছে। হান্নাদ ইবনে ছিররি -এর বর্ণনায় لا یستبرئ শব্দ এসেছে। ইমাম বুখারী নিজ সূত্রে অত্র হাদীসের একটি অংশে সামান্য কিছু বৃদ্ধি দেখিয়েছেন, যথা- وما یعذبان فی کبیر وانہ لکبیر\nঅর্থাৎ- ”খুব বড়সড় ব্যাপারে তাদের আযাব হচ্ছে না- অথচ মূলতঃ উহাই কঠিন আযাবের কারণ”। (এটির অনুবাদ কিতাবুর রূহ্ -এর ১ নম্বরে বর্ণনা করা হয়েছে)।\n\nঅত্র হাদীসে কয়েকটি মাসআলা আছে-\n\n(ক) চোগলখুরী করা কবিরা গুনাহ্। প্রস্রাব থেকে পূর্ণ পবিত্র হওয়া ওয়াজিব। উহা তরক করাও কবিরা গুনাহ্। বুঝা গেল- কবিরা গুনাহের কারণে কবর আযাব হয়।\n\n(খ) নবী করীম সাল্লাল্লাহু আলাইহি ওয়া সাল্লাম সমস্ত উম্মতের আমল সম্পর্কে অবহিত আছেন। এমনকি- মাটির তলায় কি হচ্ছে- তাও তিনি জানেন এবং দেখেন। মাটির উপরে অবস্থিত উম্মতের যাবতীয় আমল অবলোকন করা তো খুবই সহজ ব্যাপার।\n\n(গ) নবী করীম সাল্লাল্লাহু আলাইহি ওয়া সাল্লাম কবরের ভিতরও স্বচক্ষে দেখেন এবং আযাবের ধরনও দেখেন।\n\n(ঘ) তাজা খেজুরডালা গেড়ে দিয়ে নবী করীম (ﷺ) প্রমাণ করলেন- তাজা বৃক্ষলতা আল্লাহর তস্বিহ পাঠ করে। তাই কবরের উপর বা পাশে তাজা বৃক্ষ থাকা উত্তম এবং কবরের পাশে আল্লাহর কালাম তিলাওয়াত করলে বা তাস্বিহ তাহ্লীল পড়লেও কবর আযাব হাল্কা হয় অথবা বন্ধ থাকে। অতএব ৪০ দিন পর্য্যন্ত কবরে কোরআন তিলাওয়াত করার প্রচলিত নিয়ম অত্র হাদীস দ্বারা অনুমোদিত। কবরস্তানে মসজিদ থাকলে নামাযের মধ্যে তিলাওয়াতের কারণে কবরবাসীর কবর আযাব হাল্কা হয়। ধর্মের দুশমনরা এটা উপলদ্ধি না করেই কবরস্তানে মসজিদ নির্মাণে বাধা দেয়।\n\n(৪) কাফেরদের কবর আযাবঃ\n\n(৪: ক) হযরত আবু হোরায়রা (রাঃ) থেকে বর্ণিতঃ রাসুল করীম সাল্লাল্লাহু আলাইহি ওয়া সাল্লাম এরশাদ করেছেন- তোমরা কি জানো- কোরআনের নিম্ন আয়াতখানা কাদের ক্ষেত্রে নাযিল হয়েছে?\n\nفان : لہ معیشۃ ضنکا ونحشرہ یوم القیامۃ اعمٰی۔\n\nতোমরা কি জানো- উক্ত আয়াতে معیشۃ ضنکا (অর্থাৎ ”তাদের জীবন হবে সঙ্কুচিত এবং তাদেরকে আমি হাশরে উঠাবো অন্ধ বানিয়ে”) -এর অর্থ কী? সাহাবায়ে কেরাম বললেন-\n\nالله اعلم ورسوله\n\n“আল্লাহ্ এবং তাঁর রাসুলই সর্বজ্ঞ। রাসুল করিম (ﷺ) এরশাদ করলেন-\n\nعذاب الکافر فی القبر ۔ والذی نفسی بیدہ انہ لیسلط علیہ تسعۃ وتسعون تنینا۔ اتدرون ماالتنین ؟ تسعۃ وتسعون حیۃ لکل حیۃ کسعۃ روس ینفخن فی جسمہ ویلعسنہ ویخدشنہ الی یوم القیامۃ ۔و یحشر من قبرہ الی موقفہ اعمٰی۔\n\nঅর্থাৎঃ “উক্ত আয়াত ও উক্ত শাস্তি কাফেরদের শানে নাযিল হয়েছে। “কবরে তাদের জীবন হবে অতি সঙ্কুচিত”- এ কথার অর্থ হলো- যার হাতে আমার প্রাণ, তাঁর শপথ করে বলছি “কাফেরের কবরে ৯৯টি তিন্নীন সর্প লেলিয়ে দেয়া হবে। তোমরা কি জানো- তিন্নীন কোন্ ধরণের সাপ? তিন্নীন এমন ধরণের ৯৯টি সাপ- যার প্রত্যেকটির নয়টি করে মুখ আছে। মোট ৮৯১টি মুখে তারা কাফেরের শরীরে ফুঁক দিতে থাকবে, তাকে দংশন করতে থাকবে এবং তার গোশ্ত খাবলিয়ে খাবলিয়ে খেতে থাকবে- কিয়ামত পর্য্যন্ত। তারপর সে হাশরের ময়দানে অন্ধ অবস্থায় উঠবে। ” (তাযকিরাহ্)।\n\nঅত্র হাসীসে কয়েকটি জিনিস প্রমাণিত হলো- যথাঃ\n\n* কাফেরদের কবর সঙ্কুচিত হয়ে যাবে। তাদের কবর না হলেও বরযখে তাদের জীবন হবে সঙ্কুচিত এবং ৯৯টি তিন্নীন নামক বিষাক্ত সাপ ৮৯১টি মুখে তাকে দংশন করবে, ছোবল মারবে, গোশ্ত চিবিয়ে চিবিয়ে খাবে। ইহা সম্পূর্ণ গায়েবী খবর। ইহার উপর ঈমান আনা ফরয। ইহা ইসলামের মৌলিক বিষয়ের অন্তর্ভূক্ত। সুতরাং নবীজীর এই ইল্মে গায়েবকে অস্বীকার করলে কাফির হয়ে যাবে।\n\n* الله اعلم ورسوله বা ”আল্লাহ্ ও তাঁর রাসুলই সর্বজ্ঞ”- বলা সাহাবায়ে কেরামের সুন্নাত। সাহাবীগণ বিশ্বাস করতেন- আল্লাহ্ ও তাঁর রাসুল সর্ব বিষয়ে জ্ঞাত”। যারা এটা মানেনা, বরং বলে- নবী কোন গায়েবী বিষয়ই জানতেন না- তারা অজ্ঞ এবং সাহাবী বিরোধী। সুতরাং তারা ঈমানহারা ও বেঈমান।\n\n(৪: খ) হযরত আবু হোরায়রা (রাঃ) এ হাদীসের ব্যাখ্যায় বলেছেন-\n\nیضیق علی الکافر قبرہ حتی تختلف فیہ اضلاعہ وھوا لمعیشۃ الضنک۔\n\nঅর্থাৎ : “কোরআনে বর্ণিত “মাঈশাতান দ্বানকা” -এর স্বরূপ হলো- কাফেরের উপর তার কবর এরূপ সঙ্কুচিত হবে যে, তাতে তার একদিকের হাঁড় অন্যদিকে চলে যাবে”।\n\n(৪: গ) হযরত আবু ছায়ীদ খুদরী (রাঃ) বর্ণনা করেন-\n\nسمعت رسول اللّٰہ ﷺ یقول یسلط علی الکافر فی قبرہ تسعۃ وتسعون تنینا تنھشہ وتلدغہ حتی تقوم الساعۃ ۔ ولو ان واحدا منھا نفخ فی الارض ما انبتت خضرا۔\n\nঅর্থাৎ : “আমি নবী করীম (ﷺ) কে এরশাদ করতে শুনেছি- ”কবরে কাফেরের উপর ৯৯ টি তিন্নীন জাতীয় সর্প লেলিয়ে দেয়া হবে। তারা তাকে কেয়ামতের নির্ধারিত সময় পর্য্যন্ত দংশন করবে ও গোস্ত চিবিয়ে খাবে। তাদের একটি সর্প যদি পৃথিবীতে নিংশ্বাস ছাড়ে- তাহলে পৃথিবীতে আর কোন ফসল জন্নাবে না”। (তাযকিরাহ্- আবু বকর ইবনে আবি শাইবা সুত্রে)।\n\nবুঝা গেল- তিন্নীন জাতীয় সাপের বিষের ক্রিয়া, পরিমাপ এবং পরিমাণ সম্পর্কেও আমাদের প্রিয় রাসুল (ﷺ) অবগত রয়েছেন। ইহাই নবীজীর ইল্মে গায়েবের প্রমাণ।\n\n(৫) হযরত আলী (রাঃ) বলেন- আমরা প্রথম দিকে কবর আযাব সম্পর্কে সন্দিহান ছিলাম। এ বিষয়ে আমাদের সুষ্পষ্ট ধারণা ছিলনা। অতঃপর আল্লাহ্ তায়ালা “ছুরা তাকাছুর” নাযিল করলেন-\nالھٰکم التکاثر حتی زرتم المقابر الخ ۔\n\nঅর্থাৎ “তোমাদেরকে ভুলিয়ে রেখেছে মাল-দৌলতের আধিক্যের প্রতিযোগিতা- যে পর্য্যন্ত না তোমরা কবরে যাবে। অবশ্যই তোমরা জানতে পারবে- কবরে কি ধরণের আযাব নাযিল হচ্ছে। হাঁ, পুনরায় তোমরা দেখতে পাবে- হাশরে কি ধরণের আযাব তোমাদের উপর নাযিল হবে”। (হযরত ইবনে আব্বাসের তাফসীর)।\n\n(৬: ক) কবর সংকোচন বা চাপ\n\nকবর সংকোচন মুমিন-কাফের নির্বিশেষে সবার জন্য নির্ধারিত। কাফেরের কবর সংকোচন হবে কুফরীর আযাব হিসাবে। গুনাহ্গারের কবর সংকোচন হবে কবিরাগুনাহের কারণে। আর- নেক্কারের কবর সংকোচন হবে মাতৃকোলে শিশুদেরকে মা বুকে চেপে ধরার ন্যায় আরামদায়ক।\n\nনাছায়ী শরীফে হযরত আবদুল্লাহ্ ইবনে ওমর (রাঃ) হযরত ছাআদ ইবনে মুয়াজ (রাঃ) -এর কবর সংকোচনের (চাপ) বিষয়টি এভাবে উল্লেখ করেছেন-\n\nقال رسول اللّٰہ ﷺ ھذا الذی تحرک عرش الرحمٰن وفتحت لہ ابواب السماء وشھدہ سبعون الفامن الملائکۃ لقد ضم ضمۃ ثم فرج عنہ قال ابو عبد الرحمٰن یعنی سعد بن معاذ ۔\n\nঅর্থাৎ : “রাসুলকরিম (ﷺ) এরশাদ করেছেন- “ইনি (সা’আদ) সেই ব্যক্তি- যার ইনতিকালে আল্লাহর আরশ কেঁপে উঠেছিল, আকাশের দরজাসমূহ খুলে দেয়া হয়েছিল এবং যার জানাযায় সত্তর হাজার ফিরিস্তা যোগদান করেছিল। তাঁকে কবর একটি চাপ দিয়েছিল। অতঃপর পুনরায় আর চাপ দেয়া হয়নি”।\n\nঅত্র হাদীসের রাবী হযরত আবদুর রহমান বলেন- “নবী করীম (ﷺ) হযরত ছাআদ ইবনে মুয়াযের দিকে ইঙ্গিত করেই একথা বলেছেন”। তিনি চাপের কারণ বর্ণনা করেননি। (প্রস্রাবে অসতর্কতার কারণেই এই অবস্থা একবার হয়েছিল)।\n\n(৬: খ) হুযুর (ﷺ) -এর চাচী এবং হযরত আলী, হযরত জাফর ও হযরত আকিলের মা এবং আবু তালেবের স্ত্রী ফাতেমা বিন্তে আছাদ (রাঃ) -এর কবরের ঘটনাঃ\n\nওমর ইবনে শিব্বা তার ‘মদিনা’ নামক গ্রন্থে ফাতেমা বিন্তে আছাদের (রাঃ) মৃত্যু ও কবরের ঘটনা এভাবে বর্ণনা করেছেন- “নবী করীম (ﷺ) সাহাবায়ে কেরামকে নিয়ে আলোচনায় রত ছিলেন। এমন সময় এক ব্যক্তি এসে সংবাদ দিল- আলী, জাফর ও আকিলের মা ইনতিকাল করেছেন। হুযুর (ﷺ) বললেন- চলো, আমরা আমার মায়ের (চাচী) কাছে যাই। বর্ণনাকারী বলেন- আমরা এসে এভাবে দাঁড়ালাম- যেন আমাদের মাথার উপর পাখী বসে আছে (চুপচাপ নিথর অবস্থায়)। যখন আমরা হযরত ফাতেমা বিন্তে আছাদের ঘরের দরজায় পৌঁছলাম- তখন নবী করীম (ﷺ) গায়ের জামা মোবারক খুলে বললেন- যখন তোমরা আমার মায়ের কাফন পরাবে- তখন আমার এ জামাখানা তাঁর কাফনের নিচে পরিয়ে দিবে। যখন লাশের খাট নিয়ে রওয়ানা হলো- তখন তিনি খাটের চার কোনা ঘুরে ঘুরে নিজ কাঁধে বহন করলেন। এভাবে কবরের কাছে পৌঁছলে তিনি কবরে নেমে শুয়ে গেলেন- আবার উপরে উঠে এলেন। এরপর বললেন- তোমরা মাকে কবরে নামাও- “বিছমিল্লাহ্ ওয়া আলা ইছমিল্লাহ্” বলে। যখন দাফনের কাজ সমাধা হলো- তখন তিনি দাঁড়িয়ে বললেন- “আল্লাহ্ আমার লালনকারিণী মাকে উত্তম পুরষ্কার দান করুন”।\n\nআমরা হুযুরের জামা প্রদান এবং কবরে শয়নের কারণ সম্পর্কে জিজ্ঞাসা করলাম। তিনি (ﷺ) বললেন-\n\nاردت ان لا تمسھا النار ابدا ان شاء اللّٰہ تعالی وان یوسع اللّٰہ علیھا قبرھا وقال ما عفی احد من ضغطۃ القبر الافاطمۃ بنت الاسد۔\n\nঅর্থাৎঃ “আমি আশাবাদী- ইনশাআল্লাহ্ জাহান্নামের আগুন তাঁকে কখনও স্পর্শ করবেনা বরং তাঁর কবরকে আল্লাহ্ আরও প্রশস্ত করে দেবেন”। তিনি আরো এরশাদ করলেন- “কবরের চাপ থেকে কেহই রেহাই পায়নি- ফাতেমা বিন্তে আছাদ ছাড়া”।\n\nসাহাবায়ে কেরাম পুনরায় আরয করলেন- ”আপনার সাহেবজাদা হযরত কাছেমও কি কবরের চাপ থেকে রেহাই পাননি”? হুযুর (ﷺ) এরশাদ করলেন- “না। এমন কি- দুধের শিশু ইবরাহীমও নয়”। (ওনাদের চাপ ছিল মাতৃকোলে মায়ের মৃদু চাপের মতো, জলিল)।\n\n(৬: গ) অন্য বর্ণনাঃ হযরত আনাছ (রাঃ) বর্ণনা করেন- যখন ফাতেমা বিন্তে আছাদ (রাঃ) ইনতিকাল করলেন- তখন রাসুলকরিম (ﷺ) তাঁর ঘরে প্রবেশ করে মাথার কাছে বসে বললেন-“ হে মা, আল্লাহ্ আপনাকে রহম করুন। আমার মা হযরত আমেনার (রাঃ) ইন্তিকালের পর আপনিই ছিলেন আমার মা। আপনি ক্ষুধার্ত থেকে আমাকে তৃপ্তি সহকারে খাওয়ায়েছিলেন। নিজে বস্ত্রহীন থেকে আমাকে বস্ত্র পরিধান করিয়েছিলেন। আপনি উত্তমখানা না খেয়ে আমাকে উত্তমখানা খাওয়াতেন। এসব কাজে আপনি একমাত্র আল্লাহর সন্তুষ্টি এবং পরকালের সুখ-শান্তি কামনা করতেন”। এরপর তিনি গোসলের নির্দেশ দিলেন। যখন কাপুরের পানি আনা হলো- নবী করীম (ﷺ) পানিতে হাত চুবালেন। এরপর নিজের জামা মোবারক খুলে হযরত ফাতেমা বিন্তে আছাদের গায়ে পরিয়ে দিয়ে তার উপর কাফন পরাতে বললেন। এরপর উছামা ইবনে যায়েদ, আবু আইউব আনসারী, ওমর ইবনুল খাত্তাব এবং এক কালো যুবককে দিয়ে কবর তৈরী করালেন। তিনি নিজে কবরের মাটি উপরে উঠালেন। যখন কবর করা শেষ হলো- তখন তিনি কবরে শুয়ে গেলেন। তারপর শুয়ে শুয়ে পড়লেন-\n\nالحمد للّٰہ الذی یحیی ویمیت وھو حی لا یموت اغفرلامی فاطمۃ بنت الاسد ولقنھا حجتھا ووسع علیھا مدخلھا بحق نبیک والانبیاء الذین من قبلی انک ارحم الراحمین وکبر علیھا ا ربعا وادخلھا اللحد ھو والعباس ۔ وابوبکر الصدیق رضی اللّہ عنھم اجمعین\n\nঅর্থাৎ : “হুযুর (ﷺ) এভাবে দোয়া করলেন-“ প্রশংসা করি সেই আল্লাহর- যার হাতে হায়াত মউত। তিনি নিজে চিরঞ্জীব -যার মৃতু নেই। হে আল্লাহ্! তুমি আমার মা ফাতেমা বিন্তে আছাদকে ক্ষমা করো, তাকে কবরের জওয়াব শিক্ষা দাও, তাঁর কবরকে প্রসারিত করো তোমার নবীর উছিলায় এবং আমার পূর্ববতী আম্বিয়ায়ে কেরামের উছিলায়। তুমি অতিশয় দয়াবান”। তারপর উঠে এসে চার তাক্বীর দিয়ে জানাযা নামায পড়ে তাঁকে কবরে রাখলেন। হুযুরের সাথে সাহায্যকারী ছিলেন চাচা আব্বাস ও আবু বকর ছিদ্দিক রাদিয়াল্লাহু আনহুম। ” (তাযকিরাহ)। নবীগণকে উছিলা নিয়ে দোয়া করা সুন্নাত।\n\n(৭) এক ওয়াক্ত নামায বিনা পবিত্রতায় পড়ায় কবর আযাবঃ\n\nعن ابن مسعود عن النبی ﷺ قال: امر بعید من عباد اللّٰہ عزوجل ان یعذب فی قبرہ مءۃ جلدۃ ۔ فلم یزل یسال اللّہ ویدعوہ حتی صارت واحدۃ ۔ فامتلا قبرہ علیہ نارا فلما ارتفع عنہ افاق فقال لماذا جلد تمونی؟ قال انک صلیت صلاۃ بغیر طھور ومررت علی مظلوم فلم تنصرہ ۔\n\nঅর্থাৎঃ “নবী করীম (ﷺ) এরশাদ করেছেন- আল্লাহর এক বান্দাকে কবরে একশত দোররা মারার আদেশ করা হলো। সে আল্লাহর কাছে সকাতরে ক্ষমা চাইতে লাগলো। অতঃপর তার একশত দোররা ক্ষমা করে মাত্র একটি দোররা মারার নির্দেশ করা হলো। এতেই তার কবর আগুনে ভরে গেল। যখন তার হুঁশ ফিরে আসলো- তখন সে জিজ্ঞাসা করলো - কোন্ দোষের কারণে তোমরা আমাকে দোররা মারলে? ফিরিস্তারা বললো- তুমি এক ওয়াক্ত নামায বিনা ত্বাহারাতে আদায় করেছিলে”। (তাযকিরাহ্)\n\n(৮) রাসুলেপাক (ﷺ) -এর স্বপ্নযোগে কবরের আযাব দর্শন\n\nইমাম বুখারী হযরত ছামুরা ইবনে জুন্দুব (রাঃ) কর্তৃক বর্ণিত একটি দীর্ঘ হাদীস এভাবে বর্ণনা করেছেন-\n\nনবী করীম (ﷺ) ফজরের নামায পড়ে আমাদের দিকে মুখ ফিরিয়ে বসতেন এবং বলতেন- তোমাদের কেউ কি আজ রাত্রে কোন স্বপ্ন দেখেছো? যদি কেউ স্বপ্ন দেখতেন- তাহলে বর্ণনা করতেন। নবী করীম (ﷺ) বলতেন- মাশা-আল্লাহ্; এবং স্বপ্নের ব্যাখ্যা বলে দিতেন। একদিন তিনি আমাদেরকে জিজ্ঞেস করলেন- “তোমাদের কেউ কি আজ রাত্রে কোন স্বপ্ন দেখেছো? আমরা বললাম, জ্বি-না।\n\nহুযুর (ﷺ) এরশাদ করলেন- “কিন্তু আমি একটি স্বপ্ন দেখেছি। আজ রাত্রে স্বপ্নে দেখলাম- দুজন লোক আমার কাছে এসে আমাকে হাতে ধরে তুলে এক পবিত্র ভূমিতে নিয়ে গেলো। গিয়ে দেখি- একজন লোক বসা- আর একজন দাঁড়ানো। দাঁড়ানো ব্যক্তির হাতে রয়েছে লোহার করাত। দাঁড়ানো লোকটি লোহার করাতটি বসা লোকটির পায়খানার রাস্তা দিয়ে ঢুকিয়ে দিচ্ছে। করাতটি তার মাথার খুলি পর্য্যন্ত পৌঁছে যাচ্ছে। আবার তার অন্য রাস্তা দিয়ে করাত ঢুকিয়ে দিচ্ছে- তা মাথার খুলি পর্য্যন্ত পৌঁছে যাচ্ছে। সাথে সাথে মাথা আবার জোড়া লেগে যাচ্ছে। বারবার তাকে এভাবে শাস্তি দেয়া হচ্ছে। আমি উক্ত দুজনকে জিজ্ঞেস করলাম- এরূপ হচ্ছে কেন? তারা বললো- সামনে চলুন।\n\nআমরা সামনে অগ্রসর হয়ে দেখতে পেলাম- একজন লোককে উঁপুড় করে শোয়ানো হয়েছে। আরেকজন লোক তার মাথার কাছে শাবল নিয়ে দাঁড়িয়ে আছে। ঐ শাবল দ্বারা সে উঁপুড় করা লোকটির মাথায় আঘাত করছে। যখন তাকে শাবল মারছে- তখন শাবলটি ছিট্কে পড়ছে। দাঁড়ানো লোকটি ঐ শাবল কুড়িয়ে এনে দেখে- মাথা পুনরায় জোড়া লেগে গেছে। এভাবে মারছে আর মাথা পুনঃ জোড়া লেগে যাচেছ। আমি জিজ্ঞেস করলাম- এ ব্যক্তি কে? দুজন বললো- সামনে চলুন।\n\nআমরা সামনে অগ্রসর হয়ে দেখলাম- চুলার মত বড় একটি পাথরের গর্ত। তার উপরের দিকটি সরু- কিন্তু নিচের দিকটি প্রশস্ত। চারদিকে আগুন জ্বলছে। ঐ চুলার গর্তের মধ্যে অনেক উলঙ্গ পুরুষ এবং মহিলা দেখতে পেলাম। আগুনের তেজ বেড়ে গেলে ভিতরের লোকগুলি বেরিয়ে আসতে চেষ্টা করছে। আবার আগুন নিভে গেলে লোকগুলো ভিতরে প্রবেশ করছে। জিজ্ঞেস করলাম- এরা কারা? উক্ত দুইসাথী বললো- আরো সামনে চলুন।\n\nসামনে এগিয়ে গেলাম এবং দেখতে পেলাম- রুক্তের একটি নহর। ঐ নহরের মধ্যে একটি লোক দাঁড়িয়ে আছে- আর নহরের তীরে একজন লোক পাথর নিয়ে দাঁড়িয়ে আছে। নহরের লোকটি তীরে আসতে চাইলে তীরে দাঁড়ানো লোকটি তার মুখে পাথর নিক্ষেপ করে তাকে নহরে নামিয়ে দিচেছ। এভাবেই বারেবারে উঠার চেষ্টা করা হচ্ছে এবং বারেবারেই মুখে পাথর মেরে নামিয়ে দেয়া হচ্ছে। আমি জিজ্ঞেস করলাম- এ ব্যক্তি কে? তারা বললো- আরো সামনে চলুন।\n\nসামনে গিয়ে দেখলাম- বিরাট এক সবুজ বাগান। ঐ বাগানে রয়েছে বিরাট এক বৃক্ষ। তার গোড়ার মধ্যে বসে আছেন একজন বুযর্গ বৃদ্ধলোক এবং কতগুলো শিশু। আরেকজন লোক গাছের নিকটে বসে সামনে আগুন জ্বালাচ্ছে। আমার সাথী দুজন আমাকে নিয়ে গাছে আরোহন করলো এবং আমাকে একটি ঘরে প্রবেশ করালো। ঘরটি এত সুন্দর- যা আমি কোনদিন দেখিনি। ঐ ঘরে আছেন অনেক বৃদ্ধ, যুবক, মহিলা ও ছোট ছোট শিশু। ঐ দুজন সাথী আমাকে ঘর থেকে বের করে দিয়ে গাছ থেকে নেমে আসলো। পুনরায় আমাকে এমন একটি ঘরে নেওয়া হলো- যা অতি উত্তম ও চমৎকার। ঐ ঘরে আছে বৃদ্ধ এবং যুবকরা। আমি দুইসাথীকে বললাম- তোমরা আমাকে রাত্রের বেলায় অনেক জায়গায় ঘুরিয়েছো। এখন বলো- আমি কি দেখ্লাম?\n\nতারা বললো- হাঁ, বল্ছি। (১) আপনি যাদেরকে মাথা ছিদ্র হতে দেখেছেন- তারা হলো মিথ্যাবাদী লোক। তারা মিথ্যা কথা নিয়ে গুজব ছড়াতো। তাদেরকে কবরে এভাবেই শাস্তি দেয়া হবে। (২) যাদের মাথা শাবল ও পাথর দিয়ে ভাঙ্গা হচ্ছে- তারা হলো এমন লোক- যাদেরকে আল্লাহ্ কোরআনের এলেম শিক্ষা দিয়েছেন। কিন্তু তারা রাত্রে কোরআন তিলাওয়াত করতোনা এবং দিনে তা আমলও করতো না। কবরে তাদেরকে এভাবেই কিয়ামত পর্য্যন্ত শাস্তি দেয়া হবে। (৩) যাদেরকে চুলার মধ্যে দেখেছেন- তারা যিনাকারী। যাদেরকে নহরে পাথর নিক্ষেপ হতে দেখেছেন- তারা হলো সুদ্খোর। (৪) আর বৃক্ষের গোড়ায় যে বুযর্গ বৃদ্ধকে দেখেছেন- তিনি হযরত ইবরাহীম (আঃ)। তাঁর চারপাশে ছোট শিশুরা হচ্ছে মানুষের মৃত শিশুসন্তান। আর বৃক্ষের অদূরে যাকে আগুন জ্বালাতে দেখেছেন- তিনি দোযখের দারোগা মালেক। প্রথম যে ঘরটি দেখেছেন- সেটি হচ্ছে সাধারণ মোমেনদের বেহেস্ত। আর দ্বিতীয় ঘরটি হচ্ছে শহীদদের বাসস্থান। আমার নাম জিব্রাঈল। আমার সঙ্গী হচ্ছেন মীকাঈল। হে রাসুল! আপনি মাথা তুলে দেখুন। হুযুর (ﷺ) বললেন- আমি মাথা তুললাম। দেখি- আমার মাথার উপরে মেঘমালা। তারা বললো- ইহা আপনার বাসস্থান। আমি বললাম- আমাকে আমার ঘরে ঢুকতে দাও। তারা বললো- এখনও আপনার হায়াত বাকী আছে। যখন হায়াত পূর্ণ হবে- তখন আপনার বাসস্থানে আসবেন। ” (তাযকিরাহ্- হাওয়ালা বোখারী)।\n\nব্যাখ্যাঃ ইমাম কুরতুবী বলেন-“ বুখারীর এই বিবরণের চেয়ে কবর আযাব সম্পর্কে এত বিস্তারিত ও পরিস্কার বর্ণনা আর হতে পারে না। নবীগণের স্বপ্ন অহী। ইহার উপর আমল করা ওয়াজিব। হযরত ইবরাহীম (আঃ) স্বপ্নে আদেশ পেয়েই পুত্র ইসমাঈলকে কোরবানী দিয়েছিলেন।\n\nইমাম ত্বাহাবী বর্ণিত একটি হাদীস প্রমাণ করে যে, নামায তরককারী কাফের নয়- তার দোয়া আল্লাহ্ কবুল করেন”। খারেজী ওহাবী সম্প্রদায় মনে করে- নামায তরক করলে কাফের হয়ে যায়। অনুরূপ কবিরাগুনাহ্ করলেও কাফের হয়ে যায়। তাদের এই ধারণা বাতিল। বুখারী ও মুসলিম বর্ণিত দুই কবরের আযাব সম্বলিত হাদীস দ্বারা প্রমাণিত হয় যে, প্রস্রাব করে পূর্ণ পাক হওয়া ওয়াজিব। কেননা, ওয়াজিব তরক করলেই আযাব হয়”।\n\nআল্লামা কুরতুবী আরো বলেন- “হযরত ছাআদ ইবনে মুয়ায (রাঃ) প্রস্রাব থেকে পরিপূর্ণ পাক হননি বলেই তাঁকে কবর চাপ দিয়েছিল। অবশ্য রাসুলেপাকের দোয়ায় কবর পূনঃ প্রশস্ত হয়ে যায়। তারপর আর কবর সংকোচিত হয়নি”। (তাযকিরাহ্)\n\nযারা অন্যের সাথে তুলনা করে হযরত মোয়াযের ব্যাপারে ফতোয়াবাজী করে- তারা নিঃসন্দেহে বাতিলপন্থী ও সাহাবা বিদ্বেষী। আল্লাহ্ আমাদেরকে সাহাবা সম্পর্কে সতর্ক রাখুন।\n\nকবরের চাপ থেকে রক্ষা পাবে কে কে?\n\nআবু নোয়াঈম রেওয়ায়াত করেন- রাসুলকরিম (ﷺ) এরশাদ করেছেন-\n\nمن قرأ سورۃ الاخلاص فی مرضہ الذی مات فیہ لم یفتن فی قبرہ وأمن من ضغطۃ القبر وحملت الملائکۃ یوم القیامۃ باکفھا حتی تجیزہ من الصراط الی الجنۃ ۔\n\nঅর্থাৎঃ “যেব্যক্তি মৃত্যুশয্যায় ছুরা ইখ্লাছ পাঠ করবে- তার কবর আযাব হবেনা এবং কবরের যন্ত্রনাদায়ক চাপ থেকেও সে রেহাই পাবে। কিয়ামতের দিন ফিরিস্তারা তাকে হাতে ধরে পুলছিরাত পার করে জান্নাতে প্রবেশ করিয়ে দিবেন”। (আবু নোয়াঈম)।\n\nপ্রশ্নঃ অত্র হাদীসে বুঝা যায়- মৃত্যু শয্যায় ছুরা ইখ্লাছ তিলাওয়াতকারী ব্যক্তি কবরের চাপ থেকে রেহাই পাবে। অথচ অন্য একটি হাদীসে দেখা যায়- কবরের চাপ থেকে যদি কেউ বাঁচতো- তাহলে ছাআদ ইবনে মুয়াযই রক্ষা পেতেন। বুঝা যায়- দুটি হাদীস পরস্পর বিরোধী। এর সমাধান কী?\n\nজওয়াবঃ কবরের চাপ সবারই হবে। তবে মোমিন ব্যক্তিদের জন্য চাপ হবে মাতৃকোলের শিশুদের কোমল চাপের ন্যায় আরামদায়ক। তাদের কবরের চাপ শাস্তিমূলক হবেনা। গুনাহ্গারদের চাপ হবে কষ্টদায়ক। আর কাফেরদের চাপ হবে হাঁড় এপাশ ওপাশ হওয়ার জন্য।\n\nঅথবা এ ব্যাখ্যাও হতে পারে যে, প্রত্যেক নিয়মেরই ব্যতিক্রম থাকে। আরবীতে বলা হয়- تخصیص بعد التعیم۔ অর্থাৎ “আমভাবে নীতিমালা বর্ণনার মধ্যেই কিছু খাস ব্যবস্থা থাকে”। সুতরাং বিশেষ বিশেষ আমলকারীদের জন্য রেয়ায়েত করা হবে। ইহাতে সাধারণ নীতিমালায় কোন ব্যাত্যয় ঘটবেনা।\nশবে মি’রাজে কবরের আযাব দর্শনঃ\n(৯: ক) হযরত আবু হোরায়রা (রাঃ) ছুরা বনী ইসরাঈলের মি’রাজ সংক্রান্ত প্রথম আয়াতের ব্যাখ্যায় বলেনঃ\n\n”হুযুর (ﷺ) -এর খেদমতে ঘোড়ার আকৃতিতে বোরাক আনা হলো। তিনি তাতে আরোহন করলেন। বোরাক তার দৃষ্টি সীমানার শেষপ্রান্তে এক কদমে গমন করতো। সফরসঙ্গী ছিলেন হযরত জিবরাঈল (আঃ)। গমনপথে একদল লোককে দেখলেন- তারা একই দিনে ফসল লাগাচ্ছে, আর পাকা ফসল ঘরে তুলছে। ফসল তোলার সাথে সাথে আবার ফসল গজাচ্ছে। জিবরাঈলকে হুযুর (ﷺ) জিজ্ঞেস করলেন- এরা কারা? জিবরাঈল বললেন- উনারা হচ্ছেন মক্কার মুহাজির- যারা আপনার কথায় বাড়ীঘর ছেড়ে মদিনায় হিজরত করবে। তাঁদেরকে পুরস্কার দেয়া হবে সাতশত গুণ।\n\nআর এক দলকে দেখলেন- তাদের মাথায় পাথর দ্বারা আঘাত করা হচ্ছে। তাতে মাথা ফেটে চৌচির হয়ে যাচ্ছে। পুনরায় মাথা পূর্বাবস্থায় ফিরে আসছে এবং পুনরায় আঘাত করা হচ্ছে। জিজ্ঞাসার জবাবে জিবরাঈল (আঃ) বললেন- এরা নামাযকে বোঝা মনে করতো। আর একদল লোককে দেখলেন- তাদের সামনে রয়েছে বড় ডেক্সি। তাতে রয়েছে সুস্বাদু গোস্ত। অন্য ডেক্সীতে রয়েছে অপবিত্র খবিছ গোস্ত। তারা পবিত্র গোস্ত বাদ দিয়ে অপবিত্র গোস্ত খাচ্ছে। হুযুরের প্রশ্নের উত্তরে জিবরাঈল (আঃ) বললেন-এরা হালাল স্ত্রীকে বাদ দিয়ে খবিছ ও হারাম মহিলাদের সাথে রাত্রি যাপন করতো।\n\nআর এক দলকে দেখলেন- তারা বিরাট বোঝা একত্রিত করছে- কিন্তু মাথায় তুলতে পারছেনা। এতদসত্বেও বোঝা আরো ভারী করছে। হুযুর (ﷺ) জিজ্ঞেস করলেন- এরা কারা? জিবরাঈল (আঃ) বললেন- এরা মানুষের আমানত নিয়ে ফিরিয়ে দেয়না- বরং আরো আমানত নেয়। (যেমন কিছু আদম বেপারী)। আর এক দলকে দেখলেন- তারা লোহার কাঁচি দিয়ে আপন ঠোঁট কাটছে। বারেবারে ঠোঁট কাট্ছে, আবার ঠোঁট গজাচ্ছে। হুযুর (ﷺ) জিজ্ঞেস করলেন- এরা কারা? জিবরাঈল (আঃ) বললেন- এরা হচ্ছে ফেত্নাবাজ বাতেলপন্থী ওয়ায়েজ। কিছুদূর অগ্রসর হয়ে দেখলেন- একটি ছোট পাথর। তার থেকে একটি বড় ষাঁড় বেরুচ্ছে। ষাঁড়টি- পুনরায় ছোট পাথরে প্রবেশ করার চেষ্টা করছে- কিন্তু ঢুকতে পারছেনা। জিজ্ঞেস করলেন- জিবরাঈল, এটা কিসের প্রতীক? জিবরাঈল (আঃ) বললেন- এ হলো এমন এক ব্যক্তির প্রতীক- যে এমন কিছু বেফাঁস কথা বলে ফেলেছে- যা ফিরিয়ে নিতে পারছে না। সেজন্য সে লজ্জিত”। হযরত আবু হোরায়রা (রাঃ) এ প্রসঙ্গে দীর্ঘ হাদীস বয়ান করেছেন। (তাযকিরাহ্)।\n\nব্যাখ্যাঃ বুঝা গেল- কবরে এ ধরণের আযাব হচ্ছে এবং হবে। হযরত জিবরাঈল (আঃ) এসব জিনিস ব্যাখ্যা করার জন্য আদিষ্ট হয়েছিলেন। নবী করীম (ﷺ) উর্দ্ধজগত ও নিম্মজগতের সব কিছু হাতের তালুর মত দেখা সত্বেও জিবরাঈলকে জিজ্ঞাসা করার কারণ হলো- আল্লাহর ব্যবস্থামতে কাজ করা। এটাই নিয়ম। জানা সত্বেও জিজ্ঞাসা করায় জিবরাঈল (আঃ) গৌরববোধ করেছেন। মনিব সব সময় অধীনস্থের কাছে জানতে চায়। এটার অর্থ এ নয় যে- মনিব এ সম্পর্কে কিছুই জানে না।\n\nবাতিল ফের্কার আলেমরা এই ঘটনার দ্বারা মানুষকে এভাবে ধোঁকা দিতে চেষ্টা করে যে- দেখ! নবীজী গায়েব জানেন না। জানলে জিজ্ঞাসা করতেন না। (নাউযুবিল্লাহ্)। আল্লাহ্ তায়ালা নিজেও অনেক সময় প্রিয় নবীজীকে জিজ্ঞাসা করতেন- এটা কী, ওটা কী? এতে কি একথা বুঝা যায় যে, আল্লাহ্ জানেন না-তাই জিজ্ঞাসা করছেন? নাউযুবিল্লাহ্! নবী ও জিবরাইলের অবস্থাও তদ্রুপ।\n\nইহকাল ও পরকালের অসীম কুদরত দেখানোর জন্যই মি’রাজ সংঘটিত হয়েছিল। কবরের আযাব ও পরকালের শাস্তি এবং মানুষের কর্মফল হলো তার অংশ মাত্র। নবীজী দুনিয়া ও আসমান একসাথে নিজ হাতের তালুর মত দেখতে পাচ্ছেন।\n\n(৯: খ) হযরত আবু ছায়ীদ খুদরী (রাঃ) কর্তৃক কবর আযাব বর্ণনা\n\nহযরত আবু ছায়ীদ খুদরী (রাঃ) বলেন- হুযুরের সাথীগণ আরয করলেন! ইয়া রাসূল্লাল্লাহ্ (ﷺ)- আমাদেরকে মি’রাজের কিছু ঘটনা বলুন। (মক্কায় মি’রাজ হওয়ায় মদিনার সাহাবীগণ পরবর্তী সময়ে এরূপ জানতে চাইতেন)।\n\nহযরত আবু ছায়ীদ খুদরী (রাঃ) বর্ণিত হুযুরের দীর্ঘ হাদীসের প্রাসঙ্গিক একাংশ হলো নিম্নরূপ-\n\n“হুযুর (ﷺ) এরশাদ করেন- “আমি ও জিবরাঈল উপরে আরোহন করে- দেখলাম একজন ফিরিস্তা। নাম তাঁর ইসমাঈল। সে প্রথম আকাশের দায়িত্বে নিয়োজিত। তার সামনে দেখলাম সত্তর হাজার ফিরিস্তা। প্রত্যেক ফিরিস্তার অধীনে রয়েছে এক লক্ষ সৈনিক ফিরিস্তা। (এ যেন আর্মির ব্রিগেড ও প্লাটুন)। অংকের হিসাবে ইসমাইলের সাথে ছিল ৭০,০০০ঢ১,০০,০০০ = ৭০০,০০০০০০০ সাতশ কোটি ফিরিস্তা। আল্লাহ্পাক ফিরিস্তা সৈনিকদের সংখ্যা সম্পর্কে বলেন-\nوما یعلم جنود ربک الاھو ۔\n“হে প্রিয় হাবীব! আপনার রবের সৈন্য সংখ্যা কত- তা তিনিই জানেন”। (ছুরা মুদ্দাচ্ছির ৩১ আয়াত)।\n\nএরপর জিবরাঈল (আঃ) প্রথম আকাশের দরজা খুলতে বললেন। দরজা খোলা হলো। আমি দেখলাম- হযরত আদম (আঃ) সৃষ্টি সময়ের সুরতে সেজে আছেন। তাঁর কাছে মুমিন আওলাদগণের রূহ্ হাজির করা হচ্ছে- আর তিনি বলছেন- এরা পবিত্র রূহ এবং পবিত্র নফ্সসমূহ। এদেরকে ইল্লিয়্যিনে নিয়ে যাও। তারপর তাঁর কাছে আনা হচ্ছে কাফের আওলাদদের রূহ। তিনি বলছেন- এরা খবীছ রূহ, খবীছ নফ্স। এদেরকে ছিজজীনে নিয়ে যাও”। (সুব্হানাল্লাহ্ ওয়া বিহাম্দিহী)।\n\nহুযুর (ﷺ) বলেন- এর কিছু পর আমি দেখতে পেলাম- দুটি খাদ্যের ট্রে আমার সামনে আনা হলো। একটিতে সুগন্ধময় গোস্ত- অন্যটিতে পুতিগন্ধময় গোস্ত। সুগন্ধময় ট্রের কাছে কেউ যাচ্ছে না। বরং পুতিগন্ধময় ট্রের কাছে লোকেরা ঝাঁপিয়ে পড়ছে- আর দুর্গন্ধময় গোস্ত ভক্ষণ করছে। জিজ্ঞেস করলাম- জিবরাঈল! এরা কারা? জিবরাঈল বললেন-\nھولاء من امتک یترکون الحلال ویأکلون الحرام ۔\n\nঅর্থাৎ- “এরা আপনারই এক শ্রেণীর উম্মত। এরা হালাল বাদ দিয়ে হারাম খেতো”। এর কিছুক্ষণ পর আমি দেখতে পেলাম- একদল লোকের পেট প্রাসাদের মত বড় বড়। যখনই তারা হাঁটতে চায়- আছাড় খেয়ে পড়ে যায়। আমি জিজ্ঞাসা করলাম- হে জিবরাঈল -এরা কারা? জিবরাঈল (আঃ) বললেন-\nھولاء الذین یأکلون الربا لا یقومون الاکما یقوم الذی یتخبطہ الشیطان من المس ۔\n\nঅর্থাৎ : “এরা হলো সুদ্খোর। তারা হাশরে এভাবে দাঁড়াবে- যেভাবে জ্বীনে ধরা রোগীরা মোহাবিষ্ট হয়ে দাঁড়ায়। (বাক্বারা-২৭৫ আয়াত)।\n\nএর কিছুক্ষণ পর দেখতে পেলাম- একদল লোক। তাদের মুখ উটের মুখের মত। এদের মুখ ফাঁক করে গরম পাথর তাদের পেটে ঢুকিয়ে দেয়া হচ্ছে- আর নিচে দিয়ে বের হয়ে যাচ্ছে। আমি শুনতে পেলাম- তারা আল্লাহর কাছে চীৎকার করে পানাহ্ চাচ্ছে। আমি জিজ্ঞেস করলাম- হে জিবরাঈল! এরা কারা? জিবরাঈল বললেন-\nوھولاء الذین یأکلون اموال الیتامی ظلما انما یأکلون فی بطونھم نار ا وسیصلون سعیرا۔\n\nঅর্থাৎ : “এরা এতিমের সম্পদ ও হক যুলুম করে খায়। এরা নিশ্চয়ই পেটে আগুন ভর্তি করছে এবং অচিরেই তারা জাহান্নামে পৌঁছে যাবে”। (ছুরা নিছা আয়াত ১০)।\n\nহুযুর (ﷺ) বলেন- এর কিছুক্ষণ পর দেখতে পেলাম- কতিপয় নারীকে বুকে রশি দিয়ে বেঁধে লট্কিয়ে রাখা হয়েছে। আমি শুনতে পেলাম- তারা বুক চাঁপড়ে কেঁদে কেঁদে আল্লাহর কাছে পানাহ্ চাচ্ছে। জিজ্ঞাসা করলাম- হে জিবরাঈল! এরা কি ধরণের মহিলা? জিবরাঈল বল্লেন- এরা আপনার উম্মতের ব্যভিচারিনী নারী।\n\nএর কিছুক্ষণ পর দেখতে পেলাম- একশ্রেণীর লোকদেরকে শরীরের গোস্ত কেটে কেটে খাওয়ানো হচ্ছে- আর বলা হচ্ছে- নাও! দুনিয়াতে তোমরা তোমাদের ভাইয়ের মাংশ খেতে, এখন সেভাবে আপন গোস্ত খাও। আমি জিজ্ঞাসা করলাম, ভাই জিবরাঈল- এরা কারা? জিবরাঈল বল্লেন- এরা দুনিয়াতে মানুষের গীবত করে বেড়াতো”। (দীর্ঘ হাদীস)। কবরের ঘটনা এগুলো।\n\n(৯: গ) গীবতের শাস্তি\n\nরাসুল মকবুল সাল্লাল্লাহু আলাইহি ওয়া সাল্লাম এরশাদ করেছেন-\n\nلماء عرج بی مررت بقوم لھم اظفار من نحاس یخمشون وجوھھم وصدورھم فقلت من ھولاء یا جبرائیل؟ قال : الذین یأکلون لحوم الناس ویقعون فی اعراضھم ۔\n\nঅর্থাৎ : “যখন আমাকে (নবী) উর্দ্ধজগতে নেয়া হলো- তখন আমি এমন একদল লোকের নিকট দিয়ে অতিক্রম করেছিলাম- যাদের নখ হলো শীসার। ঐ নখ দিয়ে তারা মুখ ও বুক খাম্ছিয়ে ছিড়ে ফেলছে। আমি বললাম- হে জিবরাঈল! এরা কি ধরণের অপরাধী? জিবরাঈল বললেন- এরা মানুষের গোস্ত খেতো (গীবত করতো) আর তাদের আব্রু ইজ্জত নষ্ট করতো”। (আবু দাউদ হযরত আনাছ ইবনে মালেক থেকে)।\n\nনবী করীম (ﷺ) মি’রাজে যা যা দেখেছেন- কবরে তাই হবে এবং হাশরে ও দোযখে অনুরূপ শাস্তিই দেয়া হবে। হে আল্লাহ্! আমাদের অন্তরে কবর ও দোযখের ভয় সৃষ্টি করুন এবং দুনিয়ায় থাকতেই নিজেকে পবিত্র করার তৌফিক দিন।\nপরকালের মোরাকাবাঃ\n১। মাবুদ মাওলা সাঁই, মউতের আযাব হতে পানাহ্ আমি চাই-ও!\n(লা ইলাহা ইল্লাল্লাহু!)\n\n২। মাবুদ মাওলা সাঁই, কবরের আযাব হতে পানাহ্ আমি চাই-ও!\n(লা ইলাহা ইল্লাল্লাহু!)\n\n৩। মাবুদ মাওলা সাঁই, হাশরের আযাব হতে পানাহ্ আমি চাই-ও!\n(লা ইলাহা ইল্লাল্লাহু!)\n\n৪। মাবুদ মাওলা সাঁই, দোযখের আযাব হতে পানাহ্ আমি চাই-ও!\n(লা ইলাহা ইল্লাল্লাহু!)\n\n৫। মাবুদ মাওলা সাঁই, পুলছিরাত পার হতে মদদ আমি চাই-ও!\n(লা ইলাহা ইল্লাল্লাহু!)\n\n(আমার মরহুম আব্বাজান গভীর রাত্রে এভাবে কাঁদতেন- আমি শুয়ে শুয়ে শুনতাম- লেখক)"},{"1":"১১তম অধ্যায়ঃ কবরের আযাব থেকে মুক্তি","2":"একাদশ অধ্যায়ঃ কবরের আযাব হতে মুক্তিদানকারী আমল\nইতিপূর্বে কবর আযাবের কারণ সমূহ বর্ণনা করা হয়েছে। এখন আলোচনা করবো কবর আযাব হতে মুক্তিদানকারী আমলসমূহ সম্পর্কে। দুনিয়ায় থাকতে বান্দা যেসব আমল করে গেলে কবরে ও হাশরে তাকে তা সাহায্য করবে- তাঁর বিস্তারিত বর্ণনা কিতাবুর রূহ্ এবং আত্-তাযকিরাহ্ গ্রন্থদ্বয় থেকে উদ্বৃত করা হবে। কবরে হাশরে বান্দা অন্যান্য পন্থায়ও উপকৃত হবে বলে অত্র গ্রন্থদ্বয় হতেই ইতিপূর্বে বর্ণনা করা হয়েছে। প্রিয়নবীর উম্মতকে নানাহ উছিলায় মুক্তি দেয়ার জন্যই আল্লাহ্পাক দয়া করে বান্দাকে নিজের আমল এবং অন্যের আমল দ্বারা উপকৃত করবেন এবং মুক্তি দিবেন- যেমন কবর যিয়ারত, ফাতেহা, ইছালে ছাওয়াব, উরছ, হজ্বে বদল, তিলাওয়াত, সদকা-খয়রাত, নেক সন্তানের দোয়া, জনসেবামূলক কার্যাবলী -ইত্যাদি। ইতিপূর্বে বিস্তারিত আলোচনা করা হয়েছে। সুন্নী আক্বিদায় বিশ্বাসী প্রত্যেকেই এই বিশ্বাস করে যে, বান্দা নিজের আমল দ্বারা যেভাবে উপকৃত হয়- অন্যের দানকৃত আমলের দ্বারাও তদ্রুপ উপকৃত হয়। কিন্তু একদল ভ্রান্ত বিশ্বাসী লোক অন্যের আমল দ্বারা উপকার পাওয়ার ঘোর বিরোধী। তারা কোরআন সুন্নাহ্র অপব্যাখ্যাকারী ও ইসলাম বিকৃতকারী। আল্লাহ্ তাদের প্রতারণা থেকে সকলকে রক্ষা করুন!\nকবর আযাব থেকে মুক্তিদানকারী নিজস্ব ঈমান ও আমলঃ\n(কিতাবুর রূহ্ হতে)\n\nপ্রশ্নঃ নিজস্ব ঈমান ও আমল সমূহ কবরের আযাব, হাশরের আযাব, দোযখের আযাব, পুলসিরাতের আযাব- ইত্যাদি কঠিন অবস্থায় সাহায্য করবে কিনা? নিজস্ব আমল কিভাবে ঐসব বিপদ হতে রক্ষা করবে? কবর ও হাশরের শাস্তি থেকে বাঁচার জন্য সবচেয়ে বেশী উপকারী কোন্ আমলটি?\n\nসংক্ষিপ্ত জওয়াবঃ যেসব কাজের দ্বারা কবরের আযাব হবে- ঐসব কাজ ছেড়ে দেয়াই মুক্তির গ্যারান্টি। পূর্ব অধ্যায়ে (দশম অধ্যায়) ৬৫টি গুনাহের উল্লেখ করা হয়েছে। ঐগুলি ত্যাগ করলেই কবরে মুক্তি পাওয়া যাবে। সুতরাং ঐগুলো ত্যাগ করার জন্য নিয়মিত প্রশিক্ষণ গ্রহণ করতে হবে- পীর মুর্শিদের সাহায্য নিতে হবে- খোদাভীরুদের সংস্রবে থাকার চেষ্টা করতে হবে। নিজে নিজে কর্মপদ্ধতি ঠিক করতে হবে। সবচেয়ে উত্তম ও উপকারী পন্থা হলো- রাত্রে নিদ্রা যাওয়ার পূর্বে সারাদিনের খতিয়ান ও লাভ লোকসানের হিসাব নিকাশ করে আগামী দিনের ভাল আমলের প্রতিজ্ঞা করে আল্লাহর দরবারে লজ্জিত হয়ে খালেছ দিলে তাওবা করে নিদ্রা যাওয়া। এভাবে প্রতিরাত্রে নিয়মিতভাবে হিসাব নিকাশের অভ্যাস গড়ে তুলতে পারলেই গুনাহের পরিমান কমে আসতে থাকবে। একদিন দেখা যাবে- আল্লাহ্ আপন সাহায্যের হাত বান্দার দিকে বাড়িয়ে দিয়েছেন এবং বান্দার মনে নেক কাজের প্রতি আকর্ষণ বৃদ্বি করে দিয়েছেন। যদি ঐরাত্রে সে মারা যায়- তহলে তাওবাহ্ অবস্থায় মারা গেল। আর যদি হায়াত নিয়ে সকালে ঘুম থেকে সজাগ হয়- তাহলে ভাল কাজের নিয়তের কারণে আল্লাহ্পাক তাঁকে ভাল কাজের তৌফিক দিবেন। ইহাকে তরিকতের ভাষায় “মোরাকাবা ও মোহাছাবা” বলা হয়। এমন অভ্যাস যদি কেউ গড়ে তুলতে পারেন- তাহলে তাঁর নিদ্রা হবে উত্তম নিদ্রা এবং জাগরণ হবে উত্তম জাগরণ।\n\nমনে মনে গুনাহ্ ত্যাগের দৃঢ় সংকল্পের সাথে যদি নিদ্রার পূর্বে আল্লাহর কিছু যিকির এবং হাদীসে বর্ণিত কিছু আমল করে বিছানায় যাওয়া যায়- তাহলে এর চেয়ে উত্তম আর কিছু হতে পারে না। আল্লাহ্ কোন বান্দার প্রতি তুষ্ট হলে তাঁকে এভাবেই নেক কাজের তৌফিক দেন। এক্ষেত্রে তরিকতের নির্ধারিত সবক হলো সর্বোত্তম আমল। কেননা, ইহা ডাক্তারের প্রেসক্রিপশনের ন্যায় কাজ করে। নিজে নিজে ঔষুধ খেলে তেমন স্থায়ী ফল পাওয়া যায় না।\n\nকবর আযাব থেকে মুক্তি পাওয়ার দলিলঃ কিতাবুর রূহের বিস্তারিত বর্ণনা\n\n(১) ইসলামী রাষ্ট্রের সীমান্ত পাহারা দেওয়া কবর আযাব থেকে মুক্তির গ্যারান্টি,\n\nرواہ مسلم فی صحیحہ عن سلمان الفارسی رضی اللّٰہ عنہ قال سمعت رسول اللّہ ﷺ یقول رباط یوم ولیلۃ خیر من صیام شھر وقیامہ وان مات اجری علیہ عملہ الذی کان یعملہ واجری علیہ رزقہ وامن الفتان ۔\n\nঅর্থঃ ইমাম মুসলিম তাঁর সহীহ্ মুসলিম শরীফে হযরত সালমান ফারছী রাদিয়াল্লাহু আনহু থেকে বর্ণনা করেছেন- হযরত সালমান ফারছী (রাঃ) বলেন- আমি রাসুলুল্লাহ্ সাল্লাল্লাহু আলাইহি ওয়া সাল্লামের পবিত্র জবানে এরশাদ করতে শুনেছি- “একদিন ও একরাত্রি সীমান্ত পাহারা দেয়া একমাসের রোযা ও রাত্রি জাগরনের চেয়েও উত্তম। আর যদি ঐ অবস্থায় মারা যায়- তাহলে তাঁর আমলের পুরস্কারের সাথে অতিরিক্ত জান্নাতী রিযিকও দেয়া হবে এবং কবর হাশরের আযাব থেকেও মুক্তি দেয়া হবে”।\n\n(২) সীমান্ত পাহারারত অবস্থায় মৃত্যু হলে আমল বৃদ্ধি পায় কিয়ামত পর্য্যন্ত এবং তাঁর কবর আযাব হবে নাঃ\n\nفی جامع الترمذی من حدیث فضالۃ بن عبید عن رسول اللّٰہ ﷺ قال کل میت یختم علی عملہ الاالذی مات مرابطا فی سبیل اللّٰہ فانہ ینمی لہ عملہ الی یوم القیامۃ ویأمن من فتنۃ القبر ۔ قال الترمذی ھذا حدیث حسن صحیح ۔\n\nঅর্থঃ জামে তিরমিযিতে হযরত ফুযালা ইবনে উবায়েদ (রাঃ) রাসুল করিম (ﷺ) থেকে বর্ণনা করেছেনঃ নবী করিম (ﷺ) এরশাদ করেছেন- “প্রত্যেক মৃতব্যক্তির আমল তাঁর মৃত্যুর সাথে সাথে বন্ধ হয়ে যায়- কিন্তু আল্লাহর রাস্তায় সীমান্ত চৌকী পাহারারত মুজাহিদের আমল কিয়ামত পর্য্যন্ত বৃদ্ধি পেতে থাকে এবং তাঁকে কবরের আযাব থেকে মুক্ত রাখা হয়”। ইমাম তিরমিযী এই হাদীসখানাকে দ্বিতীয় স্তরের হাসান লি-যাতিহী হাদীস এবং প্রথম স্তরের সহীহ্ লি-গায়রিহী হিসাবে আখ্যায়িত করেছেন”। সহিহ্ এবং হাসান হাদীস অতি নির্ভরযোগ্য হাদীস হিসেবে বিবেচিত।\n\n৩। শহীদগণের কবর আযাব না হওয়ার কারণঃ\n\nوفی سنن النسائی عن رشید بن سعد من رجل من اصحاب النبی ﷺ ان رجلا قال یا رسول اللّٰہ ما بال المؤمنین یفتنون فی قبورھم الا الشھید ۔ قال کفی ببارقۃ السیوف علی رأسہ فتنۃ ۔\n\nঅর্থঃ ইমাম নাছায়ী রশিদ ইবনে ছাআদ সূত্রে জনৈক সাহাবীর একটি রেওয়ায়াত এভাবে বর্ণনা করেছেন- ”একজন সাহাবী রাসুলপাকের খেদমতে জানতে চাইলেন- ইয়া রাসুলাল্লাহ্! সব মুমিনদেরই কবরের বিপদ হবে- কিন্তু শহীদগণের হবেনা- এর কারণ কি? নবী করিম (ﷺ) জবাব দিলেন- শহীদগণের মাথায় তরবারীর কঠোর আঘাতই ছিল কবরের বিপদের চেয়ে বড় বিপদ। শহীদগণ একবার বিপদ ভোগ করেছেন- তাই দ্বিতীয়বার ভোগ করতে হবে না”।\n\n৪। আল্লাহর নিকট শহীদগণের ছয়টি মর্যাদা\n\nوعن المقدام بن معدیکرب قال قال رسول اللّٰہ ﷺ للشھید ست خصال ۔ یغفر لہ فی اول دفعۃ من دمہ ویری مقعدہ من الجنۃ۔ ویجار من عذاب القبر ۔ ویأمن من الفزع الاکبر ۔ ویوضع علی رأسہ تاج الوقار الب اقوتۃ منہ خیر من الدنیا وما فیھا ۔ یزوج اثنین وسبعین زوجۃ من الحور العین ۔ ویشفع فی سبعین من اقار بہ ۔ رواہ ابن ماجۃ والترمذی وھذا لفظہ وقال ھذا حسن صحیح ۔\n\nঅর্থঃ ইমাম তিরমিযি এবং ইবনে মাজাহ হযরত মিকদাম ইবনে মা’দিকারাব (রাঃ) থেকে বর্ণনা করেছেন- হযরত মা’দি কারাব (রাঃ) বলেন- রাসুলপাক সাল্লাল্লাহু আলাইহি ওয়া সাল্লাম এরশাদ করেছেন- “শহীদগণকে ছয়টি বিশেষ মর্যাদা দেয়া হবে। (ক) শাহাদাতের প্রথম ফোটা রক্ত ঝড়ার সাথে সাথেই তাঁর সব গুনাহ্ ক্ষমা করা হবে। (খ) জান্নাতে তাঁর জন্য নির্ধারিত স্থান সে পূর্বেই দেখতে পাবে। (গ) কবরের আযাব ও কষ্ট থেকে সে মুক্ত থাকবে। (ঘ) কিয়ামতের ভয়ঙ্কর ভয়-ভীতি থেকে নিরাপদ থাকবে। (ঙ) তাঁর মাথায় ইয়াকুত পাথর খচিত সম্মানিত তাজ পরানো হবে- যার একখণ্ড ইয়াকুত পৃথিবী ও পৃথিবীর যাবতীয় বস্তু থেকে অনেক বেশী উত্তম হবে। (চ) জান্নাতে বাহাত্তর জন ডাগর নয়না হুরের সাথে তাঁর বিবাহ হবে। (ছ) সে তাঁর নিকট আত্মীয়স্বজনের মধ্যে সত্তরজনকে সুপারিশ করে জান্নাতে নিতে পারবে”। ইমাম তিরমিযি এই হাদীসকে হাসান লি-যাতিহী এবং সহীহ লি-গায়রিহি বলে অভিহিত করেছেন।\n\nব্যাখ্যাঃ হাদীসে বলা হয়েছে- ছয়টি মর্যাদা- কিন্তু হিসাবে দেখা যায়- ৭টি মর্যাদা রাবীর বর্ণনায় এসে গেছে। হয়তো রাবী সাত বলতে চেয়েছিলেন- কিন্তু মুখে ছয় এসে গেছে। তাই তাঁর হুবহু বাক্য বর্ণনা করা হয়েছে। আর একটি বিষয় লক্ষণীয়- নবীজী শাহাদাতের ৭টি পুরষ্কার কি না দেখেই ঘোষণা করেছেন? কখনই নয়। হুযুরের আকর্ষণীয় বাচনভঙ্গিতে সাহাবায়ে কেরাম শহীদ হওয়ার জন্য পাগল হয়ে পতঙ্গের মত যুদ্ধ ময়দানে ঝাঁপিয়ে পড়তেন। আর একটি জওয়াব এও হতে পারে- আরবীতে ৬ ও ৭ লিখা হয় ও হয়তো রাবী বলেছেন আর শাগরিদগণ শুনেছেন।\n\n৫। ছুরা মুলক তিলাওয়াতকারীর কবর আযাব মাফ\n\nوعن ابن عباس ص قال ضرب رجل من اصحاب رسول اللّہ ﷺ خباء ۃ علی قبر وھو لا یحسب انہ قبر ۔ فاذا قبر انسان یقرأ سورۃ الملک حتی ختمھا ۔ فاتی النبی ﷺ والہ فقال یا رسول اللّٰہ ضربت خبائی علی قبر وانا لا احسب انہ قبر انسان وھو یقرأ سورۃ الملک حتی ختمھا ۔ فقال النبی ﷺ ھی المانعۃ ۔ ھی المنجیۃ ۔ تنجیہ من عذاب القبر ۔ قال الترمذی ھذا حدیث حسن غریب ۔\n\nঅর্থঃ ইমাম তিরমিযি হযরত ইবনে আব্বাস রাদিয়াল্লাহু আনহুমা সুত্রে বর্ণনা করেছেন। হযরত ইবনে আব্বাস (রাঃ) বলেন- “নবী করিম (ﷺ) -এর একজন সাহাবী একটি কবরের উপর তাঁবু ফেলেছিলেন। তিনি জানতেন না যে, ওখানে কবর আছে। হঠাৎ করে তিনি বুঝতে পারলেন যে, উহা মানুষের কবর- এবং কবরবাসী সুরা মুলক পাঠ করছেন। তিনি ৩০ আয়াত বিশিষ্ট পূর্ণ সুরা পাঠ করলেন। ঐ সাহাবী নবী করিম (ﷺ) -এর দরবারে এসে বললেন- ইয়া রাসুলাল্লাহ্! আমি একটি কবরের উপর না জেনে তাঁবু ফেলেছিলাম। হঠাৎ শুনি- একজন লোক কবরে পূর্ণ সুরা মুলক তিলাওয়াত করছেন। তাই আমি তাবু তুলে নিলাম। হুযুর (ﷺ) এরশাদ করলেন- ”ছুরা মুলক আযাব প্রতিরোধকারী, ইহা নাজাত দানকারী। কবরবাসীকে উহা কবর আযাব থেকে নাজাত দান করে”। ইমাম তিরমিযী বলেন- এই হাদীসখানা হাসান- কিন্তু প্রত্যেকযুগে একজন রাবীর বর্ণিত- তাই ইহাকে গরীব বলা হয়।\n\nমন্তব্যঃ যারা নিয়মিত ছুরা মূলক তিলাওয়াত করবে- তারা কবর আযাব থেকে মুক্ত থাকবে- ইন্শা আল্লাহ্।\n\n(৬) সন্তানাদিকে সুরা মুলক মুখস্ত করানো তাদের প্রতি পিতা-মাতার উত্তম হাদিয়া\n\nعن ابن عباس رضی اللّٰہ عنھما قال رجل الا اتحفک بحدیث تفرح بہ ۔ قال الرجل بلی ۔ قال اقرأ تبارک الذی بیدہ الملک وھو علی کل شیئ قدیر۔ احفظھا و علمھا اھلک وولدک وصبیان بیتک وجیرانک فانھا المنجیہ والمجادلۃ تجادل او تخاصم یوم القیامۃ عند ربھا لقارءھا وتطلب لہ الی ربھا ان ینجیہ من عذاب النار اذا کانت فی جوفہ وینجی اللّٰہ بہ صاحبھا من عذاب القبر ۔ قال رسول اللّٰہ ﷺ لوودت انھا فی قلب کل انسان من امتی\n\nঅর্থঃ হযরত ইবনে আব্বাস (রাঃ) একজন লোককে বললেন- আমি কি তোমাকে একটি উপহার দেবনা- যাতে তুমি খুশী হয়ে যাবে? লোকটি বললেন- অবশ্যই। ইবনে আব্বাস (রাঃ) বললেন- “তুমি সুরা মুলক- অর্থাৎ তাবারাকাল্লাযী পড়ো, মুখস্ত করো এবং তোমার পরিবার, সন্তান, ঘরের শিশু, প্রতিবেশী- সবাইকে উক্ত সুরা শিক্ষা দাও। কেননা, উহা নাজাত দানকারী। উহা কিয়ামতের দিনে উহার পাঠকারীদের পক্ষে আল্লাহর কাছে দস্তুরমত ঝগড়া করবে। উহা আল্লাহর কাছে ফরিয়াদ করবে- যাতে তিলাওয়াতকারীকে দোযখের আগুন থেকে রক্ষা করা হয়- যতক্ষণ পর্য্যন্ত উহা তিলাওয়াতকারীর পেটে (মুখস্ত) থাকে। আল্লাহ্পাক এই সুরা পাঠকারীকে কবরের আযাব থেকেও রক্ষা করবে। রাসুলুল্লাহ্ (ﷺ) এরশাদ করেছেন- ”আমি একথা পছন্দ করি- এই সুরা যেন আমার উম্মতের সকলের ক্বলবে থাকে”। (মুসনাদে আবদ ইবনে হামীদ)\n\n৭। ছুরা মুলক তিলাওয়াতকারীর জন্য সুপারিশ করে তাকে ক্ষমা করাবে\n\nقال ابو عمر بن عبد البر وصح عن رسول اللّٰہ ﷺ انہ قال ان سورۃ ثلاثین آیۃ شفعت فی صاحبھا حتی غفرلہ (تبارک الذی بیدہ الملک)\n\nঅর্থঃ আবু ওমর ইবনে আবদুল বার সহী সনদে নবী করিম (ﷺ) থেকে রেওয়ায়াত করেছেন- “রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- ত্রিশ আয়াত বিশিষ্ট ছুরাটি উহার তিলাওয়াতকারীর পক্ষে শাফাআত করে তাকে ক্ষমা করাবে। উক্ত ছুরাটি হলো তাবারাকাল্লাযী বিয়াদিহিল মূলক.....\n\n(৮) কলেরা রোগী শাহাদাতের সওয়াব পাবে\n\nوفی سنن ابن ماجۃ من حدیث ابی ھریرۃ رضی اللّٰہ عنہ یرفعہ من مات مبطونا مات شھیدا وفی فتنۃ القبر وغدی وریح علیہ یرزق من الجنۃ ۔\n\nঅর্থঃ ইবনে মাজাহ হযরত আবু হোরায়রা থেকে মারফু হাদীস বর্ণনা করেছেন- “নবী করিম (ﷺ) এরশাদ করেছেন- যে ব্যক্তি পেটের পীড়ায় (কলেরায়) মারা যায়, সে শহীদ হিসাবে গণ্য হবে এবং কবরের আযাব থেকে রক্ষা পেয়ে সকাল সন্ধ্যায় জান্নাতী রিযিকপ্রাপ্ত হবে”। (ইবনে মাযাহ্)\n\n(৯) কলেরায় মৃত্যু বরণকারী কবর আযাব থেকে মুক্ত থাকবে\n\nوفی سنن النسائی عن جامع بن شداد قال سمعت عبد اللّٰہ بن یشکر یقول کنت جالسا مع سلیمان بن صرد وخالد بن عرقطۃ فذکروا ان رجلا مات ببطنہ فاذا ھما یشتھیان ان یکونا شھدا جنازتہ فقال احدھا للاٰخر الم یقل رسول اللّٰہ ﷺ من قتلہ بطنہ لم یعذب فی قبرہ۔\n\nঅর্থঃ ইমাম নাছায়ী জামে’ ইবনে শাদ্দাদ থেকে বর্ণনা করেন। জামে’ বলেন- আমি আবদুল্লাহ্ ইবনে ইয়াশ্কুরকে বলতে শুনেছি- তিনি বলেন, আমি সোলাইমান ইবনে র্ছাদ এবং খালেদ ইবনে আরক্বাতাহ্ -এর সাথে বসা ছিলাম। সোলায়মান এবং খালেদ বলাবলি করছিল-একজন লোক কলেরায় মারা গিয়েছেন। তারা উভয়ে তার জানাযায় শরিক হওয়ার ইচ্ছা পোষণ করলেন। একজন আরেকজনকে বললেন- নবী করীম (দরুদ) কি একথা বলেননি যে, যে ব্যক্তি কলেরায় মারা যাবে- তাকে কবরে আযাব দেয়া হবেনা”? (অবশ্যই বলেছেন)\n\n(১০) শুক্রবার রাত্রে বা দিনে মৃত্যুবরণকারীর মুক্তি\n\nوفی الترمذی من حدیث ربیعۃ بن سیف عن عبد اللّٰہ بن عمرو قال قال رسول اللّٰہ ﷺ مامن مسلم یموت یوم الجمعۃ او لیلۃ الجمعۃ الاوفاہ اللّٰہ فتنۃ القبر ۔ قال الترمذی ھذا حدیث حسن غریب۔\n\nঅর্থঃ ইমাম তিরমিযি রাবিয়া ইবনে ছাইফ থেকে, তিনি আবদুল্লাহ্ ইবনে আমর (রাঃ) থেকে বর্ণনা করেছেন। ইবনে আমর (রাঃ) বলেন- রাসুল করিম (ﷺ) এরশাদ করেছেন- যে মুসলমান শুক্রবার দিনে অথবা রাত্রে মারা যায়- তাকে আল্লাহ্ কবর আযাব থেকে রক্ষা করবেন”।\n\nইমাম তিরমিযি এই হাদীসখানাকে হাছান ও গরীব বলেছেন- অর্থাৎ প্রতি যুগে একজন উত্তম রাবী থেকে ইহা বর্ণিত হয়েছে।\n\n(১১) বিভিন্ন আমল বিভিন্ন বিপদের সময় সাহায্য করবে\n\nহযরত আবদুর রহমান ইবনে ছামুরা (রাঃ) বর্ণনা করেন- আমরা কতিপয় সাহাবী মদিনা শরীফের শহরতলীতে ছিলাম। নবী করিম (ﷺ) আমাদের কাছে তাশরীফ এনে দাঁড়িয়ে দাঁড়িয়ে দীর্ঘ এক হাদীস এরশাদ করতে লাগলেন-\n\nفقال انی رایت البارحۃ عجبا ۔ رایت رجلا من امتی اتاہ ملک الموت لیقبض روحہ فجاء برہ بوالدیہ فرد عنہ ملک الموت ۔ ورأیت رجلا من امتی قد احتوشہ الشیا طین فجاء تہ صلاتہ فاستنقذتہ من ایدیھم ۔ ورایت رجلا من امتی قد احتوشتہ ملائکۃ العذاب فجاء تہ صلاتہ فاستنقذتہ من ایدیھم ۔ ورایت رجلا من امتی یلھث عطشا فلما دنا من حوض منع وطرد فجاء ہ صیامہ رمضان فاسقاہ وارواہ ۔ ورایت رجلا من امتی ورایت النبیین جلوسا حلقا حلقا کلما دنا الی حلقۃ طرد ومنع فجاء ہ غسلہ من الجنابۃ واخذ یدہ واقعدہ الی جنبی۔ ورایت رجلا من امتی من بین یدیہ ظلمۃ ومن خلفہ ظلمۃ وعن یمینہ ظلمۃ وعن یسارہ ظلمۃ ومن فوقہ ظلمۃ وھو متحیر فیہ فجاء ہ ھجہ وعمرتہ فاستخرجاہ من الظلمۃ وادخلاہ فی النور۔ ورایت رجلا من امتی وھم یتقی النار وشررھا فجاء تہ صدقتہ فصارت سترا بینہ وبین النار وظلا علی راسہ۔ ورایت رجلا من امتی یکلم المومنین ولا یکلمونہ فجاء تہ صلتہ لرحمہ فقالت یا معشر المومنین انہ کان وصولا لرحمہ فکموہ فکمہ المومنون وصافحوہ وصافحھم ۔ روایت رجلا من امتی قد احن وشتہ الزبانیۃ فجاۂ امرہ بالمعروف ونھیہ عن المنکر فاستنقذہ من ایدیھم ادخلہ فی ملائکۃ الرحمۃ ۔ ورایت رجلا من امتی جاثیا علی رکبتیہ وبینہ وبین اللّٰہ حجاب فجاء ہ حسن خلقہ فاخذ بیدہ فادخلہ اللّٰہ عزوجل۔ ورایت رجلا من امتی قد ذھبت صحیفتہ من قبل شمالہ فجاء ہ خوفہ ۔ من اللّٰہ عزوجل فاخذ صحیفتہ فوضعھا فیمنہ ۔ ورایت رجلا من امتی خف میزانہ فجاۂ افراطہ فثقلوا میزانہ ۔ ورایت رجلا من امتی قائما علی شفیر جھنم فجاۂ رجاۂ من اللّٰہ عزوجل فاستنقذہ منہ ومضی ۔ ورایت رجلا من امتی قد ھوی فی النار فجاء ہ دمعتہ التی قد بکی من خشیۃ اللّٰہ عزوجل فاستنقذتہ من ذلک ۔ ورایت رجلا من امتی قائما علی الصراط یرعد کما ترعد السعفۃ من عاصف ۔ فجاۂ حسن ظنہ باللّٰہ عزوجل فسکن روعہ ومضی۔ ورایت رجلا من امتی یزحف علی الصراط یحبو احیانا یتعلق احیانا فجاۂ صلوتہ فاقامتھا علی الصراط قد میھا وانفذتہ ۔ ورایت رجلا من امتی انتھی الی ابواب الجنۃ فغلقت الابواب دونہ فجاءۃ شھادتہ ان لا الٰہ الا اللّٰہ ففتحت لہ الابواب۔ وادخلتہ الجنۃ ۔ قال الحافظ ابو موسی ھذا حدیث حسن جدا ۔رواہ عن سعید بن المسیب وعمر بن ذر۔\n\nঅর্থঃ আবদুর রহমান ইবনে ছামুরা (রাঃ) বলেন- নবী করিম (ﷺ) মদিনার শহরতলীতে আমাদের কাছে এসে দাঁড়িয়ে আমাদেরকে লক্ষ্য করে এরশাদ করলেন- আমি গতরাত্রে একটি আশ্চর্য জনক স্বপ্ন দেখেছি। আমি আমার এক উম্মতকে দেখলাম- তার কাছে মালাকুল মউত রূহ্ কব্জ করার জন্য বসেছে। এমন সময় তার পিতা-মাতার প্রতি তার ”সদ্ব্যবহার” এসে বাধা দিল। তাতেই মালাকুল মউত ফিরে চলে গেলো। আমার আরেক উম্মতকে দেখলাম- শয়তানেরা এসে তাকে ভয়ভীতি দেখাচ্ছে- এমন সময় তার ”যিকির-আয্কার” এসে উপস্থিত। অতঃপর শয়তানেরা তার নিকট থেকে উড়াল দিয়ে পলায়ন করলো। আমার আরেক উম্মতকে দেখলাম- আযাবের ফিরিস্তারা এসে তাকে ধমকাচ্ছে ও ভয়ভীতি দেখাচ্ছে। এমন সময় তার নামায এসে তাকে তাদের কাছ থেকে মুক্ত করে আনলো। আমার আরেক উম্মতকে দেখলাম- সে পিপাসায় জিহ্বা বের করে হাঁপাচ্ছে। সে যখনই একটি কুপের কাছে যাচ্ছে- তখনই তাকে বারন করা হচ্ছে এবং হাঁকিয়ে পিছনে হটিয়ে দিচ্ছে। এমন সময় তার ”রমযানের রোযা” এসে তাকে পানি তুলে পান করালো ও পিপাসা নিবারণ করালো। আমার আরেক উম্মতকে দেখলাম- এবং আরো দেখলাম- কতেক নবী গোল হয়ে বসে আছেন। আর ঐ উম্মত যখনই তাঁদের নিকটবর্তী হচ্ছে- তখনই তাকে বারণ করা হচ্ছে এবং তাড়িয়ে দেয়া হচ্ছে। এমন সময় তার ”ফরয গোসল” এসে তাকে হাত ধরে আমার কাছে এনে বসিয়ে দিল। আমার উম্মতের আরেক ব্যক্তিকে দেখলাম- তার সামনে, পিছনে, ডানে, বামে ও উপরে অন্ধকার আর অন্ধকার। সে বেদিশা হয়ে ঘুরছে। এমন সময় তার ”হজ্জ ও ওমরাহ্”এসে তাকে অন্ধকার থেকে বের করে আলোর মধ্যে এনে পৌঁছিয়ে দিলো। আমার উম্মতের আরেক ব্যক্তিকে দেখলাম- সে আগুন ও তার শিখা থেকে বাঁচার জন্য প্রবলভাবে চেষ্টা চালাচ্ছে। এমন সময় তার ”দানকৃত সদ্কা” এসে তার ও আগুনের মধ্যখানে প্রতিবন্ধক হয়ে দাঁড়ালো এবং তার মাথার উপরে ছায়া দিলো।\n\n“আমার উম্মতের আরেক ব্যক্তিকে দেখলাম- সে কিছু মুমিন লোকদের সাথে কথা বলতে চাচ্ছে- কিন্তু তারা তার সাথে কথা বলছেনা। এমন সময় ”আত্মীয়দের প্রতি তার সুসম্পর্ক” এসে মুমিনদের লক্ষ্য করে বললো- হে মুমিনগণ, এই ব্যক্তি আপনজনদের সাথে ভাল সর্ম্পক রেখেছে- তোমরা তার সাথে কথা বলতে পারো। তার কথা শুনে মোমেন ব্যক্তিরা তার সাথে কথা বললো এবং পরস্পর করমর্দন (মোসাফাহা) করলো। আমার উম্মতের আরেক ব্যক্তিকে দেখলাম- আযাবের যাবানিয়া ফিরিস্তারা তাকে ভয়-ভীতি দেখাচ্ছে- এমন সময় তার ”আম্র বিল মা’রুফ ও নেহী আনিল মুনকার” (ভালকাজের আদেশ ও মন্দ কাজের নিষেধ) এসে যাবানিয়া ফিরিস্তাদের হাত থেকে উদ্ধার করে তাকে রহমতের ফিরিস্তাদের কাছে হস্তান্তর করে দিলো।\n\nআমার উম্মতের আরেক ব্যক্তিকে দেখলাম- সে হাঁটুর উপর উপুড় হয়ে আছে এবং আল্লাহ্ ও তার মধ্যখানে একটি পর্দা পড়ে আছে। এমন সময় তার ”সৎ স্বভাব” এসে তার হাত ধরে তুলে আল্লাহর কাছে পৌঁছিয়ে দিলো। আমার উম্মতের আরেক ব্যক্তিকে দেখলাম- তার আমলনামা তার বামদিকে চলে যাচ্ছে। এমন সময় আল্লাহর প্রতি তার ”ভয়-ভীতি” এগিয়ে আসলো এবং আমলনামাটি এনে তার ডান হতে রেখে দিলো। আমার আরেক উম্মতকে দেখলাম- তার মিজানের পাল্লা হাল্কা হয়ে যাচ্ছে। এমন সময় তার “উত্তম অযু” এসে তার নেকীর পাল্লা ভারী করে দিলো।\n\nআমার উম্মতের আরেক ব্যক্তিকে দেখলাম- সে জাহান্নামের তীরে দাঁড়িয়ে আছে। এমন সময় আল্লাহর প্রতি তার ”আস্থা ও ভরসা” এগিয়ে এসে তাকে উদ্ধার করে চলে গেলো। আমার আরেক উম্মতকে দেখলাম- সে জাহান্নামে নিচের দিকে চলে যাচ্ছে। এমন সময় “আল্লাহর ভয়ে তার রোদন” এসে তাকে উদ্ধার করে চলে গেলো। আমার উম্মতের আরেক ব্যক্তিকে দেখলাম- সে পুলসিরাতের উপর থরথর করে কাঁপছে- যেভাবে খেজুর গাছের শুকনাপাতা শীতল হাওয়ায় থরথর করে কাঁপে। অতঃপর আল্লাহর প্রতি তার ”উত্তম ধারণা” এসে তার কাঁপুনী বন্ধ করে দিয়ে চলে গেলো। আমার উম্মতের আরেক ব্যক্তিকে দেখলাম- সে পুল্ছিরাতের উপর পিছল খাচ্ছে। কখনও সে পড়ে যাচ্ছে, কখনও উঠে দাঁড়াচ্ছে। এমন সময় আমার উপর তার ‘ﷺ’ এসে পুলসিরাতের উপর তার পা স্থির করে দিলো এবং তাকে দোযখে পাঠানো থেকে রক্ষা করলো। আমার উম্মতের আরেকজনকে দেখলাম- সে জান্নাতের দরজার একেবারে কাছে পৌঁছে গেছে- এমন সময় জান্নাতের দরজা বন্ধ করে দেয়া হয়েছে। এমন সময় তার কলেমা শাহাদাত “আশহাদু আল লাইলাহা ইল্লাল্লাহু” এসে তার জন্য জানাœতের দরজা খুলে দিলো এবং তাকে জান্নাতে প্রবেশ করিয়ে দিলো”। (কিতাবুর রূহ্ ১৪২-১৪৩-১৪৪ পৃঃ)।\n\nহাফেয আবু মুছা বলেন, এই হাদীসখানা খুবই উত্তম সনদে বর্ণিত হয়েছে। হযরত ছায়ীদ ইবনে মুসাইয়েব, ওমর ইবনে যার এবং আলী ইবনে ইয়াজিদ ইবনে জাদ্আন উক্ত হাদীসখানা বর্ণনা করেছেন।\n\nব্যাখ্যাঃ নবী করিম (ﷺ) এর স্বপ্ন দিয়ে ওহীর সূচনা হয়েছিল। ছয়মাস পর রমযানের ২৭শে রাত্রে শবে ক্বদরে প্রত্যক্ষ ওহী নিয়ে হযরত জিবরাঈল (আঃ) আসেন। হযরত ইবরাহীম (আঃ) স্বপ্নে দেখে পুত্রকে কোরবানী দিয়েছিলেন। অতএব, আম্বিয়ায়ে কেরামের স্বপ্ন সাত প্রকার ওহীর মধ্যে অন্যতম এক প্রকার ওহী এবং উহা বাস্তব। এতে সন্দেহ করলে বা উহাকে হাল্কা মনে করলে ঈমান চলে যাবে।\n\nহাদীসখানার সারর্মম হচ্ছে- কবরে ও হাশরে, দোযখে ও জান্নাতে, মিযানে ও পুলসিরাতে দুনিয়ার আমল হবে সাহায্যকারী। নামায, রোযা, হজ্ব, ওমরাহ, যাকাত সদ্কা, পরোপকার, আত্মীয়তার হক, হিতোপদেশ, আল্লাহর ভয় ও রোদন, আল্লাহর প্রতি উত্তম ধারণা ও রহমতের আশা পোষন- ইত্যাদি কবরে উপকারে আসবে, দোযখ থেকে রক্ষা করবে। মিযানের পাল্লা ভারী করবে। পুল্সিরাত পার হতে সাহায্য করবে। এমনকি- আযাবের ফিরিস্তাকে ফিরিয়ে দিবে। তাই ঈমান ও আমলকে মযবুত করে ধরতে হবে। ঈমানহারা ও আমলহারা লোকেরাই প্রকৃতপক্ষে সর্বহারা। আল্লাহর হক্ব ও বান্দার হক্ব সঠিকভাবে আদায় করার মধ্যেই রয়েছে প্রকৃত নাজাত।\n\nহে আল্লাহ্! তুমি নিজগুনে অধীনকে ক্ষমা করো। জনগণের খেদমতে তোমার প্রিয় হাবীবের এই বাণী পৌছিয়ে দেয়ার উছিলায় আমাকে ক্ষমা করে দিও- আমীন!\n\n(১২) কবর ও হাশরের আযাব থেকে নাজাত দানকারী আমলের বিবরণঃ (তাযকিরাহ্ গ্রন্থ থেকে)-\n\nএতক্ষণ ”কিতাবুর রূহ্” থেকে মুক্তিদানকারী আমল সমূহের আলোচনা শেষ হলো। এবার আলোচনা করবো ইমাম কুরতুবীর আত্-তাযকিরাহ্ গ্রন্থ হতে। ইমাম কুরতুবী স্পেনের কর্ডোভার অধিবাসী। ৬৭১ হিজরীতে তাঁর ইন্তিকাল। আর কিতাবুর রূহের গ্রন্থকার ইবনে কাইয়েম -এর মৃত্যু ৭৫১ হিজরীতে। সে ছিল বালিতপন্থী ইবনে তাইমিয়ার শাগরিদ। তার ভাল কথা গুলো আমি গ্রহণ করেছি- খারাপগুলো বর্জন করেছি। (যেমন কিতাবুর রূহ্ গ্রন্থের শেষ অধ্যায়ে সে আল্লাহ্কে সাকার বলেছে)। সুতরাং তার ৮০ বৎসর পূর্বেকার কিতাব “আত্- তাযকিরাহ্” অতি মূল্যবান কিতাব।\nতাযকিরাহ্ গ্রন্থে উল্লেখিত নাজাতের কারণ\n(১) পাঁচটি আমলের কারণে পাঁচ প্রকার লোকের কবর আযাব হবেনা- (১) সীমান্ত প্রহরারত মুজাহিদ, (২) শহীদ, (৩)ছুরা মুলক রাত্রে তিলাওয়াতকারী, (৪) কলেরা রোগে ইন্তিকালকারী, (৫)জুমার রাত্রে বা দিনে ইন্তিকালকারী। (তাযকিরাহ্ -১৫৪ পৃঃ)।\n\n(২) নিয়মিত নামায আদায়কারীর ছাওয়াল- জাওয়াব ও কবর আযাব মাফঃ\n\nروی ابن ماجۃ فی سننہ عن جابر عن النبی ﷺ قال اذا دخل المیت فی قبرہ مثلت لہ الشمس عند غروبھا فیجلس فیمسح عینیہ ۔ ویقول دعونی اصلی ۔\n\nঅর্থঃ ইমাম ইবনে মাজাহ হযরত জাবের রাদিয়াল্লাহু আনহু থেকে রেওয়ায়াত করেছেন- রাসুল মকবুল সাল্লাল্লাহু আলাইহি ওয়া সাল্লাম এরশাদ করেছেন- “মৃত ব্যক্তিকে যখন কবরে রাখা হবে, তখন তার কাছে মনে হবে- যেন সূর্য ডুবে যাচ্ছে- অর্থাৎ আছরের শেষ সময় বলে মনে হবে। সে উঠে বসবে এবং চোখ রগড়াতে রগড়াতে বলবে- ”আমাকে ছেড়ে দাও, আগে নামায পড়ে নিই”।\n\nইমাম কুরতুবী বলেন- বুঝা গেল, “যারা দুনিয়াতে নামাযের জন্য পাগল ছিল- তারা মুনকার- নকীরের ছাওয়াল থেকে মুক্ত এবং কিয়ামত পর্য্যন্ত কবর আযাব থেকেও মুক্ত থাকবে”।\n\nনোটঃ কবরের ছাওয়াল মুমিন-কাফির নির্বিশেষে সকলের জন্য আম হলেও কিছু কিছু লোক ছাওয়াল-জওয়াব থেকে মুক্ত থাকবে। নিয়মিত নামাযীর বেলায়ও এই ব্যতিক্রম প্রযোজ্য। সাধারণ নিয়মের মধ্যে ব্যক্তিক্রম থাকেই। ইহাকে আরবীতে التخصيص বলা হয়। সুতরাং ইহা সাধারণ নিয়মের বিপরীত নয়- বরং ব্যক্তিক্রম (তাযকিরাহ্-১৫৯ পৃষ্ঠা)।\n\n(৩) রমযানের বিদায়লগ্নে, আরাফার দিনে এবং সদ্কাদান শেষে মৃত্যুবরণকারী জান্নাতী,\n\nابو نعیم عن ابن مسعودؓ قال قال رسول اللّٰہ ﷺ من وافق موتہ عند انقضاء رمضان دخل الجنۃ ۔ ومن وافق موتہ عند انقضاء عرفۃ دخل الجنۃ ۔ ومن وافق موتہ عند اقضاء صدقتہ دخل الجنۃ ۔\n\nঅর্থঃ আবু নোয়াইম হিল্য়া গ্রন্থে হযরত ইবনে মাসউদ (রাঃ) থেকে বর্ণনা করেছেন- নবী করিম (ﷺ) এরশাদ করেছেন- ”যার মৃত্যু রমযান অতিবাহিত হওয়ার সাথে সাথে হয়, সে জান্নাতে প্রবেশ করবে”। “যার মৃত্যু আরাফাত দিবস অতিবাহিত হওয়ার সাথে সাথে হয়, সে জান্নাতে প্রবেশ করবে”। “যার মৃত্যু সদ্কা দানের সাথে সাথে হয়, সেও জান্নাতে যাবে”। অর্থাৎ তাদের কবর আযাব হবে না।\n\n(৪) সাত প্রকার লোক শাহাদাতের সাওয়াব পাবে। হযরত জাবের (রাঃ) বলেন- রাসুলেখোদা সাল্লাল্লাহু আলাইহি ওয়া সাল্লাম এরশাদ করেন-\n\nالشھداء سبعۃ سوی القتل فی سبیل اللّہ المطعون ۔ والغرق ، والحرق، وصاحب ذات الجنب والذی یموت تحت الھدم ، والمراۃ تموت بجمع ، قیل ھی التی تموت من الولادۃ وولدھا فی بطنھا قد تم جلقہ وقیل اذا اماتت من النفاس فھی شھیدۃ سواء القت ولدھا ۔ اوماتت وھو فی بطنھا۔\n\nঅর্থাৎ- “আল্লাহর রাস্তায় শহীদ ব্যতিত আরো সাত প্রকারের লোক শাহাদাতের সমান সাওয়াব পাবে- (ক) প্লেগ রোগে মৃত (খ) কলেরা রোগে মৃত (গ) পানিতে ডুবে মৃত (ঘ) আগুনে পুড়ে মৃত (ঙ) নাপাক অবস্থায় মৃত মহিলা (চ) চাপা পড়ে মৃত (ছ) প্রসবকালীন গর্ভে সন্তান রেখে অথবা নিফাছকালীন সময়ে মৃত মহিলা” (নাছায়ী)। এদের কবর আযাব মাফ।\n\n(৫) ছুরা হাশরের শেষ তিন আয়াত সকাল সন্ধ্যায় তিলাওয়াতকারীর সাওয়াবঃ\n\nমা’কাল ইবনে ইয়াছার (রাঃ) বলেন-\n\nمن قال حین یصبح ثلاث مرات اعوذ باللّٰہ السمیع العلیم من الشیطان الرجیم ۔ وقرأ ثلاث ایات من آخر سورۃ الحشر وکل اللّٰہ بہ سبعین الف ملک یصلون علیہ حتی یمسی فان مات من یومہ مات شھیدا ومن قرا ھا حین یمس کذا لک (الترمذی)\n\nঅর্থঃ “রাসুল করিম (ﷺ) এরশাদ করেছেন- যে ব্যক্তি ফজরের সময় “আউযু বিল্লাহিছ ছামিয়িল আলীমে মিনাশ শাইত্বানির রাজীম” তিনবার পাঠ করবে এবং ছুরা হাশরের শেষ তিন আয়াত তিলাওয়াত করবে- আল্লাহ্ তায়ালা তার জন্য সত্তর হাজার ফিরিস্তা নিয়োজিত করবেন। ঐ ফিরিস্তারা সন্ধ্যা পর্য্যন্ত তার জন্য ক্ষমা প্রার্থনা করবে। আর যদি ঐদিনে মারা যায়- তাহলে শহীদী মৃত্যু হবে। মাগরিবের সময়ও অনুরূপ ফযিলত ”। (তিরমিযী)।\n\nবিঃদ্রঃ আউযুবিল্লাহ্ পড়ার পূর্বেই বিছমিল্লাহির রাহমানীর রাহীম পড়ে নিবে। কেননা, কোন ভাল কাজ শুরু করার পূর্বে বিছমিল্লাহির রাহমানির রাহীম না পড়লে ঐ কাজ অসম্পূর্ণ থেকে যায় (হাদীস)। অত্র হাদীসে বিছমিল্লাহ্ পড়ার কোন নিষেধাজ্ঞা নেই- তাই পড়া উচিৎ। কিন্তু ওহাবী সম্প্রদায় বিছমিল্লাহ্ পড়ে না।\n\n(৬) সর্বদা অযু অবস্থায় থাকার ফযিলতঃ\n\nআনাছ ইবনে মালেক (রাঃ) হতে বর্ণিত-\n\nقال رسول اللّہ ﷺ یا انس ان استطعت ان تکون ابدا علی الوضوء فافعل فان ملک الموت اذا قبض روح العبد وھو علی وضوء کتب لہ شھادۃ اخرج الازری ۔\n\nঅর্থাৎ- রাসুল করিম সাল্লাল্লাহু আলাইহি ওয়া সাল্লাম এরশাদ করেছেন- “হে আনাছ, যদি সম্ভব হয়- তাহলে সর্বদা অযু অবস্থায় থাকিও। কেননা, মালাকুল মউত যখন কারো রূহ্ অযু অবস্থায় কব্জ করেন- তার জন্য শাহাদাতের সওয়াব লেখা হয়। ” অর্থাৎ-তার কবর আযাব হবেনা। (আযরী)।\n\n(৭) চাশতের নামায, আইয়ামে বীজের তিন রোযা ও বিতির নামায আদায়কারীর ফযিলতঃ\n\nআবদুল্লাহ্ ইবনে ওমর (রাঃ) বলেন-\n\nعن النبی ﷺ قال من صلی الضحٰی وصام ثلاثۃ ایام من کل شھر ولم یترک الوتر فی حضر ولاسفر کتب لہ اجر شھید ۔ اخرجہ ابو نعیم ۔\n\nঅর্থঃ “নবী করিম সাল্লাল্লাহু আলাইহি ওয়া সাল্লাম এরশাদ করেছেন- যে কেহ চাশ্তের নামায পড়বে, প্রতিমাসে ৩টি রোযা রাখবে এবং কখনও বিতির নামায ছাড়বে না- মুকিম অবস্থায় হোক অথবা মুসাফির অবস্থায় হোক- তার জন্য শাহাদাতের ছাওয়াব লিখা হবে” (আবু নোয়াইম)। সেও কবরের আযাব থেকে মুক্ত থাকবে।\n\n(৮) তালিবুল ইলম-এর ফযিলতঃ\n\nহযরত আবু হোরায়রা (রাঃ) ও হযরত আবু যর (রাঃ) বলেন-\n\nعن النبی ﷺ اذا جا ء الموت لطالب العلم وھو علی حالہ مات شھیدا وبعضھم یقول لیس بینہ وبین الانبیاء الادرجۃ واحدۃ ذکرہ ابو عمر فی بیان العلوم ۔\n\nঅর্থঃ রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- “তালেবুল এলেমী অবস্থায় কেউ মারা গেলে সে শহীদ হিসেবে গণ্য হবে। কোন কোন সাহাবী থেকে এরূপ বর্ণনাও এসেছে যে, তালেবুল এলেম ও নবীগণের মধ্যে পরকালে মাত্র একটি দরজা বা মর্তবার ব্যবধান থাকবে”। (আবু ওমর কৃত বায়ানুল উলুম গ্রস্থ)।\n\nবিঃদ্রঃ উপরের কয়েকটি হাদীসে যেসব ঘটনা বর্ণনা করা হয়েছে- সবগুলোর মধ্যে শাহাদাতের সাওয়াবের কথা উল্লেখ করা হয়েছে। ঐসব আমলকারীরা কবরে শাস্তি ভোগ করবেনা। কেননা, শহীদের কোন প্রকার কবর আযাব নেই।\n\n(যুদ্ধাবস্থায় শহীদের গোসল ও কাফন নেই। কিন্তু শাহাদাতের সাওয়াব প্রাপ্তদের বেলায় গোসল ও কাফন আছে। পূর্বে দশম অধ্যায়ের শুরুতে ৬৫টি গুনাহের বর্ণনা দেয়া হয়েছে। ঐগুলো থেকে যারা বাঁচতে পারবে- তারাও কবরে নাজাত পাবে। ইমাম কুরতুবী (রহঃ) অন্যান্য যেসব হাদীস বর্ণনা করেছেন- সেগুলো ইবনে কাইয়েমও তার ”রূহ্” গ্রন্থে উল্লেখ করেছে- বিধায় এখানে উল্লেখ করা হলো না। আমল করার চেষ্টা করার জন্য আল্লাহ্ আমাদের সকলকে তৌফিক দিন।"},{"1":"১২তম অধ্যায়ঃ কবরের আযাব স্থায়ী?","2":"দ্বাদশ অধ্যায়ঃ কবরের আযাব স্থায়ী- নাকি অস্থায়ী?\nপ্রশ্নঃ কবরের আযাব কি কিয়ামত পর্য্যন্ত স্থায়ী হবে- নাকি সাময়িক হবে?\nজওয়াবঃ কাফিরের আযাব স্থায়ী এবং গুনাহ্গার মোমেনদের আযাব গুনাহের পরিমাণে দীর্ঘস্থায়ী অথবা ক্ষনস্থায়ী হবে।\nকাফিরের স্থায়ী আযাবঃ\n\n(ক) কাফিরগণ যখন শেষ সিঙ্গার ফুঁৎকারে পুনরুত্থিত হবে- তখন তাঁরা বলবে-\n\nوَنُفِخَ فِي الصُّورِ فَإِذَا هُم مِّنَ الْأَجْدَاثِ إِلَى رَبِّهِمْ يَنسِلُونَ - قَالُوا يَا وَيْلَنَا مَن بَعَثَنَا مِن مَّرْقَدِنَا هَذَا مَا وَعَدَ الرَّحْمَنُ وَصَدَقَ الْمُرْسَلُونَ - ۔\n\nঅর্থঃ “যখন সিঙ্গায় ফুঁক দেয়া হবে- তখনই তারা কবর থেকে উঠে তাদের পালনকর্তার দিকে ছুটে চলবে। তারা বলবে- হায়! আমাদের দূর্ভাগ্য, আমাদেরকে আমাদের নিদ্রাস্থল থেকে উত্থিত করলো কে? জওয়াবে বলা হবে- এরই ওয়াদা দিয়েছিলেন রহমান আল্লাহ্ এবং রাসুলগণও সত্য বলেছিলেন”। (ছুরা ইয়াছিন ৫১-৫২ আয়াত)। বুঝা গেল- কাফিরগণের কবরের আযাব দায়েমী ও স্থায়ী হবে।\n\n(খ) কাফেরদের দায়েমী কবর আযাব সম্পর্কে আল্লাহ্ তায়ালা আরও এরশাদ করেন-\n\nالنَّارُ يُعْرَضُونَ عَلَيْهَا غُدُوًّا وَعَشِيًّا وَيَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذَابِ ۔\n\nঅর্থাৎ : “সকালে ও সন্ধ্যায় তাঁদেরকে কবরের আগুনের সামনে উপস্থিত করা হবে এবং যেদিন কিয়ামত হবে, সেদিন আদেশ করা হবে- ফেরাউনের অনুসারীদেরকে কঠিনতর আযাবে দাখিল করো”। (সূরা মোমেন ৪৬ আয়াত)। বুঝা গেল- কাফিরদের কবরের আযাব দায়েমী এবং পরকালের আযাব চিরস্থায়ী হবে।\n\n(গ) হযরত ছামুরা (রাঃ) থেকে ইতিপূর্বে বুখারীর যে দীর্ঘ হাদীস বর্ণনা করা হয়েছে (১১অধ্যায়) উক্ত হাদীসে যেসব আযাবের ঘটনা নবী করিম (ﷺ) স্বপ্নযোগে দেখেছিলেন- তা প্রমাণ করে যে, এই আযাব কাফেরদের জন্য এবং তা কিয়ামত পর্য্যন্ত চলতে থাকবে।\n\n(২) গুনাহ্গারদের কবর আযাব লাঘব করা হবে\n\n(ক) বুখারী শরীফে দু’টি কবরের আযাবের যে ঘটনা ইতিপূর্বে বর্ণনা করা হয়েছে- তা ছিল মুসলমানদের ক্ষেত্রে- তাদের অপরাধ ছিল চোগলখুরী করা ও প্রস্রাব হতে পূর্ণ পবিত্র না হওয়া। নবীজীর সুপারিশে ও তাজা খেজুর ডালের যিকিরের বরকতে তাঁদের কবর আযাব হাল্কা হয়ে যায়।\n\nবুঝা গেল- কেউ যদি কবরের পার্শ্বে বসে তিলাওয়াত করে -যিকির করে, দোয়া করে, সদ্কা করে, বদলী হজ্ব করে, আত্মীয়-স্বজনরা যদি দোয়া খতম পড়ায়, মিলাদ পড়ায়- তাহলে কবরবাসীর আযাব মাফ হবে অথবা হাল্কা হবে- ইত্যাদি। দুনিয়ায় কোন অপরাধীর জন্য অন্য কেউ সুপারিশ করলে যেভাবে ক্ষমা পায়, তদ্রূপ কবরে এবং পরকালেও গুনাহ্গারেরা ক্ষমা পাবে।\n\n(খ) সুপারিশকারীর সুপারিশে কবরে ও হাশরে আযাব লাঘব হবে -এর প্রমাণ কোরআন মজিদে রয়েছে। যেমন-\n\nمَن ذَا الَّذِي يَشْفَعُ عِنْدَهُ إِلاَّ بِإِذْنِهِ۔\n\nঅর্থাৎঃ “কে আছে আল্লাহর কাছে সুপারিশকারী- তাঁর অনুমতি ছাড়া”? কাফেররা মনে করতো- তাঁদের দেবতারা আল্লাহর কাছে সুপারিশ করে তাঁদেরকে উদ্ধার করে নেবে। আল্লাহ্পাক তাঁদের সেই ধারণা খন্ডন করে এই আয়াতে পরিষ্কার বলে দিয়েছেন- সুপারিশ করতে হলে আল্লাহর অনুমতিপ্রাপ্ত লোক হতে হবে। দেবতারা অনুমতিপ্রাপ্ত নয়। কেননা- তাঁদের ঈমানই নেই। সেজন্য আল্লাহ্পাক অন্য আয়াতে বলে দিয়েছেন-\n\nفما تنفعھم شفاعۃ الشافعین ۔\n\nঅর্থাৎঃ “অনুমতিপ্রাপ্ত সুপারিশকারীদের সুপারিশ কাফিরদের বেলায় কোনই উপকারে আসবে না- বরং মোমেন গুনাহ্গারদের উপকারে আসবে”। (শরহে আকায়েদ ও তাফসীরে রুহুল বয়ান)।\n\nঅন্য আয়াতে কাফিরদের বেলায় কারো সুপারিশ কাজে আসবে না বলে আল্লাহ্পাক জোর দিয়ে বলেছেন-\n\nوَاتَّقُوا يَوْمًا لَا تَجْزِي نَفْسٌ عَنْ نَفْسٍ شَيْئًا وَلَا يُقْبَلُ مِنْهَا شَفَاعَةٌ وَلَا يُؤْخَذُ مِنْهَا عَدْلٌ وَلَا هُمْ يُنْصَرُونَ۔\n\nঅর্থাৎঃ “ভয় করো ঐদিনের- যেদিন কোন ঈমানদার ব্যক্তি কোন কাফের ব্যক্তিকে রক্ষা করতে পারবে না এবং কাফেরদের কোন সুপারিশই সেদিন গ্রহণ করা হবে না এবং তাঁরা সাহায্য প্রাপ্তও হবে না”। (ছুরা বাক্কারাঃ ৪৮)।\n\nঅত্র আয়াতে প্রথম نَفْسٌ দ্বারা বুঝানো হয়েছে মোমিন ব্যক্তিকে এবং দ্বিতীয় نَفْسٌ দ্বারা বুঝানো হয়েছে কাফের ব্যক্তিকে। কেননা, একসাথে দুটি نكرة আসলে দুটির দু’অর্থ হয়। ইহাই অছুলে তাফসীরের নীতিমালা।\n\nকাফেরদের সুপারিশ গ্রহনযোগ্য না হওয়ার আরো দলীল হচ্ছে- যথা,\n\nمَا مِن شَفِيعٍ إِلاَّ مِن بَعْدِ إِذْنِهِ ۔\n\nঅর্থাৎঃ “আল্লাহর অনুমোদন ছাড়া কেউ সুপারিশকারী হতে পারবে না”। (ছুরা ইউনুছ)\n\nউল্লেখ্য- নবী, রাসুল, শহীদ, ওলী-আব্দাল- প্রমূখ ব্যক্তিগণ সুপারিশ করার অনুমোদনপ্রাপ্ত।\n\nআল্লাহ্পাক আরো বলেন-\n\nوَلَا تَنفَعُ الشَّفَاعَةُ عِندَهُ إِلَّا لِمَنْ أَذِنَ لَهُ\n\nঅর্থাৎঃ “আল্লাহর অনুমোদন ছাড়া কোন সুপারিশই গ্রহণযোগ্য হবে না”। (ছুরা ছাবা আয়াত ২৩)\n\nআল্লাহ্পাক আরো বলেন-\n\nوَلَا يَشْفَعُونَ إِلَّا لِمَنِ ارْتَضَى\n\nঅর্থাৎঃ “আল্লাহর পছন্দনীয় লোক ছাড়া অন্য কেউ সুপারিশ করতে পারবে না”। (ছুরা আম্বিয়া আয়াত ২৮)।\n\nআল্লাহ্পাক আরো বলেন-\n\nقُل لِّلَّهِ الشَّفَاعَةُ جَمِيعًا لَّهُ مُلْكُ السَّمَاوَاتِ وَالْأَرْضِ\n\nঅর্থাৎঃ “সুপারিশের মূল মালিক আল্লাহ্, তাঁর অধিকারে রয়েছে আসমান যমীনের মালিকানা”। (ছুরা যুমার ৪৪ আয়াত)। যে সে সুপারিশ করতে পারবে না।\n\nআল্লাহ্পাক রাসুলের সুপারিশ সম্পর্কে বলেছেন-\n\nوَلَسَوْفَ يُعْطِيكَ رَبُّكَ فَتَرْضَى\n\nঅর্থাৎঃ “হে প্রিয় রাসুল, আপনাকে আপনার পালনকর্তা এমন কিছু দিবেন- যাতে আপনি রাযী ও সন্তুষ্ট হয়ে যান”। (ছুরা দোহা)।\n\nইহা শাফাআতের আয়াত। সুতরাং হুযুর (ﷺ) -এর সুপারিশ কবুল করে আল্লাহ্ তাঁকে সন্তুষ্ট করবেন। আল্লাহর কালামের বাচনভঙ্গির দ্বারাই বুঝা যাচ্ছে- শাফাআতের অধিকার তিনি যাকে তাঁকে দেন না। পছন্দনীয় রাসুল, শহীদ, ওলী, গাউস, কুতুব, সিদ্দিক, উলামা, হাফেযুল কোরআন- প্রমুখ ছাড়া তিনি কাফেরদেরকে সুপারিশ করার কোন ক্ষমতাই দিবেন না। সুতরাং কাফিরও বাতিল আক্বিদা পোষনকারী কেউ সুপারিশ করতে পারবে না- ইহাই আয়াত সমূহের মূল কথা।\n\nকিন্তু এক শ্রেণীর চিন্তাবিদ ও তথাকথিত মুফাসসিরগণ বলে বেড়ায়- “হাশরে কেউই সুপারিশ করার অধিকার রাখেনা”। এটা তাঁদের মনগড়া অপব্যাখ্যা। তাঁদের নেতা ইবনে কাইয়েম কিন্তু আল্লাহ্ কর্তৃক অনুমোদিত শাফাআত মানেন। তাঁর ”কিতাবুর রূহ্” গ্রন্থে তিনি অকপটে তা স্বীকার করেছেন।\n\nজনৈক মওদূদীপন্থী মাওলানা আবদুর রহিম তাঁর ”কলেমা তৈয়্যেবা” বইয়ের ৩০ পৃষ্ঠায় লিখেছে- “শাফাআত হচ্ছে সুপারিশ মাত্র। আল্লাহর ইচ্ছা হলে তা কবুল করতেও পারেন নাও করতে পারেন”। (নাউযুবিল্লাহ্)\n\nহাদীস শরীফে শাফাআত অধ্যায়ে বহু হাদীস রয়েছে। আমাদের প্রিয়নবীকে আল্লাহ্পাক ৬টি শাফাআতের অধিকারী করেছেন। নবী করিম (ﷺ) শাফাআত সম্পর্কে জোর দিয়ে বলেছেন- “শুধু আমিই নই- অন্যান্য নবীগণ, সিদ্দীকগণ এবং হাক্কানী আলেমগণও রোয হাশরে সুপারিশ করবেন এবং সে সুপারিশ গৃহীত হবে”। তদুপরি- আকায়েদ গ্রন্থ শরহে আকায়েদে নসফী- তে উল্লেখ আছে-\nالشفاعۃ المقبولۃ ثابتۃ بالکتاب والسنۃ ۔\n\nঅর্থাৎঃ “আল্লাহর কাছে গ্রহণযোগ্য সুপারিশ কোরআন ও সুন্নাহ দ্বারা সুপ্রমাণিত”।\n\nপরবর্তী অধ্যায়ে তা বিস্তারিত বর্ণনা করা হবে- ইন্শা-আল্লাহ্। এখানে উল্লেখ করার কারণ হলো- শাফাআতের দ্বারা কবর বাসীগণ যে কবর আযাব থেকে মাফ পায়- তাঁর প্রমাণ দেওয়া। সাঈদী সাহেব তাফসীরে সাঈদীতে শাফাআতের ব্যাখ্যায় রাসুলেপাকের শাফাআতকে পরিষ্কার অস্বীকার করেছে। এরা ভ্রান্ত ও ইসলাম বিকৃতকারী।\n\n(গ) নেককার লোকের দোয়ায় ফিরিস্তার আযাব ঠেকানো যায়-\n\nوقال ابن ابی الدنیا وحدثنا احمد بن یحیی قال حدثنی بعض اصحا بنا قال مات اخی فرایتہ فی النوم فقلت ماکان حالک حین وضعت فی قبرک؟ قال اتانی آت بشھاب من نار فلولا ان داعیااعالی لرأیت الہ سیضربنی بہ ۔\n\nঅর্থাৎঃ “ইবনে আবিদ দুনিয়া বলেন- আমি আহমদ ইবনে ইয়াহ্ইয়া থেকে শুনেছি- তিনি তাঁর বন্ধুর কাছ থেকে শুনা একটি ঘটনা এভাবে বর্ণনা করেছেন- ঐ বন্ধু বলেছেন- “আমার ভাইয়ের মৃত্যুর পর তাঁকে আমি জিজ্ঞাসা করলাম- ভাই, তোমাকে কবরে রাখার পর তোমার কি অবস্থা হয়েছে- তা একটু বলো। মৃত ভাই বললো- আমার কাছে একজন ফিরিস্তা আগুনের উল্কা নিয়ে এসেছিল। যদি না জনৈক দোয়াকারী আমার জন্য দোয়া করতেন- তাহলে ফিরিস্তা আমাকে ঐ আগুনের উল্কা দিয়ে অবশ্যই আঘাত করতো”। (কিতাবুর রূহ্ পৃঃ ১৫৩)।\n\nবুঝা গেল- অলীগণের দোয়ায় কবর আযাব রহিত হয়।\n\n(ঘ) নেক্কার লোকের পার্শ্বে কবর দিলে জাহান্নামী ব্যক্তিও জান্নাতী হয়ে যায়। প্রমাণ-\n\nوقد ذکر ابن ابی الدنیا حدثنی محمد بن موسی الضائغ ۔ حدثنا عبد اللّٰہ بن نافع ۔ قال مات رجل من اھل المدینۃ فراہ رجل کانہ من اھل النار فاغتم لذلک ۔ ثم انہ بعد ساعۃ او ثانیۃ راہ کانہ من اھل الجنۃ ۔ فقال الم تکن قلت انک من اھل النار ۔ قال قد کان ذلک الا انہ دفن معنا رجل من الصالحین فشفع فی اربعین ۔ من جیرانہ فکنت انامنھم ۔\n\nঅর্থাৎ- “মোহাদ্দেস ইবনে আবিদ দুনিয়া বলেছেন- আমি মুহাম্মদ ইবনে মুছা থেকে শুনেছি- তিনি হযরত আবদুল্লাহ ইবনে নাফে’ থেকে শুনেছেন। আবদুল্লাহ্ ইবনে নাফে’ বলেন- জনৈক মদিনাবাসী মৃত্যুমুখে পতিত হলে তাঁকে অন্য এক ব্যক্তি জিজ্ঞেস করে জানতে পারলেন- সে জাহান্নামের শাস্তি ভোগকারী। এতে জীবিতব্যক্তি চিন্তান্বিত হয়ে পড়লেন। একঘন্টা- কি দু’ঘন্টা পর আবার তাঁকে দেখে জিজ্ঞেস করে জানতে পারলেন- সে এখন জান্নাতীদের অন্তর্ভূক্ত হয়েছেন। জীবিত ব্যক্তি জিজ্ঞেস করলেন- ব্যাপার কী? তুমি না এক দু ঘন্টা পূর্বে বলেছিলে যে, তুমি জাহান্নামীদের অন্তর্ভূক্ত- আর এখন বলছো জান্নাতীদের অন্তর্ভূক্ত? কবরবাসী বললো- ব্যাপারটি তাই ছিল। কিন্তু ইতিমধ্যে আমাদের কবরস্তানে একজন ওলী-আল্লাহ্ দাফন হয়েছেন। তিনি তাঁর চল্লিশজন প্রতিবেশীর মাগফিরাতের জন্য দোয়া করেছেন। আমিও সেই প্রতিবেশীর একজন”। (ওহাবী ইবনে কাইয়েম কৃত কিতাবুর রূহ্ পৃঃ ১৫৩)।\n\nব্যাখ্যাঃ পরিস্কার বুঝা গেল- নেক্কার এবং ওলী-আল্লাহগণের পার্শ্বে কবর দিলে এবং তারা তাঁর প্রতিবেশী হলে জাহান্নামী ব্যক্তিও ওলীর সুপারিশে জান্নাতী হতে পারে। কবরের আযাব ক্ষনস্থায়ী হওয়ার ইহাই প্রমাণ।\n\n(ইবনে কাইয়েম -এর কথা ওহাবী ও মওদূদীপন্থীরা নির্দ্ধিধায় মেনে নেয়- তাই বর্ণনা করলাম)।\n\n(ঙ) রাবেয়া বসরীয়া (রহঃ) -এর কবরে কিভাবে জীবিতদের দোয়া পৌঁছ্তো-\n\nقال بشار بن غالب رأیت رابعۃ فی منامی وکنت کثیرا لدعاء لھا ۔فقالت لی یا بشار بن غالب ھدایاک تأتینا علی اطباق من نور مخمر بمنا دیل الحریر ۔ قلت کیف ذلک ۔ قالت ھکذا دعاء المؤمنین الاحیاء اذا دعوا للموتی اسجیب لھم ذالک الدعاء علی اطباق النور و خمربمنا دیل الحریر ثم اتی بھا الذی دعی لہ من الموتی فقیل ھذہ ھدیۃ فلان الیک ۔ (الروح)\n\nঅর্থাৎঃ “বাশশার ইবনে গালেব (জনৈক অলী-আল্লাহ্) বলেন- আমি রাবেয়া বসরীয়ার জন্য বেশী বেশী দোয়া করতাম। একদিন রাবেয়া (রহঃ) কে স্বপ্নে দেখতে পেলাম। তিনি আমাকে নাম ধরে বলছেন- হে বাশশার ইবনে গালেব! তোমার প্রেরিত দোয়ার হাদিয়া আমাদের কাছে রেশমী রূমালে আবৃত খাঞ্চা করে আসে। আমি (বাশশার) বল্লাম- কিভাবে আসে? রাবেয়া রহমতুল্লাহি আলাইহা বল্লেন- তোমার মত অন্যান্য জীবিত মোমেনদের দোয়াও মৃত কবরবাসীদের কাছে পৌঁছে। জীবিতদের দোয়া কবরবাসীদের জন্য কবুল করা হয় এবং তা নূরের খাঞ্চায় করে রেশমী রুমালে আবৃত করে কবরে পৌঁছানো হয়। উক্ত খাঞ্চা কবরবাসীর নিকট এনে বলা হয়- ইহা তোমার জন্য অমুকের পক্ষ হতে হাদিয়া স্বরূপ। (কিতাবুর রূহ্ পৃঃ ১৫৩)।\n\n(চ) কবরবাসীর নিকট ইছালে ছাওয়াব পৌঁছে এবং মৃতরা দোয়া করেন\n\nহযরত আনাছ ইবনে মালেক (রাঃ) বলেন- রাসুল করিম সাল্লাল্লাহু আলাইহি ওয়া সাল্লাম এরশাদ করেছেন-\n\nانک لتصدق عن میتک بصدقۃ فجیئی بھا ملک من الملائکۃ فی اطباق من نور فیقوم علی راس القبر فینادی یا صاحب القبر الغریب اھلک قاد اھدوا الیک ھذہ الھدیۃ ۔ فاقبلھا ۔ قال: فیدخلھا الیہ فی قبرہ ویفسخ لہ فی مداخلہ وینور لہ فیہ فیقول جزی اللّٰہ اھلی عنی خیر الجزاء ۔\n\nঅর্থাৎঃ “তোমরা তোমাদের মৃতজনদের জন্য অবশ্যই কিছু দান করবে। তোমাদের উক্ত সদ্কা বা দান নূরের খাঞ্চায় করে আল্লাহর একজন নূরী ফিরিস্তা কবরবাসীর মাথার কাছে এসে এভাবে ডাক দিবে- “হে কবরের প্রবাসী। তোমার আত্মীয়স্বজনরা তোমার জন্য এই হাদিয়া পেশ করেছেন- অতএব তুমি এই হাদীয়া গ্রহন করো”। নবীজী বলেন- উক্ত ফিরিস্তা তার জন্য প্রেরিত দান তার কবরে পৌঁছিয়ে দেয় এবং তার কবরকে আরো প্রশস্ত ও নূরান্বিত করে দেয়। মৃতব্যক্তি তখন বলে- আমার স্বজনদেরকে আল্লাহ্ উত্তম পুরষ্কার দান করুন”। (তায্কিারাহ্ ৯৪ পৃষ্ঠা)। বুঝা গেল- সওয়াব পেয়ে মুর্দারগণ দোয়া করে এবং কবরবাসীদের দোয়া কবুল হয়।\n\nব্যাখ্যাঃ প্রমাণিত হল- জীবিতদের যেকোন দান অতি সম্মানের সাথে নূরের খাঞ্চায় করে ফিরিস্তা কবরবাসীর নিকট পৌঁছিয়ে দেয়- তা যত দূরেই হোক না কেন। আরো বুঝা গেল- এই হাদিয়ার বিনিময়ে কবরবাসীর আযাব মাফ হয়। আল্লাহর অসীম রহমতে বান্দাকে বিভিন্নভাবে উপকৃত করা হয়। তাই- বান্দার কী করা উচিৎ? আরো বুঝা গেল- কবরবাসীরা সদকাকারীর জন্য উত্তম দোয়া করেন। ইছালে ছওয়াব ও যিয়ারতের মাধ্যমে মৃতজনদের দোয়া পাওয়া যায়। সুতরাং মাযারে মানুষ ছওয়াব লাভের জন্য এবং অলীগণের দোয়া পাওয়ার উদ্দেশ্যেই গমন করে।\n\n(ছ) জীবিতদের দোয়া অবশ্যই কবরবাসীর কাছে পৌঁছে-\n\nقال ابن ابی الدنیا حدثنی ابو عبد بن بحیر قال حدثنی بعض اصحبنا قال رایت اخالی فی النوم بعد موتہ فقلت ایصل الیکم دعاء الاحیاء قال ای واللّٰہ یترفرف مثل النور ثم یلبسہ ۔\n\nঅর্থাৎঃ ইবনে আবিদ্ দুনিয়া বলেন- আমাকে আবু আব্দ ইবনে বোহাইর বলেছেন যে, তিনি তার জনৈক বন্ধুকে বলতে শুনেছেন- “আমার এক ভাই মারা যাওয়ার পর স্বপ্নে তাঁকে দেখতে পেয়ে জিজ্ঞেস করলাম- আচ্ছা, জীবিত ব্যক্তিদের দোয়া কি মৃত ব্যক্তিদের কাছে পৌঁছে? সে জবাব দিল- হ্যাঁ, অবশ্যই পৌঁছে। আল্লাহর শপথ, ঐ দোয়া নূরের গতিতে রফরফের ন্যায় মৃত ব্যক্তির কাছে পৌঁছে এবং তাকে ঐ দোয়া চাদরের ন্যায় পরিধান করিয়ে দেয়া হয়”।\n\nব্যাখ্যাঃ রাসুলেপাক (ﷺ) যা বলে গেছেন- পরবর্তী যুগের ওলীগণ কাশ্ফ এবং স্বপ্নের মাধ্যমে তাঁর সত্যতার হুবহু প্রমাণ পেয়েছেন। সুতরাং ওলীগণের স্বপ্নের বিবরণ যয়ীফ হাদীসকেও শক্তিশালী করে।\n\nবিশেষ জ্ঞাতব্যঃ একটি বিষয় স্মরণে রাখা প্রয়োজন। তাহলো- যয়ীফসহ সব হাদীস আমলের ক্ষেত্রে নিঃসন্দেহে গ্রহণযোগ্য। কিন্তু কোন অলী-আল্লাহ্ যদি কাশফের মাধ্যমে অথবা স্বপ্নযোগে ঐ জয়ীফ হাদীসের সত্যতার প্রমাণ পান, তাহলে ঐ হাদীস আর যয়ীফ থাকে না- বরং একধাপ উপরে উঠে সবল হাসান হাদীসের পর্যায়ভূক্ত হয়ে যায়। অছুলে হাদীসের এই নীতিমালা না জানার কারণে অনেক যাহেরী ওহাবী মৌলভীরা মানুষকে ধোকার মধ্যে ফেলে দেয় এবং তাঁদের স্বার্থসিদ্ধি উদ্ধার করে নেয়। তাছাড়াও ১১টি পদ্ধতিতে দূর্বল হাদীস সবল হয়ে যায় বলে মুফতী আহমদ ইয়ার খান (রহঃ) তাঁর “শানে হাবীব” গ্রন্থে উল্লেখ করেছেন। সুতরাং যয়ীফ হাদীস বলে মানুষকে ধোকা দেয়া উচিৎ নয়।\n\nআর একটি বিষয় জানা দরকার। তা হলো- একটি হাদীস বিভিন্ন চ্যানেলে আমাদের নিকট পৌঁছেছে। দেখা গেলো- একটি চ্যানেলে বা সনদে বা রাবীর মাধ্যমে বর্ণিত হাদীসখানা জয়ীফ বলে প্রমাণিত হয়েছে সত্য- কিন্তু অন্য চ্যানেলে বা সনদে উহা শক্তিশালীরূপে বর্ণিত হয়েছে। সুতরাং কোন বইয়ে জয়ীফ হাদীস বলে মন্তব্য করা হলেও ঘাবড়িয়ে না গিয়ে তাকে প্রশ্ন করতে হবে- আপনিতো এক চ্যানেলের মুন্সী- অন্য চ্যানেলের খবর রেখেছেন কী? তখনই দেখবেন- সে থতমত খেয়ে যাবে।\n\n”আল মাকালাতুছ ছানিয়াহ্” নামক আরবী গ্রন্থে জালালুদ্দীন সুয়ুতির একটি উদ্ধৃতি এভাবে উল্লেখ করা হয়েছে- “কোন হাদীসকে জয়ীফ বলে ফতোয়া দিতে হলে অন্ততঃ পঞ্চাশ হাজার হাদীস সনদসহ তার মুখস্ত থাকতে হবে। তাকেই শাইখুল হাদীস বলা হয়”। আমাদের দেশের মুর্খ শাইখুল হাদীস নয়।"},{"1":"১৩তম অধ্যায়ঃ রূহ্ কব্জ হওয়ার প্রকৃতি","2":"এয়োদশ অধ্যায়ঃ রূহ্ কব্জ হওয়ার প্রকৃতি\nকবরে যাওয়ার পূর্বেই নেক্কার ও বদকার হিসেবে চিহ্নিত হয়ে যায়\nমৃত্যুর সময় ঘনিয়ে আসলে পরজগতের স্বপ্ন বেশী দেখতে পাওয়া যায়। স্বপ্নে বিভিন্ন রূহ্ তাঁর সাথে দেখা করে পরকালের বিভিন্ন অবস্থা তাঁকে দেখায়। যখন মোমেন বান্দার রূহ্ বের হয়ে যায়- তখন ফিরিস্তারা তাঁর রূহ্ উর্ধ্ব জগতে নিয়ে আল্লাহর দরবারে হাযির করে। আল্লাহ্পাক ফিরিস্তাদেরকে বলেন- তাঁকে বেহেস্তে নিয়ে ঘুরিয়ে দেখাও। লাশ গোসল দেওয়ার সময় ফিরিস্তারা তাঁর রূহ্ নিয়ে জান্নাতে ভ্রমন করে, তাঁর জান্নাতী বাসস্থান দেখায়। কাফন পরানোর পর রূহ্ তাঁর কাফন ও শরীরের মাঝখানে ফিরে আসে। যখন লাশ নিয়ে রওয়ানা হয়- তখন রূহ্ তাঁর সম্বন্ধে মানুষের ভাল- মন্দ মন্তব্য শুনতে পায়। জানাযা পড়ায়ে কবরে রাখা হলে রূহ্ শরীরে প্রবেশ করে। তারপর মুনকার নকীর কবরে এসে ছাওয়াল জওয়াব করে। ”ইহাই আহ্লে সুন্নাত ওয়াল জামাতের বিশুদ্ধ মতামত”- বলে আবুল হাছান ক্বাবেছী (রহঃ) মন্তব্য করেছেন (তাযকিরাহ্ ৬৫ পৃষ্ঠা)। এটা হলো সংক্ষিপ্ত বিবরণ। বিস্তারিত বিবরণ নিম্নে প্রদত্ত হলো,\n\n(১) কবরে যাওয়ার পূর্বেই নেক্কার বা বদকার হিসেবে চিহ্নিত হয়ে যায়ঃ\n\nবারা ইবনে আযেব (রাঃ) বলেন- রাসুল মকবুল সাল্লাল্লাহু আলাইহি ওয়া সাল্লাম “বাক্বিউল র্গাকাদ” (জান্নাতুল বাক্বী) কবরস্তানে এক জানাযায় শরিক হয়ে আমাদেরকে নিয়ে বসলেন। আমরা নিঃশব্দে বসে গেলাম। তিনি তিনবার বল্লেন- “আউযু বিল্লাহি মিন্ আযাবিল কবর” অর্থাৎ আমি আল্লাহর কাছে কবরের আযাব থেকে পানাহ্ চাই।\n\nএরপর মোমেনদের রূহ্ কিভাবে বের করা হয়, কে নিয়ে যায়, কোথায় নিয়ে যায়, কখন কবরে রূহ্ ফিরে আসে, কিভাবে ছাওয়াল জাওয়াব হয়, তারপর ফিরিস্তারা কি সুসংবাদ শুনায়, এরপর নেক আমল কবরে এসে কি সুসংবাদ দেয়- এ সম্পর্কে তিনি দীর্ঘ ভাষন দিলেন। এরপর আবার দীর্ঘ ভাষন দিলেন- কিভাবে কাফেরের রূহ্ বের হয়, কে নিয়ে যায়, কোথায় নিয়ে যায়, কোথায় নিক্ষেপ করে, কিভাবে ছাওয়াল জাওয়াব হয়, ফিরিস্তারা কি দুঃসংবাদ শুনায়, তার কুফরী ও বদ আমল তাকে কিভাবে ভর্ৎসনা করে- ইত্যাদি সম্পর্কে। এতেই বুঝা যায়- কবরে যাওয়ার পূর্বেই নেক্কার ও বদকার হিসাবে সে চিহ্নিত হয়ে যায়।\n\nহযরত বারা ইবনে আযেব (রাঃ) রাসুলেপাকের ভাষন এভাবে বর্ণনা করেন-\n\nعَنِ الْبَرَاءِ بْنِ عَازِبٍ قَالَ خَرَجْنَا مَعَ النَّبِيِّ صَلَّى اللَّهُ عَلَيْهِ وَسَلَّمَ فِي جِنَازَةِ رَجُلٍ مِنْ الْأَنْصَارِ\nفَانْتَهَيْنَا إِلَى الْقَبْرِ وَلَمَّا يُلْحَدْ فَجَلَسَ رَسُولُ اللَّهِ صَلَّى اللَّهُ عَلَيْهِ وَسَلَّمَ وَجَلَسْنَا حَوْلَهُ وَكَأَنَّ عَلَى رُءُوسِنَا الطَّيْرَ وَفِي يَدِهِ عُودٌ يَنْكُتُ فِي الْأَرْضِ\nفَرَفَعَ رَأْسَهُ فَقَالَ اسْتَعِيذُوا بِاللَّهِ مِنْ عَذَابِ الْقَبْرِ مَرَّتَيْنِ أَوْ ثَلَاثًا\n\nثُمَّ قَالَ إِنَّ الْعَبْدَ الْمُؤْمِنَ إِذَا كَانَ فِي انْقِطَاعٍ مِنْ الدُّنْيَا وَإِقْبَالٍ مِنْ الْآخِرَةِ نَزَلَ إِلَيْهِ مَلَائِكَةٌ مِنْ السَّمَاءِ بِيضُ الْوُجُوهِ كَأَنَّ وُجُوهَهُمْ الشَّمْسُ مَعَهُمْ كَفَنٌ مِنْ أَكْفَانِ الْجَنَّةِ وَحَنُوطٌ مِنْ حَنُوطِ الْجَنَّةِ\n\nحَتَّى يَجْلِسُوا مِنْهُ مَدَّ الْبَصَرِ ثُمَّ يَجِيءُ مَلَكُ الْمَوْتِ عَلَيْهِ السَّلَام حَتَّى يَجْلِسَ عِنْدَ رَأْسِهِ فَيَقُولُ أَيَّتُهَا النَّفْسُ الطَّيِّبَةُ اخْرُجِي إِلَى مَغْفِرَةٍ مِنْ اللَّهِ وَرِضْوَانٍ قَالَ فَتَخْرُجُ تَسِيلُ كَمَا تَسِيلُ الْقَطْرَةُ مِنْ فِي السِّقَاءِ فَيَأْخُذُهَا\n\nفَإِذَا أَخَذَهَا لَمْ يَدَعُوهَا فِي يَدِهِ طَرْفَةَ عَيْنٍ حَتَّى يَأْخُذُوهَا فَيَجْعَلُوهَا فِي ذَلِكَ الْكَفَنِ وَفِي ذَلِكَ الْحَنُوطِ وَيَخْرُجُ مِنْهَا كَأَطْيَبِ نَفْحَةِ مِسْكٍ وُجِدَتْ عَلَى وَجْهِ الْأَرْضِ\n\nقَالَ فَيَصْعَدُونَ بِهَا فَلَا يَمُرُّونَ يَعْنِي بِهَا عَلَى مَلَإٍ مِنْ الْمَلَائِكَةِ إِلَّا قَالُوا مَا هَذَا الرُّوحُ الطَّيِّبُ فَيَقُولُونَ فُلَانُ بْنُ فُلَانٍ بِأَحْسَنِ أَسْمَائِهِ الَّتِي كَانُوا يُسَمُّونَهُ بِهَا فِي الدُّنْيَاحَتَّى يَنْتَهُوا بِهَا إِلَى السَّمَاءِ الدُّنْيَا فَيَسْتَفْتِحُونَ لَهُ فَيُفْتَحُ لَهُمْ فَيُشَيِّعُهُ مِنْ كُلِّ سَمَاءٍ مُقَرَّبُوهَا إِلَى السَّمَاءِ الَّتِي تَلِيهَا حَتَّى يُنْتَهَى بِهِ إِلَى السَّمَاءِ السَّابِعَةِ\n\nفَيَقُولُ اللَّهُ عَزَّ وَجَلَّ اكْتُبُوا كِتَابَ عَبْدِي فِي عِلِّيِّينَ وَأَعِيدُوهُ إِلَى الْأَرْضِ فَإِنِّي مِنْهَا خَلَقْتُهُمْ وَفِيهَا أُعِيدُهُمْ وَمِنْهَا أُخْرِجُهُمْ تَارَةً أُخْرَى قَالَ فَتُعَادُ رُوحُهُ فِي جَسَدِهِ فَيَأْتِيهِ مَلَكَانِ فَيُجْلِسَانِهِ فَيَقُولَانِ لَهُ مَنْ رَبُّكَ فَيَقُولُ رَبِّيَ اللَّهُ فَيَقُولَانِ لَهُ مَا دِينُكَ فَيَقُولُ دِينِيَ الْإِسْلَامُ فَيَقُولَانِ لَهُ مَا هَذَا الرَّجُلُ الَّذِي بُعِثَ فِيكُمْ فَيَقُولُ هُوَ رَسُولُ اللَّهِ صَلَّى اللَّهُ عَلَيْهِ وَسَلَّمَ\n\nفَيَقُولَانِ لَهُ وَمَا عِلْمُك فَيَقُولُ قَرَأْتُ كِتَابَ اللَّهِ فَآمَنْتُ بِهِ وَصَدَّقْتُ فَيُنَادِي مُنَادٍ فِي السَّمَاءِ أَنْ صَدَقَ عَبْدِي فَأَفْرِشُوهُ مِنْ الْجَنَّةِ وَأَلْبِسُوهُ مِنْ الْجَنَّةِ وَافْتَحُوا لَهُ بَابًا إِلَى الْجَنَّةِ قَالَ فَيَأْتِيهِ مِنْ رَوْحِهَا وَطِيبِهَا وَيُفْسَحُ لَهُ فِي قَبْرِهِ مَدَّ بَصَرِهِ\n\nقَالَ وَيَأْتِيهِ رَجُلٌ حَسَنُ الْوَجْهِ حَسَنُ الثِّيَابِ طَيِّبُ الرِّيحِ فَيَقُولُ أَبْشِرْ بِالَّذِي يَسُرُّكَ هَذَا يَوْمُكَ الَّذِي كُنْتَ تُوعَدُ فَيَقُولُ لَهُ مَنْ أَنْتَ فَوَجْهُكَ الْوَجْهُ يَجِيءُ بِالْخَيْرِ فَيَقُولُ أَنَا عَمَلُكَ الصَّالِحُ فَيَقُولُ رَبِّ أَقِمْ السَّاعَةَ حَتَّى أَرْجِعَ إِلَى أَهْلِي وَمَالِي\n\nقَالَ وَإِنَّ الْعَبْدَ الْكَافِرَ إِذَا كَانَ فِي انْقِطَاعٍ مِنْ الدُّنْيَا وَإِقْبَالٍ مِنْ الْآخِرَةِ نَزَلَ إِلَيْهِ مِنْ السَّمَاءِ مَلَائِكَةٌ سُودُ الْوُجُوهِ مَعَهُمْ الْمُسُوحُ فَيَجْلِسُونَ مِنْهُ مَدَّ الْبَصَرِ\n\nثُمَّ يَجِيءُ مَلَكُ الْمَوْتِ حَتَّى يَجْلِسَ عِنْدَ رَأْسِهِ فَيَقُولُ أَيَّتُهَا النَّفْسُ الْخَبِيثَةُ اخْرُجِي إِلَى سَخَطٍ مِنْ اللَّهِ وَغَضَبٍ قَالَ فَتُفَرَّقُ فِي جَسَدِهِ فَيَنْتَزِعُهَا كَمَا يُنْتَزَعُ السَّفُّودُ مِنْ الصُّوفِ الْمَبْلُولِ فَيَأْخُذُهَا فَإِذَا أَخَذَهَا لَمْ يَدَعُوهَا فِي يَدِهِ طَرْفَةَ عَيْنٍ حَتَّى يَجْعَلُوهَا فِي تِلْكَ الْمُسُوحِ وَيَخْرُجُ مِنْهَا كَأَنْتَنِ رِيحِ جِيفَةٍ وُجِدَتْ عَلَى وَجْهِ الْأَرْضِ\n\nفَيَصْعَدُونَ بِهَا فَلَا يَمُرُّونَ بِهَا عَلَى مَلَإٍ مِنْ الْمَلَائِكَةِ إِلَّا قَالُوا مَا هَذَا الرُّوحُ الْخَبِيثُ فَيَقُولُونَ فُلَانُ بْنُ فُلَانٍ بِأَقْبَحِ أَسْمَائِهِ الَّتِي كَانَ يُسَمَّى بِهَا فِي الدُّنْيَا حَتَّى يُنْتَهَى بِهِ إِلَى السَّمَاءِ الدُّنْيَا فَيُسْتَفْتَحُ لَهُ فَلَا يُفْتَحُ لَهُ\n\nثُمَّ قَرَأَ رَسُولُ اللَّهِ صَلَّى اللَّهُ عَلَيْهِ وَسَلَّمَ { لَا تُفَتَّحُ لَهُمْ أَبْوَابُ السَّمَاءِ وَلَا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِيَاطِ } فَيَقُولُ اللَّهُ عَزَّ وَجَلَّ اكْتُبُوا كِتَابَهُ فِي سِجِّينٍ فِي الْأَرْضِ السُّفْلَى فَتُطْرَحُ رُوحُهُ طَرْحًا ثُمَّ قَرَأَ { وَمَنْ يُشْرِكْ بِاللَّهِ فَكَأَنَّمَا خَرَّ مِنْ السَّمَاءِ فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكَانٍ سَحِيقٍ }\n\nفَتُعَادُ رُوحُهُ فِي جَسَدِهِ وَيَأْتِيهِ مَلَكَانِ فَيُجْلِسَانِهِ فَيَقُولَانِ لَهُ مَنْ رَبُّكَ فَيَقُولُ هَاهْ هَاهْ لَا أَدْرِي فَيَقُولَانِ لَهُ مَا دِينُكَ فَيَقُولُ هَاهْ هَاهْ لَا أَدْرِي فَيَقُولَانِ لَهُ مَا هَذَا الرَّجُلُ الَّذِي بُعِثَ فِيكُمْ فَيَقُولُ هَاهْ هَاهْ لَا أَدْرِي\nفَيُنَادِي مُنَادٍ مِنْ السَّمَاءِ أَنْ كَذَبَ فَافْرِشُواََََ\n\nلَهُ مِنْ النَّارِ وَافْتَحُوا لَهُ بَابًا إِلَى النَّارِ فَيَأْتِيهِ مِنْ حَرِّهَا وَسَمُومِهَا وَيُضَيَّقُ عَلَيْهِ قَبْرُهُ حَتَّى تَخْتَلِفَ فِيهِ أَضْلَاعُهُ وَيَأْتِيهِ رَجُلٌ قَبِيحُ الْوَجْهِ قَبِيحُ الثِّيَابِ مُنْتِنُ الرِّيحِ\nفَيَقُولُ أَبْشِرْ بِالَّذِي يَسُوءُكَ هَذَا يَوْمُك\n\nالَّذِي كُنْتَ تُوعَدُ فَيَقُولُ مَنْ أَنْتَ فَوَجْهُكَ الْوَجْهُ يَجِيءُ بِالشَّرِّ فَيَقُولُ أَنَا عَمَلُكَ الْخَبِيثُ فَيَقُولُ رَبِّ لَا تُقِمْ السَّاعَةَ ََََ)\nرواه الإمام أحمد و أبو داود وروى النسائي\n\nوابن ماجه أوله ورواه الحاكم و أبو عوانة الإسفرائيني في صحيحيهما و ابن حبان ۔\n\nঅর্থাৎঃ (আমরা সাহাবীগণ বাক্বীউল র্গাকাদে একটি জানাযায় অংশ গ্রহণ করেছিলাম। এমন সময় সেখানে আমাদের মাঝে এসে উপস্থিত হলেন রাসুলেপাক সাল্লাল্লাহু আলাইহি ওয়া সাল্লাম। হুযুর (ﷺ) কবরস্তানে বসে গেলেন। আমরাও তাঁর চারপাশে বসলাম। তখন আমরা এমন নিস্তব্ধ ছিলাম যে, আমাদের মাথার উপরে যেন পাখীরা আমাদেরকে মরুগাছ মনে করে নির্ভয়ে বসে আছে। নবী করীম (ﷺ) তিনবার পড়লেন “আমি আল্লাহর কাছে কবর আযাব থেকে পানাহ্ চাই”)।\n\n“এরপর তিনি এক দীর্ঘ ভাষনে এরশাদ করলেন- ”যখন কোন মুমিনবান্দা দুনিয়া ছেড়ে আখেরাতমুখী হয়- তখন তাঁর কাছে ফিরিস্তারা আগমন করে। তাঁদের চেহারা সূর্যউজ্জ্বল। তাঁরা এসে মোমিনবান্দার দৃষ্টিসীমা জুড়ে বসে যায়। এরপর মালাকুল মউত এসে তাঁর মাথার কাছে বসে বলতে থাকে- হে পবিত্র আত্মা, বের হয়ে আসো এবং তোমার প্রভূর মাগফিরাত ও সন্তুষ্টির দিকে ফিরে চলো। অতঃপর তাঁর রূহ্ এভাবে স্রোতের মত আছানীর সাথে বের হয়ে আসে- যেভাবে কলসের পানি সহজে তাঁর মুখ দিয়ে বেরিয়ে আসে। রূহ্ বের হওয়ার সাথে সাথে মালাকুল মউত রূহ্কে ধরে ফেলে। যখন সে রূহ্ ধরে ফেলে- তখন সাথের ফিরিস্তারা তাঁর হাতে রূহ্কে চোখের পলকের সময় পর্যন্ত রাখতে দেয়না। তাঁরা উক্ত রুহ্কে নিয়ে সুগন্ধি মেখে একটি রেশমী কাপড়ে জড়িয়ে নেয়। তখন এ কাপড় বা রুমাল হতে দুনিয়ার মিশ্ক আম্বরের সুগন্ধি বের হতে থাকে। নবী করীম (ﷺ) এরশাদ করেন- অতঃপর ফিরিস্তারা ঐ রূহ্কে নিয়ে উপরের দিকে উঠতে থাকে। উর্দ্ধ জগতের ফিরিস্তাদের পার্শ দিয়ে তাঁরা গমনকালে ওরা জিজ্ঞেস করে- এটা কার রূহ্? বহনকারী ফিরিস্তারা তাঁর সুন্দর নাম উল্লেখ করে বলবে- অমুকের পুত্র অমুকের সম্মানিত রূহ্। অতঃপর তাঁরা প্রথম আকাশের দরজা খুলে দেয়ার জন্য বললে তাঁর জন্য দরজা খুলে দেয়া হয়। প্রত্যেক আকাশের ফিরিস্তারা তাঁকে স্বাগত সম্ভাষন দিতে দিতে আল্লাহর দরবারে তাঁর রূহ্কে নিয়ে যায়। (প্রথম আকাশেই সাতশ কোটি ফিরিস্তা নিয়ে ইসমাঈল ফিরিস্তা অভ্যর্থনা জানাবে- তাযকিরাহ্)। তখন আল্লাহ্পাক বলবেন- আমার প্রিয় বান্দার আমলনামা ইল্লিয়্যীনে তালিকাভূক্ত করে নাও এবং এই রূহ্কে তাঁর কবরে নিয়ে যাও- যেখান থেকে আমি তাদেরকে পয়দা করেছি, সেখানে তাদেরকে ফিরিয়ে আনব এবং সেখান থেকেই পুনরায় তাদেরকে বের করে আন্ব”। (ছুরা তোয়াহা আয়াত ৫৫)।\n\nনবী করীম (ﷺ) এরশাদ করেন- ”অতঃপর তার রূহ্কে তার শরীরে সংযুক্ত করে দেয়া হবে। এরপর তার কবরে দুই ফিরিস্তা এসে তাকে বসাবে এবং প্রশ্ন করবে- “তোমার রব বা প্রতিপালক কে? তোমার দ্বীন বা ধর্ম কী? তোমাদের নিকট যে ”এই ব্যক্তিকে” প্রেরণ করা হয়েছিল- তাঁর নাম কি? মোমিনব্যক্তি বলবে- আমার রব আল্লাহ্, আমার ধর্ম ইসলাম এবং ইনি হচ্ছেন আল্লাহর রাসুল। ফিরিস্তাদ্বয় জিজ্ঞেস করবে- কে তোমাকে এগুলো শিক্ষা দিয়েছে? মোমিনবান্দা বলবে”- আমি আল্লাহর কিতাব পড়েছি, অতঃপর ঈমান এনে সত্য বলে বিশ্বাস করেছি”। তখন আকাশ থেকে একজন ফিরিস্তা আল্লাহর পক্ষে এভাবে ঘোষনা করবে- হ্যাঁ, আমার বান্দা সঠিক বলেছে। তাঁকে জান্নাতী বিছানা বিছিয়ে দাও- জান্নাতের দিকে তার জন্য একটি দরজা খুলে দাও”। রাসুলেপাক (ﷺ) বলেন- অতঃপর তার কবরে বেহেস্তের বাতাস ও সুগন্ধি আসতে থাকবে এবং দৃষ্টিসীমা পর্য্যন্ত তার কবরকে প্রশস্ত করে দেয়া হবে।\n\nহুযুরপাক (ﷺ) এরশাদ করেন- তারপর মোমেনবান্দার কাছে সুগন্ধিমাখা উত্তম পোষাক পরিহিত এক ব্যক্তি এসে বলবে- আজকের এই সুখশান্তির জন্য সুসংবাদ গ্রহণ করো- যেদিনের প্রতিশ্রুতি তোমাকে দুনিয়াতে অহরহ দেয়া হতো। মোমিনব্যক্তি বলবে- তুমি কে? এমন উত্তম সংবাদ নিয়ে তোমার মত মানুষের আগমন হলো! ঐ ব্যক্তি বলবে- আমি তোমার নেক আমল। তখন মোমিনব্যক্তি বলবে- হে রব, এখনই কিয়ামত সংঘটিত করো- যাতে আমি আমার পরিবার পরিজন ও সম্পদের সাথে (জন্নাতে) মিলিত হতে পারি”। (আবু দাউদ, তিরমিযি, ইবনে মাজাহ্ ও নাছায়ী”)।\n\nউক্ত দীর্ঘ ভাষনের শেষাংশে নবী করীম (ﷺ) বদকার ও কাফিরের মৃত্যু প্রসঙ্গ টেনে এরশাদ করলেন- “কাফেরের যখন আয়ু ফুরিয়ে যাবে এবং দুনিয়া ছেড়ে পরকালে আগমনের সময় হবে- তখন আকাশ থেকে কালো চেহারা বিশিষ্ট ফিরিস্তারা নেমে আসবে। তাঁদের সাথে থাকবে পশমের মোটা খসখসে কাপড়। তাঁরা এসে কাফির ব্যক্তির দৃষ্টিসীমা জুড়ে বসবে। এরপর আসবে মালাকুল মউত। তার মাথার কাছে বসে মালাকুল মউত বলবে- হে খবিছ ও অপবিত্র রূহ্! তুই আল্লাহর অসন্তোষ ও গযবের দিকে ফিরে আয়। নবী করীম (ﷺ) তখনকার অবস্থা বর্ণনা করে বলেন- ফিরিস্তারা তার শরীরে পৃথক পৃথক ভাবে প্রবেশ করে তার রূহ্কে এভাবে টেনে বের করবে- যেভাবে ভিজা তুলা থেকে লোহার শলা টেনে বের করা হয়। অতঃপর মালাকুল মউত তাঁর রূহ্কে হাতে ধরে ফেলবে। ফিরিস্তারা চোখের পলক পর্যন্ত তাঁকে মালাকুল মউতের কাছে রাখবেনা। তাঁরা তাঁর রূহ্কে নিয়ে ঐ মোটা খসখসে পশমী কাপড়ে পেঁচিয়ে নিবে। আর তাঁর রূহ্ থেকে দুনিয়ার মৃত জন্তুর দূর্গন্ধের ন্যায় পঁচা দুর্গন্ধ বের হতে থাকবে। অতঃপর ঐ রূহ্কে নিয়ে তাঁরা উপরের দিকে উঠতে থাকবে। যখন উর্দ্ধজগতের ফিরিস্তাদের পাশ দিয়ে তাঁরা গমন করতে থাকবে- তখন তাঁরা জিজ্ঞেস করবে- এই খবিছ রূহ্ কার? ফিরিস্তারা তার বিকৃত নাম উচ্চারন করে বলবে- ফলানার পুত্র ফলানার।\n\nঅতঃপর এই খবিছ রূহ্ নিয়ে ফিরিস্তারা প্রথম আকাশে গিয়ে দরজা খোলার আবেদন করলে দরজা খোলা হবে না। একথা বলেই নবী করীম (ﷺ) ছুরা আ’রাফের একটি আয়াত তিলাওয়াত করলেন তা হলো-\n\nلاَ تُفَتَّحُ لَهُمْ أَبْوَابُ السَّمَاء وَلاَ يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِيَاطِ\n\nঅর্থাৎঃ “অবিশ্বাসী কাফিরদের জন্য আকাশের দরজা খোলা হবে না এবং তারা জান্নাতেও প্রবেশ করতে পারবে না- যে পর্য্যন্ত না সূঁচের ছিদ্র দিয়ে উট প্রবেশ করে”। (ছুরা আ’রাফ ৪০ আয়াত)। এমতাবস্থায়ই আল্লাহ্পাকের পক্ষ হতে বলা হবে- “তার আমলনামা সর্বনিম্ন জাহান্নামের ছিজজীনে তালিকাভূক্ত করে রুহ্কে খুব জোরে নিচের দিকে নিক্ষেপ করো”। এর প্রমাণ স্বরূপ নবীজি (ﷺ) কোরআন মজিদের একটি আয়াত তিলাওয়াত করলেন- তাহলো-\n\nوَمَن يُشْرِكْ بِاللَّهِ فَكَأَنَّمَا خَرَّ مِنَ السَّمَاء فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكَانٍ سَحِيقٍ ۔\n\nঅর্থাৎঃ “যেব্যক্তি আল্লাহর সাথে শিরিক করে- সে যেন আকাশ থেকে ছিট্কে পড়লো। অতঃপর মৃতভোজী কোন পাখী এসে তাকে ছোঁ মেরে নিয়ে গেলো- অথবা বাতাস এসে তাকে উড়িয়ে নিয়ে কোন এক দূরবর্তীস্থানে নিক্ষেপ করলো”। (ছুরা হজ্ব ৩১ আয়াত)।\n\nঅতঃপর রূহ্কে তার শরীরের সাথে সংযুক্ত করে দেয়া হবে এবং দু’ ফিরিস্তা এসে তাকে ছাওয়াল করবে- “বল্ -তোর রব কে? তোর দ্বীন কী? আর এই ব্যক্তিকে যে তোদের কাছে প্রেরণ করা হয়েছিল- ইনি কে? খবীছ রূহ্ বলবে- হায় হায়! জানি না- চিনিনা। অতঃপর আল্লাহর পক্ষ হতে এক ফিরিস্তা আওয়ায দিয়ে বলবে- আমার এই খবিছবান্দা মিথ্যাবাদী। তাকে জাহান্নামের বিছানা বিছিয়ে দাও, দোযখের দিকে একটি দরজা খুলে দাও- যাতে জাহান্নামের উত্তাপ তার কবরে আসে”।\n\nআর কিছুক্ষণের জন্য তার কবর এমন সংকীর্ণ হয়ে যাবে এবং তাকে এমনভাবে চাপ দেয়া হবে যে, একদিকের হাঁড় অন্য দিকে চলে যাবে। এরপর একজন বিশ্রী পোষাকধারী কুশ্রী দুর্গন্ধময় লোক তার কাছে এসে বলবে- তুই সুসংবাদ গ্রহণ কর ঐ বদ আমলের- যা তোকে আজকের এই অবস্থায় নিয়ে এসেছে। কাফির ব্যক্তি জিজ্ঞাসা করবে- তুমি কে? কে তুমি এই দুঃসংবাদ নিয়ে আগমনকারী? ঐ কুশ্রী ব্যক্তি বলবে- আমি তোর খবীছ আমল। তখন কাফির ব্যক্তি বলবে- হে আল্লাহ্! কিয়ামত ঘটাইওনা”। (আমাকে পুনরায় শাস্তি দেয়ার উদ্দেশ্যে)। (হযরত বারা ইবনে আযেব (রাঃ) -এর সনদে আবু দাউদ, তিরমিযি, ইবনে মাজাহ্ ও নাছায়ী)।\n\nবুঝা গেল- মুনকার- নকীর কবরে আসার পূর্বেই মুর্দা জান্নাতী বা জাহান্নামী হিসাবে চিহ্নিত হয়ে যাবে। মুনকার- নকীর, কিয়ামত, আমলনামা, মিযান- ইত্যাদি হবে তার বাস্তব প্রমাণ। আরো বুঝা গেল- কবরে রূহ্ এসে শরীরের সাথে সংযুক্ত হবে। ইল্লিয়্যীন বা ছিজজীন হলো স্থায়ী আবাস ও নির্জন অফিস।"},{"1":"১৪তম অধ্যায়ঃ মউতের কষ্ট","2":"চতুর্দশ অধ্যায়ঃ মউতের কষ্ট ও যন্ত্রনা লাঘব\nমৃত্যুযন্ত্রনা হওয়া বরহক্ব। কোরআন মজিদের চার জায়গায় মৃত্যুযন্ত্রনার কথা উল্লেখ করা হয়েছে। কিন্তু তা কেউ টের পাবে- কেউ পাবে না। কারো কারো মৃত্যু যন্ত্রনাই হবে না। প্রমাণস্বরূপ কোরআনের ৪ আয়াত নিম্মরূপ।\n\n(১) ছুরা ক্বাফঃ ১৯ আয়াত\n\nوَجَاءتْ سَكْرَةُ الْمَوْتِ بِالْحَقِّ ذَلِكَ مَا كُنتَ مِنْهُ تَحِيدُ۔\n\nঅর্থাৎঃ “মৃত্যুর যন্ত্রনা নিশ্চিত আসবে- যার থেকে তুমি টাল্বাহানা করতে”।\n\n(২) ছুরা আনআমঃ ৯৩ আয়াত\n\nوَلَوْ تَرَى إِذِ الظَّالِمُونَ فِي غَمَرَاتِ الْمَوْتِ وَالْمَلآئِكَةُ بَاسِطُواْ أَيْدِيهِمْ أَخْرِجُواْ أَنفُسَكُمُ۔\n\nঅর্থাৎঃ “হে রাসুল! যদি আপনি দেখতেন- যখন যালেমরা মৃত্যুযন্ত্রনায় থাকে আর ফিরিস্তারা স্বীয় হস্ত প্রসারিত করে বলে- বের করে আনো তোমাদের স্বীয় আত্মা”।\n\n(৩) ছুরা ওয়াকিয়াঃ ৮৩-৮৪ আয়াত\n\nفَلَوْلَا إِذَا بَلَغَتِ الْحُلْقُومَ - وَأَنتُمْ حِينَئِذٍ تَنظُرُونَ -۔\n\nঅর্থাৎঃ “যখন কারও প্রাণ কণ্ঠাগত হয়, তখন তোমরা শুধু তাঁর দিকে তাকিয়ে থাক”।\n\n(৪) ছুরা কিয়ামাহ্ঃ ২৪-২৬ আয়াত\n\nوَوُجُوهٌ يَوْمَئِذٍ بَاسِرَةٌ - تَظُنُّ أَن يُفْعَلَ بِهَا فَاقِرَةٌ - كَلَّا إِذَا بَلَغَتْ التَّرَاقِيَ\n\nঅর্থাৎঃ “আর অনেক মুখমণ্ডল সেদিন উদাস হয়ে পড়বে। তাঁরা ধারণা করবে যে, তাঁদের সাথে কোমরভাঙ্গা আচরণ করা হচ্ছে। কখনও না। যখন প্রান উষ্ঠাগত হবে” এবং বলা হবে ........।\nআম্বিয়ায়ে কেরামের মৃত্যুযন্ত্রনা হয় কি না?\n(১) রাসুলেপাক (ﷺ) -এর মৃত্যুযন্ত্রনা হয়েছে অন্য উদ্দেশ্যে-\n\nروى البخاري عن [ عائشة رضي الله عنها : أن رسول الله صلى الله عليه و سلم كانت بين يديه ركوة أو علبة فيها ماء فجعل يدخل يديه في الماء فيمسح بهما وجهه و يقول لا إله إلا الله إن للموت سكرات ثم نصب يديه فجعل يقول : في الرفيق الأعلى حتى قبض و مالت يده ]\n\nঅর্থঃ “হযরত আয়েশা সিদ্দিকা (রাঃ) হতে বর্ণিত- রাসুল মকবুল সাল্লাল্লাহু আলাইহি ওয়া সাল্লামের শেষ মূহুর্তে যখন তিনি আমার বুকে ঠেস দিয়ে বসেছিলেন- তার সামনে ছিল ঘটির মধ্যে পানি। তিনি পানিতে বারেবারে হাত মোবারক ঢুকিয়ে দুহাত দিয়ে মুখ মুবারক ধৌত করছিলেন- আর যবানে পাকে একথা উচ্চারণ করেছিলেন- “লা ইলাহা ইল্লাল্লাহ্”- “নিশ্চয়ই মউতের কষ্ট অতি ভীষণ”। এরপর তিনি হাত নামিয়ে ফেললেন- আর বলতেছিলেন- “মহান বন্ধুর সান্নিধ্যে”। একথা বলেই তিনি শেষ নিঃশ্বাস ত্যাগ করলেন এবং তার হাত ঢলে পড়লো”। (বুখারী)\n\n(২) হযরত আয়েশা (রাঃ) আরো বলেন-\n\nقالت ۔ ما اغبط احدا بھون موت بعد الذی رأیت من شدۃ موت رسول اللّٰہ ﷺ\n\nঅর্থঃ হযরত আয়েশা (রাঃ) বলেন- “রাসুলুল্লাহ্ সাল্লাল্লাহু আলাইহি ওয়া সাল্লামের ইন্তিকাল যন্ত্রনা দেখার পর কারো মৃত্যুকষ্ট কম হলে আমি তার প্রতি ঈর্ষা করিনা”। (তিরমিযি)। কেননা, তিনি উম্মতের মৃত্যুযন্ত্রনা নিজের উপর কবুল করে নিয়েছিলেন। এ কারণেই হুযুরের মৃত্যুযন্ত্রনা বেশী হয়েছিল।\nহযতর ইব্রাহীম (আঃ) -এর মৃত্যুযন্ত্রনা\n(৩) ইমাম মাহাসিবী তাঁর “রিয়ায়া” গ্রন্থে বর্ণনা করেন-\n\nان اللّٰہ تعالی قال لابراھیم علیہ السلام یا خلیل کیف وجدت الموت ۔ قال السفود محمی جعل فی صوف رطب ثم ذاب۔ قال : اما انا قدھون علیک یا ابراھیم ۔\n\nঅর্থঃ “আল্লাহ্তায়ালা হযরত ইব্রাহীম আলাইহিস সালামকে জিজ্ঞেস করেছিলেন- হে আমার বন্ধু! তুমি মৃত্যুর স্বাদ কেমন বুঝলে? হযরত ইব্রাহীম (আঃ) জওয়াব দিলেন- ”যেন একটি অগ্নিশলাকা কাঁচা তুলায় ঢুকিয়ে তা আবার টেনে বের করা হলো”। আল্লাহ্পাক বললেন- হে ইব্রাহীম। নিশ্চয় আমি আপনার জান অতি হাল্কাভাবে বের করেছি”।\n\n(৪) হযরত মূছা আলাইহিস সালামের মৃত্যুযন্ত্রনাঃ\n\nروی عنہ انہ قال وجدت نفسی کشاۃ تسلخ بید العقاب وھی حیۃ ۔\n\nঅর্থঃ আল্লাহ্পাক হযরত মুছা (আঃ) কে তাঁর মৃত্যুর অবস্থা জিজ্ঞেস করলে “তিনি জওয়াব দেন- কসাই একটি জীবিত বকরীর চামড়া খুললে যেরূপ কষ্ট হয় -আমিও সেরূপ কষ্ট পেয়েছি”।\n\n(৫) হযরত ইছা আলাইহিস সালাম তাঁর হাওয়ারী উম্মতকে উপদেশ দিয়ে বলেছিলেন,\n\nیا معشر الحوا ایین ادعوا اللّٰہ ان یھون علیکم ھذہ السکرۃ یعنی سکرات الموت۔\n\nঅর্থঃ “হে হাওয়ারীগণ, তোমরা আল্লাহর কাছে প্রার্থনা করো- তিনি যেন এই কষ্ট- অর্থাৎ মৃত্যুযন্ত্রনা তোমাদের জন্য সহজ করে দেন”। (তাযকিরাহ্)\n\n(৬) মালাকুল মউত দর্শন করাই একহাজার তলোয়ারের আঘাততুল্য-\n\nوذکر ا ابو نعیم الحافظ فی کتاب الحلیۃ من حدیث مکحول عن وائلۃ بن الاسقع عن النبی ﷺ انہ قال والذی فسی بیدہ لمعائنۃ ملک الموت اشد من الف ضربۃ بالسیف ۔\n\nঅর্থঃ ”হযরত মাক্হুল ইব্নুল আছ্কা’ (রাঃ) থেকে বর্ণিত- তিনি নবী করিম সাল্লাল্লাহু আলাইহি ওয়া সাল্লাম থেকে এভাবে রেওয়ায়াত করেছেন- রাসুল (ﷺ) এরশাদ করেছেন- “যার হাতে আমার প্রান- তাঁর শপথ করে বলছি- মালাকুলমউত দর্শন করাই একহাজার তরবারীর আঘাতের চেয়েও অধিক কষ্টদায়ক”। (তাযকিরাহ্)\n\n(৭) আযরাঈলের জান কব্জ\n\nوجاء ت الروایہ بان ملک الموت علیہ السلام اذ ا تولی اللّٰہ قبض نفسہ بعد موت الخلائق یقول و عزتک لو علمت من سکرۃ الموت ما اعلم ماقبضت نفس مؤمن ۔ ذکرہ القاضی ابو بکر بن العربی ۔\n\nঅর্থঃ কাযী আবু বকর ইবনে আরবী বর্ণনা করেছেন- যখন আল্লাহ্পাক প্রাণী জগতের মৃত্যুর পর আযরাঈলকে তার নিজের রূহ্ কব্জ করার জন্য নির্দেশ দিবেন- তখন আযরাঈল বলবে- হে আল্লাহ্! তোমার মহত্বের শপথ করে বলছি, এখন মউতের কষ্ট যেভাবে উপলব্ধি করতে পারছি- এরকম যদি পূর্বে উপলদ্ধি করতাম- তাহলে কোন মুমিনের রূহ্-ই আমি কব্জ করতাম না”।\n\n(৮) মৃত্যুযন্ত্রণা হলো পশমের মধ্যে শলাকা ঢুকিয়ে টেনে বের করার ন্যায়-\n\nوعن شھر بن حوشب رضی اللّٰہ عنہ قال سئل رسول اللّہ ﷺ عن الموت وشدتہ ۔ فقال ان اھول الموت بمنزلۃ حسکۃ فی صوف ۔ فھل تخرج الحسکۃ من الصوف الاومعھا صوف ۔\n\nঅর্থঃ “হযরত শহর ইবনে হাওশাব (রাঃ) থেকে বর্ণিত- রাসুল করিম সাল্লাল্লাহু আলাইহি ওয়া সাল্লামের খেদমতে মৃত্যু এবং মৃত্যুযন্ত্রনা সম্পর্কে প্রশ্ন করা হলে রাসুল করিম (ﷺ) এরশাদ করলেন- নিশ্চয়ই সবচেয়ে আছান মৃত্যুর উদাহরণ হলো- পশমের মধ্যে শলাকা ঢুকিয়ে তা টেনে বের করে নিয়ে আসার ন্যায়। উক্ত শলাকা কি একা পশম থেকে বের হয়ে আসে- না কি তাঁর সাথে কিছু পশমও বের হয়ে আসে”? (আল্লাহর কাছে পানাহ্ চাই)।\n\n(৯) হযরত আমর ইব্নুল আছ (রাঃ) -এর মৃত্যুযন্ত্রনার অভিজ্ঞতা-\n\nقال شھر بن حوشب ص لما حضرت عمروبن العاص الوفاۃ قال لہ ابنہ یا ا بتاہ انک لتقول لنا لیتنی القی رجلا عاقلا لبیبا عند نزول الموت حتی یصف لی ما یجد؟ وانت ذلک الرجل فصف لی الموت فقال یابنی واللّٰہ کان جنبی فی تخت وکأنی اتنفس من سم ابرۃ وکأن غضن شوک یجذب من قدمی الی ھامتی ۔\n\nঅর্থঃ “শহর ইবনে হাওশাব (রাঃ) বলেন- যখন হযরত আমর ইবনুল আছ (রাঃ) -এর মৃত্যুর সময় উপস্থিত হলো -তখন তাঁর ছেলে বললো, আব্বা! আপনি তো আমাদেরকে বলতেন-“যদি আমি কোন এলেম ওয়ালা আকলমন্দ ও বুদ্ধিমান লোক পেতাম- যিনি আমাকে তাঁর মৃত্যুর অবস্থা বলতো! এখন তো আমরা দেখছি- আপনিই সেই আকলমন্দ ও বুদ্ধিমান ব্যক্তি! আপনি আমাকে আপনার মৃত্যুযন্ত্রনা সম্পর্কে বলুন। হযরত আমর ইবনুল আছ (রাঃ) বল্লেন- “হে প্রিয় বৎস! আল্লাহর শপথ- মনে হচ্ছে- আমি একটি তক্তার উপর শুয়ে আছি- আর প্রতি নিঃশ্বাসে সুঁই দিয়ে আমাকে আঘাত করা হচ্ছে। আর মনে হচ্ছে- কাঁটাযুক্ত একটি ডালা আমার পা থেকে মাথার খুলি পর্য্যন্ত টেনে আনা হচ্ছে”। (আল্লাহর পানাহ্ চাই)। (তাযকিরাহ্)\n\nবিঃ দ্রঃ ইমাম কুরতুবী উপরোক্ত ৯টি ঘটনা বর্ণনা করার পর উপদেশ হিসেবে বলছেন -“হে মোমিনগণ! নিদ্রিত ব্যক্তির এখনই সময় এসে গেছে গাফ্লতের নিদ্রা থেকে সজাগ হওয়ার। গাফেলরা যেন মৃত্যুর পেয়ালা পান করার পূর্বে গাফ্লত থেকে জেগে উঠে। নিথর হওয়ার পূর্বে, শ্বাস প্রশ্বাস শীতল হওয়ার পূর্বে, কবরে যাত্রার পূর্বে এবং আল্লাহর দরবারে দাঁড়াবার পূর্বে জাগরণের সময় এখনই- আর বিলম্ব নয়”। (তাযকিরাহ্)\n\n(১০) মোমিনের মৃত্যু হবে প্রবাহিত পানির ন্যায় সহজ-\n\nعن البراء بن عازب ص انہ قال کنا فی جنازۃ بالبقیع الغرقد قد اتینا رسول اللّٰہ ﷺ فقعد وقعدنا فقال : ان المؤمن اذا کان اقبال الی الاخرۃ وانقطاع من الدنیا نزلت الیہ ملائکۃ کان وجوھھم الشمس فیجلسون منہ مد البصر ثم یحی ملک الموت حتی یجلس عند رأسہ فیقول ایتھا النفس الطیبۃ ۔ اخرجی الی مغفرۃ من اللّٰہ ورضوان فتخرج تسیل کما تسیل القطرۃ من فی السقا الخ ( ابو داؤد۔ الترمذی ۔ ابن ماجۃ والنسائی)\n\nঅর্থঃ “হযরত বারা ইবনে আযেব (রাঃ) বলেন- আমরা জান্নাতুল বাক্বীতে কোন এক জানাযায় উপস্থিত ছিলাম। এমন সময় নবী করিম (ﷺ) সেখানে এসে উপস্থিত হলেন। তিনি বসলেন। আমরাও চুপ করে বসলাম। তিনি (কবর আযাব থেকে তিনবার পানাহ্ চেয়ে) বল্লেন- যখন মোমেনবান্দার দুনিয়া ত্যাগ করে পরকালে যাত্রার সময় উপস্থিত হয়- তখন অনেক নূরানী ফিরিস্তা নেমে এসে তাঁর দৃষ্টিসীমা পর্য্যন্ত জায়গা জুড়ে বসে যায়। এরপর মালাকুত মউত এসে তাঁর শিয়রে বসে এবং বলে- “হে পবিত্র আত্মা! তুমি বের হয়ে আসো তোমার প্রভূর মাগফিরাত এবং সন্তুষ্টির দিকে। অতঃপর রূহ্ এমন সহজভাবে বের হয়ে আসে- যেমন কলসের পানি টপটপ করে নীচে পড়তে থাকে অতি সহজভাবে”। (আবু দাউদ, তিরমিযি, ইবনে মাজাহ্ ও নাসায়ী)। এটাই হলো মুমিনদের সহজ মৃত্যু। সে তখন মৃত্যুর কষ্ট টের পায় না।\nএকটি প্রশ্নঃ\nএখন একটি প্রশ্ন জাগে- নবীগণের মৃত্যুযন্ত্রনা, বিশেষ করে আমাদের প্রিয় নবীর মৃত্যুযন্ত্রনার অবস্থা এইমাত্র পড়লাম। উনাদের এত কষ্ট- আর মোমেনদের কোন কষ্ট নেই- এর কারণ কী?\n\nউত্তর হলোঃ নবী করিম (ﷺ) এরশাদ করেছেন-\n\nاشد الناس بلاء الانبیاء فی الدنیاء ثم الامثل فالامثل ۔\n\nঅর্থাৎ “দুনিয়াতে সবচেয়ে বেশী পরীক্ষা ও কষ্ট হয় নবীগণের, তারপর আউলিয়াগণের, তারপর সাধারন মোমেনগণের”।\n\n“নবীগণ মৃত্যুর হাকিকত জানেন, তাই তাঁদের ধৈর্যক্ষমতাও বেশী। এরপর অলীগণের, এরপর মোমেনগনের”। এটা দুনিয়ার বাস্তব প্রমান। এটা তাঁদের মর্যাদার পরিপন্থী নয়। দেখুন- হযরত ইব্রাহীম (আঃ) কে আগুনে নিক্ষেপ করা হয়েছিল। আমাদের প্রিয়নবীকে তায়েফে, বদরে, ওহোদে কাফেররা কষ্ট দিয়েছিল। এই পরীক্ষায় উর্ত্তীন হয়ে হযরত ইব্রাহীম (আঃ) হয়েছেন খলিলুল্লাহ্। আর আমাদের নবীজি হয়েছেন হাবিবুল্লাহ্। (তাযকিরাহ্ ২৯ পৃঃ)।\n\nমুমিনরা এর শতভাগের এক ভাগও সহ্য করতে পারবেনা। তাই মৃত্যুর সময় তাঁদের কষ্ট কম হবে। মোমেনগণের দুঃখকষ্ট নবীগণ বহন করেন। রোজহাশরে সবাই জান্নাতে গিয়ে আরামে থাকবে- কিন্তু আমাদের প্রিয়নবী (ﷺ) জাহান্নামীদের চিৎকারে জান্নাত থেকে বারেবারে বের হয়ে জাহান্নামে প্রবেশ করে তাঁদেরকে বের করে আনবেন আল্লাহর অনুমতিক্রমে। তাহলে দেখা যাচ্ছে- হুযুরের কষ্ট সবচেয়ে বেশী। সন্তান ঘুমিয়ে থাকে- কিন্তু পিতামাতার নিদ্রা বারেবারে ঢুটে যায়- সন্তানের খেয়ালে। নবী করিম (ﷺ) এরশাদ করেছেন “আল মু’মিনু ইয়ামুতু আলা র্ইকে জাবিনিহী”। অর্থাৎ মোমেনের আলামত হলো- মৃত্যুর সময় তার কপালে বিন্দু বিন্দু ঘাম দেখা দিবে (তাযকিরাহ্)।\n\nমোমেনদের মৃত্যুযন্ত্রনা সহজ হওয়ার আর একটি কারণ হলো- মৃত্যুর শিয়রে নবীজীর দীদার লাভ। মিশরের মহিলারা হযরত ইউসুফ (আঃ) কে দেখে বেখোদ হয়ে নিজ হাত কেটে ফেলেছিল- কিন্তু টের পায়নি। তদ্রূপ, মৃত্যুর যন্ত্রনা মোমেনরা ভুলে যাবে প্রিয় নবীজীকে দেখে। এটিও একটি কারণ। সর্বোপরি- হুযুর করিম (ﷺ) যেভাবে বলেছেন- সেটাই সত্য। এখানে কোন যুক্তির অবকাশ নেই। অপারেশনের সময় কষ্ট হয় সত্য- কিন্তু রুগী টের পায়না এনেসথেশিয়া ব্যবহারের কারণে। তদ্রূপ- মৃত্যুযন্ত্রনা হবে ঠিকই- কিন্তু মোমেনরা টের পাবে না। (আল্লাহ্! তুমি আমাদেরকে সেই সৌভাগ্য দান করো)।"},{"1":"১৫তম অধ্যায়ঃ মালাকুল মউতের পরিচয়","2":"পঞ্চদশ অধ্যায়ঃ মালাকুল মউত -এর পরিচয়\n(১) উমাইয়া খলিফা হযরত ওমর ইবনে আবদুল আযিয (রহঃ) তাঁর বন্ধুদের প্রতি অসিয়ত নামা এভাবে লিখেছিলেন-\n\nوقد بلغنی واللّٰہ اعلم واحکم ۔ ان ملک الموت رأسہ فی السماء ورجلاہ فی الارض والدنیا کلھا فی ید ملک الموت کالقصعۃ بین یدی احدکم یأکل منھا ۔ وقد بلغنی واللّٰہ اعلم واحکم ۔ ان ملک الموت ینظر فی وجہ کل آدمی ثلاث ماءۃ وستا وستین نظرۃ ۔ وبلغنی ان ملک الموت ینظر فی کل بیت تحت ظل السماء ست مأءۃ مرۃ وبلغنی ان ملک الموت قائم وسط الدنیا فینظر الدنیا کلھا برھا وبحرھا وجبا لھا وھی بین یدیہ کالبیضۃ بین رجلی احدکم ۔ وبلغنی ان ملک الموت اعوانا۔ اللّٰہ اعلم بھم لیس منھم ملک الا لو اذن لہ ان یلتقم السمٰوٰت والارض فی لقمۃ واحدۃ لفعل ۔ وبلغنی ان ملک الموت تفزع منہ الملائکۃ اشد من فزع من احدکم من السبح ۔ وبلغنی ان حملۃ العرش اذا قرب ملک الموت من احدھم ذاب حتی یصیر مثل الشعرۃ من الفزع منہ ۔ وبلغنی ان ملک الموت ینتزع روح نبی آدم من تحت عضوہ وظفرہ وعروقۃ وشعرۃ ولا تصل الروح من مفصل الی مفصل الاکان اشد علیہ من الف ضربۃ بالسیف ۔ وبلغنی انہ لو وضع وجع شعرہ من المیت علی السمٰوٰت والارض لاذا بھا حتی اذا بلغت الحلقوم ولی القبض ملک الموت ۔ وبلغنی ان ملک الموت اذا قبض روح المؤمن جعلھا فی حریرۃ بیضاء ومسک اذ فر ۔ واذا قبض روح الکافر جعلھا فی خرقۃ سوداء فی فخار من نار اشد نتنا من الجیف ۔\n\nঅর্থঃ “হযরত ওমর ইবনে আবদুল আযিয (রহঃ) অসিয়তনামায় লিখেছেন- আমার কাছে এই হাদীস পৌঁছেছে যে, (আল্লাহ্ই সর্বজ্ঞ ও সর্বকৌশলী) ”মালাকুল মউত বা আযরাঈলের মাথা হলো আকাশে- আর দু’পা ঠেকেছে যমীনে। সমগ্র দুনিয়া আযরাঈলের হাতে এত ছোট- যেন কোন লোক ছোট একটি বাসন নিয়ে খানা খাচ্ছে। আমার কাছে আরও রেওয়ায়াত পৌঁছেছে যে, আযরাঈল প্রতিটি লোকের প্রতি তিনশত ছিষট্টিবার দৃষ্টিপাত করে। আর আকাশের ছায়াতলে পৃথিবীর প্রত্যেকটি গৃৃহের দিকে ছয়শত বার নযর করে। আমার কাছে আরো রেওয়ায়াত আছে- আযরাঈল দুনিয়ার মধ্যখানে দাঁড়ানো আছে। সে একনযরে দুনিয়ার জল, স্থল, পাহাড়, পর্বত সবকিছু একসাথে দেখে। ঐগুলো মালাকুল মউতের সামনে ছোট একটি অণ্ডকোষের ন্যায়- যা তোমাদের দু’পায়ের মধ্যখানে থাকে। আমার কাছে আরো রেওয়ায়াত এসেছে- মালাকুত মউতের অনেক সাহায্যকারী ফিরিস্তা আছে- যাদের সংখ্যা আল্লাহ্ই ভাল জানেন। তাঁদের এক একজনের এমন হজমশক্তি আছে- যদি তাকে হুকুম করা হয় যে, আসমান যমীন এক লোকমায় খেয়ে ফেলো- তাহলে সে একাই এক লোকমায় আসমান যমিন হজম করে ফেলতে পারবে। আমার কাছে আরও রেওয়ায়াত এসেছে যে, অন্যান্য ফিরিস্তারা আযরাঈলকে এমন ভয় পায়- যেমন ভয় পায় তোমাদের কেউ বনের হিংস্রপশু দেখে। আমার কাছে আরো বর্ণনা এসেছে যে, আযরাঈল যদি আরশ বহনকারী কোন ফিরিস্তার কাছাকাছি যায়, তাহলে তাঁরা তাঁর ভয়ে লবনের মত গলে চুলের মত সুক্ষ্ম হয়ে যাবে। আমার কাছে আরো বর্ণনা এসেছে যে, আযরাঈল বনী আদমের রূহ্ খুঁচিয়ে খুঁচিয়ে তাঁদের অঙ্গ প্রত্যঙ্গ, নখ, চুল, রগ থেকে বের করে নিয়ে আসবে। রূহ্ এক গ্রন্থি থেকে অন্য গ্রন্থিতে পৌঁছলে মৃত্যুযাত্রীর কাছে তা এক হাজার তলোয়ারের আঘাতের চেয়েও কঠিন বলে মনে হবে। আমার কাছে আরো রেওয়ায়াত এসেছে যে, মৃতব্যক্তির একটি চুলের ব্যথা যদি আসমান যমীনে রাখা হয়, তাহলে আসমান যমিন গলে যাবে। রূহ্ যখন কণ্ঠদেশে পৌঁছে- তখন মালাকুল মউত রূহ্কে ধরে ফেলে। আমার কাছে আরো বিস্ময়কর রেওয়ায়াত এসেছে যে, এত শক্তিশালী আযরাঈল যখন মোমিনের রূহ্ কব্জ করে- তখন রূহ্কে সাদা রেশমী রুমালে রাখে- যার সুগন্ধি হবে অতি ব্যাপক। আর যখন কাফিরের রূহ্ কব্জ করে- তখন ঐ রূহ্ রাখে কালো খসখসে মোটা পশমী কাপড়ে। মনে হয়- যেন রৌদ্রে শুকিয়ে ঠনঠনে করে রাখা হয়েছে। ঐ রূহ্ থেকে মৃত জন্তুর দুর্গন্ধ বের হতে থাকে”। (তাযকিরাহ্ পৃঃ২৬)।\n(২) আযরাঈল কারো প্রতি যুলুম করেনাঃ\nহযরত আবদুল্লাহ্ ইবনে ওমর রাদিয়াল্লাহু আনহুমা থেকে বর্ণিত, তিনি বলেন-\n\nقال اذا قبض ملک الموت روح المؤمن قام علی عتبۃ الباب ولا ھل البیت ضجۃ فمنھم الصاکۃ وجھھا ومنھم الناشرۃ شعرھا ۔ ومنھم الداعیۃ بویلھا ۔ فیقول ملک الموت علیہ السلام ۔ فیم الجزع ؟ فواللّٰہ ما انقصت لاحد منکم عمرا ولا ذھبت لاحدمنکم برزق ۔ ولا ظلمت لاحد منکم شیئا ۔ فان کانت شکایتکم وسخطکم علی فان واللّٰہ مامور ۔ وان کان ذلک علی میتکم ۔ فانہ فی ذلک مقھور ۔ وان کان ذلک علی ربکم فانتم بہ کفرۃ وان لی فیکم عودۃ ثم عودۃ ۔ فلوانھم یرون مکانہ او یسمعون کلامہ لذھلوا عن میتھم ولبکوا علی انفسکم ۔ خرجہ ابو مطیع مکحول بن الفضل النسفی فی کتاب اللؤلؤیات۔\n\nঅর্থঃ “হযরত ইবনে ওমর (রাঃ) বলেন- যখন মালাকুল মউত মোমিনের রূহ্ কব্জ করে, তখন সে দরজার চৌকাঠে দাঁড়ায়। মৃত্যুর কারণে ঘরের লোকদের মধ্যে তখন কান্নার রোল পড়ে যায়। কেউ কপাল চাপড়ায়, কেউ চুল ছিঁড়ে, কেউ বিলাপ করে। তখন মালাকুল মউত তাঁদেরকে লক্ষ্য করে বলে- কি ব্যাপার, এত অস্থিরতা কেন? আল্লাহর শপথ- আমি তো তোমাদের কারো হায়াত কমাইনি, তোমাদের কারো রিযিকও কেড়ে নেইনি, কারো ওপরে বিন্দুমাত্র যুলুমও করিনি। যদি আমার উপর তোমাদের কারো গোস্বা থাকে, কেউ যদি আমার বিরুদ্ধে অভিযোগ করে, তাহলে আমি বলবো- আমি তো আল্লাহ্ কর্তৃক নির্দেশিত। আর যদি মৃতব্যক্তির উপর তোমাদের ঐ ধরণের আচরণ হয়- তাহলে বলবো- সে এ ব্যাপারে তোমাদের আক্রোশের পাত্র। আর যদি তোমাদের গোস্বা ও শেকায়েত আল্লাহর বিরুদ্ধে হয়- তাহলে জেনে রাখো- এটা তাঁর সাথে কুফরী সমতুল্য। আমি তোমাদের কাছে বারেবারে আসতেই থাকবো”।\n\nহযরত ইবনে ওমর (রাঃ) বলেন- ঘরের লোকেরা যদি মালাকুত মউতের সূরত দেখতো- অথবা তাঁর কথা শুনতো- তাহলে তারা মৃতব্যক্তির কথা ভুলে গিয়ে নিজেদের ব্যাপারেই কান্নাকাটি করতো বেশী (আবু মুতী’ মাকহুল ইবনে ফযর নসফী তার “লু’ লুইয়াত” গ্রন্থে এই হাদীসখানা সংকলন করেছেন)।\n\n(৩) হযরত আনাছ ইবনে মালেক (রাঃ) মালাকুল মউত সম্পর্কে বর্ণনা করেন-\n\nقال رسول اللّٰہ ﷺ ’’ مامن بیت الا وملک الموت یقف علی بابہ فی کل یوم خمسن مرات فاذا وجد الانسان قد نفذ اکلہ وانقطع اجلہ القی علیہ غمرات الموت فغشیۃ کربتہ وغمرتہ فمن اھل بیتہ الناشرہ شعرھا والضاربۃ وجھھا والباکیۃ لشجوھا والصارخۃ بویلھا۔ فیقول ملک الموت ویلکم مما الفزع ومما الجزع ؟ ما اذ ھبت لاحدمنکم رزقا ولا قربت لہ اجلہ ولا اٰتیتہ حتی امرت ۔ ولا قبضت روحہ حتی استأمرت وان لی فیکم عودۃ فعودۃ حتی لا ابقی منکم احدا ۔ (الاربعین خبر مشھور)\n\nঅর্থঃ “রাসুল মাকবুল সাল্লাল্লাহু আলাইহি ওয়া সাল্লাম এরশাদ করেছেন “এমন কোন ঘর নেই- যে ঘরের দরজায় মালাকুল মউত দিনে পাঁচবার না দাঁড়ায়। যখন সে দেখে যে, কোন মানুষের রিযিক শেষ হয়ে গিয়েছে এবং নির্ধারিত সময় ফুরিয়ে এসেছে- তখন তার উপর মৃত্যুর যন্ত্রনা বর্তিয়ে দেয়। তখন মৃতব্যক্তিকে তার মৃত্যুযন্ত্রনা ও বেদনা ঢেকে ফেলে। ঘরের স্ত্রী তখন চুল ছিঁড়ে, কপাল চাপড়ায়, শোকে কান্নাকাটি করে এবং চিৎকার করে বিলাপ করে। তখন মালাকুল মউত বলতে থাকে- তোমাদের সর্বনাশ হোক- কেন এত ভয়-ভীতি, কেন এত ছটফটানী? আমি তো কারো রিযিক কেড়ে নেইনি, কারো মৃত্যুকালও এগিয়ে আনিনি, আল্লাহর আদেশ ছাড়াও আসিনি এবং নির্দেশ ছাড়াও তাঁর রূহ্ কব্জ করিনি। আমি তোমাদের সবার কাছেই বারেবারে ফিরে আসবো। এমনকি- তোমাদের একজনকেও ছাড়বোনা”। (হাদীসে মশহুর এবং অর্থগত দিক দিয়ে মারফু’ (আরবাঈন)।\n(৪) নবী করিম (ﷺ) আযরাঈলকে দেখেনঃ\nহযরত জা’ফর ইবনে মুহাম্মদ তাঁর পিতা মুহাম্মদ (রহঃ) থেকে হাদীস বর্ণনা করেন-\n\nقال ۔ نظر رسول اللّٰہ ﷺ الی ملک الموت عند رأس رجل من الانصار فقال لہ النبی ﷺ ارفق بصاحبی فانہ مؤمن ۔ فقال ملک الموت علیہ السلام یا محمد طب نفسا وقر عینا فانی بکل مؤمن رفیق ۔ واعلم ان مامن اھل بیت مد رولا شعر فی بر ولا بحر الا وانا اتصحفھم فی کل یوم خمس مرات حتی لانا اعرف بصغیرھم وکبیرھم منھم لانفسھم ۔ و اللّٰہ یا محمد لوانی اردت ان اقبض روح بعوضۃ ما قدرت علی ذلک حتی یکون اللّٰہ ھو الاٰمر بقبضھا ۔\n\nঅর্থঃ “জাফর ইবনে মুহাম্মদ (রহঃ) তাঁর পিতা মুহাম্মদ থেকে বলেন- নবী করিম সাল্লাল্লাহু আলাইহি ওয়া সাল্লাম জনৈক আনসারী সাহাবীর ইন্তিকালের সময় মালাকুল মউতকে তাঁর শিয়রে বসা অবস্থায় দেখে বললেন- হে আযরাঈল! আমার এই সাহাবীর রূহ্ খুব নম্রভাবে কব্জ করো। মালাকুল মউত বললো- হে প্রিয় মুহাম্মদ! আপনি খুশী হোন এবং চক্ষু শীতল করুন- নিশ্চয়ই আমি প্রত্যেক মুমিনের ঘনিষ্ট বন্ধু। আপনি জেনে রাখুন- যেকোন ঘর- চাই তা ইটের হোক অথবা তাবুর; স্থলভাগে হোক বা জলভাগে- সে ঘরের বাসিন্দাদের সাথে আমি দৈনিক পাঁচবার মোসাফাহা করি। সুতরাং আমি তাদের ছোট বড় সবাইকে তাদের পরস্পরের চাইতে বেশী চিনি। আল্লাহর শপথ করে বলছি- যখনই আমি কোন একটি মশার রূহ্ কব্জ করার ইচ্ছা করি- তা আমি পারি না, যে পর্য্যন্ত না আল্লাহ্ ঐ রূহ্ কব্জ করতে আমাকে আদেশ করেন”। (আত্-তাযকিরাহ্ ৭৬ পৃষ্ঠা)।\n\n(৫) হায়াত-মউতের ফিরিস্তাদের বিতর্ক ও বাহাছ-\n\nوفی الخبر ان ملک الموت وملک الحیاۃ تناظروا فقال ملک الموت انا امیت الاحیاء وقال ملک الحیاۃ انا احی الموتی ۔ فاوحی اللّہ الیھما کونا علی عملکما وما ستخرتما لہ من الصنح وانا الممیت والمحی لا ممیت ولا محی سوائی ۔ ذکرہ ابو حامد الغزالی فی الاحیاء ۔\n\nঅর্থঃ ইমাম গাযালী (রহঃ) তাঁর ইহ্ইয়া গ্রন্থে একখানা হাদীস এভাবে বর্ণনা করেছেন- “মউতের ফিরিস্তা এবং হায়াতের ফিরিস্তার মধ্যে বিতর্ক হচ্ছিল। মউতের ফিরিস্তা (আযরাঈল) বললো-আমি জীবিতকে মৃত্যু দেই। মাতৃগর্ভে সন্তানের হায়াত দানকারী ফিরিস্তা বললো- আমি মৃতকে হায়াত দেই। আল্লাহ্পাক তাঁদের উভয়ের কাছে সংবাদ পাঠালেন- তোমরা তোমাদের দায়িত্ব পালন করে যাও। তোমাদের কাউকেই আমি ঐ কাজের একক নিয়ন্ত্রনকারী বানাইনি। আমিই মৃত্যুর প্রকৃত মালিক, আমিই হায়াতের প্রকৃত মালিক। আমি ছাড়া অন্য কেউ হায়াত-মউতের মালিক নয়”। (তাযকিরাহ্ ৭৮ পৃষ্ঠা)। (তোমরা শুধু বিভাগীয় কর্মকর্তার ন্যায়)।\n\n(৬) মালাকুল মউতকে রূহ্ কব্জ করার জন্য কেন নিযুক্ত করা হলো?\n\nইমাম যুহ্রী ও ওহাব ইবনে মুনাব্বেহ্ প্রমুখ তাবেয়ীগণ বর্ণনা করেছেন যে,\n\nان اللّٰہ ارسل جبرائل علیہ السلام لیاتیہ من تربۃ الارض فاتاھا لیأخذ منھا ۔ فاستعاذت باللّٰہ من ذلک فاعاذھا ۔ فارسل میکائل فاستعاذت منہ فاعاذھا ۔ فبعث عزرائیل فاستعاذت منہ فلم یعذھا فاخذ منھا۔ فقال الرب تبارک وتعالی اما استعاذت بی منک؟ قال نعم قال فھل لا رحمتھا کما رحمھا صاحباک ؟ قال یارب طاعتک اوجب علی من رحمتی ایاھا ۔ قال اللّٰہ عزوجل ۔ اذھب وانت ملک الموت ۔ سلطتک علی قبض ارواحھم ۔ فبکی۔ فقال ما یبکیک ۔؟ فقال یا رب انک تخلق من ھذا الخلق انبیاء واصفیاء ومرسلین ۔ وانک لم تخلق خلق اکرہ الیھم من الموت ۔ فاذا عرفونی ابغضونی وشتمونی ۔ قال اللّٰہ تعالی ان سا جعل للموت عدلا واسبابا ینسبون الموت الیھا ولا یذکرونک معھا ۔ فخلق اللّٰہ الاوجاع وئر الحنوف ۔\n\nঅর্থঃ “আল্লাহ্ তায়ালা সর্বপ্রথম জিবরাঈলকে পাঠালেন- যমীন থেকে কিছু খামিরা আল্লাহর কাছে নিয়ে আসার জন্য। জিবরাঈল পৃথিবীতে এসে যেইমাত্র খামিরা নিতে যাবেন- অমনিই পৃথিবী আল্লাহর দোহাই দিয়ে বসলো। তাই জিবরাঈল খামিরা ছেড়ে দিলেন। অতঃপর পাঠালেন মিকাঈলকে। খামিরা তার থেকেও আল্লাহর আশ্রয় প্রার্থণা করলো। তাই মিকাঈলও তাকে ছেড়ে দিলেন। অতঃপর আল্লাহ্ আযরাঈলকে প্রেরণ করলেন। আযরাঈল খামিরা নেয়ার সাথে সাথে যমীন মালাকুল মউত থেকে আল্লাহর কাছে পানাহ্ চাইলো। কিন্তু আযরাঈল দোহাই না মেনে খামিরা নিয়ে আল্লাহর দরবারে পৌঁছালো। আল্লাহ্ তাঁকে জিজ্ঞেস করলেন- খামিরা বা যমীন কি তোমার থেকে রক্ষা পাওয়ার জন্য আমার দোহাই দেয়নি? আযরাঈল বললো- হ্যাঁ। আল্লাহ্ বললেন- তাহলে তুমি তাকে দয়া করলে না কেন- যেমন দয়া করেছে তোমার দুইবন্ধু জিবরাঈল ও মিকাঈল? আযরাঈল আরয করলো- হে এলাহী- তোমার আদেশ পালন করা তো আমার উপর ফরয ছিল- তার প্রতি রহম করবো কিভাবে? আল্লাহ্ বললেন- যাও তোমাকেই মালাকুল মউত নির্ধারিত করলাম এবং তাদের রূহ্ কব্জ করার অধিকার দিলাম”।\n\nএকথা শুনে আযরাঈল কেঁদে ফেললো। আল্লাহ্ বললেন- কাঁদ্ছো কেন? সে বললো, হে প্রভূ- তুমি তো এই খামিরা থেকে আম্বিয়া, রাসুল ও সূফীগণকে সৃষ্টি করবে। আর তুমি তাঁদের কাছে মৃত্যুর চেয়ে অন্য কোন বস্তুকে এত অপ্রিয় করনি। যখন তাঁরা আমাকে চিনে ফেলবে- তখন আমাকে তাঁরা গালি দিবে এবং মালামত করবে। আল্লাহ্ বললেন- আমি মৃত্যুর পূর্বে অসুখ-বিসুখ ও অন্যান্য দূর্ঘটনা জনিত সঙ্গত কারণ সৃষ্টি করে দেবো। তখন তাঁরা তোমাকে দায়ী না করে ঐ অসুখ বিসুখ ও দূর্ঘটনাকেই দায়ী করবে”। গাযালী (রহঃ) বলেন- তাই আল্লাহ্ তায়ালা মৃত্যুর পূর্বে দুঃখ কষ্ট, অসুখ-বিসুখ ও অন্যান্য দূর্ঘটনা সৃষ্টি করেছেন”। (আত্-তাযকিরাহ্-৭৮-৭৯)।"},{"1":"১৬তম অধ্যায়ঃ আপনজনদের কান্নাকাটি করা","2":"ষোড়শ অধ্যায়ঃ আপনজনদের কান্নাকাটি করা\nপ্রশ্নঃ আপনজন মারা গেলে সবাই কাঁদে। আবার কবর যিয়ারত করতে গিয়েও কেউ কেউ কাঁদে। এটা কি জায়েয? কেউ কেউ বলেন- কান্নাকাটি করলে নাকি মূর্দারের কষ্ট হয়- এটা কতটুকু সঠিক?\nজওয়াবঃ ছেলে-মেয়ে, স্ত্রী-স্বামী বা পিতা-মাতা মারা গেলে তাদের জন্য নিরব কান্না করা জায়েয- বরং ইহা স্নেহ মমতা ও ভক্তি শ্রদ্ধার প্রতীক। আর যে ধরণের কান্নাকাটি করা নিষেধ- সেটা হলো বুক চাপড়ানো, কপাল ফাটানো বা গায়ের জামা-কাপড় ছিঁড়ে ফেলা। এটা জাহেলিয়াতযুগে করা হতো। এমনকি- বিলাপ করার জন্য মহিলাও ভাড়া করা হতো এবং বাড়ীতে শোক পালনের অনুষ্ঠান করা হতো। এগুলো নিঃসন্দেহে নাজায়েয। ইহা সংক্ষিপ্ত জওয়াব।\nমৃত্যুশোকে কান্নাকাটি করার প্রমাণঃ\n(১) আবু বকর আহমদ ইবনে আলী আল- খতীব তাঁর “ছাবেক ও লাহেক” গ্রন্থে, আবু হাফ্স ওমর ইবনে শাহীন তাঁর “নাছেখ ও মনছুখ” গ্রন্থে, ইমাম কুরতুবী তাঁর তাযকিরাহ্ গ্রন্থে এবং ইবনে কাছির তাঁর বেদায়া-নেহায়া গ্রন্থে হযরত আয়েশা সিদ্দিকা (রাঃ) থেকে বর্ণনা করেছেন। হযরত আয়েশা (রাঃ) বলেন-\n\nقالت : حج بنا رسول اللّٰہ ﷺ حجۃ الوداع فمر بی علی عقبۃ الحجون ۔ وھو باک حزین مغتم ۔ فبکیت لبکاۂ ﷺ ۔ ثم انہ طفر ای وثب فنزل ۔ فقال یا حمیراء استمسکی ۔ فاستندت الی جنب البعیر ۔ فمکث عنی طویلا ثم عاد الی وھو فرح مبتسم فقلت لہ بابی انت وامی یا رسول اللّٰہ نزلت من عند ی وانت باک حزین مغتم فبکیت لبکائک یا رسول اللّہ ۔ ثم انک عدت ای وانت فرح مبتسم ۔ فعن ما ذا یا رسول اللّٰہ فقال ان اللّٰہ تعالی احی ابوی فامنا بی ۔\n\nঅর্থঃ “হযরত আয়েশা (রাঃ) বলেন- নবী করিম (ﷺ) আমাদের সবাইকে নিয়ে ১০ হিজরীতে হজ্ব করতে গেলেন- তিনি আমাকে নিয়ে “হাজুন” নামক টিলায় অবস্থিত কবরস্তানে গেলেন (যেখানে হযরত খাদিজা (রাঃ) -এর মাযার)। তিনি তখন খুবই গম্ভীর ও চিন্তিত হয়ে কাঁদ্তেছিলেন। এ সময় তিনি উটের পিঠ থেকে নামলেন এবং আমাকে বললেন- ”হে হোমায়রা! তুমি বাহনের লাগাম ধরে দাঁড়িয়ে থাকো”। আমি উটের সাথে ঠেস দিয়ে লাগাম ধরে দাঁড়িয়ে রইলাম। তিনি অনেকক্ষন ধরে যিয়ারত করলেন এবং আমার থেকে দূরে রইলেন। এরপর তিনি হাসিমূখে ও আনন্দচিত্তে আমার কাছে ফিরে আসলেন। আমি বললাম- হে আল্লাহর রাসুল! আমার পিতামাতা আপনার জন্য উৎসর্গীত হোক- আপনি যাওয়ার সময় চিন্তান্বিত ও কান্নারত অবস্থায় গেলেন। আপনার কান্না দেখে আমিও কেঁদেছিলাম। আর এখন ফিরে এলেন আনন্দচিত্তে ও হাসি মুখে। এর কারণ কী? হুযুর (ﷺ) এরশাদ করলেন- (ওখানে গিয়ে পিতামাতা ও হযরত খাদিজার কথা মনে করে কাঁদছিলাম)। তাই আল্লাহ্পাক আমার পিতা-মাতাকে জীবিত করে আমার সামনে উপস্থিত করে দিলেন- তাঁরা উভয়ে জীবিত হয়ে আমার উপর ঈমান এনেছেন”। (উপরে উল্লেখিত চারটি কিতাব)।\nঅত্র হাদীসে বুঝা গেলঃ\n(ক) পিতামাতা বা স্ত্রী বা আপনজনের কবর যিয়ারতে গিয়ে নিরবে কান্নাকাটি করা জায়েয।\n\n(খ) রাসুলুল্লাহ্ (ﷺ) -এর পিতামাতা হানিফ থাকা সত্বেও নবীজীর সম্মানে আল্লাহ্পাক তাঁদেরকে পুনর্জীবিত করে সরাসরি সাহাবী বানিয়ে দিলেন।\n\n(২) হুযুরের শিশুপুত্র হযরত ইবরাহীম (রাঃ) দুধপানরত অবস্থায় ইন্তিকাল করলে তাঁকে জান্নাতুল বাক্বীতে দাফন করে তাঁর কবরের পার্শে নবী করিম (ﷺ) অঝোর নয়নে কেঁদেছিলেন। হাদীস দেখুন-\n\nوقد بکی النبی ﷺ لما مات ابنہ ابراھیم ۔ التذکرۃ صفح ۲۲۔\n\nঅর্থাৎ : “আপন শিশুপুত্র হযরত ইবরাহীম (রাঃ) যখন ইনতিকাল করেন, তখন নবী করীম (ﷺ) তাঁর জন্য কেঁদেছিলেন এবং বলেছিলেন-\n\n“ইহা পিতৃস্নেহ সুলভ কান্না এবং ইহা আল্লাহর রহমতের প্রতীক”। (তাযকিরাহ ২২ পৃঃ)।\n\n(৩) আইয়ামে জাহেলিয়াতের প্রচলিত নিয়মে বিলাপ করা নিষিদ্ধ\n\nএ ধরণের অবৈধ কান্না হুযুর (ﷺ) কঠোরভাবে নিষেধ করেছেন। ইমাম কুরতুবী তাঁর আত্ তাযকিরাহ্ গ্রন্থের ২৩ পৃষ্ঠায় যিয়ারত অধ্যায়ে লিখেছেন-\n\nھذہ الاحادیث ( العالۃ علی اباحۃ الزیارۃ) تشتمل فقہ عظیم وھو جواز زیارۃ القبور للرجال والنساء والسلام علیھا ، ورد المیت السلام علی من یسلم علیہ ۔ وجواز بکاء النساء عند القبر ۔ ولوکان بکاء ھن وزیارتھن حراما لنھی النبی ﷺ المرءۃ ولزجرھا زجرا یزجر مثلہ من اتی محرما ورتکب منھیا ۔ وما روی من نھی النساء عن زیارۃ القبور فغیر صحیح۔ والصحیح م ذکرت لک من الاباحۃ الا ان عمل النساء فی خروجھن مما لایجوز لھن من تبرج اوکلام او غیرہ فذلک المنھی عنہ وقد ابیح لک ان تبکی عند قبر میتک حزنا علیہ او رحمۃ لہ مما بین یدیہ ۔ کما ابیح لک البکاء عند موتہ ۔ والبکاء عند العرب یکون البکاء المعروف وتکون النیاحۃ ۔ وقد یکون معھما ضرب الخدود وشق الجیوب ۔ وھذا محرم باجماع العلماء ۔ وھو الذی ورد فیہ الوعید من قولہ ﷺ انا بری ممن حلق وسلق وخرق خرجہ مسلم ۔\n\nঅর্থাৎ : “ইমাম কুরতুবী (রহঃ) বলেন- আমি ইতিপূর্বে যেসব হাদীস উল্লেখ করেছি- তাতে উল্লেখ ছিল- (ক) নারী পুরুষ নির্বিশেষে সবার জন্য যিয়ারতে গমন করা জায়েয। (খ) কবরবাসীগণ ছালামের জবাব দেন এবং আপনজনকে চিনেন, (গ) কবরের পাশে বসে মহিলাদের নিরবে কাঁদা জায়েয। (ঘ) এক বৃদ্ধা তার পুত্রের কবরে বসে কাঁদছিলেন। হুযুর (ﷺ) তাকে কাঁদতে দিলেন এবং শুধু ধৈর্য ধারন করার উপদেশ দিলেন- ইত্যাদি”।\n\nতিনি বলেন- উল্লেখিত ঐসব হাদীসে বিরাট গবেষনামূলক বিষয় রয়েছে। যথা- (ক) নারী পুরুষ সবার জন্য যিয়ারতে গমন করা জায়েয। (খ) কবরবাসীকে সালাম দিলে সে তার জবাব দেয় এবং আপনজনকে চিনতে পারে। (গ) মহিলাদের পক্ষে কবরের কাছে গিয়ে নীরবে কান্নাকাটি করা জায়েয। যদি নাজায়েয হতো- তাহলে রাসুল (ﷺ) ঐ মহিলাকে নিষেধ করতেন ও সাবধান করতেন এবং ধমক দিতেন- যেমন তিনি সব সময় হারাম ও নিষিদ্ধ কাজ থেকে লোকদেরকে ধমকাতেন”।\n\n“আর যেসব হাদীসে নারীদেরকে কবর যিয়ারত করতে নিষেধ করা হয়েছে- ঐসব হাদীস সহীহ নহে- বরং আমি কুরতবী আপনাদেরকে ইতিপূর্বে বলেছি- কবর যিয়ারত নারীপুরুষ সবার জন্য বৈধ- ইহাই বিশুদ্ধ হাদীস। তবে, যেভাবে মহিলাদের বাহিরে যাওয়া নিষেধ- তাহলো তার সৌন্দর্যপ্রদর্শন এবং চিত্ত আকর্ষণকারী সুরে কথা বলা- ইত্যাদি। এগুলো সম্পূর্ণ নিষিদ্ধ। আপন মৃতব্যক্তির কবরের পাশে বসে তার শোকে অথবা তার প্রতি স্নেহ ভালবাসার প্রতীক স্বরূপ কান্নাকাটি করা অবশ্যই দুরস্ত- যেভাবে দুরস্ত তার মৃত্যুর সময়ে”।\n\n“আর যে ধরণের কান্নাকাটি করা হারাম- তা হলো- আরব দেশে জাহেলিয়াতের যুগে প্রচলিত রীতি অনুযায়ী উচ্চ বিলাপ করা বা চিৎকার করা এবং বিলাপের মজলিশ করা, বুক চাপড়ানো, জামাকাপড় ঁিছড়ে ফেলা। এ ধরণের কান্নাকাটি ও বিলাপ করা উলামাগণের সর্বসম্মত ফতোয়া অনুযায়ী হারাম”।\n\nনবী করিম (ﷺ) এ ধরণের কান্নাকাটি ও বিলাপের ক্ষেত্রে শাস্তি হওয়ার প্রতি ইঙ্গিত করেই এরশাদ করেছেন- “আমি ঐসমস্ত লোকদের জিম্মাদার নই- যারা মাথার চুল ছিঁড়ে ফেলে এবং জামা কাপড় ছিঁড়ে ফেলে” (মুসলিম শরীফ)।\n\nব্যাখ্যাঃ বুঝা গেল- নীরব কান্না করা বৈধ এবং উত্তম। কেননা- ইহা রহমত ও স্নেহের প্রতীক। আর জাহেলিয়াত যুগের মত বুক চাপড়ানো, কপাল ফাটানো, বুকে আঘাত করা, চুল ছিঁড়ে ফেলা- ইত্যাদি হারাম। আপনজনের মৃত্যুতে কান্না না করা পাষাণ হৃদয়ের পরিচায়ক। মূলতঃ আপনজনের মৃত্যুতে কান্না না করার মত পাষাণ হৃদয়ের মানুষ খুঁজে পাওয়াই বরং অবাস্তব।\n\n(৪) রহমতের কান্না রাসুলেপাকের সুন্নাতঃ\n\nابن ماجۃ عن البراء بن عازب قال کنا مع رسول اللّٰہ ﷺ فی جنازۃ فجلس علی شفیر القبر وبکی وابکی حتی بل الثری ثم قال اخوانی المثل ھذا لا عدوا ۔\n\nঅর্থাৎঃ “হযরত বারা ইবনে আযেব (রাঃ) থেকে বর্ণিত- তিনি বলেন- আমরা রাছুলেপাকের সাথে এক জানাযায় শরিক হলাম। তিনি কবরের পাড়ে বসে নিজে কাঁদলেন এবং আমাদেরকেও কাঁদালেন। অতঃপর বললেন- ভাইয়েরা আমার। এরূপেই তোমরা কাঁদো এবং সীমা লংঘন করোনা”। (ইবনে মাজাহ্)।"},{"1":"১৭তম অধ্যায়ঃ কবর তাল্ক্বীন","2":"সপ্তদশ অধ্যায়ঃ কবর তাল্ক্বীন\nপ্রশ্নঃ তালক্বীন কী জিনিস? মৃত্যুর সময় যে তওবাহ্ পড়ানো হয়- উহা কি তালক্বীনের মধ্যে গণ্য? কবর দেওয়ার পর কবর তালক্বীন করার মধ্যে কোন উপকারিতা আছে কি না? কীভাবে তালক্বীন করতে হয়?\nজওয়াবঃ মৃত্যুর সময় তওবা পড়ানো বা কলেমা শরীফ পড়ানো, শিয়রে ছূরা ইয়াসিন পড়া- ইত্যাদিকে তালক্বীন বলা হয়। মৃত্যুকালে এবং কবরে তালক্বীন করলে ঐ সময় শয়তান পলায়ন করে। মৃত্যুর সময় এবং কবরে শোয়ানোর পর এই দু’টি সময় অতি সংকটময়। ঐ সময় হুঁশ থাকে না। এই সুুযোগে শয়তান এসে বিভিন্ন রকমের কুফরী কথা শিক্ষা দিতে চেষ্টা করে। তাই নেককার কোন ব্যক্তি বা আলেম দ্বারা ঐ দুই সময়ে মৃত্যু পথযাত্রী ও কবরস্থ ব্যক্তিকে কলেমা স্মরণ করিয়ে দিলে তাঁর বিরাট উপকার হয়। তখন শয়তান পলায়ন করে এবং মোমেনব্যক্তি কলেমা পড়ে চক্ষু বন্ধ করতে পারে এবং ফিরিস্তার সাওয়াল থেকে রক্ষা পেতে পারে। ইহা হাদীস শরীফ দ্বারা প্রমাণিত। যথা :\n(ক) মৃত্যুকালীন তালক্বীন করাঃ\n(১) মুসলিম শরীফে হযরত আবু ছায়ীদ খুদরী (রাঃ) থেকে বর্ণিত -\n\nمسلم ۔ عن ابی سعید الخدریؓ قال قال رسول اللّٰہ ﷺ لقنوا موتاکم لا الہ الا اللّٰہ وذکر ابن ابی الدنیا عن زید بن اسلم قال قال عثمان بن عفانؓ قال رسول اللّٰہ ﷺ اذا احتضر المیت فلقنوہ لا الہ الا اللّٰہ فانہ ما من عبد یختم لہ بھا عند موتہ ۔ الا کانت زادہ الی الجنۃ فقال عمر بن الخطاب ۔ رضی اللّہ عنہ احضروا موتاکم ولقنوھم لا الہ الا اللّٰہ وذکروھم فانھم یرون ما لا ترون ۔\n\nঅর্থঃ মুসলিম শরীফে হযরত আবু ছায়ীদ খুদরী (রাঃ) থেকে বর্ণিত, নবী করীম সাল্লাল্লাহু আলাইহি ওয়া সাল্লাম এরশাদ করেছেন- “তোমরা মুমূর্ষু ব্যক্তিকে “লা ইলাহা ইল্লাল্লাহু” কলেমার তালক্বীন করো”। অর্থাৎ- তাঁর কাছে এই কলেমার যিকির কর।\n\nইবনে আবিদ দুনিয়া হযরত ওসমান (রাঃ) থেকে এভাবে বর্ণনা করেছেন যে, রাসূল করিম (ﷺ) এরশাদ করেছেন- “যখন মইয়েত মুমূর্ষ অবস্থায় থাকে, তখন তাঁকে তালক্বীন করো “লা ইলাহা ইল্লাল্লাহ্”। কেননা, যেব্যক্তি মৃত্যুর মুহুর্তে এই কলেমা পড়ে মৃত্যুবরণ করবে- তাঁর জান্নাতের পাথেয় সংগ্রহ হয়ে যাবে”। হযরত ওমর (রাঃ) বলেন- “তোমরা তোমাদের মুমূর্ষ রোগীর কাছে হাযির হয়ে তাকে “লা ইলাহা ইল্লাল্লাহ্” কালেমার তালক্বীন করো এবং তা স্মরণ করিয়ে দাও। কেননা, এখন সে যা কিছু দেখে- (শয়তান) তোমরা তা দেখোনা”। (মুসলিম, ইবনে আবিদ দুনিয়া)।\n\n(২) আবু নোয়াইম হযরত ওয়াছেলা ইবনুল আছ্কা’ (রা) থেকে বর্ণনা করেছেন- নবী করীম (ﷺ) এরশাদ করেন-\n\nاحضرو موتاکم ولقنونھم لا الہ الا اللّٰہ وبشروھم بالجنۃ ۔ فان الحکیم من الرجال یتحیر عند ذلک المصرع۔ وان الشیطان اقرب ما یکون من ابن آدم عند ذلک المصرع والذی نفسی بیدہ ۔ لمعانیہ ملک الموت استد من الف ضربۃ بالسیف ۔\n\nঅর্থ: রাসুল করিম (ﷺ) এরশাদ করেছেন- “তোমরা মুমূর্ষ রোগীদের নিকট গিয়ে তাঁদেরকে “লা ইলাহা ইল্লাল্লাহ্” পূর্ণ কলেমার তালক্বীন করো এবং তাঁকে জান্নাতের আশ্বাস দিতে থাকো। কেননা, ঐ আছাড় খাওয়ার সময় জ্ঞানী ও কৌশলী পুরুষরাও হয়রান হয়ে যায়। আর শয়তান ঐ সময় তাঁর সবচেয়ে বেশি নিকটবর্তী হয়ে প্রলোভন দিতে থাকে। আমি ঐ আল্লাহর শপথ করে বলছি- যার হাতে রয়েছে আমার জান- আযরাঈল দর্শন করা এক হাজার তলোয়ারের আঘাতের চাইতেও বেশি কষ্টদায়ক”। (তাযকিরাহ্ পৃষ্ঠা ৩৭)\n\n(৩) মুমূর্ষ ব্যক্তির কাছে শয়তান উপস্থিত হয়\n\nروی النبی ﷺ ۔ ان العبد اآا کان عند الموت قعد عندہ شیطانان ۔ الواحد عن یمینہ والاخر عن شمالہ ۔ فالذی عن یمینہ علی صفۃ ابیہ ۔ یقول لہ یا بنی انی کنت علیک شفیعا ۔ ولک محبا ولکن مت علی دین النصرانیۃ فھو خیر الادیان ۔ فالذی علی شمالہ علی صفۃ امہ تقول لہ یا بنی انہ کان بطنی لک وعاء وتوئی لک سقاء ۔ وفخذی لک وطاء ولکن مت علی دین الیھودی ۔ وھو خیر الادیان ۔ ذکرہ ابو الحسن القابسی فی شرح رسالۃ ابی زید لہ وذکر معناہ ابو حامد الغزالی فی کتاب کشف علوم الاخرۃ ۔ وان عند استقرار النفس فی التراقی والارتفاع تعرض علیہ الفتن وذلک ابلیس قد انفذ اعوانہ الی ھذا الانسان خاصۃ ۔ واستمعملھم علیہ ووکلھم بہ فیاتون المراء وھو علی تلک الحال ۔ فیتمثلون لہ فی صورۃ من سلف من الاحباب المیتین الباغین لہ النصح فی دار الدنیا۔ کالاب والام والاخ والاخت والصدیق الحمیم۔ فیقولون لہ انت تموت یا فلان بن فلان ونحن وقد مسبقناک فی ھذا الشان قمت یھودیا فھوالدین المقبول عند اللّٰہ تعالی ۔ فان انصرم عنھم وابی ۔ جاۂ آخرون ۔ وقالوا لہ من نصرانیا فانہ دین المسیح قد نسخ اللّٰہ بہ دین موسی ۔ ویذکرون لہ عقائد کل ملۃ فعند ذلک یزیغ اللّٰہ من یرید زیغۃ ۔ وھو معنی قولہ تعالی ۔ ربنا لا تزغ قلوبنا بعد اذ ھدیتنا وھب لنا من لدنک رحمۃ ۔ ای لا تزغ قلوبنا عند الموت وقد ھدیتنا وھب لنا من قبل ھذا زمانا ۔ فاذا اراد اللّٰہ بعبدہ ھدایۃ وتثبیتا ۔ جاء تہ الرحمۃ قیل ھو جبرئیل علیہ السلام فیطرد عنہ الشیاطین ۔ ویمسح السحوب عن وجہہ فیبتسم المیت لا محالۃ ، و کثیر من یری مبتسما فی ھذا المقام فرحا بالبشیرہ الذی جاۂ من اللّٰہ تعالی ۔ فیقول یافلان ام ا تعرفنی ؟ انا جبرائیل وھوء لاء اعدائک من الشیاطین ۔ مت علی الملۃ الحنفیۃ والشریعۃ الجلیلۃ ۔ فما شئی اصلی الی الانسان وافرح منہ بذلک الملک وھو قولہ تعالی : وھب لنا من لدنک رحمۃ انک انت الوھاب ۔ لم یقبضن عند الطعنۃ۔\n\nঅর্থঃ ইমাম গাযালী (রহঃ) তাঁর “কাশফু উলুমিল আখিরাহ্” এবং ইমাম ক্বাবেছী (রহঃ) তাঁর “শরহে রিছালায়ে আবি যায়েদ” নামক গ্রন্থে হাদীস বর্ণনা করেছেন-\n\n“রাসুল মকবুল সাল্লাল্লাহু আলাইহি ওয়া সাল্লাম এরশাদ করেছেন- বান্দা যখন মুমূর্ষ অবস্থায় পড়ে- তখন দুটি শয়তান এসে (শয়তানের চেলা) তাঁর ডানে ও বামে বসে যায়। ডানেরজন আসে বাপের ছুরতে- আর বায়েরজন আসে মায়ের ছুরতে। ডানের শয়তান বলে- আমি তোমাকে উপদেশ দিচ্ছি- তুমি খৃষ্টান ধর্ম গ্রহণ করে মৃত্যু বরন করো। কেননা, এটাই উত্তম ধর্ম। আর বাম দিকের মা রূপী শয়তান বলে- “বাছা! আমার গর্ভ ছিল তোমার জন্য ভাণ্ড স্বরূপ, আমার বুক ছিল তোমার জন্য দুগ্ধবোতল স্বরূপ, আর আমার উরু ছিল তোমার জন্য বিছানা স্বরূপ। আমি উপদেশ দিচ্ছি- তুমি বরং ইহুদী হয়ে মৃত্যু বরন করো- ইহাই সর্বোত্তম ধর্ম”। (ইমাম ক্বাবেছী ও ইমাম গাযালী (রহঃ) হাদীসের শব্দ ও অর্থ এরূপেই বর্ণনা করেছেন)।\n\nকুরতুবী বলেন- রুহ্ কণ্ঠনালীতে এসে স্থির হয়ে উর্দ্ধদিকে উঠতে থাকাকালীন সময়ে মুমূর্ষ ব্যক্তির উপর এরকম বহু ফিত্না আপতিত হতে থাকে। শয়তান বা ইবলিছের বহু সাহায্যকারী চেলা আছে। সে তাঁদেরকে মুমূর্ষ ব্যক্তির নিকট প্রেরণ করে তাঁদেরকে কাজে লাগায় এবং তাঁর পেছনে তাঁদেরকে উকিল স্বরূপ নিযুক্তি দেয়। মৃত্যু পথযাত্রীর এই সন্ধিক্ষনে তাঁরা তাঁর কাছে বন্ধুবান্ধব ও শুভাকাঙ্খীর সূরত ধরে উপস্থিত হয়। যেমন, মা-বাপ, ভাই-বোন, বন্ধুবান্ধব- ইত্যাদি সূরতে আসে এবং তাঁকে কুপরামর্শ দিতে থাকে। তাঁরা এভাবে পরামর্শ দেয়- “হে ফলানা! তুমি এখন মরতে বসেছো- আমরা তোমার পূর্বে মৃত্যু বরন করেছি এবং বর্তমানে ভাল অবস্থায় আছি। তোমাকে বলছি- দ্বীন ইসলাম ত্যাগ করো, ইহুদী ধর্ম গ্রহণ করো। কেননা, ইহাই আল্লাহর নিকট একমাত্র মকবুল বা গৃহীত ধর্ম। যদি মৃত্যুরোগী তাঁদের থেকে মুখ ফিরায়- আর ইহুদী ধর্ম গ্রহণ করতে অস্বীকার করে, তখন আরেক দল এসে বলে- “বরং তুমি খৃষ্টান ধর্ম গ্রহণ করো। কেননা, ইহা হযরত ইছা আলাইহিস সালামের ধর্ম। আল্লাহ্ তায়ালা তাঁর দ্বারা পূর্ববর্তী মূছা (আঃ)- এর ধর্মকে রহিত করে দিয়েছেন। বর্তমানে ইহাই বলবৎ রয়েছে”। শয়তানের চেলারা এভাবে তাঁকে প্রত্যেক ধর্মের বিভিন্ন আক্বিদা বিশ্বাস স্মরন করিয়ে দিয়ে বিভ্রান্তিতে ফেলে দিতে চেষ্টা করে। এই সময়ে আল্লাহ্পাক যাকে ইচ্ছা করেন- সত্য লংঘনের সুযোগ দিবেন (তাঁর অতীত অবস্থার উপর ভিত্তি করে)। এদিকে ইঙ্গিত করেই আল্লাহ্পাক ছুরা আলে ইমরানের ৮ আয়াতে এই সত্যলঙ্ঘন থেকে পানাহ্ চাওয়ার জন্য বান্দাকে হুঁশিয়ার করে দিয়েছেন।\n\nرَبَّنَا لاَ تُزِغْ قُلُوبَنَا بَعْدَ إِذْ هَدَيْتَنَا وَهَبْ لَنَا مِن لَّدُنكَ رَحْمَةً إِنَّكَ أَنتَ الْوَهَّابُ۔\n\nঅর্থ : “হে আল্লাহ্! আমাদেরকে হেদায়াত (ইসলাম) দান করার পর আমাদের অন্তরকে সত্যলংঘনে প্রবৃত্ত করোনা এবং তোমার পক্ষ হতে আমাদেরকে করুনা দান করো, নিশ্চয়ই তুমি করুনা দানকারী ও মহান দাতা”। (ছুরা আলে ইমরান, আয়াত -৮)\n\n(এর সরল অর্থ হলো- মউতের সময় আমাদের কলবকে সত্য লঙ্ঘনে উদ্বুদ্ধ করোনা, কেননা- এর পূর্বে তো তুমি আমাদেরকে অনেকদিন ধরে হেদায়াত দান করেছিলে)।\n\nআল্লামা কুরতুবী (রহঃ) বলেন- আর আল্লাহ্ যাকে মৃত্যুর মুহুর্তে হেদায়াতের উপর প্রতিষ্ঠিত রাখতে ইচ্ছা করেন- তখন মুমূর্ষ রোগীর কাছে আল্লাহর রহমত স্বরূপ হযরত জিবরাঈল বা অন্য কাউকে পাঠিয়ে তাঁকে সাহায্য করেন। জিবরাঈলকে দেখামাত্র শয়তানের চেলারা দৌঁড়ে পালিয়ে যায়। জিবরাঈল (আঃ) এসে তাঁর চেহারা থেকে পেরেশানীর মেঘমালা মূছে দেন। এবার মুমূর্ষ ব্যক্তি খুশীতে হাসতে থাকেন। এজন্যই অনেক নেক্কার ব্যক্তিকে মৃত্যুর সময় খুশীতে হাসতে দেখা যায়। কেননা, এসময় সু-সংবাদবাহী ফিরিস্তা এসে তাঁকে সুসংবাদ দেয় এবং বলে- “হে অমুক! তুমি কি আমাকে চিনো? আমি হলাম জিবরাঈল- আর এরা ছিল তোমার চিরশত্র“ শয়তানের চেলা। এবার তুমি আদিধর্ম মিল্লাতে ইব্রাহিমী ও শরিয়তে মোহাম্মাদীর উপর দৃঢ় থেকে মৃত্যু বরন করো”।\n\nতখন এই ফিরিস্তার চেয়ে বেশী প্রিয় ও বেশী আনন্দদায়ক আর কিছুই মনে হবে না। এদিকে ঈঙ্গিত করেই আল্লাহ্পাক এরশাদ করেন-\n\nوَهَبْ لَنَا مِن لَّدُنكَ رَحْمَةً إِنَّكَ أَنتَ الْوَهَّابُ۔\n\nঅর্থ- “হে আল্লাহ্! তুমি আমাদেরকে তোমার পক্ষ হতে রহমতস্বরূপ জিবরাঈলকে দান করো। কেননা, তুমিই সর্বোত্তম দানকারী। অত:পর মুমূর্ষরোগী এই শয়তানী প্ররোচনা থেকে সহি-সালামতে ইন্তিকাল করে”। (আত্ -তাযকিরাহ্ পৃষ্ঠা ৪০-৪১)।\nহাদীসের সংক্ষিপ্ত সারঃ\n(ক) প্রথম হাদীসে দুই শয়তানের আগমনের কথা এবং পিতা মাতার সুরতে কুপরামর্শ দান করার কথা উল্লেখ করা হয়েছে। তাই তালক্বীন করতে হবে “লা ইলাহা ইল্লাল্লাহ্”- পূর্ণ কলেমা তাইয়্যেবা।\n\n(খ) এসময় ইবলিসের সহযোগীদের আগমন এবং ইসলামধর্ম ত্যাগ করার কুপরামর্শ দান।\n\n(গ) ঈমানে মজবুত থাকলে জিবরাঈল এসে কথা বলবে। তদ্রুপ নবীজিকে দেখলেও শয়তান ভাগবে এবং মৃত্যুযন্ত্রণা অনুভূত হবে না- যা ইতিপূর্বে আলোচিত হয়েছে।\n\nকবি বলেছেন-\n- আমার মউতের নিদান কালে- আসিবেন নবী গো\tআমারি শিয়রে।\nদেখিব আপনাকে আপন নয়নে- ইয়া রাসুলাল্লাহ্ -ইয়া হাবিবাল্লাহ্।\n\n(৪) হযরত মুয়ায ইবনে জাবাল (রাঃ) বর্ণনা করেন-\n\nقال رسول اللّٰہ ﷺ من کان آخر کلامہ لا الہ الا اللّٰہ دخل الجنۃ وفی راویۃ حرمہ اللّٰہ علی النار وتوفی ۔\n\nঅর্থঃ ”রাসূলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- যেব্যক্তির শেষ বাক্য হবে ‘লা ইলাহা ইল্লাল্লাহ্’ পূর্ণ কলেমা- সে জান্নাতে প্রবেশ করবে। অন্য এক বর্ণনায় এসেছে- “আল্লাহ্ তায়ালা তাঁর জন্য জাহান্নামের আগুন হারাম করে দিবেন এবং সে সহিসালামতে মৃত্যুবরণ করবে”। (মুসনাদে ইমামে আযম হাদীস গ্রন্থে কালেমা এভাবে লিখা আছে- “আশহাদু আল্ লা ইলাহা ইল্লাল্লাহু ওয়া আন্না মুহাম্মাদার রাসূলুল্লাহ্”)।\n(খ) কবরে তালক্বীন করাঃ\n১৩২ পৃষ্ঠায় মউতের তালক্বীনের কথা উল্লেখ করা হয়েছে। কবরেও অনুরূপ তালক্বীন করা অনেক হাদীস দ্বারা প্রমাণিত হয়েছে। যথা-\n\n(১) হযরত আবু উমামা বাহেলী (রাঃ) কর্তৃক বর্ণিত এবং তাবরানীর মো’জাম গ্রন্থে সংগৃহীত হাদীসে এসেছে,\n\nعن سعید الازدی قال دخلت علی ابی امامۃ الباھلی رضی اللّٰہ عنہ وھو فی النزع فقال لی یا سعید : اآ انامت فاصنعوا لی کما امرنا رسول اللہ ﷺ ان نصنع بمرتانا۔ فقال اذا مات الرجل منکم فرفنوہ فلیقم احدکم عند راسہ فلیقل یا فلان بن فلانۃ فانہ یسمع ۔ فلیقل یا فلان بن فلانۃ فانہ یستوی قاعدا فلیقل ؛ یا فلان بن فلانۃ فانہ سیقول ارشدنا یرحمک اللّٰہ فلیقل اذکر ما خرجت علیہ من الدنیا شھادۃ ان لا الہ الا اللّہ وان محمدا عبدہ ورسولہ وان الساعۃ آتیۃ لا ریب فیھا وان اللّٰہ باعث من فی القبور فان منکرا ونکیرا عند ذلک اخذ کل واحد منھما بید صاحبۃ ویقول ما نصنع عند رجل لقن حجتہ ۔ فیکون اللّٰہ حجیجھما دونہ ۔ حدیث ابی امامۃ فی النزع غریب من حدیث حماد بن زید ما کتبناہ الامن حدیث سعیدا لازدی ۔\n\nঅর্থঃ ছায়ীদ ইজ্দী (রহঃ) বলেন- আমি হুযুরেপাকের (ﷺ) সাহাবী আবু উমামা বাহেলীর মৃত্যু যন্ত্রণার সময় তাঁর কাছে গেলাম। তিনি আমাকে দেখে ওসিয়ত করে বললেন- “হে ছায়ীদ! যখন আমি মারা যাবো- তখন তোমরা আমার জন্য ঐ ব্যবস্থা গ্রহণ করো- যে ব্যবস্থা গ্রহণ করার জন্য আমাদের মৃত ব্যক্তিদের ব্যাপারে আল্লাহর রাসূল (ﷺ) আমাদেরকে নির্দেশ দিয়েছিলেন। তা হলো-\n\n“যখন তোমাদের কোন মৃত ব্যক্তিকে কবরে দাফন করবে- তখন দাফন সম্পন্ন করে তোমাদের মধ্য হতে একজন তাঁর কবরের মাথার দিকে দাঁড়াবে এবং তাঁকে সম্বোধন করে বলবে- “হে অমুক মহিলার পুত্র অমুক”। কবরবাসী তখন তোমার কথা কান লাগিয়ে শুনবে। তারপর আবার প্রথমবারের মত বলবে- তখন কবরবাসী সোজা হয়ে বসবে। আবার প্রথমবারের মত বলবে। তখন সে কবর থেকে বলবে- “এরশাদ করুন- আল্লাহ্ আপনাকে রহম করুন”! তৃতীয়বারের পর তালক্বীনকারী ব্যক্তি যেন কবরবাসীর উদ্দেশ্যে বলে- “তুমি দুনিয়া থেকে আসার সময় যে জিনিস নিয়ে এসেছো- তা এখন স্মরণ করো- অর্থাৎ “আল্লাহ্ ছাড়া কোন মা’বুদ নেই, হযরত মুহাম্মদ (ﷺ) আল্লাহর রাসূল”, কিয়ামত সংঘটিত হওয়ার ব্যাপারে কোন সন্দেহ নেই, আল্লাহ্পাক কবরবাসীকে পুনরায় জীবিত করবেন”।\n\nতালক্বীনকারীর এই তা’লিমের কথা শুনে মুনকার-নকীর পরস্পর হাত ধরাধরি করে বলবে- “চলো, আমরা চলে যাই- যেব্যক্তিকে মুক্তির তাল্ক্বীন (তা’লীম) দেয়া হচ্ছে- তার কাছে থেকে আমরা কি করবো? তখন আল্লাহ্ই তার সামনে দুই ফিরিস্তার পক্ষে সাক্ষী হয়ে যাবেন”। (আত্-তাযকিরাহ্ ১১৬ পৃষ্ঠা)। (এটা ছিল তাঁর মৃত্যু সময়ের বর্ণিত সহীহ্ হাদীস)।\n\n(২) হযরত আবু উমামা বাহেলীর বর্ণিত হাদীসখানা ইমাম তাবরানী তাঁর ‘মুজাম’ গ্রন্থে এভাবে উল্লেখ করেছেন-\n\nعن ابی امامۃ الباھلی رضی اللّٰہ عنہ قال قال رسول اللّٰہ ﷺ اذا مات احدکم فسویتم علیہ التراب ۔ فلیقم احدکم علی رأس قبرہ ،ثم یقول یا فلان بن فلانۃ فانہ یسمع ولا یجیب ثم لیقل ۔ یا فلان بن فلانۃ الثانیۃ ۔ فان یستوی قاعدا ثم لیقل یا فلان بن فلانۃ فاند ارشدنا رحمک اللّٰہ ولکنکم لا تسمعون ۔ فیقول : اذکر اخرجت علیہ من الدنیا شھادۃ ان لا الہ الا اللّٰہ وان محمدا رسو ل اللّٰہ وانک رضیت باللّٰہ ربا۔ وبالاسلام دینا وبمحمد نبیا۔ وبالقران امام فان منکرا و نکیرا ۔ یتاخر کل واحد منھما ویقول انطلق بنا ما یقعدنا عند ھذا وقد لقن حجتہ ویکون اللّٰہ حجیجھما دونہ فقال رجل یا رسول اللّٰہ فان لم یعرف امہ۔ قال بنسبہ الی امہ حوا ء (وقال ابن القیم ھذا حدیث ضعیف)\n\nঅর্থঃ হযরত আবু উমামা বাহেলী (রাঃ) হতে বর্ণিত, তিনি বলেন- নবী করীম (ﷺ) এরশাদ করেছেন- “তোমাদের কেউ মারা গেলে যখন তার কবরের মাটি দেওয়া ঠিকঠাক হয়ে যাবে- তখন তোমাদের কেউ যেন তার কবরের মাথার কাছে দাঁড়িয়ে এভাবে বলে- “হে অমুক মহিলার পুত্র অমুক”। তখন সে শুনবে- কিন্তু জবাব দেবেনা। দ্বিতীয়বার বলবে- “হে অমুক মহিলার পুত্র অমুক”। তখন সে সোজা হয়ে বসবে। তারপর তৃতীয়বার ঐভাবে ডাক দিবে। তখন মৃতব্যক্তি এভাবে কথা বলবে- “আল্লাহ্ আপনাকে রহম করুন! মেহেরবানী করে এরশাদ করুন”! কিন্তু তোমরা কেউ তার কথা শুনতে পাবেনা”।\n\nএখন তালক্বীনকারী ব্যক্তি তাকে উদ্দেশ্য করে বলবে- “তুমি স্মরণ করো- যেসব কালাম বা আক্বিদা নিয়ে তুমি দুনিয়া ত্যাগ করেছো। ”তুমি বলো- আমি সাক্ষ্য দিচ্ছি- আল্লাহ্ ছাড়া কোন উপাস্য নেই এবং মোহাম্মদ (ﷺ) তাঁর রাসুল”। আমি রব হিসাবে আল্লাহর উপর সন্তুষ্ট, নবী হিসাবে মোহাম্মদ মোস্তফা (ﷺ) -এর উপর সন্তুষ্ট, দ্বীন হিসাবে ইসলামের উপর রাযী, পথ চলার দিশারী হিসাবে কোরআনের উপর তুষ্ট”।\n\nতাঁর একথা শুনে মোনকার-নকীর উভয়েই পিছনে হটে আসবে এবং বলবে- এসো! আমরা চলে যাই, এই ব্যক্তির কাছে বসে থেকে কি লাভ হবে? সে তো মুক্তির তালক্বীন পেয়েই গেছে। আল্লাহ্ তখন তাদের উভয়ের কথার সাক্ষী হয়ে যাবে”।\n\nএ হাদীস শুনে জনৈক সাহাবী প্রশ্ন করলেন- ইয়া রাসুলাল্লাহ্! যদি তার মায়ের নাম জানা না থাকে? হুযুর (ﷺ) এরশাদ করলেন- তাহলে বলবে- یا فلان بن حواء অর্থাৎ- “হাওয়ার পুত্র অমুক”। (তাযকিরাহ্ ও কিতাবুর রূহ্- যথাক্রমে পৃষ্ঠা ১১৭ ও ৩৯)।\n\nসতর্কবাণীঃ ইবনে কাইয়েম এ বর্ননা সম্পর্কে এভাবে মন্তব্য করেছেন- “এই হাদীসখানা জয়ীফ”। ওহাবী আরেক নেতা নাসিরুদ্দীন আল্বানী বলেছে- “জয়ীফ হাদীসের উপর আমল করা দুরস্ত নেই- ইহা বিদ্আত”। মনে রাখতে হবে- তারা উভয়েই খারেজী মতবাদী। তারা আল্লাহকে সাকার মানে।\n\nহানাফী মাযহাব মতে আমলের ক্ষেত্রে সহীহ, হাসান ও জয়ীফ- সবধরণের হাদীস গ্রহণযোগ্য”। সনদের দূর্বলতার কারণে হাদীসের উপর আমল করা বিদ্আত হতে পারেনা। তদুপরি- তারা যে সনদের উপর ভিত্তি করে জয়ীফ বলেছে- অন্য সনদে উহা জয়ীফ নয়- বরং হাসান ও সবল হয়ে গেছে। সর্বোপরি- হযরত আবু উমামা (রাঃ) নিজেই বলেছেন- এই তালক্বীন মদিনাবাসী আনসারদের আমল। সাহাবীদের আমল কি করে বিদ্আত হতে পারে? ইহা সাহাবীদের সাথে বেয়াদবী তুল্য। তাই, মৃত্যুকালে “লা-ইলাহা ইল্লাল্লাহু মুহাম্মাদুর রাসুলুল্লাহ্” এই কালেমার তালক্বীন করা এবং কবরে কলেমা শাহাদাতের তালক্বীন করা হাদীস দ্বারাই সুন্নাত প্রমানিত হলো। এর উপর আমল করার জন্য আল্লাহ্ সবাইকে সুমতি দান করুন। এই অধ্যায়টি খুবই গুরুত্বপূর্ণ। (এবিষয়ে আমার লিখিত “প্রশ্নোত্তরে আকায়েদ ও মাসায়েল” দেখুন, লেখক )।"},{"1":"১৮তম অধ্যায়ঃ মৃত্যুর পর চোখ বন্ধ করা","2":"অষ্টাদশ অধ্যায়ঃ মৃত্যুর পর চোখ বন্ধ করা\nপ্রশ্নঃ মৃত্যুর সময় কি করা উচিৎ? মৃত্যুর পর চোখ বন্ধ করা, হাত-পা সোজা করে দেওয়া দুরস্ত আছে কিনা?\nজওয়াবঃ মূমূর্ষ অবস্থায় বুযর্গ ও নেককার ব্যক্তিদেরকে উপস্থিত রাখা মোস্তাহাব- যেন তাঁরা কলেমা ইত্যাদি তাকে স্মরণ করিয়ে দিতে পারেন এবং তার জন্য দোয়া করতে পারেন।\n\nঐ সমস্ত নেককার লোকেরা সুরা ক্বিরাত পাঠ করলে এবং তার জন্য দোয়া করলে ফিরিস্তারা আমীন বলে- এতে মূর্দারের বিরাট উপকার হয়।\n\nমৃত্যুর পরপর হাত-পা যথাসম্ভব সোজা করে দেয়া, চক্ষু বন্ধ করে দেয়া উচিৎ। তবে জোর করে মৃত ব্যক্তিকে কষ্ট দেয়া কোনমতেই জায়েয নয়।\n\n(১) মৃত্যুর সাথে সাথে চোখ উপরের দিকে উল্টে যায়।\n\nশদ্দাদ ইবনে আউছ (রাঃ) বর্ণনা করেন-\n\nابن ماجۃ عن شداد بن أوس قال قال رسول اللّٰہ ﷺ اذا حضرتم موتا کم فاغمضوا البصر فان البصر یتبع الروح ۔ وقولوا خیرا فان الملائکۃ تؤمن علی ما قال اھل المیت ۔\n\nঅর্থঃ হযরত শাদ্দাদ ইবনে আউছ (রাঃ) হতে বর্ণিত- তিনি বলেন, নবী করীম সাল্লাল্লাহু আলাইহি ওয়া সাল্লাম এরশাদ করেছেন- “যখন তোমরা তোমাদের কোন ব্যক্তির মৃত্যুর সময় উপস্থিত থাকো- তখন মাইয়েতের চোখ বন্ধ করে দিও- কেননা, চোখ বহির্গত রূহ্কে অনুসরণ করে উর্দ্ধ দিকে ছুটে যেতে চায়। আর ঐ সময় তোমরা দোয়া কালামসহ উত্তম জিনিস পাঠ করবে। কেননা, ফিরিস্তারা ঐসময়ের দোয়া কালামে আমিন আমিন বলে”। (তাযকিরাহ্ ৩৯ পৃষ্ঠা)।\n(২) মৃত্যুর সময় দোয়া-ﷺ পড়া উত্তমঃ\nউম্মে হাসান রাদিয়াল্লাহু আন্হা থেকে বর্ণিত আছে- তিনি বলেন-\n\nقالت کنت عند ام سلمۃ رضی اللّٰہ عنھا فجاءھا انسان فقال فلان بالموت ۔ فقالت لھا انطلقی فاذا احتضر فقولی السلام علی المرسلین و الحمد للّٰہ رب العالمین ۔\n\nঅর্থঃ হযরত উম্মে হাসান (রাঃ) বলেন- আমি হযরত উম্মে ছালমার (রাঃ) -এর খেদমতে ছিলাম। এমন সময় উনার নিকট একজন লোক এসে বললেন- অমুক মৃত্যুমুখে আছেন। হযরত উম্মে ছালমা (রাঃ) আমাকে বললেন- তুমি যাও। যখন মৃত্যু ঘনিয়ে আসবে- তখন তুমি পাঠ করবে- “আসসালামু আলাল মোরছালীন, ওয়াল হাম্দু লিল্লাহি রাব্বিল আলামীন”। অর্থাৎ- “আম্বিয়ায়ে কেরামের উপর আল্লাহর ছালাম এবং সমন্ত প্রশংসা আল্লাহর”। বুঝা গেল- মৃত্যুর পর বাজে কথা না বলে ছালাম, ﷺ ও দোয়া পড়তে থাকবে।\n\n(৩) মৃত্যুর পূর্বে জোর করে চক্ষু বন্ধ করা নিষিদ্ধঃ\n\nসুফিয়ান ছাওরী (রাঃ) হতে হাদীস বর্ণিতঃ নবী করীম (ﷺ) এরশাদ করেছেন-\n\nاذا غملت فقض بسم اللّٰہ وعلی ملۃ رسول اللّٰہ وسبح ثم تلا سفیان قولہ تعالی ’’والملائکۃ یسبحون بحمد ربھم ‘‘ قال ابو داؤد تغمیض المیت انما ھو بعد خروج الروح سمعت بن احمد المقری قال سمعت ابا میسرۃ وکان رجلا عابدا یقول غمضت جعفر المعلم وکان رجلا عاقلا فی حالۃ الموت فرأیت فی منامی یقول اعظم ماکان علی تغمیضک قبل ان اموت ۔\n\nঅর্থঃ নবী করীম সাল্লাল্লাহু আলাইহি ওয়াসাল্লাম এরশাদ করেছেন- “যখন মৃতব্যক্তির চোখ বন্ধ করা হয়, তখন বলবে- “বিছমিল্লাহ ওয়া আলা মিল্লাতি রাসুলিল্লাহ”- এবং তাছবীহ পাঠ করতে থাকবে”।\n\nসুফিয়ান ছাওরী (রহঃ) ছুরা শুরা ৫ম আয়াত তিলাওয়াত করে তাছ্বীহপাঠের উপকারিতা প্রমাণ করলেন। আয়াতখানা হলো-\n\nواﻟﻤﻼﺋﻜﺔ ﯾﺴﺒﺤﻮن ﺑﺤﻤﺪ رﺑﮭﻢ۔\n\nঅর্থাৎ “ফিরিস্তাগণ তাদের প্রভূর তাছ্বিহ্ হামেশা পাঠ করে থাকেন। ”\n\nআবু দাউদ বলেন- মৃত্যু নিশ্চিত হলেই চক্ষু বন্ধ করবে- এর আগে নয়। আমি (আবু দাউদ) মোহাম্মদ ইবনে আহমদ মুক্রী থেকে শুনেছি। তিনি আবু মাইছারা থেকে শুনেছেন। আবু মাইছারা একজন আবেদ লোক ছিলেন। তিনি বলেন- আমি জাফর মোয়াল্লিমকে মৃত মনে করে তাঁর চক্ষু বন্ধ করে দেই। কিন্তু তিনি তখনও ছিলেন সুস্থ বুদ্বির মানুষ। তাঁকে আমি স্বপ্নে দেখলাম। তিনি বলছেন- ”আমার মৃত্যুর পূর্বেই তুমি আমার চক্ষু বন্ধ করে আমাকে খুব কষ্ট দিয়েছো”।"},{"1":"১৯তম অধ্যায়ঃ তাওবার দরজা বন্ধ হয় কখন","2":"ঊনবিংশ অধ্যায়ঃ তাওবার দরজা বন্ধ হয় কখন\nপ্রশ্নঃ মৃত্যুর সময় কতক্ষণ পর্য্যন্ত তাওবাহ্ কবুল হয় এবং কখন এ সুযোগ বন্ধ হয়ে যায়? আর মানুষচেনা বন্ধ হয় কখন? তাওবার অর্থ ও শর্ত কি কি? খাঁটি তাওবাহ্কারী কে?\nজওয়াবঃ মৃত্যু ঘনিয়ে আসার আলামত দেখা গেলে বেশী বেশী তাওবাহ্ করা উত্তম। হযরত আদম আলাইহিস সালামের প্রথম ইবাদত ছিল তাওবাহ্। তিনি তিনশত বৎসর তাওবাহ্র উপর ছিলেন। রাসুল করিম সাল্লাল্লাহু আলাইহি ওয়া সাল্লাম দিনে সত্তরবার তাওবাহ্ করতেন। আল্লাহর কাছে তাওবাহ্র মত প্রিয়জিনিস আর কিছু নেই। কেননা, আল্লাহর কাছে হীনতা, দীনতা ও অসহায়ত্ব প্রকাশ করার মধ্যে রয়েছে বান্দার মুক্তি, সম্মান ও মর্যাদা। তাওবাহ্ করা ফরয। ইহা মুসলমানদের সর্বসম্মত সিদ্ধান্ত।\n\n(১) আল্লাহ্পাক তাওবাহ্র নির্দেশ দিয়ে এরশাদ করেন,\n\nوَتُوبُوا إِلَى اللَّهِ جَمِيعًا أَيُّهَا الْمُؤْمِنُونَ لَعَلَّكُمْ تُفْلِحُونَ\n\n“হে মোমেনগণ, তোমরা সবাই তাওবাহ্ করো- তাহলে অবশ্যই তোমরা সফলকাম হতে পারবে”। (ছুরা নুর- আয়াত ৩১)\n\n(২) আরো এরশাদ করেন-\n\nيَا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَّصُوحًا\n\n“হে ঈমানদারগণ, তোমরা আল্লাহর কাছে খালেছ তাওবাহ্ করো” (ছুরা তাহরীম ৮ আয়াত)।\n\n(২) তাওবাহ্ করার শেষ সময় কখন পর্য্যন্ত?\n\n(ক) আল্লাহ্পাক এরশাদ করেন,\n\nفَلَمْ يَكُ يَنفَعُهُم إيمانهم لَمَّا رَأوا بَأْسَنا\n\nঅর্থঃ “যখন তারা আমার শাস্তি দেখবে, তখন তাঁদের ঈমান গ্রহণ কোন উপকারে আসবেনা”। (ছুরা মোমেন ৮৫ আয়াত)।\n\n(খ) আল্লাহ্পাক আরো এরশাদ করেন,\n\nوَلَيْسَتِ التَّوْبَةُ لِلَّذِينَ يَعْمَلُونَ السَّيِّئَاتِ حَتَّى إِذَا حَضَرَ أَحَدَهُمُ الْمَوْتُ قَالَ إِنِّي تُبْتُ الآنَ ۔\n\nঅর্থাৎ “ঐ লোকদের জন্য কোন তাওবাহ্ বা ক্ষমা নেই- যারা মন্দকাজ করতে থাকে। এমনকি- যখন তাঁদের কারো মাথার উপর মৃত্যু উপস্থিত হয়- তখন বলতে থাকে- আমি এখন তাওবাহ্ করছি”। (ছুরা নিছা ১৮ আয়াত) জীবনভর গুনাহে লিপ্ত থাকাই বদ নসীবীর কারণ। (এই হুকুম অন্য আয়াত দ্বারা রহিত করা হয়েছে)।\n\n(গ) ইবনে মাজাহ্তে হযরত আবু মূছা আশ্আরী (রাঃ) হতে বর্ণিত- তিনি বলেন, আমি রাসুলেপাক (ﷺ) -এর খেদমতে আরয করলাম-\n\nمتی تنقطع معرفۃ العبد من الناس ال اذا عاین ۔ ای شاھد ملائکۃ لاموت وامور الاٰخرۃ ۔\n\nঅর্থঃ “ইয়া রাছুলাল্লাহ্ সাল্লাল্লাহু আলাইহি ওয়া সাল্লাম! মূমূর্ষ ব্যক্তির মানুষ চেনা কখন বন্ধ হয়ে যায়? হুযুর (ﷺ) এরশাদ করলেন- “যখন সে দর্শন করে”।\n\n“যখন সে দর্শন করে”- একথার দ্বারা তিনি বুঝাতে চেয়েছেন-যখন মালাকুত মউত অথবা অন্যান্য সংশ্লিষ্ট ফিরিস্তাগণকে সে দেখে এবং পরকালের ঘটনাবলী প্রত্যক্ষ করে- তখন সে কোন মানুষকে আর চিনতে পারেনা”।\n\n(ঘ) অন্য এক হাদীসে রাসুলেপাক (ﷺ) তাওবাহ্র দরজা বন্ধ হয়ে যাওয়া প্রসঙ্গে এরশাদ করেছেন-\n\nان اللّٰہ یقبل توبۃ العبد مالم یغرغر ۔ جرجہ الترمذی ای عند الغرغرۃ وبلوغ الروح الحلقوم یعاین ما یصیر الیہ من رحمۃ او ھوان ولا تنفع حینئذ توبۃ ولا ایمان ۔\n\nঅর্থাৎঃ “আল্লাহ্পাক বান্দার তাওবাহ্ ততক্ষণ পর্য্যন্ত কবুল করেন- যতক্ষণ না মৃত্যুর গরগরা আরম্ভ হয়”। (ইমাম তিরমিযি)\n\nঅর্থাৎ- মৃত্যুর গরগরা শব্দ আরম্ভ হলে এবং রূহ্ কণ্ঠনালীতে পৌঁছলে তাওবাহ্ কবুল হয়না। কেননা, তখন তার দিকে রহমত আস্ছে- নাকি লা’নত আস্ছে- বান্দা তা দেখে ফেলে। ঐ সময় তাওবাহ্ অথবা ঈমান কোনটাই উপকারে আসেনা”। ঈমান হলো অদৃশ্য বিশ্বাসের নাম।\n\nঅতএব তাওবাহ্ কবুল হওয়ার সময় জীবনভর ব্যাপ্ত- যতক্ষণ না সে মালাকুল মউতকে দেখবে। এই সময়েই রূহের গরগরা আরম্ভ হয়ে যায় এবং মানুষ চেনা বন্ধ হয়ে যায়। আর মৃত্যুগরগরা দেখা দেয় তখন- যখন রগগুলো কেটে দেয়া হয়। ঐ সময় রূহ্ সীনা হতে কণ্ঠনালী পর্য্যন্ত পৌঁছে যায়। আর ঐ সময়েই সে মালাকুত মউতকে দেখতে পায়।\n\nইমাম কুরতুবী বলেন -\n\nفیجب علی الانسان ان یتوب قبل الغرغرۃ ولمعاینۃ وھو معنی قولہ تعالی ثم یتوبون من قریب واولئک یتوب اللّٰہ علیھم ۔\n\nঅর্থাৎ- ”গরগরা আরম্ভ হওয়া এবং মালাকুল মউত দর্শনের পূর্বেই তাওবাহ্ করা ওয়াজিব। ইহাই আল্লাহর বাণীর মর্মার্থ। আল্লাহ্ তায়ালা এরশাদ করেছেন- “যারা ভুলবশতঃ মন্দকাজ করে পূনঃ অনুতপ্ত হয়ে অনতিবিলম্বে তাওবাহ্ করে, তাঁদের তাওবাই আল্লাহ্পাক কবুল করেন”। (ছুরা নিছা ১৭ আয়াত)।\n\n(ঙ) হযরত হাসান বসরী (রহঃ) হতে বর্ণিত আছে- “ইবলিসকে যখন যমিনে নামিয়ে দেয়া হলো- তখন সে দম্ভ করে বলেছিল- “হে আল্লাহ্! তোমার ইজ্জতের শপথ করে বল্ছি- আমি বনী আদমের পিছ ছাড়া হবোনা- যতক্ষণ তাঁর শরীরে প্রাণ থাকবে”। আল্লাহ্পাক বললেন- “আমিও আমার ইজ্জতের শপথ করে বলছি- যতক্ষণ বণী আদমের মৃত্যুগরগরা শুরু না হবে- ততক্ষণ পর্য্যন্ত আমি তাওবাহ্’র দরজা বন্ধ করবোনা”। (তাযকিরাহ্ পৃষ্ঠা ৫৪)।\n\n(৩) তাওবাহ্ কবুলের ৪টি শর্তঃ\n\n(ক) الندم بالقلب “মনে প্রাণে অনুতপ্ত হওয়া”।\n\n(খ) وترک المعصیۃ فی الحال “তৎক্ষনাৎ গুনাহ্র কাজটি ছেড়ে দেয়া”।\n\n(গ) العزم علی ان لا یعود الی مثلھا “এ ধরণের পাপের কাজে ভবিষ্যতে যাবেনা”।\n\n(ঘ) و یکون ذلک حیاء من اللّٰہ تعالی আল্লাহর কাছে লজ্জিত হয়ে এবং আল্লাহর আযাবের ভয়ে পাপের কাজ ছেড়ে দেয়া- অন্য কারও ভয়ে বা লজ্জায় নয়”।\n(৪) তাওবাহ্র হাকীকতঃ\n(ক) কাফেরদের তাওবাহ্র হাকীকত হচ্ছে ঈমান আনা এবং অতীতের অন্যায়ের জন্য আল্লাহর কাছে লজ্জিত থাকা। শুধূ ঈমান আনাই যথেষ্ঠ নয়- বরং অতীতের জন্য লজ্জিত থাকতে হবে।\n\n(খ) আর মুমিনদের তাওবাহ্ দু’প্রকার। যথা (ক) হক্কুল্লাহ্ (খ) হক্কুল ইবাদ।\n\n(ক) হক্কুল্লাহ্ঃ আল্লাহর হক্ব কোন কোন ক্ষেত্রে শুধু গুনাহ্ ছেড়ে দিলেই এবং উপরোক্ত ৪ টি শর্ত পূরণ করলেই অতীত গুনাহ্ মাফ হয়ে যায়- যেমন মদপান ইত্যাদি। আবার কিছু কিছু গুনাহ্ আছে- যেগুলো পুনরায় কাযা করতে হবে- যেমন, নামায ও রোযা। কিছু কিছু গুনাহ্ আছে- যেগুলোর কাযা এবং কাফফারা উভয়ই করতে হবে- যেমন, সঙ্গত কারণে শপথ ভঙ্গ করলে কাফফারা দিতে হবে এবং ভাল কাজও করতে হবে। এগুলো হচ্ছে আল্লাহর হক্ব। এগুলোর ক্ষমা আল্লাহর ইখ্তিয়ারাধীন।\n\n(খ) হক্কুল ইবাদ বা বান্দার হক্বঃ বান্দার হক্ব নষ্ট করলে ক্ষতিপূরণ দিতে হবে এবং সেই সাথে উপরোক্ত ৪ টি শর্ত মোতাবেক তাওবাহ্ করতে হবে। যদি মালিক বা তাঁর উত্তরাধিকারী পাওয়া না যায়- তাহলে সদ্কা করে দিতে হবে- মালিকের পক্ষ হয়ে। আর যদি দেওয়ার সামর্থ না থাকে- তাহলে বান্দার কাছে ক্ষমা চাইতে হবে। আল্লাহর পক্ষ হতে ক্ষমার আশা করা যায়। এমতাবস্থায় গুনাহ্গার ব্যক্তির বেশী বেশী নেক আমল করতে হবে এবং মালিকের গুনাহ্ মাগফিরাতের জন্য বেশীবেশী করে দোয়া করতে হবে। ইহাই প্রকৃত তাওবাহ্। (তাযকিরাহ ৫৫ পৃষ্ঠা)\n(৫) তাওবাহরীর গুণাবলী-\nوقد رری مرفوعا فی صفۃ التائب من حدیث ابن مسعود ان النبی ﷺ قال وھو فی جماعۃ من اصحابہ ’’ اتدرون من التائب ؟ قالوا اللّٰھم لا ۔ قال اذا تا با لعبد ولم یرض خصماؤہ فلیس بتائب ۔ ومن تاب ولم یغیر لباسہ فلیس بتائب ۔ ومن تاب ولم یغیر مجلسہ فلیس بتائب ومن تاب ولم یغیر نفقتہ وزینتہ فلیس بتائب ومن تاب ولم یغیر فراشہ ووسادہ فلیس بتائب ۔ ومن تاب ولم یوسع خلقہ فلیس بتائب ۔ ومن تاب ولم یوسع قلبہ وکفہ فلیس بتائب ، ثم قال النبی ﷺ فاذا تاب عن ھذہ الخصال فذالک تائب حقا۔\n\nঅর্থঃ হযরত আবদুল্লাহ্ ইবনে মাসউদ (রাঃ) হতে মারফু হাদীসে বর্ণিত- “একসময়ে নবী করিম (ﷺ) সাহাবায়ে কেরামের একটি জামায়াতে উপস্থিত ছিলেন। তিনি জিজ্ঞাসা করলেন- “তোমরা কি জান- প্রকৃত তাওবাহ্কারী কে”? সাহাবায়ে কেরাম বললেন- আয় আল্লাহ্! আমরা তো জানিনা। রাসুল করিম (ﷺ) বলতে লাগলেন- “শুন- যেব্যক্তি তাওবাহ্ করেছে সত্য- কিন্তু তাঁর ফখর ও অহঙ্কারের লেবাছ পরিবর্তন করতে পারেনি- সে প্রকৃত তওবাকারী নয়”। “যেব্যক্তি তাওবাহ্ করে খারাপ সঙ্গ ত্যাগ করে সৎসঙ্গ লাভ করতে পারেনি- সেও প্রকৃত তাওবাহ্কারী নয়”। “যেব্যক্তি তাওবাহ্ করেছে সত্য- কিন্তু হারামখাদ্য ও উপার্জন এবং চাকচিক্য বন্ধ করতে পারেনি- সেও প্রকৃত তাওবাকারী নয়”। “যেব্যক্তি তাওবাহ্ করেছে সত্য- কিন্তু রাত্রের হারাম কাজ ছেড়ে দিয়ে গাফ্লতের নিদ্রা ত্যাগ করে বিছানা পরিবর্তন করতে পারেনি এবং রাত্রি জাগরণের অভ্যাস করতে পারেনি- সেও প্রকৃত তাওবাহ্কারী নয়”। “যেব্যক্তি বদ স্বভাব পরিবর্তন না করে শুধূ মুখে তাওবাহ্ করেছে- সেও প্রকৃত তাওবাহ্কারী নয়”। “যেব্যক্তি মন ও হাত প্রশস্ত না করে শুধু তাওবাহ্ করেছে- সেও প্রকৃত তাওবাকারী নয়”। “যেব্যক্তি তাওবাহ্ করেছে সত্য- কিন্তু পাওনাদারকে রাযী করাতে পারেনি- সেও প্রকৃত তাওবাহ্কারী নয়”। অত:পর রাসুল করিম (ﷺ) এরশাদ করলেন- ”যারা উপরোক্ত স্বভাব পরিবর্তন করে তাওবাহ্ করবে- তাঁরাই প্রকৃত তাওবাহ্কারী”। (ইবনে মাসউদ)।\n\n(হাদীসটি খুবই আকর্ষণীয় ভাষায় বর্ণিত হয়েছে। তাসাউফপন্থীদের জন্য এই হাদীসখানা খুবই গুরুত্বপূর্ণ, লেখক)।\nঅত্র হাদীসের সার সংক্ষেপঃ\n\n(ক) ফখর ও অহঙ্কার ত্যাগ না করে শুধু মুখে তাওবাহ্ করা নিরর্থক।\n(খ) অসৎসঙ্গে থাকলে তা পরিবর্তন করে সৎসঙ্গ গ্রহণ না করলে প্রকৃত তাওবাহ্কারী নয়।\n(গ) হারাম পথে উপার্জিত খাদ্য ত্যাগ করে হালাল উপার্জন না করলে প্রকৃত তাওবাহ্কারী নয়।\n(ঘ) রাত্রে খারাপসঙ্গ ও খারাপ চরিত্র পরিবর্তন করে কিয়ামূল লাইল বা রাত্রের ইবাদত না করলে প্রকৃত তাওবাহ্কারী নয়।\n(ঙ) খারাপ চরিত্র ও বদ স্বভাব পরিবর্তন করে প্রশস্ত মনের অধিকারী না হলে প্রকৃত তাওবাহ্কারী নয়।\n(চ) কঠিন হৃদয় ছেড়ে দিয়ে কোমল হৃদয়ের অধিকারী না হলে প্রকৃত তাওবাহ্কারী নয়।\n(ছ) মন ও হাত প্রশস্ত না করে তাওবাহ্ করলে প্রকৃত তাওবাহ্কারী নয়।\n\nউপরের ৭টি বদ অভ্যাস পরিবর্তন করে এর বিপরীত গুনাবলীর অভ্যাস করতে পারলেই তাওবাহ্কারী বলে গণ্য হবে।\n\n(৬) গুনাহ্ করে মনে মনে লজ্জিত হওয়ার নামও তাওবাহ্\n\nসাহাবী আবদুল্লাহ্ ইবনে মুগাফফাল (রাঃ) বলেন- আমার পিতা হযরত মুগাফফাল (রাঃ) হযরত আবদুল্লাহ্ ইবনে মাসউদ (রাঃ) -এর নিকট বসা ছিলেন। আমিও আমার পিতার পাশেই বসা ছিলাম। আমার পিতা হযরত ইবনে মাসউদকে একটি হাদীস শুনিয়ে তাঁর মন্তব্য চাইলেন। হাদীসখানা হলো,\n\nان العبد اذا اعترف بذنبہ ثم تاب الی اللّٰہ عزوجل تاب اللّہ علیہ فقال ابن مسعود نعم سمعتہ یقول الندم التوبۃ۔\n\nঅর্থঃ নবীজীর এরশাদ -“বান্দা যখন মনে মনে গুনাহ্ স্বীকার করে আল্লাহর কাছে তাওবাহ্ করে- তখন আল্লাহ্ তাঁর তাওবাহ্ কুবল করেন”- ইহা সঠিক কিনা? জবাবে হযরত ইবনে মাসউদ (রাঃ) বল্লেন- হ্যাঁ আমি রাসুুলুল্লাহ্ (ﷺ) কে এভাবে বলতে শুনেছি “লজ্জিত হওয়ার নামই তাওবাহ্”। (তাযকিরাহ্ ৫৬ পৃষ্ঠা)\n\nবুঝাগেল- এক সাহাবী অন্য সাহাবী থেকে রাসুলেপাকের হাদীস শুনে বয়ান করেছেন।\n\n(৭) নামায রোযা করলে এবং ৭টি কবিরা গুনাহ্ ছেড়ে দিলে জান্নাতের দরজা খুলে যায়,\n\nعن ابی ھریرۃ رضی اللّٰہ عنہ وابی سعید الخدری رضی اللّٰہ عنہ ان رسول اللّٰہ ﷺ جلس علی المنبر ثم قال ’’ والذی نفسی بیدہ ‘‘ ثلاث مرات ثم سکت فاکب کل رجل من ا یبکی حزینا لیمین رسول اللّٰہ ﷺ ثم قال ’’ ما من عبد یودی الصلوات الخمس یصوم رمضان ویجتن الکبائرالسبع الافتحت لہ ابواب الجنۃ الثمانیہ یوم القیامۃ حتی انھا لتصفق ۔ ثم تلا قولہ تعالی ان تجتنبوا کبائر ا ما تنھون عنہ نکفر عنکم سبئاتکم ۔ رواہ البخاری ومسلم ۔\n\nঅর্থঃ হযরত আবু হোরায়রা (রাঃ) ও হযরত আবু সায়ীদ খুদরী (রাঃ) থেকে বর্ণিত- রাসুলুল্লাহ্ সাল্লাল্লাহু আলাইহি ওয়া সাল্লাম মিম্বার শরীফে বসলেন এবং তিনবার বললেন- “যার হাতে আমার প্রাণ- তাঁর শপথ, যাঁর হাতে আমার প্রাণ- তাঁর শপথ, যাঁর হাতে আমার প্রাণ- তাঁর শপথ”। এরপর তিনি দীর্ঘক্ষণ চুপ করে রইলেন। রাসুলেপাকের এ ধরণের শপথ ও কথার গাম্বীর্য শুনে আমরা সবাই চিন্তিত হয়ে কান্নায় ভেঙ্গে পড়লাম।\n\nদীর্ঘক্ষণ পর হুযুর (ﷺ) বলতে শুরু করলেন- “যেকোন বান্দা পাঞ্জেগানা নামায আদায় করবে, রমযানের রোযা রাখবে, সাতটি কবিরা গুনাহ্ থেকে বেঁচে থাকবে- নিশ্চয়ই তাঁর জন্য কেয়ামতের দিনে আটটি বেহেস্তের দরজা খুলে দেয়া হবে। তারপর জান্নাতের দরজা পূনরায় বন্ধ হবে”। (আবু হাতেম বিস্তী কৃত আল মুসনাদ আস সহীহ্)।\n\nএরপর তিনি প্রাসঙ্গিক কোরআনের বাণী তিলাওয়াত করে শুনালেন- আল্লাহ্ বলেন -“যদি তোমরা কবিরা গুনাহ্সমূহ থেকে বেঁচে থাকতে পারো- যা থেকে তোমাদেরকে নিষেধ করা হয়েছে- তাহলে আমি অন্যান্য অপরাধ ক্ষমা করে দেবো” (ছুরা নিছা ৩১ আয়াত)।\nসার কথাঃ\n(ক) নামায রোযা ইত্যাদি ফরয সমূহ আদায় করতে হবে এবং কবিরা গুনাহ্ থেকে বেঁচে থাকতে হবে। ছগিরা গুনাহ্ হতে বাঁচা সাধারণের পক্ষে সম্ভব নয়। (অন্য বর্ণনা অনুযায়ী কবিরা গুনাহ্ সাতশত পর্য্যন্ত)।\n\n(খ) কবিরা গুনাহ্ থেকে বেঁচে থাকতে পারলে ছগিরা গুনাহ্ বিনা তাওবায় এমনিতেই মাফ হয়ে যায়।\n\n(গ) সাহাবীগণ রাসুল মকবুল সাল্লাল্লাহু আলাইহি ওয়া সাল্লামের সামান্য পেরেশানী দেখলে কান্নায় ভেঙ্গে পড়তেন। কতটুকু নবীপ্রেম থাকলে এরূপ অবস্থা হতে পারে- তা সহজেই অনুমান করা যায়।\n\n(ঘ) কবিরা গুনাহ্ তাওবাহ্ ছাড়া সাধারনতঃ মাফ হয় না।\n\n(৮) ছগিরা গুনাহ্ বিনা তাওবায় অন্যান্য ইবাদতের দ্বারা মাফ হয়ে যাওয়ার প্রমাণ হলো- হযরত আবু হোরায়রার বর্ণিত হাদীস- যা মুসলিম শরীফে উদ্বৃত হয়েছে-\n\nعن ابی ھریرۃ قال قال رسول اللّٰہ ﷺ الصلوات الخمس والجمعۃ الی الجمعۃ ورمضان الی رمضان مکفرات ما بینھن اذا اجتنبت الکبائر۔\n\nঅর্থাৎ, “পাঞ্জেগানা নামায, এক জুমা হতে আরেক জুমা এবং এক রমযান হতে অন্য রমযান পর্য্যন্ত মধ্যবর্তী সময়ের ছগিরা গুনাহ্সমূহ নামায, জুমা ও রমযান ক্ষমা করে দেয়- যদি সে কবিরা গুনাহ্ থেকে বেঁচে থাকতে পারে”। (মুসলিম শরীফ)।"},{"1":"২০তম অধ্যায়ঃ গোসল ও কাফন দেওয়া","2":"বিংশ অধ্যায়ঃ গোসল ও কাফন দেওয়া\n(১) গোসল দেওয়া ফরয\nعن ام عطیۃ قالت دخل علینا رسول اللّٰہ ﷺ ونحن نغسل ابنتہ فقال اغسلتھا ثلاثا او خمسا اواکثر من ذلک ان رایتن ذلک بماء وسدر واجعلن فی الاٰخرہ کافورا او شیئا من کافور فاذا فرغتن فاذننی ۔ فلما فرغنا اذناہ فالقی الینا حقوہ فقال اشعربھا ایاہ ۔ وفی روایۃ ۔ اغسلنھا وترا ثلاث او خمسا او سبعا ۔ وابدان بمیامنھا ومواضع الوضوء منھا ۔ وقالت فضفرنا شعرنا شعرھا ثلٰثۃ قرون فالقینھا خلفھا ۔ متفق علیہ (مشکوۃ فی غسل المیت)\n\nঅর্থঃ হযরত উম্মে আতিয়া রাদিয়াল্লাহু আন্হা বর্ণনা করেন- আমরা হুযুর করিম সাল্লাল্লাহু আলাইহি ওয়াসাল্লাম -এর শাহ্জাদী হযরত যয়নাব রাদিয়াল্লাহু আন্হার জানাযার গোসলের কাজ করছিলাম- এমন সময় তিনি আমাদের কাছে আসলেন এবং কিছু নিয়ম বলে দিলেন। তিনি বললেন-শরীরে তিনবার অথবা পাঁচবার অথবা তার বেশী পানি ঢালবে- যদি ভাল বা প্রয়োজন মনে করো- গোসলের পানির মধ্যে বরই পাতা দিবে। শেষবারের পানিতে কাপুর অথবা কাপুর জাতীয় কিছু মিশাবে। যখন তোমরা গোসল দেয়া শেষ করবে- তখন আমাকে খবর দিও। অতঃপর আমরা যখন হযরত যয়নব (রাঃ)-এর গোসলের কাজ সমাধা করলাম- তখন হুযুর (ﷺ) কে খবর দিলাম। হুযুর (ﷺ) তাঁর পবিত্র জামার ভিতরের গেঞ্জী বিশেষ আমাদের দিকে ছুড়ে দিলেন এবং এরশাদ করলেন- যয়নাবের কাফনের নীচে আমার এই কাপড়খানা পরিয়ে দাও”। (তাবাররুক স্বরূপ)\n\nঅন্য এক বর্ণনা মতে- হুযুর করিম (ﷺ) বলেছিলেন- ”তিনবার অথবা পাঁচবার অথবা সাতবার শরীরে পানি ঢালবে এবং বিবি যয়নাবের ডানদিক থেকে শুরু করবে। বিশেষ করে তাঁর শরীরের অযুর জায়গাগুলোতে পানি ঢালবে। হযরত উম্মে আতিয়া (রাঃ) বলেন- আমরা রাসুলেপাকের ইঙ্গিতে বিবি যয়নাবের মাথার চুল তিনটি বেনী বানিয়ে পিছনের দিকে ছেড়ে দিলাম”। (বুখারী, মুসলিম ও মিশকাত গোসলুল মাইয়েত ১৪৩ পৃষ্ঠা)\n\nমাসআলাঃ মৃতব্যক্তির গোসল দেওয়া সর্বসম্মত ভাবে ফরয। কেননা, মৃত্যুর সাথে সাথে শরীরের সমস্ত গ্রন্থি ঢিলা হয়ে যায় এবং পেশাব পায়খানা বা অন্য নাপাক বস্তু পেট থেকে বের হয়ে শরীর নাপাক হয়। ইহাই গোসল ফরয হওয়ার কারণ। নবীগণের অবস্থা ভিন্ন। (মিশকাত হাশিয়া নং ৫)\n\nমাসআলাঃ হযরত যয়নাব রাদিয়াল্লাহু আন্হাকে নবী করীম সাল্লাল্লাহু আলাইহি ওয়াসাল্লাম নিজের জামার নীচের যে গেঞ্জি বা ফতুয়া বিশেষ দিয়েছিলেন- তা ছিল কাফনের অতিরিক্ত। ইহা ছিল তাবাররুক বিশেষ। তাই আপন পীর বা অন্য কোন বুযুর্গ ব্যক্তির কোন স্মৃতিচিহ্ন তাবাররুক হিসাবে কাফনের নীচে দেয়া বৈধ। এই হাদীস তার প্রকৃষ্ট প্রমাণ। কাফনের নীচে না রেখে কবরের ভিতরে তাকের মধ্যে পীরের জামা বিশেষ রাখাও জায়েয। (দেখুন- মিশকাত ৮নং হাশিয়া অত্র হাদীস)\n\nবিঃ দ্রঃ ওমর ইবনে দীনার হতে সহীহ রেওয়ায়াত এসেছে। তিনি বলেন-মৃতব্যক্তি তার পরিবার পরিজনকে দেখেন- তারা কিভাবে তাকে গোসল দিচ্ছে এবং কিভাবে কাফন পরিধান করাচ্ছে। সে তখন তাদের দিকে চেয়ে থাকে।\n(২) উত্তম কাফনে মূর্দা ফখর করেঃ\nহযরত জাবের ইবনে আবদুল্লাহ্ (রাঃ) হতে বর্ণিত-\n\nقال قال رسول اللّٰہ ﷺ حسنوا اکفان موتاکم ۔ فانھم یتباھون یتزاورون فی قبورھم ۔\n\nঅর্থঃ “রাসুলকরিম সাল্লাল্লাহু আলাইহি এরশাদ করেছেন- তোমাদের মৃত ব্যক্তিকে উত্তম কাফন দিও। কেননা, এতে তাঁরা কবরে পরস্পর গৌরব করে এবং একে অপরের সাথে সাক্ষাৎ করে”।\n\n(৩) মুসলিম শরীফে হযরত জাবের (রাঃ) হতে বর্ণিত- “নবী করীম সাল্লাল্লাহু আলাইহি ওয়া সাল্লাম এরশাদ করেছেন- যখন তোমাদের মধ্যে আপন মুসলমান ভাইকে কাফন পরানো হয়- তখন যেন উত্তম কাফন দেয়া হয়- যদি সাধ্য থাকে”।\n\n(৪) হযরত ইবনে আব্বাস (রাঃ) হতে বর্ণিত-\n\nقال قال رسول اللّٰہ ﷺ البسوا من ثیابکم البیاض فانھا من خیر ثیابکم واکفنوا فیھا موتاکم۔ ابوداؤد والترمذی۔\n\nঅর্থঃ রাসুলকরিম (ﷺ) এরশাদ করেছেন- “তোমরা সাদা কাপড় পরিধান করো- কেননা, সাদা রং উত্তম। আর তোমাদের মৃত ব্যক্তিকেও সাদা কাপড় দিয়ে কাফন পরিধান করাইও” (আবু দাউদ ও তিরমিযি)।"},{"1":"২১তম অধ্যায়ঃ জানাযা নামায ও পরে দোয়া","2":"একুশতম অধ্যায়ঃ জানাযা নামায ও পরে দোয়া\nপ্রশ্নঃ জানাযা কি নামায- নাকি শুধু দোয়া? জানাযার পরপর পূনঃ দোয়া করা কি নাজায়েয? যারা বলে জানাযা শুধু দোয়া এবং জানাযার পরে দোয়া করা হারাম ও মাকরূহ্- তাদের কথা কতটুকু সত্য? তাদের হুকুম কী?\nজাওয়াবঃ জানাযা হলো নামায- ইহা দোয়া নয়। ইহাকে শুধু দোয়া বলা কুফরী। কেননা, রাসুলুল্লাহ্ (ﷺ) জানাযাকে নামায বলেছেন এবং নামাযের বিভিন্ন শর্ত জানাযায় বিদ্যমান। এই নামায ফরযে কেফায়া। দোয়া তো ফরযে কেফায়া নয়। এতে নামাযের সব শর্ত পাওয়া যায়। যেমন, তাহারাত, নিয়ত, কেব্লামুখী হওয়া, ইমাম হওয়া, চার তাকবীর বলা- ইত্যাদি। দোয়ার মধ্যে তো তাহারাত, নিয়ত, কিব্লামুখী হওয়া, ইমাম হওয়া, তাকবীর বলা- এগুলো শর্ত নয়। সুতরাং জানাযা দোয়া নয়। তবে নামাযের মধ্যে যেমন শেষের দিকে দোয়া আছে- তদ্রূপ জানাযা নামাযেও শেষের দিকে একটি আম দোয়া আছে। তাই বলে পাঞ্জেগানা নামাযকে যেমন কেউ দোয়া বলেনা- অনুরূপভাবে জানাযা নামাযকেও দোয়া বলা যাবেনা। বললে কুফরীর সম্ভাবনা আছে। কেননা, জানাযাকে দোয়া বললে ফরযে কেফায়াকে অস্বীকার করা হয়। দোয়া তো ফরযে কেফায়া নয়। তাই জানাযা নামায হলো ফরয- আর দোয়া হলো নফল।\n(১) জানাযা শেষে খাস দোয়া করতে হয়।\n\nরাসুলকরিম সাল্লাল্লাহু আলাইহি ওয়া সাল্লাম এরশাদ করেছেন-\n\nعن بی ھریرۃؓ قال قال رسول اللّٰہ ﷺ اذا صلیتم علی المیت فاخلصوا لہ الدعاء (ابوداؤد وابن ماجۃ۔\n\nঅর্থঃ হযরত আবু হোরায়রা (রাঃ) বর্ণিত হাদিসে নবী করিম (ﷺ) বলেন- “তোমরা যখন মৃতব্যক্তির জানাযার নামায পড়বে- তাঁর পরপরই তাঁর জন্য খাস করে আরেকটি দোয়া করবে”। এখানে ..... হরফটি “অবিলম্বে”- অর্থে ব্যবহৃত হয়েছে।\n\n(২) জানাযার মধ্যে চারটি অংশ আছে- (ক) চার তাকবীরের নিয়ত করা (খ) সানা বা আল্লাহর প্রশংসা করা (গ) নবী করীম সাল্লাল্লাহু আলাইহি ওয়া সাল্লামের ওপর ﷺ পড়া (ঘ) মৃত ব্যক্তিসহ অন্যান্য জীবিত, মৃত, ছোট, বড়, উপস্থিত, অনুপস্থিত- নির্বিশেষে সবার জন্য আম দোয়া করা। তাই ছালাম ফিরায়ে মূর্দারের জন্য খাস দোয়া করতে হবে। নবী করিম (ﷺ) যখন জানাযার নামায পড়তেন- তখন সবার জন্য নামাযের ভিতরে এই আম দোয়া পড়তেন-\n\nاللھم اغفر لحینا ومیتنا وشاھدنا وغائبنا وصغیرنا وکبیرنا وذکرنا وانثانا۔ اللھم من احییتہ منا فاحیہ علی الاسلام ومن توفیتہ منا فتوفہ علی الایمان ولا تحرمنا اجرہ ۔ ولا تفتنا بعدہ (رواہ احمد وابوداؤد والترمذی والنسائی)\n\nঅর্থঃ “হে আল্লাহ্! আমাদের মধ্যে যারা জীবিত আছেন অথবা ইন্তিকাল করেছেন, যারা এখানে উপস্থিত আছেন অথবা অনুপস্থিত রয়েছেন, ছোট কিংবা বড়, পুরুষ কিংবা নারী- সবাইকে ক্ষমা করে দাও। হে আল্লাহ্। যাদেরকে তুমি এখনো জীবিত রেখেছো- তাঁদেরকে ইসলামী শরিয়তের উপর জীবিত রাখো। আর যাদেরকে মৃত্যু দিবে- তাঁদেরকে ঈমানের সাথে মৃত্যু দিও। আর আমাদেরকে ঈমানের পুরস্কার হতে বঞ্চিত করোনা এবং মৃত্যুর পর কবর ও হাশরের ফিত্নায় নিক্ষেপ করোনা”। (আবু দাউদ, আহমদ, তিরমিযি, নাছায়ী)।\n\nমাসআলাঃ জানাযা নামাযের ভিতরের এই দোয়াটি সবার জন্য আম দোয়া। আর নামাযের পরের দোয়াটি হলো মুর্দারের জন্য খাছ দোয়া। এজন্যই এর তাকিদ এসেছে।\n\nমাসআলাঃ এখানে “শাহিদিনা” শব্দটির অর্থ “উপস্থিত বা হাযির নাযির”। নবীজীর এক নাম শাহিদুন বা শাহীদুন- যার অর্থ “হাযিরনাযির বা প্রত্যক্ষ সাক্ষী”। যারা শাহিদুন -এর অর্থ করে শুধু সাক্ষী- তারা ভুল করে। কেননা, সাক্ষী হতে হলে উপস্থিত বা হাযির নাযিরও হতে হয়। তা না হলে স্বাক্ষ্য গ্রহণযোগ্য হয়না। তদ্রুপ- নবীজীও হাযির-নাযির বা প্রত্যক্ষ সাক্ষী। তিনি পূর্ববর্তী আম্বিয়ায়ে কেরাম এবং নিজ উম্মতের কার্যাবলীর চাক্ষুস উপস্থিত সাক্ষী ও প্রত্যক্ষদর্শী। নবীপাকের জন্য আল্লাহ্পাক এই নাম নির্ধারন করেছেন এবং নিজের জন্যও “শাহিদুন” এবং “শাহীদুন” দুইটি নিফাতি নাম ধারন করেছেন। নবীজী যেহেতু নূর- সেহেতু যেকোন সময় এবং যেকোন স্থানে হাযির নাযির হওয়া এবং থাকা খুবই স্বাভাবিক। ইথার সর্বত্র বিরাজ করছে। এটার সাহায্যে বর্তমানে সারাবিশ্বে মুহুর্তের মধ্যে যোগাযোগ হচ্ছে। এনিয়ে তো কারো আপত্তি নেই। রাসুল (ﷺ) তো আরো শক্তিশালী নূর। তিনি আপাদমস্তক নূর। এটা থানবী সাহেবও স্বীকার করেছে- তাঁর “শুক্রে নিয়ামত” গ্রন্থের ৩৯ পৃষ্ঠায়। তাহলে নবীজীকে আল্লাহর নূর মানতে তাঁর অনুসারীদের এত আপত্তি কেন? নবীজীকে নূর মেনে নিলেই হাযির নাযির, ইল্মে গাযেব ও হায়াতুন্নবী মানার পথে আর কোন বিতর্ক থাকেনা। ঈমানদারেরাবিনা দ্বিধায় হাযির নাযির মেনে নেয়।\n(৩) বিরূদ্ধবাদীদের ভুল ফতোয়া :\nজানাযার পর পুনরায় দোয়া করাকে একশ্রেণীর আলেম মাকরূহ্ বলে। তাঁরা ফিকাহ্ গ্রন্থের কতিপয় ইবারত উদ্ধৃত করে বলে-\n\nلادعاء بعدا لتکبیرۃ الرابعۃ\n\nঅর্থাৎ “চতুর্থ তাকবীরের পর নামায হিসাবে আর কোন দোয়া নেই”। সাথে সাথে সালাম ফিরাতে হবে।\n\nজওয়াব হলো- তারা পরবর্তী একটি শব্দ বাদ দিয়েছে- তাই অর্থ বেশকম হয়ে গেছে। পূর্নবাক্য হলোঃ\n\nولیس بعد التکبیر الرابع قبل السلام دعاء ۔\n\nঅর্থঃ “চতুর্থ তাকবীরের পরে এবং ছালামের পূর্বে (এই মধ্যবর্তী সময়ে) অন্য কোন দোয়া নেই” (আলমগীরী)। পরে দোয়া হতে পারে।\n\nউল্লেখ্যঃ জানাযার নামাযে প্রত্যেক তাকবীরের পর কিছু দোয়া পড়তে হয়। কিন্তু চতুর্থ তাকবীরের পর কিছু পড়তে হয়না- শুধু সালাম ফিরাতে হয়। ইহাই ফতোয়ায়ে আলমগীরীর মূল ভাষ্য -অথচ তারা পূর্ণবাক্য উদ্ধৃত না করে অংশ বিশেষ উদ্ধৃত করে প্রমাণ করতে চাইছে যে, জানাযা নামাযের পর আর কোন দোয়া-ই নেই। ইহা তথ্য গোপনের পর্যায়ভুক্ত। ইহা ইহুদীদের স্বভাব। যেখানে হাদীসে রয়েছে- “জানাযার পরপর খাস দোয়া করতে হবে”- সেখানে ফকিহ্গণ কি করে তার খেলাফ ফতোয়া দিতে পারেন? ইহা সম্ভব নয়।\n\nফিকাহ্র কিতাবের জবাবঃ বাহরুর রায়েকসহ অন্যান্য কিতাবে যেসব ইবারত লিখা হয়েছে-তাহলোঃ\n\n(ক) لایقوم داعیا لہ\n\n(খ) لایقوم بلدعاء بعد صلوۃ الجنازۃ ۔\n\n(গ) لا یدعوا بعدہ فی ظاھر المذھب ۔\n\n(ঘ) ولا یقوم بالدعاء بعد صلوۃ الجنازۃ لانہ یشبہ الزیادۃ ۔\n\n(ঙ) ولا یدعوا للمیت بعد صلوۃ الجنازۃ لانہ یشبہ الزیادۃ فی صلوۃ الجنازۃ ۔\n\nএগুলোর প্রকাশ্য অর্থ হলো- ধারাবাহিক ভাবে- (ক) জানাযার পর দোয়া পড়ার জন্য দাঁড়িয়ে অপেক্ষা করবেনা (খ) জানাযার পর পুনরায় দাঁড়িয়ে দোয়া করবেনা (গ) প্রকাশ্য মতানুযায়ী- জানাযার পর দোয়া করবেনা (ঘ) জানাযার পর মৃতব্যক্তির জন্য দাঁড়িয়ে পুনরায় দোয়া করবেনা- কেননা, ইহা জানাযার মধ্যে অতিরিক্ত কিছু করার সদৃশ। (ঙ) জানাযার পর দোয়া করবেনা। কেননা, ইহা অতিরিক্ত কাজ সদৃশ- ইত্যাদি।\n\nউপরোক্ত ফিকাহ্র ইবারাতের সারমর্ম হলো- (ক) কাতারবন্দী হয়ে দাঁড়িয়ে দোয়া করবেনা, (খ) “কাতারবন্দী হয়ে দাঁড়িয়ে দোয়া করলে জানাযায় অতিরিক্ত সংযোজন বলে ধারণা হবে”। এভাবে দোয়া করা মাকরূহ্।\n\nবুঝা গেল- দোয়া করা নিষেধ নয়- কাতারবন্দী হওয়া নিষেধ। কেননা, কাতারবন্দী হলে জানাযার সদৃশ মনে হবে। ঐ যুগে কাতারবন্দী হয়ে দোয়া করার প্রচলন ছিল বলে ঐরূপ করতে নিষেধ করা হয়েছে- ইহা সামাজিক সংস্কারের অন্তর্ভূক্ত। আল্লাহর মেহেরবানীতে মুসলমানরা ফকিহ্দের কথামতই সতর্কতা অবলম্বন করে কাতার ভেঙ্গে গোল হয়ে দোয়া করছে এবং খাস দোয়ার হাদীসের উপর আমল বহাল রেখেছে। হাদীসের উপরই আমল হয় এবং ফেকাহ্র উপর হয় পারিপার্শিক সতর্কতা অবলম্বন। ইহাই ফেকাহ্রে উদ্দেশ্য। ফকিহ্গণ কখনও হাদীসের আমলের বিরূদ্ধে মতামত দিতে পারেন না। ফিকাহ্র নীতিমালা ওহাবীরা ভালভাবে জানেনা বলেই বর্তমানে সমস্যা দেখা দিয়েছে।\n\n(৪) পাঞ্জেগানা নামায ও জানাযা নামাযের পরপর দোয়া করলে শীঘ্র কবুল হয়\n\nজানাযার নামায ফরযে কেফায়া। পঞ্জেগানা নামায ফরযে আইন। তাহাজ্জুদের নামায সুন্নাতে যায়েদাহ্। ফরয নামায এবং তাহাজ্জুদের নামাযের পর দোয়া করলে তা শীঘ্র কবুল হয়। এ প্রসঙ্গে রাসুল করিম সাল্লাল্লাহু আলাইহি ওয়াসাল্লামের একখানা হাদীস খুবই গুরুত্বপূর্ণ। এই হাদীসখানা তিরমিযি শরীফে আবু উমামা বাহেলী (রাঃ) সুত্রে সংগৃহীত এবং মিশকাত শরীফে সংকলিত হয়েছে।\n\nعن ابی امامۃ الباھلیؓ قیل یا رسول اللّٰہ ﷺ ای الدعاء اسمع ؟ قال جوف اللیل الاخر ودبر الصلوات المکتوبات\n\nঅর্থঃ “হযরত আবু উমামা বাহেলী (রাঃ) বর্ণনা করেন- রাসুলেপাকের দরবারে আরয করা হলো- ইয়া রাসুলাল্লাহ্! কোন্ সময়ের দোয়া সবচেয়ে শীঘ্র কবুল হয়? নবীজি (ﷺ) এরশাদ করলেন- “শেষ রাত্রের দোয়া এবং ফরয নামাযের পরপর যে দোয়া করা হয়-তা শীঘ্র কবুল করা হয়”। (তিরমিযি ও মিশকাত)।\n\nফায়েদাঃ অত্র হাদীসখানা সহীহ। এর দ্বারা দুটি জিনিস প্রমানিত হয়েছে (ক) শেষরাত্রে তাহাজ্জুদের সময় দোয়া করলে শীঘ্র কবুল হয় (খ) ফরয নামাযের পরপর- অর্থাৎ সালাম ফিরানোর পর দোয়া করলে শীঘ্র কবুল হয়। ফরয নামাযের মধ্যে পাঞ্জেগানা ও জানাযার নামায- সবই অন্তর্ভূক্ত। কাজেই পাঞ্জেগানা নামাযের সালাম ফিরিয়ে যেভাবে দোয়া করতে হবে- তদ্রুপ জানাযার নামাযের সালাম ফিরিয়েও দোয়া করতে হবে। এখন আর সন্দেহের কোন অবকাশ নেই।\n\nযারা হাদীসের খেলাফ করে শুধু ফিকাহ্র ইবারত পেশ করে- তাঁরা ফিকাহ্ই বুঝেনা। ফিকাহ্র মূল ভিত্তি হলো কোরআন এবং হাদীস। তাই হাদীস বিরোধী কোন ফিকাহ্ হতে পারেনা। ফিকাহ্র ইবারত বুঝতে হলে হিল্ম -এর প্রয়োজন হয়। ফিকাহ্র ইবারত ও হুকুম সবসময় শর্তসাপেক্ষ হয়ে থাকে। জানাযার পর শর্ত সাপেক্ষে দোয়া করা জায়েয। তা হলো গোল হয়ে দোয়া করা।\n\n(৫) প্রশ্নঃ জানাযার পর দোয়া করার কোন প্রমাণ রাসুল (ﷺ) বা সাহাবাগণের যুগে ছিল কিনা?\n\nজওয়াবঃ হ্যাঁ আছে। যথাঃ-\n\n(ক) জঙ্গে মূতার তিন শহীদের জানাযা ও জানাযা শেষে দোয়া\n\nعن عبد اللّٰہ بن ابی بکر بن عمرو بن حزم قال لما التقی الناس بموتہ جلس رسول اللّٰہ ﷺ علی المنبر وکشف لہ ما بینہ وبین الشام فھو ینظر الی معرکتھم ۔ فقال اخذ الرائیۃ زید بن حارثہ ۔۔۔ فمضی قدما حتی استشھد فصلی علیہ رسول اللّہ ﷺ وقال استغفروا لہ فقد دخل الجنۃ وھو شھید ۔ فلما قتل زید اخذ الرایۃ جعفر بن ابی طالب ۔۔۔۔۔۔۔ ثم مضی قدما حتی استشھد فصلی علیہ رسول اللّٰہ ﷺ وقال استغفروا لہ لاخیکم فانہ شھید دخل الجنۃ وھو یطیر فی الجنۃ بجنا حین من یاقوت حیث یشار فی الجنۃ قال ثم اخذ الرأیۃ عبد اللّٰہ بن رواحۃ فاسشھد ثم دخل الجنۃ (البدایۃ والنھایۃ ج ۴ صفح ۳۴۲ وفتح القدیر)\n\nঅর্থঃ আবদুল্লাহ্ ইবনে আবু বকর ইবনে আমর ইবনে হাযম থেকে ওয়াকেদী বর্ণনা করেছেন- “ইবনে হাযম বলেন-\n\nযখন মূতায় মুসলমান-খৃষ্টান দুইপক্ষ মিলিত হলো এবং যুদ্ধ শুরু হলো- তখন রাসুলকরিম (ﷺ) মদিনা শরীফে মসজিদে নববীতে বসা ছিলেন। আল্লাহ্ তায়ালা মদিনা ও মূতার মধ্যখানের সমস্ত প্রতিবন্ধকতা বা পর্দা সরিয়ে দিলেন। হুযুরপাক (ﷺ) যুদ্ধ অবলোকন করছিলেন। তিনি এরশাদ করলেন- ”যায়েদ ইবনে হারেছা পতাকা হাতে নিয়ে সামনে অগ্রসর হচ্ছে”। হুযুর (ﷺ) যুদ্ধের ধারাবিবরণী দিতে দিতে এক পর্যায়ে বললেন- “সে শহীদ হয়ে গেছে”। নবী করীম (ﷺ) সাহাবায়ে কেরামকে নিয়ে তাঁর জানাযার নামায পড়ালেন এবং বললেন- “তোমরা সম্মিলিতভাবে তাঁর জন্য দোয়া ইসতিগ্ফার পড়ো”। তিনি সুসংবাদ দিয়ে বললেন- “যায়েদ শহীদ হয়ে জান্নাতে প্রবেশ করেছে”।\n\nওয়াকেদী বর্ণনা করেন- নবী করীম (ﷺ) এরশাদ করেন- “যায়েদের শাহাদাতের পর এবার পতাকা হাতে নিয়েছে জা’ফর ইবনে আবু তালেব। তিনি পতাকা নিয়ে সামনে অগ্রসর হচ্ছেন। এক পর্যায়ে বললেন- “জাফর শহীদ হয়ে গেছে”। একথা বলে নবী করীম (ﷺ) তাঁর জানাযা পড়ালেন এবং এরশাদ করলেন -“তোমাদের ভাই জাফরের জন্য দোয়া ইসতিগফার পড়ো। সে শাহাদাত বরণ করে জান্নাতে প্রবেশ করেছে। সে জান্নাতের যেথায় ইচ্ছা উড়ে বেড়াচ্ছে। আল্লাহ্ তাঁকে দুটি ইয়াকুতের পাখা দান করেছেন”।\n\nএরপর এরশাদ করলেন- “এবার পতাকা হাতে নিয়েছে আবদুল্লাহ্ ইবনে রাওয়াহা। সেও শাহাদাত বরণ করে জান্নাতে প্রবেশ করেছে” (বেদায়া নেহায়া ৪র্থ খণ্ড ২৪৩ পৃষ্ঠা)।\n\nফতহুল ক্বাদির গ্রন্থে একথাও উল্লেখ আছে-  اسغفروا لہ অর্থাৎ “নবীজী তাঁর জন্য দোয়া করলেন এবং সাহাবীগণকেও দোয়া করতে বললেন”।\n\nবুঝা গেল- জানাযার পর দোয়া করা রাসুলুল্লাহ্র সুন্নাত।\n\n(খ) সাহাবী আবদুল্লাহ্ ইবনে আবি আওফা জানাযার পর দোয়া করেছিলেনঃ\n\nমোন্তাখাব কান্যুল ওম্মাল নামক হাদীস গ্রন্থের কিতাবুল জানায়েযে উল্লেখ আছে-\n\nعن ابراھیم الھجری قال رأیت ابن ابی اوفی ۔ وکان من اصحاب الشجرۃ ماتت ابنتہ الی ان قال ثم کبر علیھا ارب عا ثم قام بعد ذلک قدر ما بین التکبیر تین وقال رأیت رسول اللّٰہ ﷺ کان یصنع ھکذا ۔\n\nঅর্থঃ ইব্রাহীম হাজুরী বর্ণনা করেছেন- হোদায়বিয়ার ময়দানে বাবলা বা ছামুরা গাছের নীচে নবীজির হাতে বায়আত গ্রহণকারী সাহাবীদের মধ্যে হযরত আবদুল্লাহ্ ইবনে আবি আওফা (রাঃ) ছিলেন অন্যতম। তিনি তাঁর একটি মেয়ে মারা যাওয়ার পর কিভাবে জানাযা পড়েছেন, তা আমি নিজে দেখেছি। আব্দুল্লাহ্ ইবনে আবি আওফা প্রথমে চার তাকবীরের সাথে জানাযা পড়ালেন। এরপর মেয়ের জন্য দোয়া করলেন- দুই তাকবীরের মধ্যবর্তী সময় পরিমাণ দাঁড়িয়ে। এরপর তিনি বললেন- জানাযার পর নবী করীম (ﷺ) এরূপেই দোয়া করতেন। আমি স্বয়ং তা দেখেছি”। (মোন্তাখাব কানযুল ওম্মাল)। বুঝা গেল- জানাযা পড়ে কাতার ভঙ্গ করে দাঁড়িয়ে পুনরায় দোয়া করা নবীজীর সুন্নাত, সাহাবীগণেরও সুন্নাত।\n\n(গ) মাবসুত গ্রন্থ ২য় খন্ড ৬৭ পৃষ্ঠা ‘বাবু গোসলিল মাইয়েত’ অধ্যায়ে উল্লেখ আছে- ”হযরত আবদুল্লাহ্ ইবনে ওমর (রাঃ) এক জানাযায় শরিক হওয়ার উদ্দেশ্যে গমন করেন। কিন্তু গিয়ে জানাযায় শরিক হতে পারেন নি। অত:পর তিনি উপস্থিত সকলকে সম্বোধন করে বললেন,\n\nان سبقتمونی بالصلوۃ علیہ فلا تسبقونی بالدعاء\n\nঅর্থাৎ “তোমরা আমার পূর্বেই জানাযা পড়ে ফেলেছো। এখন আমাকে ফেলে দোয়া করোনা” (মাব্সুত- কৃত আল্লামা সামছুল আইম্মা ছারাখ্ছী, ২য় খণ্ড ৬৭ পৃষ্ঠা দ্রষ্টব্য)।\n\nউক্ত বর্ণনায় প্রমাণ পাওয়া যায় যে- সাহাবায়ে কেরাম জানাযার পর পুনরায় দোয়া করতেন। এটা তাঁদের সম্মিলিত আমল ছিল। অতএব জানাযার পর পুনরায় দোয়া করা সুন্নাত। যারা বেদআত বলে- তারা উল্লেখিত হাদীসগুলো দেখে নিলে কোন সমস্যা থাকে না। কিন্তু তারা দেওবন্দের উর্দু কিতাবে যেভাবে দেখেছে- সেভাবেই বুলি আওড়াচ্ছে।\n\nহাদীসের দ্বারা সুপ্রমাণিত বিষয়কে অস্বীকার বলা মারাত্মক অন্যায়। এ বিষয়ে বিস্তারিত জানার জন্য জাআল হক্ক ও আমার লিখিত ফতোয়া ছালাছা পাঠ করুণ।"},{"1":"২২তম অধ্যায়ঃ লাশ বহন ও শীঘ্র কবর দেয়া","2":"বাইশতম অধ্যায়ঃ লাশ বহন করা ও যথা শীঘ্র কবর দেওয়া\nপ্রশ্নঃ লাশ বহন করার সময় কী কী পড়তে হয় এবং খাট কিভাবে বহন করতে হয়? কবরে লাশ দাফন করার সময় কী পড়তে হয় এবং দাফনকাজ সমাধা করে কিভাবে যিয়ারত ও তালক্বীন করতে হয়?\nজওয়াবঃ খাটে লাশ বহন করতে হয় চারজনে। প্রথমে দশ কদম গুণে গুণে চলার পর মুর্দারের ডান হাতের ব্যক্তি কাঁধ বদল করে ডান পায়ের পায়া কাঁধে নিবে। ডানপায়ের বহনকারী যাবে বাম পায়ের পায়ায়। বাম পায়ের বহনকারী যাবে মুর্দারের বাম হাতের পায়ায়। এভাবে দ্বিতীয় দশ কদমের পর আবার কাঁধ বদলাবে পূর্ব নিয়মে। তৃতীয় দশ কদমের পর পূর্ব নিয়মে কাঁধ বদলাবে। চতুর্থ দশ কদমও পূর্ব নিয়মে কাঁধ বদল করলে প্রত্যেকেরই চার পায়ায় কাঁধ রাখা হবে। এভাবে আস্তে আস্তে গুণে গুণে ৪০ কদম চলার পর সাধারণভাবে ধীরগতিতে পায়ে হেঁটে কবর পর্যন্ত লাশ নিয়ে যাবে- অথবা গাড়িতে তুলে গন্তব্যস্থানে নিয়ে যাবে। এ সময়- “আল্লাহু রাব্বি-মোহাম্মদ নবী” তথা কালেমা শরীফ পড়তে থাকবে। কবরে স্থাপন করার পরও এভাবে যিকির করতে থাকবে। এভাবে মুর্দাকে শাহাদাতবাণী স্মরণ করিয়ে সাহায্য করবে।\n\nআবু আব্দুল্লাহ্ কুরতুবী (রহঃ) তাঁর তাযকিরাহ্ গ্রন্থে উল্লেখ করেছেন- “স্পেন ও কর্ডোভায় এই রীতি ৬৭১ হিজরীর পূর্ব হতেই চালু রয়েছে। বর্তমানে চট্টগ্রাম অঞ্চলেও লাশ বহন করার সময় একদল বলে “আল্লাহু রাব্বী” অন্যরা বলে, “মুহাম্মদ নবিয়্যী”। এই প্রথাকে আন্দরকিল্লা জামে মসজিদের তৎকালীন খতীব আবদুল আহাদ আল্ মাদানী বিদ্আত ও হারাম বলাতে চট্টগ্রামের সুন্নী ওলামাগণ তাঁর প্রতিবাদ করেন এবং তাযকিরাহ্ গ্রন্থের হাওয়ালা দিলে ঐ জাহেল খতীব লা-জওয়াব হয়ে যায়। তখন ছিল সম্ভবত ১৯৬৮-৬৯ সাল। আমিও ঐ জানাযায় ছিলাম। (লেখক)\n\n(১) কবর হলো এমন এক নির্জনস্থান- যেখানে আপনজনও সাথে থাকেনা। এর মত ভীতিপূর্ণ স্থান আর হতে পারে না। নবী করীম সাল্লাল্লাহু আলাইহি ওয়া সাল্লাম কবরের একাকীত্ব সম্পর্কে এরশাদ করেন-\n\nروی مسلم عن انس بن مالک رضی اللّٰہ عنہ قال قال رسول اللّٰہ ﷺ یتبع المیت ثلاث فیرجع اثنان ویبقی واحد : یتبعہ اھلہ ومالہ وعملہ فیرجع اھلہ ومالہ ویبقی عملہ ۔\n\nঅর্থঃ হযরত আনাছ ইবনে মালেক রাদিয়াল্লাহু আনহু বর্ণনা করেন- রাসূলেপাক সাল্লাল্লাহু আলাইহে ওয়া সাল্লাম এরশাদ করেছেন-“মুর্দারের সাথে তিন জিনিস গমন করে। দুই জিনিস ফিরে আসে- এক জিনিস সাথে যায়। যে তিন জিনিস গমন করে, তা হলো- আপনজন, মাল সামানা এবং আমল। আপনজনেরা ও মাল সামানা ফিরে আসে; কিন্তু আমল তাঁর সাথে কবরে যায়। (মুসলিম শরীফ)।\n\nহাদীসের সারমর্ম হলো- ঈমান ও আমল হচ্ছে নিত্যসঙ্গী ও প্রকৃত বন্ধু। আপনজন ও মালদৌলত হলো সুসময়ের বন্ধু। এরা কবরে যাওয়ার আগ পর্যন্ত সাথে থাকে। দুনিয়ার সুখে-দুঃখে কাজে লাগে সত্য- কিন্তু কবরের বন্ধু হতে কেউ রাযী হয় না। ঈমান ও আমল এমন জিনিস- যাকে ফেলে কবরে যাওয়া যায় না। আমল ভাল হোক অথবা মন্দ হোক- সাথে যাবেই।\n\nঅন্য এক হাদীসে উল্লেখ আছে- মুনকার নাকীরের ঈমানী পরীক্ষার (ছওয়াল-জওয়াবের) পর মুমিনের আমল মানুষের সুরতে উত্তম পোশাকে কবরে উপস্থিত হয়ে তাঁর পাশে বসবে এবং বলবে- আমি তোমার নেক আমল। কাফির ও গুনাহ্গারের বদ আমল বদ সুরতে মানুষরূপ ধারণ করে উপস্থিত হয়ে বলবে- আমি তোমার বদ আমল। ইতিপূর্বে দীর্ঘ হাদীসে এ সম্পর্কে আলোচনা করা হয়েছে।\n(২) হযরত ওসমানের (রাঃ) কান্নাঃ\nহযরত ওসমান রাদিয়াল্লাহু আনহু কবর দেখলেই জারজার হয়ে কাঁদতেন-\n\nروی ابن ماجۃ عن ھانیء بن عثمان قال کان عثمان رضی اللّٰہ اذا وقف علی قبر بکی حتی یبل لحیتہ فقیل لہ تذکر الجنۃ والنار ولا تبکی ۔ وتبکی من ھذا ۔ قال ان رسول اللّٰہ ﷺ قال ان القبر اول منازل الاخرۃ فان نجا منہ احد فما بعدہ ایسر منہ وان لم ینج منہ فما بعد اشد منہ ۔\n\nঅর্থঃ হযরত হানী ইবনে ওসমান (রাঃ) বলেন- হযরত ওসমান রাদিয়াল্লাহু আনহু যখন কোন কবরের পাশে দাঁড়াতেন- তখন এমন কান্না করতেন যে, চোখের পানিতে তাঁর পবিত্র দাঁড়ি ভিজে যেতো। লোকেরা তাঁকে জিজ্ঞেস করতেন- আপনি বেহেস্ত- দোযখ স্মরণ করেও এমনভাবে কাঁদেন না- যেরূপ কাঁদছেন কবর দেখে। এর কারণ কী? হযরত ওসমান রাদিয়াল্লাহু আনহু বল্লেন- “রাসুলেকরীম সাল্লাল্লাহু আলাইহে ওয়া সাল্লাম এরশাদ করেছেন- “কবর হলো পরকালের প্রথম ষ্টেশন। কেউ যদি এখানে নাজাত পেয়ে যায়- তাহলে পরবর্তী মনযিল ও ষ্টেশনগুলো সহজ হয়ে যাবে। আর কেউ যদি এখানে নাজাত না পায়- তাহলে পরবর্তী স্টেশনগুলো হবে তাঁর জন্য আরও কঠিন”। (আত্ তাযকিরাহ্)\nলাশ বহনঃ মৃত ব্যক্তির আহ্বান\n(৩: ক) হযরত আবু ছায়ীদ খুদরী (রাঃ) বর্ণনা করেন-\n\nعن ابی سعید الخدریؓ کان النبی ﷺ یقول اذآ وضعت الجنازۃ واحتملہ الرجال علی اعناقھم فان کانت صالحۃ قالت قدمونی قدمونی وان کانت غیر صالحۃ قالت : یا ویلھا ۔ این تذھبون بھا ؟ یسمع صوتھا کل شئی الا الانسان ولو سمعہ لصعق ۔ وفی روایۃ انس انھا تقول یا اھلی ویا ولدی رواہ البخاری۔\n\nঅর্থঃ হযরত আবু ছায়ীদ খুদরী রাদিয়াল্লাহু আনহু বর্ণনা করেন- নবী করীম সাল্লাল্লাহু আলইহে ওয়া সাল্লাম সব সময় এ কথা বলতেন- “যখন লাশ খাঁটে রেখে পুরুষ লোকেরা কাঁধে তুলে নেয়- তখন মুর্দা নেক্কার হলে বলে- ‘আমাকে তাড়াতাড়ি সামনে নিয়ে চলো, আমাকে সামনে নিয়ে চলো। ” আর যদি বদকার হয়- তাহলে পিছটান দিয়ে বলে- ‘হায় তোমরা আমাাকে কোথায় নিয়ে যাচ্ছো? তার চিৎকার মানুষ ছাড়া অন্য সবাই শুনতে পায়। যদি মানুষ তার চিৎকার শুনতো, তাহলে বেহুঁশ হতো অথবা মৃত্যু বরণ করতো”।\n\nঅত্র হাদীসে হযরত আনাছ রাদিয়াল্লাহু আনহুর বর্ণনায় বদকারের আর একটি কথা বর্ণিত আছে। তা হলো- সে চিৎকার করে বলতে থাকে- হায়! কোথায় আমার পরিবার? কোথায় আমার ছেলেমেয়েরা”? (বুখারী শরীফ)\n\nব্যাখ্যাঃ বুঝা গেল- নেক্কার লোকেরা যথাসম্ভব শীঘ্র কবরে যাওয়ার আরযু করবে- আর বদকার লোকেরা কবরের দিকে যেতে চাইবে না। আরো বুঝা গেল- ঐ সময়েও তার সাথে রূহের সংযোগ একেবারে বিচ্ছিন্ন হবেনা। দূর হতে শরীরের সাথে সব সময় রুহের সংযোগ থাকে। সাধারণ লোকের যদি এই বোধশক্তি প্রখর থাকে- তাহলে আল্লাহর ওলীগণের বোধশক্তি যে আরো বেশি প্রখর হবে- এতে কোনই সন্দেহ নেই। আরো বুঝা গেল- বদকার ব্যক্তিরা পূর্বেই টের পেয়ে যায়- কবরে গেলে কী হবে।\n\n(৩: খ) হযরত আবু হোরায়রা রাদিয়াল্লাহু আনহু বর্ণনা করেন-\n\nعن ابی ھریرۃ عن النبی ﷺ قال : اسرعوا بالجنازۃ فان تک صالحۃ فخیر تقدمونھا الیہ۔ وان تک سوی ذلک فشر تضعونہ عن رقابکم ۔ رواہ البخاری ومسلم ۔\n\nঅর্থঃ হযরত আবু হোরায়রা রাদিয়াল্লাহু আনহু বলেন- নবী করীম সাল্লাল্লাহু আলাইহে ওয়া সাল্লাম এরশাদ করেছেন- “তোমরা যথাশীঘ্র কবরের দিকে লাশ নিয়ে যাও। যদি লাশ নেক্কার হয়, তাহলে তোমরা উত্তম লাশকেই কবরের দিকে নিয়ে চলেছো। আর যদি অন্য রকম (বদকার) হয়, তাহলে অধম লাশকেই তোমরা কাঁধ হতে নামিয়েছো”। (বুখারী ও মুসলিম)\n\n-এখানে যথাশীঘ্র অর্থ- চলার সময় কবরের দিকে শান্ত ও ধীর গতিতে বিনা বিলম্বে বহন করা; শীঘ্র শীঘ্র মাটি দেয়া নয় এবং দৌঁড়ে খাট বহন করাও নয়।\n\n(৩: গ) হযরত উওয়াইনা ইবনে আবদুর রহমান রাদিয়াল্লাহু আনহু বর্ণনা করেন-\n\nحدثنی ابی قال شھدت جنازۃ عبد الرحمن بن سمرۃ وخرج زیاد یمشی بین یدی السریر ۔ فجعل رجال من اھل عبد الرحمٰن وموالیھم یستقبلون السریر ویمشون علی اعقابھم ۔ ویقولون رویدا رویدا ۔ بارک اللّٰہ فیکم ۔ فکانوا یذکرون حتی اذا کنا فی بعض الطریق لحقنا ابو بکرۃؓ یمشی علی بغلۃ فلما رأی الذین یصنعون حمل علیھم ببغلتہ واھوی علیھم بالسوط فقال خلوا فوالذی کرم وجہ ابی القاسم لقد رأیتنا مع رسول اللّٰہ ﷺ وانا لنکاد نرمل بھا رملا۔ فانبسط القوم ۔ رواہ النسائی ۔\n\nঅর্থঃ হযরত উওয়াইনা ইবনে আব্দুর রাহমান (রাঃ) বলেন- আমার পিতা আব্দুর রহমান (রাঃ) থেকে আমি শুনেছি। তিনি একটি ঘটনা এভাবে আমাকে বলেছেন- “আমি আবদুর রহমান ইবনে ছামুরা (রাঃ) -এর জানাযায় শরিক হয়েছিলাম। যিয়াদ নামের এক ব্যক্তি উক্ত লাশের সামনে পায়ে হেঁটে চলছিল। আব্দুর রহমান ইবনে ছামুরা (রাঃ) -এর পরিবারের পুরুষেরা ও তাঁর আশ্রিতরা খাটের অভ্যর্থনা করে বহনকারীদের পিছনে পিছনে চলছিল। তাঁরা বহনকারীদেরকে বললো- আস্তে আস্তে চলুন! আল্লাহ্ আপনাদেরকে মোবারক করুন। কিন্তু তাঁরা সবাই দ্রুত গতিতে চলতে লাগলো।\n\nআমরা লাশ নিয়ে কোন এক গলি দিয়ে যাচ্ছিলাম। এমন সময় হযরত আবু বাক্রাহ্ রাদিয়াল্লাহু আনহু তাঁর খচ্চরে চড়ে আমাদের সাথে এসে মিলিত হলেন। তিনি লোকদের দ্রুত গতিতে চলার অবস্থা দেখে তাঁর খচ্চর নিয়ে তাঁদের ওপর হামলা করে বসলেন এবং হাতের বেত দিয়ে তাঁদেরকে তাড়া করলেন। তিনি আরো বললেন, আমাকে ছাড়ো। আমি ঐ যাতেপাকের কছম করে বলছি- যিনি আবুল কাছেম হযরত মোহাম্মদ মোস্তফা সাল্লাল্লাহু আলাইহি ওয়া সাল্লাম -এর পবিত্র সত্ত্বাকে সম্মানিত করেছেন- আমি দেখছি- আমরা যেন নবী করীম সাল্লাল্লাহু আলাইহি ওয়া সাল্লামের সাথে তাওয়াফের মত লাশ নিয়ে রমল করছি (মৃদু দৌড় দিচ্ছি)। তাঁর কথা শুনে সবার মন খুশি হয়ে গেলো”। (নাছায়ী শরীফ)\n\nব্যাখ্যাঃ অত্র হাদীসে একটি লাশ দ্রুত গতিতে নিয়ে যাওয়ার ঘটনা দেখে হযরত আবু বাক্রাহ্ (রাঃ) -এর গোস্বার কথা উল্লেখ করা হয়েছে। তিনি রাসুলেপাকের সাথে শুধু তাওয়াফকালে মৃদু দৌড়ের কথা উল্লেখ করায় সবাই খুশি হয়ে গেলেন। বুঝা গেল- লাশ নিয়ে অতিদ্রুত গতিতে চলা ঠিক নয়- বরং শান্ত ও ধীর গতিতে চলা উচিত। ইহাই হাদীসের মূল বিষয়। হুযুর (ﷺ) -এর হাদীস اسرعوا الجنازة অর্থঃ “বিনা বিলম্বে যথাসম্ভব শীঘ্র কবরে লাশ নেয়া- দৌঁড়িয়ে যাওয়া নয়।"},{"1":"২৩তম অধ্যায়ঃ নেক্কার লোকের কবরস্থানে কবর দেওয়া","2":"তেইশতম অধ্যায়ঃ নেক্কার লোকের কবরস্থানে কবর দেওয়া\nপ্রশ্ন : নেক্কার লোকের কবরের পাশে কবর দেওয়াতে উপকার আছে কি না? বদকার লোকের পাশে কবর দিলে ক্ষতি হয় কি না?\nজওয়াব : নেক্কার লোকের পাশে কবর দিলে উপকার হয়। আর বদকার লোকের পাশে কবর দিলে মুর্দারের কষ্ট হয়। প্রমাণ নীচে দেখুন।\n\n(১) আবু বকর খারায়েতী “কিতাবুল কুবুর” এবং আবু ছায়ীদ মালিয়ানী “কিতাবুল মো’তালিফ ওয়াল মুখ্তালিফ” গ্রন্থে হযরত সুফিয়ান ছাওরী (রহঃ) কর্তৃক বর্ণিত হাদীস এভাবে বর্ণনা করেছেন-\n\nعن سفیان الثوری عن عبد اللّٰہ بن محمد بن عقیل عن محمد بن الحنفیۃ عن علی کرم اللّٰہ وجھہ قال امرنا رسول اللّٰہ ﷺ ان ندفن موتانا وسط قوم صالحین ۔ فان الموتی یتأذون بالجار السوء کما یتاذبہ الاحیاء ۔\n\nঅর্থ : সুফিয়ান ছাওরী (রাঃ) আব্দুল্লাহ্ ইবনে মুহাম্মদ ইবনে আকিল থেকে- তিনি মুহম্মদ ইবনে হান্ফিয়া (রহঃ) থেকে, তিনি আপন পিতা হযরত আলী কাররামাল্লাহু ওয়াজ্হাহু থেকে বর্ণনা করেছেন- হযরত আলী (রাঃ) বলেন- ”নবী করীম (ﷺ) আমাদেরকে (সাহাবাগণকে) হুকুম করেছেন- আমরা যেন আমাদের মৃতলোককে নেক্কার বুযুর্গ ব্যক্তিদের মাঝে দাফন করি। কেননা, মৃতব্যক্তিরা বদকার প্রতিবেশির কারণে কবরে কষ্ট পায়- যেভাবে দুনিয়াতে তাঁদের কারণে জীবিতরা কষ্ট পেয়ে থাকে”।\n\n(২) আল্লামা যমক্শারী ”রাবিউল আবরার” কিতাবে হযরত ইবনে আব্বাস (রাঃ) -এর একখানা হাদীস উল্লেখ করেছেন-\n\nعن ابن عاس عن النبی ﷺ قال اذا مات لاحدکم المیت فحسنوا کفنہ وعجلوا انجاز وصیتہ واعمقوا لہ فی قبرہ وجنبوہ جارا لسوء ۔ قیل یا رسول اللّٰہ ﷺ وھل ینفع الجار الصالح فی الاٰخرۃ ؟ قال ھل ینفع فی الدنیا۔ قالوا نعم ۔ قال کذلک ینفع فی الاٰخرۃ ۔\n\nঅর্থ : হযরত আবদুল্লাহ্ ইবনে আব্বাস রাদিয়াল্লাহু আনহুমা নবী করীম সাল্লাল্লাহু আলাইহি ওয়া সাল্লাম থেকে বর্ণনা করেছেন- নবী করীম (ﷺ) এরশাদ করেন- “যখন তোমাদের কেউ মৃত্যুবরণ করে- তখন তাকে উত্তম কাফন দিও, তার শেষ অসিয়ত শীঘ্র পুরণ করিও, তার কবরকে গভীর করিও এবং তাকে খারাপ প্রতিবেশি থেকে দূরে কবর দিও”। আরয করা হলো- ইয়া রাসূলুল্লাহ্! কবরে কি নেক্কার প্রতিবেশি উপকারে আসে? হুযুর সাল্লাল্লাহু আলাইহি ওয়া সাল্লাম উত্তর দিলেন- “দুনিয়াতে কি উপকারে আসে”? সাহাবাগণ জওয়াব দিলেন- হ্যাঁ! হুযুর সাল্লাল্লাহু আলাইহি ওয়া সাল্লাম এরশাদ করলেন- “দুনিয়াতে যেভাবে উপকারে আসে- কবরেও সেভাবেই উপকারে আসে”। (রবিউল আবরার- কৃত আল্লামা যমক্শারী)।\n\nএবার পরিস্কার হয়ে গেলো- নেক্কার লোকের পাশে কবর দিলে কবর আযাব মাফ হয়ে যায়।\n\n(৩) আবু নোয়াইম (রহঃ) ইমাম মালেক ইবনে আনাছ থেকে- তিনি আপন চাচা নাফে’ ইবনে মালেক থেকে, তিনি আপন পিতা মালেক থেকে, তিনি হযরত আবু হোরায়রা রাদিয়াল্লাহু আনহু থেকে রেওয়ায়াত করেছেন। হযরত আবু হোরায়রা রাদিয়াল্লাহু আনহু নবী করীম (ﷺ) থেকে বর্ণনা করেন-\n\nقال رسول اللّٰہ ادفنوا موتاکم وسط قوم صالحین ۔ فان المیت یتاذیبا الجار السوہ ۔\n\nঅর্থঃ রাসুলেকরিম রাউফুর রাহীম সাল্লাল্লাহু আলাইহি ওয়াসাল্লাম এরশাদ করেছেন- “তোমরা তোমাদের মৃতব্যক্তিকে নেক্কার ও বুযর্গ ব্যক্তির পার্শে দাফন করিও। কেননা, কবরবাসী অন্য বদকার প্রতিবেশী দ্বারা কষ্ট পায়”।\n\nবুঝা গেল- কারো কবরের পার্শ্বে নেক্কার থাকলে উপকার পায়, আর বদকার থাকলে কষ্ট পায়। তাই সম্ভব হলে দূরে হলেও নেক্কার লোকের কবরের পার্শে কবর দেওয়া উত্তম। তবে বর্তমানে বিভিন্ন কারণে এরূপ করা খুবই কঠিন কাজ।\n\nআল্লামা কুরতুবী (৬৭১ হিজরী) উপরোক্ত তিনটি হাদীস বর্ণনা করার পর মন্তব্য করেন- “আমাদের পূর্ববর্তী উলামাগণ বলেছেন- নেক্কার লোকের কবর তালাশ করে সেখানে মৃত ব্যক্তিকে কবরস্থ করা মোস্তাহাব। তোমরা নেক্কার লোকদের পার্শে তোমাদের মৃতব্যক্তিকে দাফন করো, তাঁদের পাশে রাখো, তাঁদের নিকটে বসবাস করতে দাও। এতে তাঁদের দ্বারা বরকত হবে, তাঁদের উছিলায় আল্লাহর কাছে নেকী পাবে। তোমরা বদকার লোক থেকে তোমাদের মৃতব্যক্তিকে দূরে রাখো- কেননা এতে তোমাদের মৃতের ক্ষতি হয়। বদকার লোকের আযাব দেখে তাঁরা ব্যথিত হয়”। (তাযকিরাহ্)"},{"1":"২৪তম অধ্যায়ঃ মৃত ব্যক্তির সাথে কবরের কথা","2":"চব্বিশতম অধ্যায়ঃ মৃত ব্যক্তির সাথে কবরের কথা\n(১) হযরত আবু ছায়ীদ খুদরী রাদিয়াল্লাহু আনহু বলেন- রাসুলকরিম সাল্লাল্লাহু আলাইহি ওয়াসাল্লাম দীর্ঘ হাদীসের এক অংশে এরশাদ করেছেনঃ\n\nفاذا دفن العبد المومن قال لہ القبر مرحبا واھلا اما ان کنت لاحب من یمشی علی ظھری ای فااذا ولیتک الیوم وصرت الی فستری صنیعی بک ۔ فیتسع لہ مد بصرہ یفتح لہ باب الی الجنۃ ۔ واذا دفن العبد الفاجر وا الکافر قال لہ القبر لامرحبا ولا واھلا۔ اما ان کنت لا بغض من یمشی علی ظھری الی ۔ فاذا ولیتک الیوم وصرت الی فستری صنیعی بک ۔ قال فیلتئم علیہ حتی یلتقی تختلف اخلاعہ قال : قال رسول اللّٰہ ﷺ باصابعہ فادخل بعضھا فی جوف بعض ۔ قال ویقیض اللّٰہ لہ تسعۃ وتسعین تنینا۔ لوان واحدا نفخ فی الارض ماانبتت شیئا ما بقیت الدنیا ۔ فتنھشہ حتی یفضی بہ الی الحساب ۔ قال قال رسو ل اللّٰہ ﷺ انما القبر روضۃ من ریاض الجنۃ او حفرۃ من حفر النار ۔ وقال ابو عیسی ھذا حدیث غریب ۔\n\nঅর্থঃ রাসুল মাকবুল সাল্লাল্লাহু আলাইহি ওযাসাল্লাম এরশাদ করেছেন- “যখন মৃত মোমেন বান্দাকে দাফন করা হয়, তখন কবর তাঁকে অভ্যর্থনা জানিয়ে বলে “মারহাবান আহ্লান”। আরো বলে- জেনে রেখো- তুমি আমার উপরিভাগে বিচরণকারীদের মধ্যে ছিলে সর্বাধিক প্রিয়। আজ যখন আমি তোমার উপর কর্তৃত্ব পেয়েছি এবং তুমিও আমার কাছে এসে গেছো- তখন অচিরেই আমার সুব্যবহার দেখতে পাবে। অত:পর তাঁর কবর তাঁর দৃষ্টিসীমা পর্য্যন্ত প্রশস্ত হয়ে যাবে এবং তাঁর জন্য জান্নাতের দিকে একটি দরজাও খুলে দেয়া হবে”।\n\n“আর যখন কাফির ও প্রকাশ্য গুনাহ্গার বান্দাকে দাফন করা হয়- কবর তাঁকে বলে- তোমার জন্য “মারহাবান আহ্লান” সূচক অভ্যর্থনা নেই। জেনে রেখো, তুমি আমার উপরিভাগে বিচরনকারীদের মধ্যে ছিলে আমার সর্বাধিক অপ্রিয়। আজ যখন আমি তোমার উপর কর্তৃত্ব পেয়েছি এবং তুমি আমার কাছে এসে গেছো- এখন অচিরেই তোমার সাথে আমার আচরণ প্রত্যক্ষ করবে”। রাবী বলেন- রাসুলকরিম সাল্লাল্লাহু আলাইহি ওয়াসাল্লাম একহাতের অঙ্গুলি অন্য হাতের অঙ্গুলীর ফাঁকে ঢুকিয়ে ইশারা করে দেখিয়ে দিলেন- কিভাবে একদিকের হাড্ডি অন্য দিকে চলে যাবে এবং পরস্পর লেগে যাবে”।\n\nঅত:পর রাসুল (ﷺ) এরশাদ করলেন- “আল্লাহ্ তায়ালা কাফির ও ফাজির ব্যক্তির কবরে নিরানব্বইটি বিষাক্ত সাপ লেলিয়ে দিবেন। তাঁর একটি সাপ যদি একবার যমিনে নিশ্বাস ছাড়তো- তাহলে কিয়ামত পর্য্যন্ত যমীনে কোন শস্য ফলতোনা। ঐ সাপগুলো তাঁকে কিয়ামত পর্য্যন্ত খাব্লিয়ে খাব্লিয়ে খেতে থাকবে এবং হিসাব নিকাশে তাঁকে পৌঁছিয়ে দিবে”। রাবী বর্ণনা করেন- অত:পর রাসুলকরিম সাল্লাল্লাহু আলাইহি ওয়াসাল্লাম এরশাদ করলেন- ”কবর হচ্ছে মোমেনদের জন্য বেহেস্তের বাগানের একটি বাগান (রওযা) এবং কাফির ও ফাজিরের জন্য দোযখের গর্তসমূহের একটি গর্ত”।\n\nআবু ইছা তিরমিযি বলেন- এই হাদিসখানা গরীব- অর্থ্যাৎ- অল্প সংখ্যক রাবী কর্তৃক বর্ণিত।\n\nউল্লেখ্য- মোমিন বান্দার সাথে যদি যমিন এরূপ সুন্দর আচরন করে-তাহলে হযরত ফাতেমা (রাঃ)-এর সাথে কি খারাপ আচরন করতে পারে? বুঝা গেল- আবু যর গিফারী (রাঃ)-এর নামে কথিত হাদীসখানা সঠিক নয়- (জলিল)।\n\n(২) আবদুল্লাহ্ ইবনে ওবায়েদ মরফু’ হাদীসে বলেন-\n\nوخرج ھناد بن السری قال حدثنا حسن الجعفی عن مالک بن مغول عن عبد اللّٰہ بن عبید بن عمیر قال : یجعل اللّٰہ للقبر لسانا ینطق بہ ۔ فیقول ابن آدم کیف نسیتنی اما عملت انی بیت الدود : وبیت الوحدہ وبیت الوحشۃ\n\nঅর্থঃ হান্নাদ ইবনে ছিররি হাদিস সংগ্রহ করেছেন হাছান জু’ফী থেকে শুনে: তিনি শুনেছেন মালেক ইবনে মুগাওয়াল থেকে। তিনি শুনেছেন আবদুল্লাহ্ ইবনে ওবায়েদ ইবনে ওমায়ের থেকে। ইবনে ওবায়েদ মারফু হাদীস রেওয়ায়াত করেন- “আল্লাহ্পাক কবরকে কথা বলার শক্তি (জিহ্বা) দিবেন। কবর এ জিহ্বা দ্বারা কথা বলবে। কবর বলবে- হে বনী আদম! কিভাবে তুমি এতদিন আমার কথা ভুলে গিয়েছিলে? তুমি কি জাননা- আমি অসংখ্য কিড়া মাকড়ের বাসস্থান, একাকী থাকার ঘর এবং ভয়ভীতির ঘর”? (আত্-তাযকিরাহ্ পৃ: ১০৫)।\n\n(৩) আবদুল্লাহ্ ইবনে ওবায়েদ আরও বলেন-\n\nوقال ھناد بن السوی حدثنا وکیع عن مالک بن مغول عن عبد اللّٰہ بن عبید بن عمیر قال ان القبر لیبلی ویقول فی بکاۂ انا بیت الوحشۃ ان ابیت الوحدۃ ان ابیت الدود۔\n\nঅর্থঃ হান্নাদ ইবনে ছিররি ওয়াকি’ সালেক ইবনে মুগাওয়াল, আব্দুল্লাহ্ ইবনে ওবায়েদ ইবনে ওমায়ের সুত্রে উক্ত রেওয়ায়াতকে এভাবে উল্লেখ করেছেন- “কবর কান্নাকাটি করবে এবং কান্নার মধ্যেই বলবে- আমি ভয়ভীতির ঘর, আমি একাকী থাকার ঘর এবং কিড়াপোকায় পরিপূর্ণ ঘর ”। (ঐ)\n\n(৪) আবু ওমর (রহঃ) বলেছেন-\n\nوذکر ابو عمر بن عبد البر، روی عن یحیی بن جابر الطائی عن ابن عائذ الازدی عن غضیف بن الحارث قال : اتیت بیت المقدس ان اوعبد اللّٰہ بن عبید بن عمیر قال : فجلسنا الی عبد اللّٰہ بن عمرو بن العاص رضی اللّٰہ عنہ فسمعتہ یقول : ان القبر یکلم العبد اذا وضع فیہ فیقول : یا ابن آدم ما غرک بی الم تعلم انی بیت الوحدۃ الم تعلم انی بیت الظلمۃ الم تعلم انی بیت الحق ۔ یا ابن آدم ما غرک بی ؟ لقد کنت تمشی حولی فد ادا ۔ قال ابن عائذ قلت لغضیف ما الفداد یا ابا اسماعیل ؟ قال کبعض مشیتک یا ابن اخی قال غضیف فقال صاحبی وکان اکبر منی ۔ لعبد اللّٰہ بن عمرو رضی اللّٰہ عنہ ۔ فان کان مومنا فماذا لہ؟ قال یوسع لہ فی قبرہ ویجعل منزلہ اخضر ویعرج بروحہ الی السماء ۔ ذکرہ فی کتاب التمھید ۔\n\nঅর্থঃ আবু ওমর ইবনে আবদুল বার বর্ণনা করেছেন ইয়াহ্ইয়া ইবনে জাবের ত্বায়ী থেকে, তিনি ইবনে আয়েয ইজ্দী থেকে শুনেছেন, তিনি গাদীফ ইবনে হারেছ থেকে শুনেছেন। গাদীফ বলেন- আমি এবং আমার সাথী বন্ধু আবদুল্লাহ্ ইবনে ওবায়েদ ইবনে ওমায়ের- আমরা দু’জনে মিলে সাহাবী হযরত আবদুল্লাহ্ ইবনে আমর ইবনুল আছ রাদিয়াল্লাহু আনহুর সাথে দেখা করার উদ্দেশ্যে বাইতুল মোকাদ্দাস সফর করি। আমরা দুজন হযরত আবদুল্লাহ্ ইবনে আমর (রাঃ) -এর পার্শ্বে গিয়ে বসলাম। আমরা শুনতে পেলাম- তিনি নবীজির একটি হাদীস বলছেন- “কবর মৃতব্যক্তির সাথে কথা বলবে- যখন তাঁকে কবরে রাখা হবে- কবর মৃতব্যক্তিকে লক্ষ্য করে বলবে- “হে আদম সন্তান! আমার সম্পর্কে তোমাকে কে ধোকায় ফেলে রেখেছিল? তুমি কি জাননা- আমি একাকীত্বের ঘর! তুমি কি জননা- আমি অন্ধকারের ঘর! তুমি কি জাননা- আমি অনিবার্য ঘর? (সুতরাং আমার কাছে আসতেই হবে)। “হে আদম সন্তান! তোমাকে আমার সম্পর্কে কে ধোকায় ফেলে রেখেছিল? তুমিতো আমার আশেপাশে ঘুরাঘুরি করতে অহংকার করে”।\n\nদুই বন্ধুর মুখে হযরত আবদুল্লাহ্র (রাঃ) উক্তি শুনে বর্ণনাকারী প্রথম বন্ধু গাদীফ ইবনে হারেছকে জিজ্ঞাসা করলেন- হে ঈসমাঈলের পিতা গাদীফ! হযরত আবদুল্লাহ্ (রাঃ) যে “ফাদ্দাদ” শব্দটি বলেছেন- তার অর্থ কী? গাদীফ বললেন- “ভাতিজা “ফাদ্দাদ অর্থ- আগে পিছনে লয়-লস্কর নিয়ে অহঙ্কার করে চলাফেরা করা”।\n\nসাহাবীর দর্শনার্থী দুই বন্ধুর প্রথম জন গাদীফ বলেন- আমার বয়োজেষ্ঠ বন্ধু আবদুল্লাহ্ ইবনে ওবায়েদ ইবনে ওমায়ের সাহাবী হযরত আবদুল্লাহ ইবনে আমর (রাঃ) কে প্রশ্ন করলেন- “আচ্ছা, কবর তো ধমকের সূরে কথা বলবে। যদি মৃতব্যক্তি মোমেন হয়- তাহলে তাঁর ব্যাপারে কি হবে? হযরত আবদুল্লাহ্ (রাঃ) বললেন- “তাঁর জন্য কবরে জায়গা প্রশস্ত করে দেয়া হবে, আর তাঁর বাসস্থানকে করে দেয়া হবে সবুজ এবং তাঁর রূহ্কে আকাশের দিকে নিয়ে যাওয়া হবে” (ইল্লিয়্যীনে তাঁর নাম অন্তর্ভূক্ত করার জন্য এবং আল্লাহর সান্নিধ্য লাভের জন্য”)। (আত্-তাম্হীদ বরাতে- তাযকিরাহ্ পৃ: ১০৬)।\n\nব্যাখ্যাঃ হযরত আবদুল্লাহ ইবনে আমর (রাঃ) বাইতুল মোকাদ্দাসে বাস করতেন। তিনি ছিলেন হযরত মুয়াবিয়া (রাঃ) -এর সেনাপতি। তাঁর সাথে সাক্ষাৎ করে হাদীস সংগ্রহ করার জন্য গাদীফ ও আবদুল্লাহ্ নামে দুই বন্ধু বাইতুল মোকাদ্দাস সফর করেন। প্রসঙ্গক্রমে সাহাবী হযরত আবদুল্লাহ (রাঃ) কবরের হাদীস বর্ণনা করে দুই বন্ধুকে শুনান। এই ঘটনা দুই বন্ধুর নিকট থেকে বর্ণনা করেছেন ইবনে আয়েয। তাঁর থেকে বর্ণনা করেছেন- ইয়াহ্ইয়া এবং তাঁর থেকে বর্ণনা করেছেন আবু ওমর। (এটা হাদীস শাস্ত্রের আছমাউল রিজাল বা রাবীদের জীবন বৃত্তান্ত বিষয়ক শাস্ত্র)।\n\nহযরত আবদুল্লাহ্ ইবনে আমর (রাঃ) যদিও রাসুলেপাকের নাম উল্লেখ করেন নি- কিন্তু সংগ্রহকারী দুই বন্ধু ঠিকই বুঝেছেন যে, নিশ্চয়ই ইহা রাসুলে পাকেরই হাদীস। কেননা, কবরের ঘটনা রাসুল ছাড়া অন্য কেউ বলতে পারেনা। ইহা ইল্মে গায়েবের বিষয়। তাঁই এই ধরণের হাদীসকে অর্থগত দিক দিয়ে মারফু’ বলা হয়। সাহাবীর নিজস্ব ভাষ্য হলে তাঁকে “মাউকুফ হাদীস” বলা হয়- কিন্তু অর্থগত দিক দিয়ে ইহা মারফুর অন্তর্ভূক্ত।\n\nনিম্নে বর্ণিত হাদীসখানায় রাসুলেপাকের ভাষার দ্বারাই পরিষ্কারভাবে বুঝা যাবে যে, আবদুল্লাহ্ ইবনে আমর (রাঃ) -এর ভাষ্য মূলতঃ রাসুলেরই ভাষ্য। যেমন,\n\n(৫) আবুল হাজ্জাজ ছুমালী (রাঃ) বলেন-\n\nوذکر ابو محمد عبد الحق فی کتاب ( العاقبۃ ) لہ عن ابی الحجاج الثمالی قال قال رسول اللّٰہ ﷺ یقول القبر للمیت اذا وضع فیہ ویحک یا ابن آدم ما غرک بی ؟ الم تعلم انی بیت الفتنۃ وبیت الظلمۃ وبیت الدود؟ ما غرک اذکنت تمربی فدادا ؟ قال فان کان صالحا اجاب عنہ مجیب القبر ۔ فیقول ارأیت ان کان ممن یامر بالمعروف ینھی عن المنکر ؟ قال فیقول القبر : فانی اعود علیہ خضرا ۔ ویعود جسدہ نورا ۔ وتصعد روحہ الی رب العالمین۔ ذکر ھذا الحدیث ابو احمد الحاکم فی کتاب (الکنی) وذکرہ ایضا قاسم بن اصبغ قال ۔ قال: قیل لابی الحجاج مالفداد ؟ قال : الذی یمشی رجلا ویوخر اخری یعنی الذی یمشی مشیۃ المتبختر\n\nঅর্থঃ আবু মোহাম্মদ আবদুল হক তার “আক্বিবাত” নামক গ্রন্থে আবুল হাজজাজ ছুমালী থেকে বর্ণনা করেছেন। আবুল হাজজাজ বলেছেন- রাসুলে আকরাম সাল্লাল্লাহু আলাইহি ওয়া সাল্লাম এরশাদ করেছেন- “যখন মুর্দাকে কবরে রাখা হবে, তখন কবর তাঁকে লক্ষ্য করে বলবে- “হে আদম সন্তান, তোমার সর্বনাশ হোক, কে তোমাকে আমার ব্যাপারে ধোকায় ফেলে রেখেছিল? তুমি কি জানতে না- আমি হলাম পরীক্ষা গৃহ, অন্ধকার স্থান এবং কিড়ামাকড়ের বাসস্থান? কে তোমাকে ধোকায় রেখেছিল- যখন তুমি আমার পাশ দিয়ে গমন করতে- তখন তুমি আগে পিছে লোক-লস্কর রেখে গর্ব করে চলতে”?\n\nরাসুলপাক (ﷺ) এরশাদ করেন- “যদি বান্দা নেককার হয়- তাহলে তাঁর পক্ষ হয়ে একজন জবাব দানকারী কবরকে বলবে- হে কবর! তুমি ঐব্যক্তি সম্বন্ধে কি মনে কর- যে দুনিয়াতে ভাল কাজের আদেশ দিত এবং মন্দ কাজ থেকে নিবৃত্ত রাখতো? রাসুলেপাক (ﷺ) বলেন “তখন কবর বলবে- আমি তাঁর প্রতি সবুজ ঘর হবো (খুশী হবো) এবং তাঁর শরীর হবে নূরের। আর তাঁর রূহ্ উপরের দিকে আল্লাহ্রাব্বুল আলামীনের দীদারের জন্য আরোহন করতে থাকবে”।\n\nএই বর্ণনাটি লিপিবদ্ধ করেছেন হাকীম আবু আহমদ তাঁর “কুনা” নামক গ্রন্থে এবং আরো লিপিবদ্ধ করেছেন কাছেম ইবনে আসবাগ। প্রথম বর্ণনাকারী আবু মোহাম্মদ আবদুল হক বলেন- “কেউ আবুল হাজজাজ ছুমালীকে প্রশ্ন করলো- ফাদ্দাদ অর্থ কী? তিনি বললেন- ফাদ্দাদ অর্থ- আগে পিছে লয়লস্কর নিয়ে অহংকারী লোকের ন্যায় চলাফেরা করা”। (তাযকিরাহ্ পৃষ্ঠা ১০৬)।\n\nবুঝা গেল- পূর্ববর্তী ৪নং হাদীসে রাসুলেপাকের উদ্ধৃতি না থাকলেও অত্র ৫নং হাদীসের ভাষ্য আর পূর্ব হাদীসের ভাষ্য এক ও অভিন্ন। সুতরাং, পূর্ব হাদীসখানাও অর্থগত দিক থেকে মারফু’ পর্য্যায়ভুক্ত। অনেক বাতিলপন্থী আলেম ইলমে হাদীস ভালভাবে না বুঝার কারণে মারফু’ হাদীসকে মাওকুফ হাদীস বা সাহাবীর নিজস্ব কথা বলে উড়িয়ে দিতে চায়। (নাউযুবিল্লাহ!)\n\n(৬) সুফিয়ান ছাওরী (রহঃ) বলেন-\n\nوقال سفیان الثوریؓ من اکثر من ذکر القبر وجدہ روضۃ من ریاض الجنۃ ۔ ومن غفل عن ذکرہ ۔ وجدہ حفرۃ من صفرالنار۔\n\nঅর্থঃ হযরত সুফিয়ান ছাওরী রহমতুল্লাহি আলাইহি বলেছেন- “যেব্যক্তি বেশী করে কবরের কথা স্মরণ করবে, সে কবরকে পাবে বেহেস্তের বাগান সমূহের একটি বাগান হিসাবে। আর যেব্যক্তি কবরের কথা ভুলে যাবে, সে কবরকে পাবে জাহান্নামের গর্ত সমূহের একটি গর্ত হিসাবে”। (তাযকিরাহ্ পৃ: ১০৬)।\n\n(৭) হযরত হাসান বসরী রহমতুল্লাহি আলাইহে থেকে বর্ণিত আছে-\n\nانہ قال کنت خلف جنازۃ فاتبعتھا حتی وصلوا بھا الی حفرتھا فنادت امراۃ فقالت : یا اھل القبور ۔ لو عرفتم من نقل الیکم لاعزز تموہ ؟ قال الحسن : فسمعت صوتا من الحفرۃ وھو یقول ؛ قد واللّٰہ نقل الینا باوزار کالجبال وقد اذن لی ان آکلہ حتی یعود رمیما ۔ قال فاضطربت الجنازۃ فوق النعش ۔ وخر الحسن مغشیا علیہ ۔\n\nঅর্থঃ হযরত হাসান বসরী রহমতুল্লাহ্ হতে বর্ণিত আছে- তিনি বলেন- আমি কোন এক জানাযার পিছন পিছন তাকে অনুসরণ করছিলাম। লাশ বহন কারীরা যখন তাঁর লাশ নিয়ে তাঁর কবরে পৌঁছলো- তখন একজন মহিলা কবর বাসীদের উদ্দেশ্যে ডাক দিয়ে বললো- হে কবরবাসীরা! তোমরা যদি তাঁকে চিনতে পারো- যাকে তোমাদের কাছে স্থানান্তরিত হলো, তাহলে কি তাঁর সম্মান করবে? হযরত হাসান বসরী (রহঃ) বলেন- আমি গর্ত (কবর) হতে একটি আওয়াজ শুনলাম- সে বল্ছে, আল্লাহর কসম! সে আমাদের কাছে পর্বত পরিমাণ গুনাহের বোঝা নিয়ে স্থানান্তরিত হয়েছে। আল্লাহ্ আমাকে অনুমতি দিয়েছেন- যেন তাঁকে খেয়ে মাটি করে ফেলি। ঘটনার বর্ণনাকারী বলেন- এ আওয়াজ শুনামাত্র লাশের খাট থরথর করে কেঁপে উঠলো এবং হযরত হাসান বসরী (রহঃ) বেহুঁশ হয়ে পড়ে গেলেন”। (তাযকিরাহ্ পৃঃ ১০৭)\n\nনোটঃ (হযরত হাসান বসরী (রহঃ) ছিলেন তাবেয়ী। তিনির আম্মা ছিলেন উ¤মূল মোমিনীন হযরত উম্মে সালমা (রাঃ) -এর সেবিকা বা খাদেমা। কথিত আছে- হযরত হাসান বসরী (রহঃ) শিশুকালে উ¤মূল মোমিনীন হযরত উম্মে সালমা (রাঃ) -এর দুধ চুষে ছিলেন। তাঁই সরাসরি আহ্লে বাইতের ফয়েয ও বরকত তাঁর মধ্যে সম্প্রসারিত হয়েছে। তিনি কোরআন, হাদীস ও তাসাউফ চর্চায় শীর্ষস্থানীয় ছিলেন। তিনি হযরত আলী কাররামাল্লাহু ওয়াজ্হাহুর মুরীদ ছিলেন। এরপর তাঁর ফযিলত বর্ণনা করার আর কোন প্রয়োজন নেই। তিনি সব তরিকার গোড়ার দিকের বুযুর্গ। সুতরাং তাঁর বাণী ও মতামত অতি গুরুত্বপূর্ণ। তাবেয়ীনদের মধ্যে তিনজন ছিলেন বিখ্যাত। যথা হযরত ওয়ায়েছ করনী, হযরত সায়ীদ ইবনে মুসাইয়েব এবং হযরত হাসান বসরী রাহিমাহুমূল্লাহ্। হযরত হাসান বসরীর মহিলা মুরীদ ছিলেন হযরত রাবেয়া বসরী (রহঃ) -যার আধ্যাত্মিক সাধনা ছিল কল্পকাহিনীর মত আশ্চর্য।"},{"1":"২৫তম অধ্যায়ঃ দাফন করার পদ্ধতি","2":"পঁচিশতম অধ্যায়ঃ দাফন করার পদ্ধতি\nপ্রশ্নঃ কিভাবে লাশ কবরে নামাতে হবে এবং ঐ সময় কি পড়তে হবে? কবরে তিন মুষ্ঠি মাটি দেওয়া কি? কবর দেওয়া শেষ হলে পানি ছিটানো কি? কবরের চার কোণায় রসুন লাগানো এবং কবরের উপরে খেজুরের বা বরইগাছের ডাল লাগানো জায়েয কিনা? এতে উপকার আছে কিনা? মাটি দেওয়া শেষ হলে যিয়ারতে কি পড়া উত্তম? কবরে তাল্ক্বীন করার উপকারিতা কী? কবরে পাথর বসিয়ে বা বেড়া দিয়ে চিহ্নিত করা জায়েয কিনা? কবরের পাশে নীরব কান্না করা বৈধ কিনা?\nউত্তরঃ কেব্লার দিক থেকে লাশ কবরে নামাতে হয়। ঐ সময় “বিছমিল্লাহ ওয়া আলা মিল্লাতে রাসুলিল্লাহ্” বা “বিছমিল্লাহ ওয়া আ’লা সুন্নাতি রাসুলিল্লাহ্” অথবা “বিছমিল্লাহ ওয়া আলা ইছমে রাসুলিল্লাহ্” পড়তে হয় (যযবুল কুলুব)। মাটি দেওয়ার সময় তিন মুষ্ঠি মাটি আস্তে কবরে রাখতে হয়। প্রথম মুষ্ঠি মাটি রাখার সময় পড়তে হয় “মিন্হা খালাক্নাকুম”। দ্বিতীয় মুষ্টির সময় পড়তে হয়- “ওয়া ফীহা নুঈদুকুম”। তৃতীয় মুষ্ঠির সময় পড়তে হয় “ওয়া মিন্হা নুখ্রিজুকুম তারাতান উখ্রা”।\n\nকবর দেওয়া শেষ হলে কবরের উপর মাথা থেকে পা পর্য্যন্ত তিনবার পানি ছিটকাবে এবং কবরের উপর বরই বা খেজুরের ডাল গেড়ে দিবে এবং চার কোণায় ৪টি রসুন গেড়ে দিবে, চার “ক্বল” পড়বে।\n\nকবরকে চিহ্নিত রাখার জন্য চারদিকে ওয়াল অথবা মাথার দিকে পাথরখণ্ড অথবা পিলার গেড়ে দিতে পারবে। আল্লাহর ওলী হলে কবরের উপর গম্বুজ করতে পারবে। কবরের পাশে বসে নীরবে শোক পালন করতে পারবে এবং কান্না করতে পারবে। কবর দেয়া শেষ হয়ে গেলে সকলে মিলে যিয়ারত করবে। ছুরা বাক্বারার প্রথম পাঁচ আয়াত এবং শেষ তিন আয়াত পড়া উত্তম। কবর তাল্ক্বীন করা সুন্নাত ও উত্তম। তাল্ক্বীনের প্রমাণ ইতিপূর্বে সপ্তদশ অধ্যায়ে উল্লেখ করা হয়ে গেছে। এখন শুনুন ধারাবাহিক প্রমাণ।"},{"1":"২৬তম অধ্যায়ঃ কুল্খানী ও চেহ্লাম","2":"ছাব্বিশতম অধ্যায়ঃ কুল্খানী ও চেহ্লাম\nপ্রশ্নঃ আমাদের দেশে মৃত্যুর তৃতীয় দিনের সময় কুলখানী ও ৪০ দিনের সময় চেহ্লাম পালন করা হয়। এর কোন প্রমান আছে কি-না? কুলখানী অর্থ কী এবং চেহ্লাম অর্থ কী? এসব অনুষ্ঠানে কি কি করতে হয়?\nজওয়াবঃ কুলখানী ও চেহ্লাম অর্থঃ যথাক্রমে তৃতীয় দিন এবং ৪০ দিনে মরহুম/মরহুমার রূহের মাগফিরাতের জন্য ফাতেহাখানী, যিয়ারত, মিলাদ পাঠ ও ফকির মিছকিনকে খাদ্য বিতরণ করে তার সওয়াব মৃতব্যক্তির রূহে পৌঁছিয়ে দেওয়া। এখানে মূল বিষয় হলো ইছালে ছাওয়াব- যা মুর্দারের উপকারে আসে। এর বিস্তারিত বিবরণ ইছালে ছাওয়াব, উরছ, ফাতেহাখানী অধ্যায়ে ইতিপূর্বে আলোচনা করা হয়েছে। দিন ও তারিখ নির্ধারণ করা হয় বিভিন্ন সুবিধার কথা চিন্তা করে। এটাকে বিদ্আত বা দোষণীয় বলা যাবেনা। এমনিভাবে- দিন তারিখ নির্ধারণ করা হয় ওয়াজ মাহফিলের জন্য, উরুছের জন্য এবং বিবাহের জন্য। এগুলো মুবাহ্ বা জায়েয।\n\nতিনদিন বা ৪০ দিন নির্ধারণ করার মধ্যে রয়েছে কিছু গুরুত্বপূর্ণ তথ্য। ধারাবাহিকভাবে তা নিম্নে বর্ণনা করা হলঃ\n\n(১) মৃতের ঘরে তিনদিন পর্যন্ত খাদ্য প্রেরণ-\n\nعن عبد اللّٰہ بن جعفر قال لما جاء نعی جعفر قال النبی ﷺ اصنعوا لالی فعفر طعاما فقد اتاھم میشغلھم رواہ الترمذی وابوداود وابن ماجۃ\n\nঅর্থঃ “হযরত আব্দুল্লাহ্ ইবনে জা’ফর ইবনে আবি তালিব (রাঃ) বর্ণনা করেন- যখন অষ্টম হিজরীতে আমার পিতা হযরত জা’ফর তাইয়ার (রাঃ) -এর শাহাদাত সংবাদ মদীনায় পৌঁছলো- নবী করিম সাল্লাল্লাহু আলাইহি ওয়া সাল্লাম সাহাবায়ে কেরাম ও আমাদের আত্মীয়দেরকে বল্লেন- “তোমরা জা’ফরের পরিবারবর্গের জন্য খাদ্য তৈরী করে প্রেরণ করো। কেননা, তাঁদের ঘরে এমন মুসিবত এসেছে- যা তাঁদেরকে বিষন্ন করে রেখেছে”। (তিরমিযি, আবু দাউদ, ইবনে মাজাহ)\n\nব্যাখ্যা : আল্লামা তীবী (রহঃ) বলেন- “আত্মীয়স্বজন ও প্রতিবেশিদের জন্য মোস্তাহাব ও মানবিক কাজ হলো- মৃতের ঘরে রান্নাকরা খাদ্য প্রেরণ করা। কেননা, পরিবার পরিজন ঐ সময় শোকে থাকেন। তাই তারা রান্নাবান্না করার সময় পান না। সেজন্য অন্ততঃ একদিনের খাদ্যদ্রব্য প্রেরণ করা উত্তম। কোন কোন মোহাদ্দেস বলেছেন- যেহেতু শোক পালনের সীমা হলো তিনদিন, তাই তিনদিন পর্যন্ত খাদ্য সরবরাহ করাই উত্তম। (মিশকাত হাশিয়া ৫- অত্র হাদীস দ্রষ্টব্য)। তাই তিনদিন শোক পালন শেষ করে কুলখানীর ব্যবস্থা করে মুর্দারের জন্য ফাতিহা ও চার ক্বুল পাঠ করা হয়।\n\n(২) হযরত আমির হাম্যা (রাঃ) -এর কুলখানী, সপ্তম দিবসের ফাতেহা ও চল্লিশা বা চেহ্লাম পালিতঃ\n\nহাজী ইমদাদুল্লাহ্র খলিফা এবং ‘আন্ওয়ারে ছাতেয়া” নামক সর্বজনপ্রিয় কিতাবের লেখক আল্লামা আবদুস ছামী’ রামপুরী (রহঃ) উক্ত প্রন্থের ১৪৫ পৃষ্ঠায় হযরত আমির হামযা (রাঃ) -এর শাহাদাতের তৃতীয় দিবসে নবী করিম সাল্লাল্লাহু আলাইহি ওয়া সাল্লাম কর্তৃক দানখয়রাত করা, সপ্তম দিবসে দানখয়রাত করা, চল্লিশতম দিবসে দানখয়রাত করা, ষান্মাসিক ও বার্ষিক দানখয়রাত করার রেওয়ায়াত বর্ণনা করেছেন। (দেখুন- আন্ওয়ারে ছাতেয়া পৃষ্ঠা ১৪৫)। এটি খুবই গুরুত্বপূর্ণ মাসআলা।\n\nবুঝা গেল- প্রচলিত কুলখানী ও চল্লিশা বা চেহ্লাম প্রথা সুন্নাত এবং পুরাতন রীতি। যারা এটাকে নুতন রীতি বলে- তারা ভ্রান্ত। যেমন, ইসলাহে রুছুম -লেখক থানবী। হুযুরের সদ্কা খয়রাতের মধ্যে আনুষ্ঠানিকতা ছিল না সত্য- কিন্ত অনুষ্ঠান করার অন্য প্রমাণ তো আছে। যেমন-\n(৭) ফাতেহাখানীর নিয়মঃ\n\nহাদীস শরীফে ফাতেহাখানী, কুলখানী ও ইছালে সাওয়াবের পদ্ধতি-\n\nقال رسول اللّٰہ ﷺ من قرا الاخلاص احد عشر مرۃَ ثم وھب اجرھا للاموات اعطی من الاٰخر بعدد الاوات۔\n\nঅর্থঃ রাসুল করিম সাল্লাল্লাহু আলাইহি ওয়াসাল্লাম এরশাদ করেছেন”- যেব্যক্তি এগারবার ছুরা ইখলাছ পাঠ করে মৃতব্যক্তির নামে ছাওয়াব দান করে দেয়- তার আমল নামায়ও সকল মুর্দেগানের সমান সাওয়াব লিখা হয়”। (দুররে মুখতার -“বাবুদ দাফন ওয়াল কিরাআত লিল মাইয়েত” অধ্যায়)।\n\n(৮) ফতোয়া শামীতে উক্ত অধ্যায়ে র্দোরে মুখতারের এবারতের ব্যাখ্যায় সাওয়াব রেছানীর পূর্ণ পদ্ধতি ও দোয়া মুনাজাত সম্পর্কে উল্লেখ আছে-\n\nویقرأ من القراٰن ما تیسر لہ من الفاتحۃ واول البقرۃ وآیۃ الکرسی ، وآمن الرسول الی آخر السورۃ، وسورۃ یٰس، وتبارک الذی الی آخر السورۃ، وسورۃ التکاثر والاخلاص اثنی عشر مرۃ او احدی عشر مرۃ او سبعا او ثلاثا ثم یقول اللھم اوصل ثواب ما قرا ناہ الی فلان او الیھم ۔\n\nঅর্থাৎ : “মুর্দারের জন্য কোরআন থেকে যা কিছু সম্ভব তিলওয়াত করবে। যেমন- ছুরা ফাতেহা, ছুরা বাক্বারার প্রথম পাঁচ আয়াত, শেষ তিন আয়াত, আয়াতুল কুরছি, ছুরা ইয়াছিন, ছুরা মুলক, ছুরা তাকাছুর, ছুরা ইখ্লাছ ১২ বার অথবা ১১ বার অথবা ৭ বার অথবা ৩ বার তিলাওয়াত করবে এবং এভাবে মুনাজাত করবে- “হে আল্লাহ্! আমরা যা কিছু তিলাওয়াত করেছি- তুমি তার সাওয়াব অমুককে অথবা অমুক অমুককে পৌঁছিয়ে দাও”। (শামী)\n\nমন্তব্য : ফতোয়ায়ে শামীর ইবারতে বুঝা যায়- শুধু তিলাওয়াত করে মনে মনে সাওয়াব পৌঁছানোই যথেষ্ঠ নয়- বরং সম্মিলিতভাবে দোয়া মুনাজাত করার উপরও তাতে গুরুত্ব আরোপ করা হয়েছে- ما قراناہ বহুবচনে উল্লেখ করে। অতএব, লোক সমাগম ও অনুষ্ঠান পালনেরও গুরুত্ব আরোপ করা হয়েছে উক্ত ফতোয়ায়। এতে সম্মিলিত অনুষ্ঠানের দলীল পাওয়া গেল।\n\n(৯) তাবাররুক বা খাদ্য সামগ্রী সামনে রেখে ফাতেহা পাঠ করা\n\nশাহ্ আবদুল আযীয মোহাদ্দেস দেহলভী (রহ:) তাঁর ফতোয়া আযীযীর ৪১ পৃষ্ঠায় তাবাররুক বণ্টনের কথা এভাবে উল্লেখ করেছেন -\n\nاگر ما لیدہ وشیر برائے فاتحہ بزرگے بقصد ایصال ایصال ثواب بروپختہ بجوراند جائز است ۔ مضائقہ نیست\n\nঅর্থঃ “যদি দুধ বা মালিদা রান্না করে কোন বুযর্গ ব্যক্তির রূহে ইছালে ছাওয়াবের নিয়তে মানুষকে খাওয়ায়- তাহাও জায়েয এবং এতে বিন্দুমাত্রও দোষ নেই”।\n\n(১০) ফতোয়ায়ে আযীযী ৭৫ পৃষ্ঠায় ইমাম হাসান হোসাইনের নামে নেয়াযের নিয়ম-\n\nطعامیکہ ثواب آں نیاز حضرت اماتین براں قل وفاتحۃ ودرود خواندن متبرک می شوود وخوردن بسیار خواب است۔\n\nঅর্থ : “যেসমস্ত খাদ্য হযরত ইমাম হাসান-হোসাইন (রা:) -এর নামে নেয়ায দেয়া হয়- তাতে ছুরা ফাতিহা, ছুরা ইখলাছ ও ﷺ শরীফ পাঠ করা হলে অত্যন্ত বরকত হয় এবং উহা খাওয়াও উত্তম”।\n\nব্যাখ্যা : বুঝা গেল- বিভিন্ন বুযর্গদের নামে এভাবে নেয়ায দেয়া উত্তম, যেমন গাউছেপাক ও খাজা গরীব নওয়াযের ফাতেহা এবং নেয়ায। সুন্নী মুসলমানগণ ফতোয়া এবং বুযর্গদের আমল অনুসরণ করে থাকে। ওহাবীরা হলো কপাল পোড়া- তাদের ভাগ্যে না আছে নেয়ায- না আছে র্শিনী।\n\n(১১) হযরত জোনায়েদ বাগদাদী (রহ:)-এর গোপন দান খয়রাতের একটি ঘটনা\n\nহযরত জোনায়েদ বাগদাদী (রহ:) -এর জনৈক কাশ্ফধারী মুরিদ একদিন দেখলেন- তার মা দোযখের আযাবে আছ্নে। তাই সে কান্না করছিল। হযরত জোনায়েদ বাগদাদী (রহ:) তাঁর গোপন পঠিত একলক্ষ পাঁচহাজার বার খতমে তাহলীল বা কলেমার খতম মনে মনে মুরিদের মায়ের মাগফিরাতের জন্য দান করে দিলেন। (যয়ীফ হাদীসে এরূপ বর্ণিত আছে)। হযরত জোনায়েদ (রহ:) দেখতে পেলেন- তাঁর মুরিদের চেহারা খুশীতে উজ্জল হয়ে উঠেছে। জিজ্ঞেস করে জানতে পারলেন- তার মা এখন জান্নাতের সুখভোগ করছে। হযরত জোনায়েদ (রহ:) মুরিদের কাশ্ফের মাধ্যমে বুঝতে পারলেন- হাদীসখানা মূলতঃ সহীহ। কিন্তু রাবী বা বর্ণনাকারীর দূর্বলতার কারণে যয়ীফ হাদীস বলে গণ্য হয়েছে। উক্ত হাদীস দ্বারাও তিনি বুঝতে পারলেন, মুরিদের কাশ্ফ সঠিক। কুলখানী বা ফতেহাখনীতে চনাবুট নিয়ে একলক্ষ পাঁচহাজার বার খতমে তাহলীলও পাঠ করা হয়। সুতরাং কুলখানীকে বিদ্আত বলে তা বন্ধ করে দেয়ার মধ্যে রয়েছে মুর্দাকে বঞ্চিত করা। এটা ঠিক নয়।\n\n(১২) খাদ্য সামনে রেখে কিছু পড়ে হাত তুলে দোয়া করা সুন্নত\n\nকেউ কেউ ধোকায় ফেলার উদ্দ্যেশ্যে বলে থাকে- খাদ্য সামনে রেখে দোয়া করা ঠিক নয়। তাদের এই ধারণা ভুল। খাওয়ার পূর্বে বা পরে উক্ত খাদ্যের সাওয়াব মুর্দাকে পৌঁছানো জায়েয। খানা খাওয়ার পর দোয়া করার বহু হাদীস আছে। যেমন- হুযুর (রা.) এরশাদ করেন- “কেউ তোমাকে মেহমানদারি করলে খাওয়ার পর ঘরের মালিকের জন্য দোয়া কর”।\n\nখানা সামনে রেখেও দোয়া করার বহু প্রমাণ রয়েছে। যেমন-\n\n(১২-ক) মিশকাত বাবুল মো’জিযাত দ্বিতীয় অধ্যায়ে বর্ণিত আছে- হযরত আবু হোরায়রা (রাঃ) সামান্য (২১টি) খুরমা হুযুর (ﷺ)-এর খেদমতে পেশ করে তাতে বরকতের জন্য দোয়া চাইলেন। তিনি বলেন-\n\nفضمھن ثم دعالی فیھن بالتبرکۃ\n\nঅর্থাৎ- “হুযুর (ﷺ) উক্ত ২১টি খুরমা একত্রিত করে বরকতের জন্য দোয়া করলেন” (মিশকাত)।\n\n(১২-খ) মিশ্কাত বাবুল মু’জিযাত প্রথম অনুচ্ছেদে তাবুক যুদ্ধে অল্প খেজুরে (২১টি) হুযুর (ﷺ) হাত রেখে বরকতের জন্য দোয়া করলেন। ত্রিশ হাজার সৈন্য উক্ত খুরমা খাওয়ার পরেও দেখা গেলো-ঐ ২১টি খুরমা-ই থলের মধ্যে রয়ে গেছে। হুযুর (ﷺ) ২১টি খুরমা হযরত আবু হোরায়রাকে দান করে বললেন- এর থেকে তোমরা নিজেরা খাবে, বন্ধু-বান্ধবকে খাওয়াবে এবং ফকির মিছকিনকে দান করবে”। এভাবে ঐ খুরমা দিয়ে হযরত আবু হোরায়রা (রা:) ৩৫ হিজরী পর্যন্ত ২৬ বৎসর যাবত জীবন যাপন করেছেন। তিনি বলেন- আনুমানিক ৬০ ওয়াছাক বা পনেরশত মন খুরমা আমরা খেয়েছি। হযরত ওসমান (রা:)-এর শাহাদাতের দিন ঐ থলেটি লুট হয়ে যায়। ” (যিক্রে জামীল)।\n\n(১২-গ) “হযরত জয়নব বিন্তে জাহাশ (রা.) -এর সাথে হুযুরের বিবাহের দিন হযরত জাবেরের স্ত্রী উম্মে ছোলায়ম (রা:) ওলিমার জন্য সামান্য খাদ্য তৈরি করলেন। কিন্ত লোক উপস্থিত হলো বেশি। হুযুর (ﷺ) ঐ খাদ্য (হারিছার) উপর হাত মোবারক রেখে কিছু দোয়া করলেন। এতে সকলে খেয়ে আরো কিছু খাদ্য বেঁচে যায়”। (মিশ্কাত)\n\n(১২-ঘ) হযরত জাবের (রা.) খন্দকের যুদ্ধের সময় একটি ছোট বক্রী যবেহ্ করেন এবং এক ছা’ বা চার সের পরিমাণ আটা তৈরি করে হুযুর (ﷺ) কে খানার দাওয়াত করলেন। হুযুর (ﷺ) প্রায় পনেরশত সাহাবী নিয়ে উপস্থিত হলেন। ডেক্সির গোস্তে এবং আটার মধ্যে সামান্য থুথু মোবারক ফেলে দোয়া করলেন এবং খাদ্য বণ্টন করতে শুরু করলেন। পনেরশত লোক তৃপ্তি সহকারে খাওয়ার পরও ঐ পরিমান গোস্ত এবং ঐ পরিমান আটা রয়ে গেল। পরে তিনি বক্রীর হাঁড়গুলো একত্রিত করে দোয়া পড়ে ফুঁক দেয়ার সাথে সাথে বকরী জীবিত হয়ে কানঝাড়া দিয়ে উঠলো।\n\nহযরত জাবেবের দুইছেলে বকরী যবেহের নমুনা দেখাতে গিয়ে ছোটজন যবেহ্ হয়ে গেল। বড়জন ঘরের ছাদ থেকে মায়ের ভয়ে লাফ দিয়ে নীচে পড়ে মৃত্যুবরণ করলো। হুযুর (ﷺ) খানা খাওয়ার সময় কাপড়ে ঢাকা যবেহ্কৃত দুই ভাইকে ডাক দেয়ার সাথে সাথেই তারা আবার জীবিত হয়ে গেলেন। (মজমূউল ফতোয়া ও ড. শহীদুল্লাহর ইসলাম প্রসঙ্গ)।\n\nমন্তব্য : উক্ত ঘটনা প্রমাণ করে যে, খানা খাওয়ার পূর্বে খাদ্য সামনে রেখে প্রথমে দোয়া করা ও পরে খাদ্য গ্রহণ করা উত্তম।\n\n(১২-ঙ) যারা বলে-খাদ্য সামনে রেখে দোয়া পড়া নাজায়েয- তারাও কিন্ত খাদ্য সামনে রেখে প্রথমে “বিসমিল্লাহিল্লাযী লা ইয়াদুররু মা’আ ইছমিহি সাইউন” বলে দোয়া পড়েন। পরে খানা শুরু করেন। খাওয়ার পূর্বে দোয়া করা বা দোয়া পড়া নাজায়েয হলে তারা কেন তা করছেন? দোয়া পড়া জায়েয হলে হাত তোলা নাজায়েয হবে কেন? এটা তাদের গোঁড়ামী বৈ আর কিছুই নয়। তাদের দেওবন্দের মুরুব্বী থানবী সাহেব হলেন এই কু-পরামর্শের হোতা।"},{"1":"২৭তম অধ্যায়ঃ ইছালে ছাওয়াব অস্বীকারের খণ্ডন","2":"সাতাইশতম অধ্যায়ঃ ইছালে ছাওয়াব অস্বীকার করা ও তার খণ্ডন\nকোন কোন লোক ইছালে ছাওয়াব সম্পর্কে বলে- নিজের আমল ব্যতিত মৃতব্যক্তি অন্যের দানকৃত ছদ্কা- খয়রাত দ্বারা উপকৃত হবে না। সুতরাং মৃতব্যক্তির জন্য দোয়া করা, সদ্কা করা, যিয়ারত করা নিষ্ফল। এর স্বপক্ষে তারা কোরআন ও হাদীসের অপব্যাখ্যামূলক কিছু দলীল পেশ করে। তাদের মনগড়া দলীলসমূহ নিম্নে পেশ করে সংখ্যা গরিষ্ঠ আলেম উলামাগণ তা খন্ডন করে যে সঠিক ব্যাখ্যা দিয়েছেন- তা উল্লেখ করা হলোঃ\nআপত্তিঃ\n\n(১) ইছালে ছাওয়াব বিরোধীদের প্রথম দলীলঃ\n\nوان لیس الانسان الاما سعی\n\n“মানুষ ঐ আমলের ফল পাবে- যা সে নিজে করেছে”। (ছূরা নাজ্ম ৩৮ আয়াত)। নিজে আমল করার ফল দুটি। একটি হলো মৃত্যুর সাথে সাথে যা বন্ধ হয়ে যায়। যেমন নামায, রোযা ইত্যাদি। দ্বিতীয়টি হলো মৃত্যুর পরও সে কিছু আমলের ফলাফল পাবে- যা পরকালের জন্য নিজে করে গেছে। যেমন- সদকায়ে জারিয়া। কিন্ত অন্যেরা কোন আমল করে মৃত ব্যক্তিকে দান করলে তার সওয়াব মোটেই পাবেনা। (নাউযুবিল্লাহ)\n\n(২) তাদের দ্বিতীয় দলিলঃ \nوَلَا تُجْزَوْنَ إِلَّا مَا كُنْتُمْ تَعْمَلُونَ\n\nঅর্থাৎ: “তোমাদেরকে পরকালে তারই প্রতিদান দেওয়া হবে- যা তোমরা নিজে দুনিয়াতে আমল করেছিলে। ” (ছুরা ইয়াছিন ৫৪ আয়াত)\n\nতারা বলে- উক্ত আয়াতে জোর দিয়ে আল্লাহ্পাক বলেছেন- “মানুষ দুনিয়ায় থাকাকালীন যে আমল করেছে, শুধু তারই ফলাফল পাবে- এর বাইরে কিছূ পাবেনা। ” (নাউযুবিল্লাহ্)\n\n(৩) তাদের তৃতীয় দলিলঃ \nلھا ماکسبت وعلیھا ما اکتسیت\n\nঅর্থাৎঃ “মানুষের উপকারে আসবে তার নিজের ঐসব নেক আমল- যা সে নিজে সহজে অর্জন করেছে। আর বোঝা বহন করতে হবে ঐ সব বদ কাজের- যা সে কষ্টকর পথে অর্জন করেছে”। (ছূরা বাক্বারা শেষ আয়াত)\n\nতাদের মতে উক্ত আয়াতে নিজের নেক আমলকে সহজে অর্জিত আমল বলা হয়েছে এবং বদ আমলকে কষ্টার্জিত আমল বলা হয়েছে। কেননা, নেককাজ করতে আল্লাহর সহায়তা পাওয়া যায়। কিন্ত বদকাজ করতে গেলে সহজে করা যায় না-বরং বহু কষ্ট করতে হয় এবং অনেক অন্যায় কাজ সাথে যোগ করতে হয়। তারা বলে- আয়াতের সারমর্ম হলো - “সহজে হোক বা কষ্টের মাধ্যমে হোক- নিজের ভালমন্দ আমলের ফলাফলই সে পরকালে ভোগ করবে। এতেও বুঝা যায়- সে অন্যের আমল দ্বারা উপকৃত হবেনা। (নাউযুবিল্লাহ)\n\n(৪) তাদের চতুর্থ দলিলঃ হাদীস \nاذا مات الانسان انقطع عنہ عملۃا لامن ثلاث صدقۃ جاریۃ او علم ینتفع بہ الناس۔ او ولد صالح یدعولہ ۔ رواہ مسلم۔\n\nঅর্থাৎঃ “মানুষ মরে যাওয়ার সাথে সাথে তার যাবতীয় আমল বন্ধ হয়ে যায়। যেমন- নামায ও রোযা। কিন্ত তিনটি আমলের ফলাফল বন্ধ হয় না- বরং চালু থাকে। যথাঃ (১) ছদ্কায়ে জারিয়া, (২) রেখে যাওয়া ইলেম ও (৩) সুসন্তান- যে তার জন্য দোয়া করবে”।\n\nছদ্কায়ে জারিয়ার অর্থ হলো- যে দানের দ্বারা সাধারণ মানুষ উপকৃত হয়। যেমন- রাস্তাঘাট, হাসপাতাল, মসজিদ ও অন্যান্য সেবামূলক প্রতিষ্ঠান। ইলেম রেখে যাওয়ার অর্থ হলো- নিজে ইলেম শিক্ষা দেয়া বা শিক্ষা দেওয়ার জন্য মাদ্রাসা তৈরি করে যাওয়া। সুসন্তান রেখে যাওয়ার অর্থ হলো- এমন সন্তান রেখে যাওয়া, যে সন্তান পিতামাতার জন্য দোয়া করবে এবং সৎজীবন যাপন করবে। এই তিনটিই তার নিজের কর্ম। অন্যে সদ্কা করলে সে সাওয়াব পাবেনা।\n\nইছালে ছাওয়াব বিরোধীদের এই ৪টি শক্তিশালী দলীল তাদের একমাত্র পুঁজি। তারা জানেনা যে, মনের অজান্তেই তারা এগুলোর ভুল ব্যাখ্যা করেছে।\n১। জওয়াবঃ (প্রথম দলীলের)\n\n“ইছালে ছাওয়াব বিরোধীরা বলে- “মানুষ তা-ই পাবে- যা সে নিজে অর্জন করেছে”। সুতরাং অন্যের আমলের দ্বারা সে উপকৃত হবেনা”।\n\nখণ্ডনঃ আল্লাহ্ তায়ালা ছুরা নাজম -এর ৩৯ নং আয়াতে উল্লেখ করেছেন- \nوَأَن لَّيْسَ لِلْإِنسَانِ إِلَّا مَا سَعَى\n\nউহার মধ্যে لِلْإِنسَانِ শব্দের মধ্যে لَّا مَ-এর ব্যবহারিক অর্থ এখানে تملیک হবে- অর্থাৎ “মানুষ যেসব নেক আমল করে, তার ছাওয়াবের মালিক সে নিজে”-অন্যে ইহার মালিক নয়। ইহাই আয়াতের মূল আলোচ্য বিষয়। কারো অর্জিত নেক আমল অন্যকে দান করার কোন নিষেধাজ্ঞা অত্র আয়াত দ্বারা বুঝা যায়না। কারো নিজস্ব আমলের ছাওয়াব মৃত ব্যক্তিকে দান করার অনুমতি অন্য আয়াতে এবং হাদীসে রয়েছে। সুতরাং উক্ত আয়াত দ্বারা ইছালে ছাওয়াবকে নিষিদ্ধ বলার কোনই অবকাশ নেই।\n\nইছালে ছাওয়াবের কোরআনিক প্রমান হলো ছুরা “তূর” ২১ আয়াত। উক্ত আয়াতে আল্লাহ্পাক বলেন- \nوَالَّذِينَ آمَنُوا وَاتَّبَعَتْهُمْ ذُرِّيَّتُهُم بِإِيمَانٍ أَلْحَقْنَا بِهِمْ ذُرِّيَّتَهُمْ\n\nঅর্থাৎ- “মোমেন পিতামাতার ঈমানের অনুগামী সন্তানগণকে আমি পরকালে তাদের পিতামাতার সাথে মিলন ঘটাবো”।\n\nবুঝা গেল- সন্তানগণ পিতামাতার ঈমানের উত্তরাধিকারী এবং তা দ্বারা সে উপকৃত হবে। তদ্রুপ অন্যের আমলের দ্বারাও সে উপকৃত হবে। সুতরাং অত্র আয়াতের দ্বারা ইছালে ছাওয়াবও প্রমাণিত হলো।\n\nহাদীস শরীফে ইছালে ছাওয়াবের প্রমান হলো মা’ক্বাল ইবনে ইয়াছার বর্ণিত হাদীস- \nاقرؤا وعلی موتا کم سورۃ یسن۔\n\n“তোমরা তোমাদের মৃত ব্যক্তিদের জন্য ছুরা ইয়াছিন পাঠ করো-তাহলে তার মৃত্যু সহজ হবে এবং কবরের আযাব বন্ধ হবে”। বুঝা গেল- পরের আমলের দ্বারা সে উপকৃত হবে।\n\n২। জওয়াবঃ (২নং দলীলের)\n\nইছালে ছাওয়াব বিরোধীরা وَلَا تُجْزَوْنَ إِلَّا مَا كُنْتُمْ تَعْمَلُونَ আয়াত দ্বারা বুঝাতে চেয়েছে- “লোকেরা পরকালে শুধূ তাহাই পাবে- যা সে নিজে অর্জন করেছিল। এর বাইরে অন্য কোন সুত্রে উপকৃত হবেনা।\n\nখণ্ডনঃ তাদের এই যুক্তি সঠিক নয়। কেননা, অত্র আয়াতের মূল উদ্দেশ্য হলো- “পরকালে নিজের অর্জিত আমলপ্রাপ্তির গ্যারান্টি। নিজের আমল কোন মতেই বরবাদ করা হবেনা”। এখানে অন্যসুত্রে প্রাপ্ত নেক আমল প্রাপ্তির নিষেধাজ্ঞামূলক কোন ইশারা নেই। অতএব অত্র আয়াতের যুক্তিও তাদের সঠিক নয়।\n\n৩। জওয়াবঃ (৩নং দলীলের)\n\nইছালে ছাওয়াব বিরোধীরা বলে- “আল্লাহ্ তায়ালা বলেছেন-\nلھا ما کسبت وعلیھا مااکتسبت\n\nঅর্থাৎ “সহজপথে নিজের অর্জিত নেক আমল দ্বারা নিজে উপকৃত হবে এবং কষ্টের পথে অর্জিত গুনাহর বোঝাও সে নিজেই বহন করবে- অন্যে নয়”।\n\nএতে বুঝা গেলো- মরে গেলে নিজের আমলের দ্বারাই উপকৃত অথবা ক্ষতিগ্রস্থ হবে। অন্যের ছাওয়াব দ্বারা কোন উপকার হবেনা।\n\nখণ্ডনঃ তাদের উদ্ধৃত আয়াতের ব্যাখ্যা সঠিক হয়নি। কেননা, অত্র আয়াতে শুধু নিজের নেক আমল বা বদ আমলের বিনিময় প্রাপ্তির কথা বলা হয়েছে। অন্যের নেক আমল বা ইছালে ছাওয়াবের নিষেধাজ্ঞামূলক কোন ইঙ্গিত অত্র আয়াতে নেই। সুতরাং অত্র আয়াত দ্বারা ইছালে ছাওয়াব বিরোধী ফতোয়া দেয়া শুদ্ধ নয়। ইছালে ছাওয়াবের পৃথক আয়াত ও হাদীস ২৬তম অধ্যায়ে উল্লেখ করা হয়েছে এবং বিস্তারিত আলোচনা হয়েছে সপ্তম অধ্যায়ে। বিরোধীরা এগুলো খন্ডন করতে পারবে না- ইন্শাআল্লাহ্!\n\n(৪) জওয়াবঃ (৪নং দলীলের):\n\nইছালে ছাওয়াব বিরোধীরা বলে- “মানুষ মারা গেলে তার স্বাভাবিক আমল বন্ধ হলেও দুনিয়ার নিজস্ব আমলের ধারাবাহিক ফলাফল অব্যাহত থাকবে এবং এর দ্বারাই সে উপকৃত হবে- অন্যের আমলের দ্বারা নয়। ”\n\nখণ্ডনঃ বিরোধীদের বর্ণিত হাদীসেই উল্লেখ আছে- “নেক সন্তানেরা দোয়া করলে পিতামাতা ও পূর্বপুরুষরা উপকৃত হবে”। বুঝা গেল- দুনিয়ার সন্তানেরা দোয়া করলে বা নেক আমল করলে কবরবাসীরা সেই সাওয়াব পায়। ইহাই তো ইছালে ছাওয়াবের মূল কথা ও মূল বিষয়। অতএব প্রমানিত হলো- ইছালে ছাওয়াব, ফাতিহা, কবর যিয়ারত, সদ্কা-খয়রাত ও তিলাওয়াত- ইত্যাদি করা জায়েয ও বৈধ এবং ইহার সাওয়াব মুর্দারেরা পায়। তাদের মনগড়া ব্যাখ্যা সঠিক নয়।\nইছালে ছাওয়াবের আরো প্রমাণঃ\n(১) ফাতেহা বিরোধীদের মান্যবর ইমাম শাহ ওয়ালিউল্লাহ সাহেব নিজেই প্রচলিত ফাতেহা অনুষ্ঠানকে জায়েয বলেছেন। যেমন, তিনি তাঁর “আল্ ইন্তিবাহ্ ফী ছালাছিলিল আউলিয়া ” গ্রন্থে উল্লেখ করেছেন-\n\n”پس دہ مردہ درود خوانند ختم تمام کنند وبرقدرے شیرنی فاتحۃ ینام خواجگاں چشت عموما بخواند وحاجت از خدا سوال نما نیند”\n\nঅর্থাৎ “দশ মর্তবা ﷺ পড়ে খতম পূর্ন করবে এবং সামান্য শিরনী সামনে রেখে সমস্ত খাজেগানে চিস্ত- এর নামে ফাতেহা দিবে এবং আল্লাহর দরবারে দোয়া করবে”। (আল-ইন্তিবাহ্)। বুঝাগেল- অন্যের প্রদত্ত সওয়াব মুর্দারগণ পেয়ে থাকেন।\n\n(২) শাহ্ ওয়ালিউল্লাহ্ তাঁর “যোবদাতুন নাছায়েহ্” গ্রন্থে আরও পরিষ্কার করে ফাতেহা পাঠের উল্লেখ করে বলেছেনঃ\n\nوشیر یرنج بنا بر فاتحۃ بزرگے بقصد ایصال ثواب۔ بروح ایشاں پرند وبخورند مضائقۃ نیست۔ \nواگر فاتحۃ بنام بزرگ دادہ شود اغنیارا ھم خوردن جائز است۔\n \nঅর্থঃ “দুধ-চাউল মিশিয়ে কোন বুযর্গ ব্যক্তির ফাতেহা দেয়ার উদ্দেশ্যে শিরনী তৈরী করে তাঁর রূহে ছাওয়াব পৌছানো এবং উক্ত তাবাররুক নিজে খাওয়া ও ধনীদেরকে খাওয়ানো- সবই জায়েয। এতে দোষের কিছুই নেই” (যোব্দাতুন নাছায়েহ্)।\n\nছাব্বিশতম অধ্যায়ে এতগুলো (১২টি) দলীল-আদিল্লা পেশ করার উদ্দেশ্য হলো- তিনদিন, সাত দিন, চল্লিশ দিন, ছয়মাস ও বার্ষিকী পালনের উদ্দেশ্যে অনুষ্ঠান করা এবং ফাতেহা পাঠ করা, মিলাদ পড়া, সামনে নেয়ায রেখে প্রথমে দোয়া করা ও পরে খাওয়া-ধনীগরীব সবার জন্য জায়েয। এতে দোষনীয় কিছুই নেই। সপ্তম অধ্যায়েও ইছালে ছাওয়াবের দলীল পেশকরা হয়েছে। সুন্নী মুসলমানরা হাদীস এবং বুযর্গদের আমলের উপরই অনুসরণ করে এবং তিনদিন ও চল্লিশা পালন করে। যাদের ভাগ্যে এসব নেয়ায নেই, তারাই মূলতঃ সর্বহারা ও ঈমান হারা।"},{"1":"২৮তম অধ্যায়ঃ কিয়ামতের আলামত","2":"আটাইশতম অধ্যায়ঃ কিয়ামতের আলামত\nপ্রশ্নঃ কবরের যিন্দেগীর পরে হাশরের যিন্দেগী কখন থেকে শুরু হবে? অর্থাৎ- কিয়ামত কখন সংঘটিত হবে? কিয়ামতের পূর্বে কি কি আলামত দেখা দিবে? রাসুল করীম সাল্লাল্লাহু আলাইহি ওয়াসাল্লাম কিয়ামতের দিন ও তারিখ সম্বন্ধে জানেন কিনা?\nজওয়াবঃ মানুষের জীবনের পাঁচটি স্তর রয়েছে। যথা- (ক) রূহানী জগত (খ) জীবজগত বা বস্তুজগত (গ) বরযখী বা কবর জগত (ঘ) হাশর জগত (ঙ) নশর বা জান্নাত-জাহান্নাম জগত।\n\nরূহানী জগতে কতদিন ছিলাম- তা আল্লাহ্ ও তাঁর প্রিয় রাসুলই ভাল জানেন। জীবজগত অল্পদিনের। বরযখীজগত আরও দীর্ঘ। কতদিন কবরে থাকতে হবে- তা আল্লাহ্ এবং তাঁর রাসুলই ভাল জানেন। হাশর জগত আরও দীর্ঘ- পঞ্চাশ হাজার বছর। নশর জগত বা জান্নাতী ও জাহান্নামী জীবন চিরদিন ও আবাদুল আবাদ পর্যন্ত থাকবে। সেখানে মৃত্যুরও মৃত্যু হবে। মৃত্যুকে ছাগলের আকৃতিতে যবেহ্ করবেন হযরত ইয়াহ্ইয়া আলাইহিস সালাম।\n\nকিয়ামত কখন হবে- হাদীসে স্পষ্ট করে এ সম্পর্কে সবকিছু বলা হয়নি। নবী করিম সাল্লাল্লাহু আলাইহি ওয়া সাল্লাম তা জানতেন- ইলমে গায়েবের মাধ্যমে। কিন্ত এসব তথ্য গোপন রাখার নির্দেশ ছিল- তাই তিনি খোলাসা করে সবকিছু বলেননি। তবে কিয়ামতের দিন, তারিখ,মাস ও সময় বলে দিয়েছেন- কিন্ত সনের কথা স্পষ্ট করে কিছু বলেননি- গোপন রেখেছেন। উম্মতের জন্য এগুলোর প্রয়োজনও নেই। শুধূ প্রস্তুতির প্রয়োজনীয়তার কথাই বারবার উল্লেখ করেছেন। কিয়ামতের পূর্বে কি কি ঘটবে- শুধু তার ভবিষ্যৎবাণী তিনি করেছেন।\n\nহযরত জিবরাঈল আলাইহিস সালাম চেষ্টা করেছিলেন- নবীজীর মুখে কিয়ামতের সন তারিখ শুনতে- কিন্ত নবী করিম সাল্লাল্লাহু আলাইহি ওয়াসাল্লাম সন তারিখের বিষয়টি এড়িয়ে যান এবং বলেন- “প্রশ্নকারীর (জিব্রাঈলের) চেয়ে প্রশ্নকৃত ব্যক্তি (নবী) অধিক জানেন না”। প্রশ্নকারী ছিলেন জিবরাঈল এবং প্রশ্নকৃত ছিলেন নবী করিম (ﷺ)। জিব্রাঈলের বিশ্বাস ছিল- নবী করিম (ﷺ) কিয়ামতের সন তারিখ জানেন। তা না হলে তিনি প্রশ্ন করতেন না। তাই রাসুল করিম (ﷺ) ঐ সময়ে না বলে পরবর্তী সময়ে মাস, তারিখ, দিন ও সময় নির্দিষ্ট করে বলেছেন- কিন্তু সনের কথা গোপন রেখেছেন। তিনি এরশাদ করেছেন- “কিয়ামত হবে মহররম মাসের দশ তারিখ আশুরার দিন শুক্রবারে এবং তা হবে মাগরিবের সময়ে”। যিনি সেকেণ্ড ও মিনিট বলতে পারেন- তিনি ঘন্টাও বলতে পারবেন- এটাই স্বাভাবিক। তদুপরি- সনের হিসাব এক এক দেশে এক এক রকম। তাই তিনি এটি উল্লেখ করেন নি। সর্বোপরি- তখন সনই গণনা করা হতোনা। হিজরতের ১৭ বৎসর পর হিজরী সন গণনা শুরু হয়। হুযুর (ﷺ) কে প্রদত্ত তিন প্রকার এলেমের মধ্যে এক প্রকার এলেম গোপন রাখার নির্দেশ ছিল। কিয়ামতের সন তার অন্তর্ভূক্ত। (তাফসীরে সাভী, ছুরা নিছা ১১৩ আয়াত)।\nকিয়ামতের আলামতঃ\nএখন আমরা কিয়ামতের পূর্বে সংঘটিতব্য আলামতের কথা সংক্ষিপ্তভাবে উল্লেখ করবো।\n\n(১) হাদীসে জিবরাঈলঃ যখন জিবরাঈল (আঃ) কিয়ামতের আলামত জান্তে চাইলেন- তখন নবী করিম সাল্লাল্লাহু আলাইহি ওয়া সাল্লাম বলেছিলেন- “যখন অবৈধ সন্তানের আধিক্য হবে, বাঁদীর সন্তানেরা রাজ্য শাসন করবে, নীচুস্তরের লোকেরা বিরাট বিরাট অট্টালিকার মালিক হয়ে অহঙ্কার বশতঃ ধরাকে শরা জ্ঞান করবে- তখন যেন কিয়ামতের প্রতীক্ষা করা হয়। জিবরাঈল (আঃ) নবীজির মুখে এই কথা শুনে অদৃশ্য হয়ে গেলেন। বুঝা গেল- নবীজি ভবিষ্যৎবক্তা এবং ভবিষ্যৎ খবরও তিনি রাখেন।\n\nবিঃ দ্রঃ কিয়ামত, হায়াত-মউত, রিযিক-দৌলত, বৃষ্টি, পেটের সন্তান- এই ৫টি হলো আল্লাহর মূল ইলমে গায়েব। এগুলোর গায়েবী এলেমও আল্লাহ্পাক নবীজীকে দান করেছেন। (আদ্ দৌলাতুল মাককীয়া)\n\n(২) হযরত আনাছ রাদিয়াল্লাহু আনহু থেকে কেয়ামতের লক্ষণ এভাবে বর্ণিত হয়েছে,\n\nوعن انس قال سمعت رسول اللّٰہ ﷺ یقول : ان من اشراط الساعۃ ا۔ ان یرفع العلم ویکثر الجمل ویکثر الزنا ویکثر شرب الخمر ویقل الرجال وبکثر النساء حتی یکون لخمیس امراۃ القیم الواحد ۔ متفق علیہ ۔\n\nঅর্থঃ “হযরত আনাছ (রাঃ) বলেন- আমি রাসূলেপাক সাল্লাল্লাহু আলাইহি ওয়া সাল্লামকে একথা বলতে শুনেছি যে, কিয়ামতের ছোট আলামতের মধ্যে অন্যতম আলামত হলো- ইলেম উঠে যাবে (উলামাদের মৃত্যুতে), মূর্খতা বেড়ে যাবে, যিনা বেড়ে যাবে, শরাবখুরী বেড়ে যাবে, পুরুষের সংখ্যা কমে যাবে, নারীর সংখ্যা বৃদ্ধি পাবে- (জন্মগত কারণে অথবা যুদ্ধ বিগ্রহের কারণে)। এমনকি- পঞ্চাশজন নারীর পরিচালক হবে একজন পুরুষ”। (বুখারী ও মুসলীম)।\n\nনোটঃ জন্মগত কারণে তখন প্রোজম বেশি হবে নারীর, যার ফলে মেয়ে জন্ম গ্রহণ করবে বেশি- ছেলের জন্ম হবে কম।\n\n(৩) হযরত আনাছ (রাঃ) হতে বর্ণিত-\n\nعن انس قال : قال رسول اللّٰہ ﷺ : لا یقوم الساعۃ حتی یتقارب الزمان ۔ فتکون السنۃ کاالشھر والشھر کاالجمعۃ وتکون الجمعۃ کا الیوم ۔ ویکون الیوم کاالساعۃ والساعۃ الضرمۃ بالنار ۔ رواہ الترمذی۔\n\nঅর্থঃ “হযরত আনাছ (রাঃ) বলেন- রাসূল মকবুল সাল্লাল্লাহু আলাইহি ওয়া সাল্লাম এরশাদ করেছেন- কিয়ামত হবে না- যতক্ষণ না সময় সঙ্কুচিত হবে। তখন বৎসর হবে মাসের ন্যায়, মাস হবে সপ্তাহের ন্যায়, সপ্তাহ হবে দিনের ন্যায়, দিন হবে এক ঘন্টার ন্যায়। আর এক ঘণ্টা হবে আগুন জ্বালানোর সময়ের ন্যায় স্বল্প”। (মিশকাত)\n\nব্যাখ্যাঃ বছর, মাস, সপ্তাহ, দিন ও ঘণ্টা মূলতঃ ছোট হবে না- বরং ফিতনা ফাসাদ ও দুনিয়াবী ধান্ধার কারণে মানুষ এমন মশগুল হয়ে পড়বে যে, বছর, মাস, সপ্তাহ, দিন ও ঘণ্টা কিভাবে চলে যাবে, তা টেরই পাবে না। যুদ্ধ-বিগ্রহ ও ফিতনা ফাসাদের কারণ হলো কিয়ামতের ছোট আলামত।\nআলামতে ছোগরাঃ\n\n(৪) হযরত আবু হোরায়রা (রাঃ) থেকে বর্ণিত-\n\nوعن ابی ھریرۃؓ قال : قال رسو ل اللّٰہ ﷺ اذا اتخذ القئی دولا ۔ والامانۃ مغنما ۔ والزکوۃ مغرما۔ وتعلم لغیر الدین ۔ واطاع الرسول امراء تہ۔ وعق امہ وادنی صدیقہ۔ واقصی ابہ ۔ وظھرت الاصوات فی المساجد۔ وساد القبیلۃ فاسقھم کان زعیم القوم ارذلھم ۔ واکرم الرجل مخالفۃ ۔ شرہ ۔ وظھرتالقنیات والمعازف وشربت الخمور۔ ولعن آخر ھذہ الامۃ اولھا فارتقبوا عند ذلک ریحا حمراء او زلزلۃ وخسفا ومسخا وقذفا وآیات تتابع لنظام قطع سلکہ فتتابع ۔ رواہ الترمذی۔\n\nঅর্থঃ হযরত আবু হোরায়রা (রাঃ) বর্ণনা করেছেন- ”রাসূলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- (১) যখন গণিমতের সরকারী মালকে নিজের স¤পত্তি মনে করা হবে, (২) আমানতের মালকে গনিমতের মাল মনে করা হবে (৩) যাকাতকে জরিমানা মনে করা হবে (৪) ইলেম শিক্ষা করা হবে সম্মান ও সম্পদ অর্জনের উদ্দেশ্যে (৫) স্বামী নিজ স্ত্রীর অনুগত হবে (৬) মায়ের সাথে দুর্ব্যবহার করবে, (৭) বন্ধু বান্ধবকে নিকটে টেনে আনবে, (৮) বাবাকে দূরে ঠেলে দিবে (৯) মসজিদে উচ্চস্বরে দুনিয়াবী কথাবার্তা হবে (১০) জাতীয় নেতারা হবে ফাছেক লোক, (১১) জাতির নিকৃষ্ট লোকেরা হবে সর্দার, (১২) কাউকে সম্মান করা হবে তার অনিষ্টের ভয়ে, (১৩) গায়িকা ছুক্রীদের আবির্ভাব হবে ও খেল তামাশার যন্ত্র বৃদ্ধি পাবে, (১৪) শরাবখুরী করা হবে (১৫) এই উম্মতের পরবর্তী লোকেরা পূর্ববর্তী বুযুর্গদের অভিসম্পাত করবে।\n\nতখন তোমরা প্রতীক্ষা করবে কয়েকটি বিপদের জন্য- যথা (১) লাল বায়ু বা অগ্নিবায়ু (২) ভূমিকম্প (৩) ভূমিধ্বস (৪) আকৃতির পরিবর্তন (৫) আকাশ হতে শিলা বর্ষণ (৬) অন্যান্য ভয়ঙ্কর আলামত একটির পর একটি আসতে থাকবে- যেভাবে মালার সুতা ছিঁড়ে গেলে একটির পর একটি দানা ছিঁড়ে পড়তে থাকে”। (তিরমিযি)\n\nনোটঃ এগুলোকে আলামতে ছোগরা বা ছোট ছোট লক্ষণ বলা হয়। প্রায় সবগুলোই কিছু কিছু ফলে গেছে।\nকিয়ামতের আলামতে কুবরাঃ\n\n(৫) হযরত হোযায়ফা ইবনে ওসায়েদ গিফারী (রঃ) বর্ণনা করেন-\n\nعن حذیفۃ بن اسید الغفاری قال : اطلع النبی ﷺ علینا ونحن نتذاکر ۔ فقال ما تذکرون؟ قالوا نذکر الساعۃ ۔ قال : انما لن تقوم حتی تروا قبلھا عشر آیات۔ فذکر الدخان والدخان والدابۃ ، وطلوع الشمس من مغربھا، ونزول عیسی بن مریم، ویأجوج ومأجوج، وثلٰثۃ خسوف، خسف بالمشرق وخسف بالمگرب وخسف بجزیرہ العبر ۔ وآخر ذلک نار مخرج من الیمن تطرد الناس الی محشر ھم ۔ رواہ مسلم ۔\n\nঅর্থঃ “হযরত হোযায়ফা ইবনে ওসায়েদ গিফারী (রঃ) বর্ণনা করেন- আমরা আলোচনারত ছিলাম, এমন সময় নবী করিম সাল্লাল্লাহু আলাইহি ওয়া সাল্লাম আমাদের মাঝে এসে উদয় হলেন এবং জিজ্ঞেস করলেন- তোমরা কি সম্পর্কে আলোচনা করছিলে? সবাই আরয করলাম- আমরা কিয়ামতের আলোচনা করছিলাম। হুযুর (ﷺ) এরশাদ করলেন - ”কেয়ামত হবে না- যতক্ষণ না তোমরা তার পূর্বে দশটি আলামত দেখতে পাবে”। তিনি দশটি আলামত এভাবে বললেন- (১) ধূয়া বের হবে (২) দাজজালের আগমন হবে, (৩) দাববাতুল র্আদ বের হবে, (৪) পশ্চিম আকাশ থেকে সূর্য পুনরায় উদিত হবে (৫) ইছা ইবনে মরিয়ম (আঃ) -এর পূনঃ আগমন হবে (৬) ইয়া’জুজ মা’জুজ প্রাচীর ভেঙ্গে সমতলে ছড়িয়ে পড়বে (৭) পৃথিবীর পূর্বাঞ্চলে ভূমিধ্বস হবে, (৮) পশ্চিমাঞ্চলে ভূমিধ্বস হবে (৯) জাযিরাতুল আরবে ভূমিধ্বস হবে (১০) সর্বশেষ ইয়ামান দেশ থেকে আগুন বের হয়ে লোকদেরকে হাশরের দিকে হাঁকিয়ে নিয়ে যাবে”। (মুসলিম শরীফ)\n\nবিঃ দ্রঃ উপরোক্ত দশটি আলামতের বিশদ বিবরণ ও ব্যাখ্যা বিভিন্ন হাদীসে বর্ণিত হয়েছে। জেনে রাখা দরকার- প্রথমে ইমাম মাহ্দী (আঃ)-এর আগমন হবে। অতঃপর আবির্ভাব হবে দাজজালের। এর পর আগমন হবে ইছা আলাইহিস সালামের। হযরত ইছা আলাইহিস সালাম ইমাম মাহ্দির পিছনে নামায পড়বেন হানাফী মাযহাব মতে। তিনি চল্লিশ বৎসর জীবিত থাকবেন, দাজজালকে হত্যা করবেন, বাদ্যযন্ত্র ও হলিক্রস ভেঙ্গে ফেলবেন এবং শুকর হত্যা করবেন। ইয়া’জুজ মা’জুজ তাঁর নিঃশ্বাসে লবণের মত গলে যাবে। সুতরাং কেউ ইমাম মাহ্দি দাবী করলে হযরত ইছা (আঃ) এবং দাজজালকে দেখাতে হবে- নতুবা সে ভন্ড ও মিথ্যাবাদী।\n\n(৬) ইমাম মাহ্দী সম্পর্কে হাদীসঃ\n\nعن ام سلمۃ قالت سمعت رسول اللّٰہ ﷺ یقول : المھدی من عترتی من اولاد فاطمۃ ۔ رواہ ابو داؤد۔\n\nঅর্থঃ “উম্মুল মোমেনীন হযরত উম্মে ছালমা (রাঃ) হতে বর্ণিত- তিনি বলেন, আমি রাসূলুল্লাহ্ সাল্লাল্লাহু আলাইহি ওয়া সাল্লামকে বলতে শুনেছি- “ইমাম মাহ্দী হবে আমার বংশের লোক এবং ফাতেমার আওলাদগণের মধ্য হতে”। (আবু দাউদ ও মিশকাত- কিয়ামতের আলামত অধ্যায়)\n\n(৭) ইমাম মাহ্দী হবে হযরত হাসানের খান্দানেঃ\n\nوعن ابی اسحاق قال : قال علی ونظر الی ابنہ الحسن ۔ قال ان ابنی ھذا سید کما مسماہ رسول اللّٰہ ﷺ وسیخرج من صلبہ رجل یسمی باسم نبیکم یشبھہ فی الخلق ولا یشبھہ فی الخلق ۔ ثم ذکر قصۃ یملاء الارض عدلا ۔ رواہ ابو داؤد ولم بذکر القصۃ ۔\n\nঅর্থঃ “তাবেয়ী আবু ইছহাক (রহঃ) (মৃত্যু ১৩৯ হিঃ) থেকে বর্র্ণিত আছে- তিনি বলেন, হযরত আলী কাররামাল্লাহু ওয়াজ্হাহু আপন পুত্র হযরত ইমাম হাসানের দিকে নযর করে বললেন- আমার এই পুত্র সাইয়েদ। কেননা, রাসূলুল্লাহ্ (ﷺ) তাঁকে ”সাইয়েদ” বলে উল্লেখ করেছেন। আমার এই সন্তানের বংশে ভবিষ্যতে এক ব্যক্তির আত্মপ্রকাশ ঘটবে- যার নাম হবে তোমাদের নবীর নামে “মুহাম্মদ”। তাঁর স্বভাব হবে নবীজীর মত- কিন্ত আকৃতিতে নয়। এরপর হযরত আলী (রাঃ) ইমাম মাহ্দীর রাজত্বকালে-আদল ও ইনসাফের বর্ণনা দিয়ে বললেন- ঐসময় ইনসাফে দুনিয়া ভরে যাবে”। আবু দাউদও অত্র হাদীসটি বর্ণনা করেছেন- কিন্ত ইমাম মাহ্দীর ঘটনাটি বর্ণনা করেন নি।\n\nবিঃ দ্রঃ বর্তমানে পশ্চিমবাংলার একটি দরবার থেকে বলা হচ্ছে- ইমাম মাহ্দীর জন্ম হবে হযরত ইমাম হোসাইনের বংশে। আমি তাদের কাছে অত্র হাদীসখানা উপস্থাপন করেছি। তারা কোন মন্তব্য করেন নি।\n\nনোটঃ ইমাম মাহ্দী, দাজজাল, হযরত ইছা আলাইহিস সালাম এবং ইয়াজুজ মাজুজ এর সংক্ষিপ্ত বিবরণ।\n(১) ইমাম মাহ্দী আলাইহিস সালামঃ\nনবী করিম সাল্লাল্লাহু আলাইহি ওয়া সাল্লাম ইল্মে গায়েবের মাধ্যমে ইমাম মাহ্দীর জন্ম ও রাজত্ব সম্পর্কে ভবিষ্যৎবাণী করে গেছেন। কিয়ামতের আলামতে ছোগরা যখন ব্যাপক আকারে দেখা দিবে- যা একটু পূর্বে আলামতে ছোগরায় বর্ণনা করা হয়েছে। তখন মুসলমানদের অবস্থা অত্যন্ত নাজুক হয়ে পড়বে এবং ইসলামের কেন্দ্রীয় কোন শক্তি থাকবেনা। সর্বত্র কাফিরদের প্রভাব ঘটবে। খৃষ্টানরা তখন প্রবল প্রতাপে রাজত্ব করতে থাকবে। শাম, তুরস্ক মুসলমানদের হাতছাড়া হয়ে যাবে। এমন সময় মুসলমানগণ প্রতিশ্র“ত ইমাম মাহ্দীর অভাব অনুভব করতে থাকবে। ঐ সময় ইমাম মাহ্দী মদিনা শরীফে অবস্থান করবেন। তিনি ইমাম হাসান (রাঃ) এর বংশধর এবং শেষ যমানার গাউসুল আযম হিসাবে খ্যাতি লাভ করবেন। তাঁর ভক্ত অনুরক্ত সারা পৃথিবীতে ছড়িয়ে ছিটিয়ে থাকবে। খৃষ্টানশক্তির কাছে যখন মুসলমানরা একে একে মার খেতে থাকবে- তখনই লোকেরা ইমাম মাহ্দীর অভাব অনুভব করতে থাকবে। তাঁর নাম হবে মুহাম্মদ, পিতার নাম হবে আবদুল্লাহ, মাতার নাম হবে আমেনা। শাসন ক্ষমতা লাভ করার পর তাঁর লকব হবে ইমাম মাহ্দী। শাম, তুরস্ক মুসলমানদের হাত ছাড়া হয়ে যাওয়ার পর মুসলমানরা বেদিশা হয়ে ইমাম মাহ্দীর আগমনের প্রতিক্ষা করতে থাকবে। কেননা, নবী করিম সাল্লাল্লাহু আলাইহি ওয়া সাল্লাম তার আবির্ভাব ও সুশাসন সম্পর্কে অনেক ভবিষ্যৎবাণী করে গেছেন। ইমাম মাহ্দী যখন অনুভব করবেন যে, লোকেরা হয়তো এই ঘোর বিপদ থেকে মুক্তির জন্য তাঁকে শাসন ক্ষমতা গ্রহণ করার জন্য বাধ্য করতে চায়, এই ভয়ে তিনি মদিনা শরীফ হতে মক্কা শরীফে গোপনে চলে আসবেন এবং আত্মগোপন করে চলবেন। ইত্যবসরে অনেক ভণ্ড লোকেরা ইমাম মাহ্দী দাবী করে ফায়দা লুটবে।\n\nশেষ পর্য্যন্ত সত্য ইমাম মাহ্দীর সন্ধান মিলবে। যখন তিনি খানায়ে কাবায় তাওয়াফরত অবস্থায় হজ্রে আসওয়াদ ও মাকামে ইবরাহীমের মধ্যবর্তী স্থানে পৌঁছবেন, তখন কিছু সংখ্যক ওলী আবদাল তাঁকে চিনে ফেলবেন এবং একপ্রকার জোর করে তাঁকে খলিফাতুল মুসলিমীন ঘোষনা করে তাঁর হাতে খেলাফতের বায়আত করবেন। এ সময়ে আসমানী গায়েবী আওয়াজ শুনা যাবে- “ইনিই আল্লাহর খলিফা ইমাম মাহ্দী”। নেতৃত্ব গ্রহণের পর ইমাম মাহ্দী সুশাসন কায়েম করবেন। মদিনা ও চতুর্দিক থেকে বিচ্ছিন্ন মুসলিম সৈন্যবাহিনী এসে ইমাম মাহ্দীর সাথে যোগ দেবেন।\n\nকিন্তু তিনি নিচ্ছিদ্র আয়াসে রাষ্ট্র পরিচালনা করতে পারবেন না। তাঁর সামনে এগিয়ে আসবে কণ্টকাকীর্ণ পিচ্ছিল রাস্তা। একের পর এক বিপদ এগিয়ে আসতে থাকবে। তিনি দৃঢ়তার সাথে সবগুলোর মোকাবেলা করবেন। একদিকে নয়লক্ষ ষাট হাজার খৃষ্টান বাহিনী তুরস্ক ও সিরিয়ার দিক থেকে এগিয়ে আসবে- অপর দিকে সিরিয়া ও ইরাকের মধ্যবর্তী স্থানে দাজজালের খোদায়ী দাবী ও অত্যাচারের ষ্টীম রোলার চলতে থাকবে। ইমাম মাহ্দী মক্কা শরীফ হতে সৈন্য বাহিনী নিয়ে সিরিয়ার দিকে রওনা দিবেন। প্রথমে মদিনা শরীফ গমন করে রাসুলে করীম সাল্লাল্লাহু আলাইহি ওয়া সাল্লারে রওযা মোবারক যিয়ারত করবেন। তারপর শামদেশের দিকে রওনা দিবেন। দামেস্কে খৃষ্টান বাহিনীর সাথে মাহ্দী বাহিনীর প্রচন্ড যুদ্ধ হবে। মাহ্দী বাহিনীর এক তৃতীয়াংশ ভয়ে পলায়ন করবে, এক অংশ শহীদ হয়ে যাবে- বাকী এক অংশ চারদিন ব্যাপী ঘোরতর যুদ্ধ করে বিজয়ী হবে। এ যুদ্ধে পরাজিত হয়ে খৃষ্টান বাহিনী আর রাজত্ব করতে পারবেনা। ইমাম মাহ্দী সামনে অগ্রসর হয়ে সিরিয়া ও তুরস্ক জয় করে নেবেন। এভাবে ইমাম মাহ্দীর রাজত্ব সুদৃঢ় করতে বাইআতের সময় হতে সাত বৎসর অতিবাহিত হয়ে যাবে। সারা পৃথিবীতে আদল ও ইনসাফ প্রতিষ্ঠিত হবে।\n(২) দাজজালের ফিতনা এবং ইছা (আঃ) -এর আগমনঃ\nইমাম মাহ্দী (আঃ) যখন বিজিত রাজ্যে শান্তি-শৃঙ্খলা স্থাপনে ব্যস্ত- এমন সময় একটি মিথ্যা খবর প্রচারিত হবে যে, শাম দেশে দাজজাল আবির্ভূত হয়েছে। এ খবর পেয়ে ইমাম মাহ্দী আপন সৈন্যবাহিনী নিয়ে শামদেশের দিকে রওনা দিবেন। পথিমধ্যে জানতে পারবেন- খবরটি ছিল ভূয়া। তাই তিনি পথিমধ্যে বিজিত রাজ্যসমূহে শান্তি শৃঙ্খলা প্রতিষ্ঠায় মনোযোগী হয়ে ধীরে ধীরে শামদেশের দিকে অগ্রসর হতে থাকবেন।\n\nশামদেশে পৌঁছার পর কিছুদিনের মধ্যে দাজজালের আবির্ভাব হবে। প্রথমে সে নবী দাবী করে ইস্পাহানের দিকে অগ্রসর হবে। সেখানে ৭০ হাজার ইহুদী তাকে নবী বলে স্বীকার করবে। পরে সে খোদায়ী দাবী করবে। দাজজাল একের পর এক দেশ জয় করতে করতে দক্ষিণ দিকে অগ্রসর হয়ে ইয়ামেন দেশের সীমানায় গিয়ে উপস্থিত হবে। তার তিলিসমাতি দেখে প্রত্যেক দেশ হতেই বহু সংখ্যক লোক ধর্মত্যাগী হয়ে তাকে খোদা বলে স্বীকার করে নেবে। তারপর সে মক্কা-মদীনা দখল করার জন্য অগ্রসর হবে। কিন্তু আল্লাহর ফিরিস্তারা তাকে বাধা দিবে। মদিনা শরীফে ঐ সময় তিনবার ভূমিকম্প হবে। এতে ভীত হয়ে কিছু লোক মদিনা হতে বের হয়ে গিয়ে দাজজালের বাহিনীতে যোগ দেবে। দাজজাল মানুষকে হত্যা করে পুনরায় জীবিত করে দেখাবে। যে তাকে খোদা মানবেনা তাকে তার দোযখে নিক্ষেপ করবে। মূলতঃ উহাই আসল বেহেস্ত। যারা মানবে- তাদেরকে তার জান্নাতে প্রবেশ করাবে- মূলতঃ উহাই আসল দোযখ। মদিনার জনৈক বুযুর্গ ব্যক্তি দাজজালকে চ্যালেঞ্জ করে প্রথমে নিহত হবেন। পরে জীবিত হয়ে তিনি দাজজালকে দৃঢ়ভাবে যখন প্রত্যাখ্যান করবেন- তখন দাজজালের তিলিসমাতি কোন কাজে আসবেনা। এভাবে সে বহু লোককে কাফেরে পরিণত করবে।\n\nদাজজাল মদিনায় প্রবেশ করতে ব্যর্থ হয়ে শামদেশের দিকে ইমাম মাহ্দীকে মোকাবেলা করতে রওনা দিবে। যখন সে দামেস্কে পোঁছবে, তখন ইমাম মাহ্দী (আঃ) আপন সৈন্যবাহিনী নিয়ে যুদ্ধ করতে প্রস্তুত হবেন। এমন সময়েই হযরত ইসা আলাইহিস সালাম আকাশ থেকে দুজন ফিরিস্তার কাঁধে ভর দিয়ে দামেস্কের জামে মসজিদের পূর্ব প্রান্তের মিনারায় এসে দাঁড়াবেন এবং সেখান থেকে সিঁড়ি বেয়ে নীচে নেমে আসবেন। তখন মসজিদে সবেমাত্র আছরের আযান হয়েছে। ইমাম মাহ্দী ইমামতি করতে প্রস্তুত হবেন। এমন সময় হযরত ইছা আলাইহিস সালামকে দেখে নামাযে ইমামতি করার অনুরোধ করবেন এবং রাজ্য শাসন ও যুদ্ধের দায়িত্ব বহন- ইত্যাদি তাঁর উপর ন্যাস্ত করতে চাইবেন। কিন্তু ইছা আলাইহিস সালাম বলবেন- রাজ্য পরিচালনা ও নামায পরিচালনার দায়িত্ব আপনিই পালন করুন। আমি শুধু দাজজাল ও ইয়াজুজ মাজুজকে বধ করে যমীনকে পাক করতেই আদিষ্ট হয়ে এসেছি। পরদিন দাজজালের সাথে যুদ্ধ আরম্ভ হবে। মুসলিম সৈন্যবাহিনী ইমাম মাহ্দীর নেতৃত্বে যুদ্ধে ঝাঁপিয়ে পড়বে। হযরত ইছা (আঃ) তাঁর নেতৃত্বে একটি ঘোড়ায় চড়ে বল্লম হাতে নিয়ে রওনা দিবেন। আল্লাহপাক হযরত ইছা (আঃ) -এর নিঃশ্বাসে এমন এক বিষাক্ত মোজেযা দান করবেন যে, যতদূর দৃষ্টি যায়- ততদূর পর্য্যন্ত নিশ্বাস পৌঁছবে। যেসব দাজজাল বাহিনীর গায়ে ঐ শ্বাস লাগবে- সে তৎক্ষনাৎ ধ্বংস হয়ে মৃত্যু বরণ করবে। দাজজাল অনেক দূর হতে হযরত ইছা (আঃ) কে দেখে পলায়ন করতে চাইবে- কিন্তু হযরত ইছা (আঃ) বিদ্যুৎবেগে অগ্রসর হয়ে “বাবে লোদ” নামক স্থানে গিয়ে দাজজালকে খতম করে দেবেন।\n\nহযরত ইছা (আঃ) ইমাম মাহ্দীর সাহায্যকারী হয়ে আগমন করবেন এবং তাঁর পিছনে হানাফী মাযহাব মতে মোক্তাদী হয়ে নামায আদায় করবেন। তিনি দাজজাল উপদ্রুত এলাকাসমুহে ভ্রমণ করে সবাইকে ইসলামে পূনঃদীক্ষিত করবেন। ঐ সময় যমীনে কোন কাফের থাকবেনা। ইমাম মাহ্দী ও হযরত ইছা (আঃ) -এর যৌথ প্রচেষ্টায় দুনিয়ায় অনাবিল শান্তি নেমে আসবে। খৃষ্টানদের যাবতীয় মনগড়া প্রথা তিনি বিলুপ্ত করবেন। এর কিছুদিন পর ইমাম মাহ্দী ইন্তিকাল করবেন এবং হযরত ইছা আলাইহিস সালামের রাজত্ব আরম্ভ হবে। তিনি চল্লিশ বা পঁয়তাল্লিশ বৎসর রাজত্ব করে বিবাহ শাদী করে সন্তানাদি রেখে ইন্তিকাল করবেন। তখন তাঁর বয়স হবে পূর্বের ৩৩ বৎসর সহ মোট ৭৩ বা ৭৮ বৎসর। তাঁর ওফাত হবে কোহেতুর পাহাড়ে- কিন্তু রওযা হবে মদিনাতে রাসুলে পাকের সাথে। হাশরের দিনে চারজন একসাথে হাশরে যাবেন।\n(৩) ইয়াজুজ মাজুজের ফিতনাঃ\nদাজজালের পর আসবে ইয়াজুজ মাজুজের ফিতনা। তারা হযরত নূহ্ আলাইহিস সালামের এক পুত্র ইয়াফিস -এর বংশধর। এদের বাসস্থান দুনিয়ার উত্তরাঞ্চলের শেষ সীমান্তে হাফ্ত এক্লীমের বাইরে। ওয়াল দ্বারা অন্যান্য মানবগোষ্ঠি থেকে তারা পরিবেষ্টিত আছে। কিয়ামতের পূর্বে আলামতে কোব্রা হিসাবে তাদের অভ্যূদয় হবে। তারা এখন ওয়াল চেঁটে চেঁটে ছিদ্র করে বেরিয়ে আসতে চায়। কিন্তু রাত্রে ওয়াল তথৈবচ হয়ে যায়। কিয়ামতের পূর্বে দাজজালের পরে হযরত ইছা আলাইহিস সালামের রাজত্বকালে তাদের প্রাদুর্ভাব হবে। হযরত ইছা (আঃ) -এর নিঃশ্বাসে তারা ধবংসপ্রাপ্ত হবে। তারপর তিনি কুহেতুরে চলে যাবেন এবং সেখানেই ইন্তিকাল করবেন। তাঁর লাশ মোবারক মদিনায় আনা হবে এবং রাসলে পাক (ﷺ) -এর রওযার ভিতরে তাঁর জন্য সংরক্ষিত স্থানে তাঁকে দাফন করা হবে। শেষ সিঙ্গায় ফুঁক দেয়ার পর রাসুলেপাক (ﷺ) তাঁর হাত ধরে হাশর ময়দানে যাবেন এবং তাঁদের দুপাশে থাকবেন হযরত আবু বকর (রাঃ) ও হযরত ওমর (রাঃ)। হযরত ইছা (আঃ) -এর পর ইয়ামেনের কাহ্তান বংশীয় জাহ্জাহ্ নামক জনৈক ব্যক্তি তাঁর স্থলাভিষিক্ত হবেন এবং তাঁর বংশের আরো কিছু লোক শাসন কার্য পরিচালনা করবেন। তাদের সময়েও ন্যায়শাসন প্রতিষ্ঠিত থাকবে। পুনরায় দুনিয়া কুফরীর দিকে যাবে এবং তারপরই কিয়ামত ঘনিয়ে আসবে।"},{"1":"২৯তম অধ্যায়ঃ দুনিয়া ধবংস ও কিয়ামত","2":"ঊনত্রিশতম অধ্যায়ঃ দুনিয়া ধবংস ও কিয়ামত\nপ্রশ্নঃ দুনিয়া কি ধবংস হবে? আসমান কি ভেঙ্গে পড়বে? চন্দ্র-সূর্য, গ্রহ-নক্ষত্র কি পরষ্পর বিচ্ছিন্ন হয়ে যাবে? পাহাড়-পর্বত কি তুলার মত উড়ে যাবে? অন্যজগতে কি আমাদের যেতে হবে? কিভাবে সব মানব-দানব একত্রিত হবে? কিয়ামত কিভাবে শুরু হবে? সিঙ্গায় কয়বার ফুঁৎকার দেওয়া হবে? প্রথম ফুঁৎকার ও শেষ ফুঁৎকারের মধ্যবর্তী সময় কত দীর্ঘ হবে? কিভাবে লোকেরা হাশরে যাবে? কিভাবে বিচার শুরু হবে? কেউ কি তখন সুপারিশকারী হবেন? বিচারের পর কোথায় লোকেরা থাকবে?\n\nকিয়ামত সম্পর্কে জানতে মন ব্যাকুল হয়ে উঠেছে। কোরআন-সুন্নাহর আলোকে বর্ণনা করলে মানব সমাজ উপকৃত হবে।\nজওয়াবঃ সৃষ্টির শুরু আছে এবং শেষও আছে; কিন্ত স্রষ্টার শুরুও নেই- শেষও নেই। তিনি অনাদি-অনন্ত। সৃষ্টি ও লয় তাঁর অসীম কুদরতি রহস্য। এই ভেদ তিনি ও তাঁর আপনজন ছাড়া অন্য কেউ জানেনা। আপনজনের জানাও সীমিত। এই সীমিত জ্ঞানই ইল্মে গায়েবের এক বিশাল ভান্ডার। এই জ্ঞান ভান্ডারের একমাত্র মালিক বানানো হয়েছে আমাদের প্রিয়নবী সাল্লাল্লাহু আলাইহি ওয়া সাল্লামকে। তিনি এসব জানা সত্ত্বেও আল্লাহর নির্দেশে ঐ রহস্যজগত সম্পর্কীয় কিছু বিষয়াদি গোপন রেখেছেন। কিয়ামতের সন ঐ নিষেধের অন্তর্ভুক্ত।\n\nকিয়ামত সংঘটনের বিষয়টি কোরআন মজিদে বারবার উল্লেখ করা হয়েছে। কেননা, এটি ঈমানের মূল অঙ্গ। ইসলামের প্রথম ১৩ বৎসরে তৌহিদ, রিসালাত ও আখিরাত সম্পর্কেই অধিকাংশ আয়াত নাযিল হয়েছে এবং হাদীসে বর্ণিত হয়েছে। জড়জগতের মানুষ জড় বিষয়াদিরই জ্ঞান রাখে। মানুষকে এবিষয়ে খুব কম জ্ঞানই দান করা হয়েছে। আল্লাহ্পাক এরশাদ করেন- “ওয়ামা ঊতিতুম্ মিনাল ইল্মে ইল্লা ক্বালীলান”। (ছূরা বনী ইসরাইল, আয়াত নং-৮৫)। আল্লাহ্পাক তাঁর কোরআনের ইঙ্গিতপূর্ণ আয়াত সমূহের বিস্তারিত ব্যাখ্যা বিশ্লেষণ নবীজীকে গোপনে জানিয়ে দিয়েছেন। তাই কিয়ামত, হাশর-নশর, জান্নাত-জাহান্নাম সম্পর্কে নবীজীর ইলমে গায়েবের ওপরই সাহাবায়ে কেরাম, তাবেয়ীন ও বুযুর্গানেদ্বীন নির্ভর করতেন এবং আমরাও করি। এখন বিষয় ভিত্তিক ধারাবাহিক আলোচনা করবো- ইন্শাআল্লাহ্।\nসিঙ্গায় ফুঁক দেওয়া প্রসঙ্গেঃ\nযখন আল্লাহ্পাক মানব-দানব, আসমান জমিন, চন্দ্র সূর্য, পাহাড়-পর্বত, নদীনালা সবকিছু ধবংস করে দিতে ইচ্ছা করবেন- তখন ইসরাফিল ফিরিস্তাকে আদেশ করবেন সিঙ্গায় ফুঁক দেওয়ার জন্য। ইসরাফিল দু’বার- মতান্তরে তিনবার সিঙ্গায় ফুঁক দিবেন। প্রথম ফুঁৎকার চল্লিশ বৎসর পর্যন্ত চলবে। এই ফুঁৎকারের প্রথম দিকে সমগ্র প্রাণী ভয়ে ছুটাছুটি করতে থাকবে এবং দ্বিতীয়াংশে সব মরে যাবে। এই ফুঁৎকারকে কোরআন মজিদের ভাষায়- \nنفخة الفزع ونفخة الصعق\n\nঅর্থাৎ ”ভয়ভীতি ও মৃত্যুর ফুঁৎকার” বলা হয়েছে। এই ফুঁৎকারের ভয়ে জীবিতরা সব মরে যাবে- কিন্তু কবরে যারা জীবিত থাকবেন- তাঁদের পুনঃমৃত্যু হবে না। তাঁরা শুধু ঐ সময় বেহুঁশ অবস্থায় থাকবেন। আর কিছু ফিরিস্তাও ঐ সময়ে জীবিত থাকবেন। শেষবার ফুঁক দেওয়ার সাথে সাথে সবাই পুনরায় জীবিত হবে এবং বেহুঁশী থেকে হুঁশে এসে হাশরের ময়দানের দিকে দলে দলে যেতে থাকবেন।\n\nসর্বপ্রথম হুঁশপ্রাপ্ত হবেন আমাদের প্রিয়নবী (ﷺ)। হুযুর (ﷺ) কে নেওয়ার জন্য বোরাক নিয়ে সত্তর হাজার ফিরিস্তা রওযা মোবারকে উপস্থিত হবে এবং ইছা আলাইহিস সালাম, হযরত আবু বকর ও হযরত ওমরকে সাথে নিয়ে হুযুর (ﷺ) হাশরের ময়দানে যাবেন। গিয়ে দেখবেন- হযরত মুছা (আঃ) আরশের পায়া ধরে দাঁড়িয়ে আছেন। রাসুলেপাক (ﷺ) এরশাদ করেন- “আমার বুঝে আসেনা- হযরত মূছা (আঃ) কি আমার পূর্বে হুঁশপ্রাপ্ত হয়েছেন- নাকি বেহুঁশ হওয়া থেকে রক্ষা পেয়েছেন। কেননা, তিনি তুর পর্বতে একবার বেহুঁশ হয়েছিলেন- তাই হয়তো আল্লাহ্ তাআলা তাঁকে দ্বিতীয়বার বেহুঁশী থেকে রক্ষা করে সরাসরি হাশরে নিয়ে গেছেন। (তাযকিরাহ্ ও কিতাবুর রুহ্)।\n\nএ প্রসঙ্গে তিনটি বিষয় উল্লেখযোগ্য। প্রথমটি হলো- কিয়ামতের পূর্বে দাজজাল এসে বিভিন্ন কারিশ্মা ও ভেল্কিবাজী প্রদর্শন করে খোদায়ী দাবী করবে- আর তাকে মাবুদ মানার জন্য লোকদেরকে জবরদস্তি করবে, পিতামাতাকে জীবিত করে দেখাবে, বেহেস্ত দোযখ দেখাবে। যে তাকে মানবে, তাকে তার জান্নাতে দিবে- মূলতঃ উহা দোযখ। আর যে মানবেনা- তাকে তার দোযখে নিক্ষেপ করবে- মূলতঃ উহাই জান্নাত। ঐসময় ইমাম মাহ্দীরও রাজত্ব চলবে। দাজজালের এই তান্ডব ৪০ দিন- মতান্তরে ৪০ মাস পর্যন্ত চলতে থাকবে। (হযরত ইবনে আমরের বর্ণনা-মিশকাত শাবারুন নাছ অধ্যায়)।\n\nএমন ঘোর বিপদের দিনে হযরত ইছা আলাইহিস সালাম আকাশ থেকে দামেস্কে অবতরন করবেন। তিনি দাজজালকে হত্যা করবেন, বিবাহ শাদী করবেন, হযরত ইমাম মাহ্দীকে সহযোগিতা করবেন এবং স্বাভাবিক মৃত্যুবরন করে রাসুলেপাক (ﷺ)- এর বামপার্শে দাফনকৃত হবেন। হাশরের দিনে রাসুলেপাকের সাথে হযরত আবু বকর ও হযরত ওমরসহ হাশরের ময়দানে গমন করবেন।\n\nইমাম মাহ্দীর আগমন, দাজজালের আবির্ভাব এবং হযরত ইছা (আঃ) -এর অবতরন একই সময়ের ঘটনা। দাজজাল ও হযরত ইছা (আঃ) -এর আগমন ছাড়া কেউ নিজেকে মাহ্দী বলে দাবী করলে সে ভন্ড বলে গণ্য হবে।\n\n(১) হযরত ইছা (আঃ) -এর অবতরন, জীবন যাপন, ইন্তিকাল ও পুনরুত্থান সম্পর্কে হাদীস- \n\nعن عبد اللّٰہ بن عمرو قال : قال رسول اللّٰہ ﷺ ینزل عیسی بن مریم الی الارض فیتن ویولد لہ ویمکث خمسا واربعین سنۃ ثم یموت فیدفن معی فی قبری ۔ فاقوم انا وعیسٰی بن مریم فی قبر واحد بین ابی بکر وعمرر ۔ رواہ ابن الجوزی فی کتاب الوفاء ۔\n\nঅর্থঃ “হযরত আবদুল্লাহ্ ইবনে আমর (রাঃ) বর্ণনা করেন- নবী করীম সাল্লাল্লাহু আলাইহি ওয়া সাল্লাম এরশাদ করেছেন-“ হযরত ইছা আলাইহিস সালাম দুনিয়াতে অবতীর্ন হয়ে বিবাহ-শাদী করে সন্তানের পিতা হবেন। তিনি ৪৫ বৎসর জীবিত থেকে ইন্তিকাল করবেন এবং আমার সাথেই আমার রওযা পাকে দাফনকৃত হবেন। কিয়ামতের দিন আমি এবং হযরত ইছা (আঃ) একই রওযা থেকে উঠবো এবং আমাদের দুই পাশে থাকবে আবু বকর ও ওমর”। (ইবনে জাওযী তাঁর কিতাবুল ওয়াফায় এই হাদীস বর্ণনা করেছেন, মিশকাত- নযুলে ইছা অধ্যায়)।\n\n(২) হযরত ইছা (আঃ) ইমাম মাহ্দীর পিছনে ইক্তিদা করে নামায পড়বেন,\n\nوعن جابر قال : قال رسول اللّٰہ ﷺ لا تزال طائفۃ من امتی یقاتلون علی الحق ظاھرین الی یوم القیامۃ قال: فینزل عیسٰی بن مریم فیقول امیرھم تعالی صل لنا ۔ فیقول لا ۔ ان بعضکم علی بعض امراء تکرمۃ اللّٰہ لھذہ الامۃ رواہ مسلم ۔\n\nঅর্থঃ “হযরত জাবের (রাঃ) বর্ণনা করেন- রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- “ আমার উম্মতের মধ্যে একদল লোক সর্বদা সত্যের উপর প্রতিষ্ঠিত থেকে কিয়ামত পর্য্যন্ত জিহাদ করে বিজয়ী হবে। অতঃপর হযরত ইছা ইবনে মরিয়ম (আঃ) অবতীর্ন হবেন। তখন মুসলমানদের শাসক (ইমাম মাহ্দী) বলবেন- আসুন, আমাদেরকে নিয়ে নামায পড়–ন। হযরত ইছা (আঃ) বলবেন- না, তোমাদের মধ্য হতেই একজন আমির বা শাসক হয়ে ইমামতিসহ সব কাজ সমাধা করবেন। ইহাই আল্লাহর বিধান- ইহা উম্মতের সম্মানের জন্য”। (মুসলিম শরীফ, মিশকাত- নুযুলে ইছা অধ্যায়)।\n\nব্যাখ্যাঃ নবী হয়ে উম্মতের পিছনে নামায আদায় করা প্রসঙ্গে বিভিন্ন মতামত রয়েছে। আল্লামা তাফ্তাযানী (রহঃ) র্শহে আকায়েদে নসফীতে লিখেছেন “ বিশুদ্ধ মত হলো- হযরত ইছা (আঃ)-ই ইমামতি করবেন এবং ইমাম মাহ্দী তাঁর মোক্তাদী হবেন”।\n\nকিন্তু হযরত জাবের বর্ণিত অত্র হাদিসে দেখা যাচ্ছে- ইমাম মাহ্দীকেই তিনি ইমামতি করতে বলবেন। উভয় হাদীসের মধ্যে সমন্ব^য় এভাবে করা হয়েছে- “হযরত ইছা (আঃ) যেহেতু ইমাম মাহ্দী হতে উত্তম- কাজেই ইমামতি তাঁরই প্রাপ্য। এজন্যই ইমাম মাহ্দী তাঁকে ইমামতি করার জন্য অনুরোধ করবেন। কিন্তু ইছা আলাইহিস সালাম স্বেচ্ছায় ইমাম মাহ্দীকে ইমামতি করতে বলবেন। এটার উদাহরণ হলো-ওস্তাদ অনেক সময় শাগরিদের পিছনে নামায পড়েন। এতে ওস্তাদের শান কমেনা- বরং শাগরিদকে সম্মানিত করার জন্যই ওস্তাদ এরূপ করে থাকেন। তদ্রুপ- হযরত ইছা আলাইহিস সালামও ইমাম মাহ্দীর মর্যাদা লোকচক্ষে বৃদ্ধির লক্ষ্যে ইমামতির দায়িত্ব তাঁকে দিবেন। (হাশিয়া নং -২ মিশকাত অত্র হাদীস)।\n\n(৩) হযরত ইছা আলইহিস সালামের অন্যান্য কাজ,\n\nعن ابی ھریرۃ قال : قال رسول اللّٰہ ﷺ واللّٰہ ینزل ابن مریم حکما عادلا ۔ فلیکسون الصلیب ولیقتلن الخنزیر ولیضعن الجزیۃ ۔\n\nঅর্থঃ হযরত আবু হোরায়রা (রাঃ) বর্ণিত হাদীসে রাসুলপাক (ﷺ) এরশাদ করেছেন-“ আল্লাহর শপথ- হযরত ইছা (আঃ) অবশ্যই অবতীর্ন হবেন এবং ইনসাফের সাথে শাসন চালাবেন (সহযোগী হয়ে)। তিনি অবশ্যই খ্রিষ্টানদের হলিক্রস ভেঙ্গে চুরমার করে ফেলবেন, খ্রিষ্টানদের প্রধান খাদ্য শুকর নিধন করবেন এবং জিযিয়া কর মউকুফ করে দিবেন”। (তাযকিরাহ্)\nইসরাফিলের সিঙ্গায় প্রথম ফুঁক\n১। প্রধান চার ফিরিস্তার মধ্যে হযরত ইসরাফিল আলাইহিস সালাম -এর উপর কিয়ামত ঘটানোর দায়িত্ব অর্পন- \nذکر علی بن معبد عن ابی ھریرۃؓ قال : حدثنا رسول اللّٰہ ﷺ ونحن فی طائفۃ من اصحابہ فقال ان اللّٰہ تعالی لما فرغ من خلق الصور واعطاہ اسرائیل فھو واضع الصور علی م فیہ شاخص ببصرہ الی العرش ینتظر متی یؤمر۔ فقال ابو ھریرہ قلت : یا رسول اللّٰہ وما الصور ؟ قال قرن ۔ فقلت : وکیف ھو؟ قال ھو عظیم والذی نفسی بیدہ ان عظم دارۃ فیہ للعرض الس والارض ۔ فینفخ فیہ ثلاث نفخات۔ الاولی نفخۃ الفزع والثانیۃ نفخۃ الصعق والثالثۃ نفخۃ القیام لرب العالمین ۔ یأمر الیہ اسرافیل بالنفخۃ الاولی ۔ فیقول النفخ نفخۃ الفزع فیغزع اھل السماء والارض الا من شاء اللّٰہ۔ ۔ و یأمرہ فیمدھا ویطولھا ۔ یقول اللّٰہ تعالی ۔ وما ینظرا ھولاء۔ الاضحیۃ واحدۃ۔ مالھا من فواق ۔ ان ھذہ النفخۃ ممتدۃ لا تقطیع فیھا ویکون ذلک الیوم الجمعۃ فی النصف من شھر رمضان ۔ فیسیر اللّٰہ الجیال فتمر مر السحاب ۔ ثم تکون سرابا ۔ ثم ترتج الارض باھلھا رجا۔ وھی التی یقول اللّٰہ عزوجل۔ یوم ترجف الراجفۃ تتبعھا الرادفۃ قلوب یومئذ واجفۃ ۔ فتکون الارض کالسفینۃ فی البحر تضر بھا الامواج۔ فیمید الناس علی ظھرھا وتذھل المراضع وتضع الحوامل مافی بطنھا ۔ وتشبب الولدان ۔ وتتطایر الشیاطین ھاربۃ ۔ حتی تأتی الاقصار فتتلقاھا الملائکۃ ھاربۃ فتضرب بھا وجوبھا ویولی الناس مدبرین ۔ ینادی بعضھم بعضا ۔ وھی التی یقول اللّٰہ عزوجل ۔ یوم التناد یوم تولون مدبرین مالکم من اللّٰہ من عاصم امن یضلل اللّٰہ فما لہ من ھاد ۔ فبینھم علی ذلک ۔ اذ تصعدت الارض من قطر الی قطر وراؤا ومرا عظیما لم یرؤا مثلہ ۔ فیأخذھم من ذلک من الکرب والھول ماللّہ بہ علیم ۔ ثم ینظرون الی السماء فاذا ھی کالمھل ۔ ثم انشقت وانخسقت شمسھا وقمرھا ۔ وانتثرت ۔ بخومھا۔ ثم کشطت السماء عنھم ۔ ثم قال رسول اللّٰہ ﷺ والمولی لا یعلمون شیئا من ذلک ۔ فقالوا یا رسول اللّٰہ فمن استثنی اللّٰہ تعالی حین یقول فقزع من فی السموت والارض الامن شاء اللّٰہ ؟ قال اولئک ھم الشھداء عند ربھم یرزقون ۔ وانما یصل الفزع الی الاحیاء ۔ یقیھم اللّٰہ شر ذلک الیوم ویومنھم منہ ۔ وھو عذاب یلقیہ اللّٰہ علی شرار خلفہ ۔ وھو الذی یقول اللّٰہ تعالی۔ یا ایھا الناس اتقوا ربکم ان زلزلۃالساعۃ شئی عظیم ۔ ای شدید فتکثون فی ذلک ما شاء اللّٰہ الا انہ یطول علیھم کاطیل یوم ۔ ثم یامر اللّٰہ اسرافیل فینفخ نفخۃ الوعق۔ الحدیث بطولہ ھذا آخر الحدیث (ذکر الطبری والثعلبی وصححہ بن عربی سراج المریدین)\n\nঅর্থঃ আলী ইবনে মা’বাদ হযরত আবু হোরায়রা (রাঃ) থেকে বর্ণনা করেছেন। হযরত আবু হোরায়রা (রাঃ) বলেন- আল্লাহর প্রিয় রাসুল সাল্লাল্লাহু আলাইহি ওয়া সাল্লাম আমাদেরকে একটি দীর্ঘ হাদীস শুনিয়েছেন- যার শেষাংশ হচ্ছে-\n\n“আল্লাহ্ তায়ালা যখন আসমান-যমীন সৃষ্টি সমাপ্ত করলেন- তখন তিনি সিঙ্গা তৈরী করলেন এবং ইসরাফীলের হাতে দিলেন। ( ঐ সিঙ্গা বা বাঁশীতে সমস্ত প্রাণীর জন্য একটি করে ছিদ্র আছে)। ইসরাফীল (আঃ) ঐ সিঙ্গা ধারন করে আরশে মোয়াল্লার দিকে চোখ তুলে তাকিয়ে আছে- কখন আল্লাহ্ নির্দেশ দিবেন। হযরত আবু হোরায়রা (রাঃ) সবার পক্ষে আরয করলেন- ইয়া রাসুলাল্লাহ্! ”ছুর” কি জিনিস? হুযুর (ﷺ) এরশাদ করলেন- ”উহা একটি সিঙ্গা বা বাঁশী স্বরূপ”। আবু হোরায়রা (রাঃ) বলেন- আমি পুণরায় আরয করলাম- ওটা দেখতে কেমন? হুযুর (ﷺ) বল্লেন- ”ওটা বিশাল। এমন বিশাল যে, উহার আয়তন সাত আসমান সাত যমীনের প্রস্থের সমান। ঐ সিঙ্গায় তিনবার ফুঁক দেয়া হবে। এক ফুঁকে ভয়ভীতি, দৌড়াদৌড়ী ও গড়াগড়ি শুরু হবে। দ্বিতীয় ফুঁৎকারে মৃত্যুমুখে পতিত হবে। তৃতীয় ফুঁৎকারে রাব্বুল আলামীনের দরবারে হাযির হবে”। (প্রথম ও দ্বিতীয় সিঙ্গায় ফুঁক হবে মূলত: একটি)।\n\nআল্লাহ্পাক ইসরাফীলকে প্রথম ফুঁৎকারের জন্য নির্দেশ দিবেন এবং বলবেন-ভয়ভীতি ও বেহুঁশীর জন্য ফুঁৎকার মারো। ইসরাফীল এক ফুঁৎকার দিবেন। তাতে আসমান-যমীনের বাসিন্দারা ভীত ও সন্ত্রস্ত হয়ে পড়বে- কিন্তু আল্লাহর ইচ্ছায় কিছু লোক এর থেকে নিরাপদ থাকবে। আল্লাহ্পাক ইসরাফীলকে ফুঁৎকার দেয়ার নির্দেশ দিবেন- আর ইসরাফীল দীর্ঘ ও উচ্চ মার্গের ফুঁৎকার দিতে থাকবেন (চল্লিশ বৎসর পর্যন্ত)। এ প্রসঙ্গেই আল্লাহ্পাক ছুরা ছোয়াদ ১৫ আয়াতে এরশাদ করেছেন-“তারা কেবল একটি মহা ফুঁৎকারের অপেক্ষা করছে- যাতে একটি দম ফেলবার মত অবকাশ থাকবেনা”।\n\nএই ফুঁৎকারটি হবে খুবই দীর্ঘায়িত ও উচ্চস্বরের- যার মধ্যে কোন বিরতি থাকবেনা। ঐ দিনটি হবে রমযান মাসের মধ্য শুক্রবার। (অন্য ছাহাবীর বর্ণনায় আছে, وفیہ تقوم الساعۃ মহররমের ১০ তারিখ শুক্রবার- এটাই সর্বাধিক শুদ্ধ )।\n\nআল্লাহর নির্দেশে পর্বতসমূহ স্থানচ্যুত হয়ে মেঘমালার ন্যায় উড়ে চলতে থাকবে। এরপর হয়ে যাবে মরিচিকার মত ধাঁধাঁপূর্ণ। এরপর যমিনে শুরু হবে ভূমিকম্প। যমীন তার অধিবাসীদের নিয়ে প্রকম্পিত হতে থাকবে। এ প্রসঙ্গেই আল্লাহ্তায়ালা ছুরা নাযিআত ৬-৮ আয়াতে এরশাদ করেছেনঃ “সেদিন প্রকম্পনকারী কিয়ামত প্রকম্পিত করবে, এর পশ্চাতে আসবে পশ্চাতগামী ভূমিকম্প। সেদিন হৃদয়সমূহ ভীত-বিহ্বল হয়ে পড়বে”। ঐ সময়ে যমীনের অবস্থা হবে সমুদ্রে ভাসমান একটি নৌকার মত- সমুদ্রের উত্তাল ঢেউ যাকে আঘাত করতে থাকবে। আর আরোহীরা ঝাঁপ দেওয়ার জন্য জাহাজের ছাঁদে চড়বে। দুগ্ধবতী মায়েরা ঐ সময় আপন শিশুকে ভুলে যাবে। ঐ দিনে গর্ভবতী মহিলারা অসময়ে সন্তান ভূমিষ্ট করে ফেলবে। ঐদিনে কিশোর সন্তানেরাও ভয়ে বৃদ্ধ হয়ে যাবে। ঐসময় শয়তানেরা উড়াল দিয়ে পলায়নরত হবে। তারা পৃথিবীর প্রান্তসীমায় এসে জমায়েত হবে। ফিরিস্তারা তাদেরকে পলায়নরত অবস্থায় ধরে ধরে মুখে কপালে আঘাত করতে থাকবে। ঐ সময় মানুষ পিছনে ফিরে পালানোর চেষ্টা করবে। ঐ সময় সম্পর্কেই আল্লাহ্পাক ছুরা মোমেন-এর ৩৩ আয়াতে এরশাদ করেছেনঃ “হে অবাধ্য কাফেরগণ! ঐ দিন হবে পলায়ন দিবস। ঐদিন তোমরা পিছন ফিরে পালাতে থাকবে- কিন্তু আল্লাহ্ থেকে তোমাদেরকে রক্ষাকারী কেউ থাকবে না। আল্লাহ্ যাকে পথভ্রষ্ট করেন, তার কোন পথপ্রদর্শক নেই”।\n\n“চলমান উড়ন্ত পাহাড়, ডুবন্তপ্রায় যমীন ও যমিনের বাসিন্দাদের ছুটাছুটির এক পর্যায়ে যমিন এদিক সেদিক টুকরা টুকরা হয়ে যাবে। তারা দেখতে পাবে কঠিন অবস্থা- যা তারা কোনদিন দেখেনি। সে সময় তাদেরকে পেয়ে বসবে বালা আর মুসিবত এবং ভয় ও ভীতি- যা সম্পর্কে আল্লাহ্-ই ভাল জানেন। অতঃপর লোকেরা ঐসময় আকাশের দিকে নযর করে তাকে দেখতে পাবে গলিত তামার ন্যায়। তারপর আসমান খন্ড খন্ড হয়ে ভেঙ্গে পড়বে। চন্দ্র-সূর্য ঢাকা পড়ে যাবে। তারকারাজি ছিন্ন বিচ্ছিন্ন হয়ে ছড়িয়ে পড়বে। এরপর আসমানের আবরণ তাদের দৃষ্টি থেকে অপসারিত হয়ে যাবে”।\n\nউপরোক্ত তথ্য দেয়ার পর রাসূলে করিম সাল্লাল্লাহু আলাইহি ওয়া সাল্লাম এরশাদ করলেন-”মৃত ব্যক্তিরা এর কিছুই টের পাবেনা। সাহাবায়ে কেরাম আরয করলেন- ইয়া রাসুলাল্লাহ্! একটু আগে যে বল্লেন, আল্লাহ্ পাক বলেছেন, “কিয়ামতের ভীতি ও সিঙ্গার ফুঁৎকারে মৃত্যুবরণ থেকে আমি যাকে ইচ্ছা রক্ষা করবো”, (ছুরা নমল-৮৭)- উনারা কে ? হুযুর সাল্লাল্লাহু আলাইহি ওয়া সাল্লাম এরশাদ করলেন, “তাঁরা হচ্ছে শহীদান, তাঁরা ঐ সময়েও আল্লাহর কাছে জান্নাতী রিযিক পেতে থাকবে, ভয়ভীতি ও মৃত্যু হবে শুধু জীবিতদের বেলায়”। শহীদগণকে আল্লাহ্পাক ঐ সময়ের ভয়াবহতা ও ক্ষতিকর বিষয় থেকে নিরাপদে রাখবেন। ঐসমস্ত আযাব ও ভয়াবহতা শুধু আল্লাহর নিকৃষ্ট বান্দাদের বেলায়ই প্রযোজ্য হবে। কিয়ামতের ধবংশলীলা সম্পর্কেই আল্লাহ্পাক ছুরা হজ্ব-১ আয়াতে এরশাদ করেছেনঃ “হে মানবজাতি! আল্লাহ্কে এখন থেকেই ভয় করো, নিশ্চয়ই কিয়ামতের ভূমিকম্প খুবই কঠিন হবে”। হুযুর (ﷺ) বললেন, “তোমরা ঐ সময় আল্লাহর ইচ্ছায় নির্ভয়ে থাকবে, তোমাদের জন্য ঐ দীর্ঘ সময়কে একদিনের মত মনে হবে। তারপর আল্লাহ্পাক ইসরাফীলকে মৃত্যুর সিঙ্গায় দ্বিতীয়বার ফুঁক দিতে নির্দেশ করবেন”। (দীর্ঘ হাদীসের শেষাংশ)।\n\n(এই হাদীসখানা তাবারী ও ছা’লাবী বর্ণনা করেছেন এবং আবু বকর ইবনে আরবী তাঁর “ছিরাজুল মুরিদীন” গ্রন্থে সহীহ বলে উল্লেখ করেছেন। )\n\n(৪০ বৎসরের এই দীর্ঘ সিঙ্গার ফুঁককে দুইবার বলা হয়েছে, মূলতঃ উহা একবার। এই ফুঁৎকারের প্রথম দিকে ভীতি, ছুটাছুটি, তছনছ হবে, শেষের দিকে সবাই মৃত্যুবরণ করবে। আর পূবের্র মৃতরা আল্লাহর হেফাযতে থাকবে এবং শহীদেরা বিশেষ মর্যাদায় ঐ সময়ও জীবিত থাকবেন, (তাযকিরাহ্ )।\n\n(২) আসমান যমীন ধবংস ও প্রলয়ঙ্করী অবস্থার কোরআনী বর্ণনা\nছুরা তাক্ভীর -এর বর্ণনাঃ\n\nবিসমিল্লাহির রাহমানির রাহীম। (১) যখন সূর্য আলোহীন হয়ে যাবে (২) যখন নক্ষত্ররাজী মলিন হয়ে যাবে (৩) যখন পর্বতমালা স্থানচ্যুত হয়ে যাবে (৪) যখন দশ মাসের গর্ভবতী উষ্ট্রিসমূহ বেকার হয়ে যাবে (৫) যখন বন্য পশুরা একত্রিত হয়ে জড়ো হবে (৬) যখন সমুদ্র উথাল-পাথাল হয়ে উঠবে (৭) যখন আত্মাসমূহকে একত্রিত করা হবে (৮) যখন জীবন্ত প্রোথিত কন্যাকে জিজ্ঞাসা করা হবে (৯) কি কারনে তাকে জীবন্ত হত্যা করা হলো ? (১০) যখন আমলনামা খোলা হবে (১১) যখন আকাশের আবরণ অপসারিত করা হবে (১২) যখন জাহান্নামকে প্রজ্জলিত করা হবে (১৩) যখন জান্নাতকে সন্নিকটবর্তী করা হবে- তখন সবাই দেখে নিবে, সে কি (আমল) উপস্থিত করেছে” (ছুরা তাক্ভীর)।\n\nছুরা ইন্ফিতারের বর্ণনাঃ\n\n(১) যখন আকাশ বিদীর্ণ হবে (২) যখন নক্ষত্রসমূহ ঝরে পড়বে (৩) যখন সমুদ্রকে উথাল পাথাল করে তোলা হবে (৪) যখন কবরসমূহ উন্মোচিত হবে (৫) তখন সবাই জেনে নিবে- সে কি আমল অগ্রে প্রেরণ করেছে এবং পশ্চাতে কি ছেড়ে এসেছে। (৬) হে মানব সন্তান, কে তোমাকে তোমার রব সম্পর্কে ধোকায় ফেলে রেখেছিল ? (ছুরা ইনফিত্বার)।\n\nছুরা ইন্শিকাক থেকে বর্ণনাঃ\n\n(১) যখন আকাশ ফেটে বিদীর্ণ হয়ে যাবে (২) সে তার রবের আদেশ পালন করবে এবং আকাশ বিদীর্ণ হওয়ারই উপযুক্ত (৩) পৃথিবীকে যখন সম্প্রসারিত করা হবে (৪) পৃথিবী তার গর্ভস্থিত সবকিছু বাইরে নিক্ষেপ করে ফেলে দিবে এবং শূন্যগর্ভ হয়ে যাবে (৫) হে মানুষ, তোমাকে তোমার রবের কাছে পৌঁছতে কষ্ট স্বীকার করতে হবে, অতঃপর তার সাথে মূলাকাত করতে পারবে”।\n\nকিয়ামত বা ধবংসলীলার কয়েকটি নামঃ (ক) ইয়াওমূল ইন্শিকাক (খ) ইয়াওমূল ইন্ফিতার (গ) ইয়াওমুত তাক্ভীর (ঘ) ইয়াওমূল ইন্কিদার (ঙ) ইয়াওমূল ইন্তিছার (চ) ইয়াওমুত তাছ্য়ীর (ছ) ইয়াওমুত তা’ত্বীল (জ) ইয়াওমুত তাছ্জীর (ঝ) ইয়াওমুত তাফ্জীর (ঞ) ইয়াওমূল কুশ্তি (ট) ইয়াওমুত তায়্যী (ঠ) ইয়াওমূল মাদ্দি (ড) ইয়াওমুন নাক্বুর (ঢ) ইয়াওমুছ ছাইহাতা- ইত্যাদি। (পরে আরও নাম বিস্তারিত আলোচিত হবে)।\nপ্রথম ও দ্বিতীয়বার সিঙ্গায় ফুঁৎকার প্রসঙ্গেঃ\nপ্রথমবারঃ\n\nপ্রথমবার সিঙ্গায় ফুঁৎকার দেওয়ার সময়টি খুবই দীর্ঘ হবে বলে হাদীসে উল্লেখ আছে। কোন কোন রেওয়ায়াতে চল্লিশ বৎসরকাল বলা হয়েছে। এ সময়ের প্রথম দিকে ভয়-ভীতি ও বিহ্বলতা দেখা দিবে। এ সময়ের ফুঁৎকারকে বলা হয়েছে نفخة الفزع ونفخة الصعق বা ভয়-ভীতিমূলক ও মৃত্যুর ফুঁৎকার। শেষের দিকে এসে এর সাথে নাকুর বা মেঘের গর্জনের মত কানফাটা আওয়াজ যোগ হবে। তখন এর প্রলয়ঙ্করী ক্ষমতা বহুগুণ বৃদ্ধি পাবে। এদিকে ইঙ্গিত করেই আল্লাহ্পাক এরশাদ করেন,\nفَإِذَا نُقِرَ فِي النَّاقُورِ - فَذَلِكَ يَوْمَئِذٍ يَوْمٌ عَسِيرٌ\n\nঅর্থাৎ “সিঙ্গায় ফুঁৎকারের সাথে যখন নাকুর বা নাক্কারার আওয়াজ হবে, সে সময়টি হবে বড়ই কঠিন” (ছুরা মুদ্দাচ্ছির ৮ আয়াত)। এই ভয়ঙ্কর আওয়াজে সমস্ত মাধ্যাকর্ষণ শক্তি ধবংস হয়ে যাবে। আকাশের জোতিষ্কমণ্ডলী খসে পড়বে, পাহাড় পর্বত তুলার মত উড়বে, পৃথিবীতে প্রচন্ড ভূমিকম্প হবে এবং জীবজন্তু সব মারা যাবে।\n\nপ্রথম সিঙ্গার পর বিরতি থাকবে ৪০ বৎসর। তারপর পুনরুত্থানের জন্য দ্বিতীয় ফুঁৎকার শুরু হবে। এসময়ে মৃতরা পূণঃজীবিত হয়ে হাশরের ময়দানের দিকে ধাবিত হবে। এই অবস্থার বর্ণনা এসেছে ছুরা ইয়াছিন ৫১ নম্বর আয়াতে। আল্লাহ্পাক এরশাদ করেন -\nوَنُفِخَ فِي الصُّورِ فَإِذَا هُم مِّنَ الْأَجْدَاثِ إِلَى رَبِّهِمْ يَنسِلُونَ\n\nঅর্থাৎ “আবার সিঙ্গায় ফুঁক দেয়া হবে, অতঃপর তারা কবর থেকে তাদের রবের দিকে দৌঁড়ে যাবে”। এবার যে সিঙ্গায় ফুঁক দেয়া হবে, সেটা হবে নূরের সিঙ্গা। তার মধ্যে থাকবে সমস্ত রূহ! এ রূহ্গুলো সিঙ্গার ছিদ্র দিয়ে বের হয়ে যার যার শরীরে গিয়ে সংযুক্ত হবে। বর্ণিত আছে, যত রূহ্- তত ছিদ্র থাকবে সিঙ্গায়। মুজাহিদ (রহঃ) বলেন, উহা বিদ্যুতের মত হবে। আল্লামা কুরতুবী (রহঃ) বলেন,\nالصور قرن من نور ۔ یجعل فیہ الارواح : یقال ان فیہ من الثقب علی عدد ارواح الخلائق ۔\n\nঅর্থাৎ, “ছুর অর্থ নূরের সিঙ্গা, এতে রাখা হবে সমস্ত রূহ্। বর্ণিত আছে- ঐ সিঙ্গার ছিদ্র হবে সৃষ্টজীবের সমসংখ্যক”।\n\n(১) প্রথম ও দ্বিতীয়বার সিঙ্গায় ফুঁক দেয়ার মধ্যবর্তী বিরতিকাল থাকবে চল্লিশ বৎসর। (তাযকিরাহ্ ১৮৭ পৃষ্ঠা)।\n\nعن ابی ھریرۃ قال قال رسول اللّٰہ ﷺ ما بین النفختین اربعون ۔ قالوا یا ابا ھریرۃ اربعون یوما؟ قال ابیت ۔ قالوا اربعون شھراء قال ابیت ۔ قال اربعون سنۃ ؟ قال ابیت ۔ ثم ینزل اللّٰہ من السماء ماء ۔ فینبتون کما ینبت البقل ۔ قال ولیس من الانسان شئی لا یبل الا عظما واحدا۔ وھا عجب الذئب ومنہ یرکب الخلق یوم القیامۃ ۔ (متفق علیہ ) وفی روایۃ لمسلم قال کل ابن آدم یأکلہ التراب الاعجب الذئب منہ خلق وفیہ یرکب۔\n\nঅর্থঃ হযরত আবু হোরায়রা (রাঃ) হতে বর্ণিত- তিনি বলেন, রাসুলুল্লাহ্ (ﷺ) এরশাদ করেছেন- “সিঙ্গায় দুই ফুঁৎকারের মধ্যবর্তী বিরতির সময় হবে চল্লিশ। সাহাবীগণ হযরত আবু হোরায়রাকে জিজ্ঞাসা করলেন- আপনি যে বল্লেন ”চল্লিশ” -এর অর্থ কি চল্লিশ দিন? হযরত আবু হোরায়রা (রাঃ) বললেন- আমাকে তা বলতে নিষেধ করা হয়েছে। সাহাবীগণ পূনঃ জিজ্ঞাসা করলেন- তাহলে কি চল্লিশ মাস? এবারও তিনি বললেন- আমাকে বলতে নিষেধ করা হয়েছে। সাহাবীগণ আবার জিজ্ঞাসা করলেন- তাহলে কি চল্লিশ বৎসর? হযরত আবু হোরায়রা (রাঃ) এবারও পূর্বের ন্যায় বললেন- আমাকে নিষেধ করা হয়েছে। (তিনি নবীজীর কাছ থেকে সময় জেনেছিলেন সত্য- কিন্তু বলা নিষিদ্ধ ছিল)।\n\nহযরত আবু হোয়ায়রা পুনরায় নবীজীর ফরমান বলতে শুরু করলেন- “তারপর আকাশ (উপর) থেকে আল্লাহ্পাক বৃষ্টি বর্ষন করবেন- আর সমস্ত মৃতজীব এভাবে অঙ্কুরিত হতে থাকবে- যেভাবে অঙ্কুরিত হয় শাক্-সবজী। ” তিনি জীবিত হওয়ার প্রসেসটি নবী করীম (ﷺ) -এর পক্ষ হতে এভাবে বর্ণনা করলেন-“মানুষের এমন কোন অঙ্গ নেই -যা নষ্ট হবেনা। সবই নষ্ট হবে- তবে একটি অঙ্গ নষ্ট হবে না- তাহলো পায়খানার গোড়ার ছোট্ট হাঁড়টি (শিড় দাড়ার সর্বনিম্ন অংশ)। ঐ মূল অঙ্গ থেকেই পুনরায় সৃষ্টজীবেরা পূনঃজীবিত হয়ে কিয়ামতে উঠবে” (ইমাম বুখারী ও ইমাম মুসলিম)।\n\nঅন্য সনদে ইমাম মুসলিম এভাবে বর্ণনা দিয়েছেন- “প্রত্যেক বনী আদমকেই মাটি খেয়ে ফেলবে- শুধু পায়খানার রাস্তা সংলগ্ন মূল হাঁড়টি বাকী থাকবে। ঐ হাঁড় থেকেই পূনঃ মানুষ গজাবে”।\n\nবুঝা গেল- হযরত আবু হোরায়রা চল্লিশের অর্থ জানতেন- কিন্তু বলা নিষিদ্ধ ছিল। আবদুল্লাহ্ ইবনে মোবারক হযরত হামান (রাঃ) থেকে হাদীস বর্ণনা করেছেন- নবীকরীম (ﷺ) তাঁকে বলেছেন- “দুই সিঙ্গার মাঝখানে চল্লিশ বৎসর বিরতি থাকবে। এ সময় জীবিতরা মরে যাবে এবং মৃতরা জীবিত হবে।\n\n(২) পুনরুত্থানের সময়ে আল্লাহর ঘোষনাঃ\n\nوعن عبد اللّٰہ بن مسعود قال : جاء حبر من الیھود الی النبی ﷺ فقال محمد ان اللّٰہ یمسک السموت یوم القیامۃ علی اصبع والارضین علی اصبع والجبال والشجر علی اصبع والماء والثری علی اصبع وسائر الخلق علی اصبع ثم یھزھن ۔ فیقول انا الملک انا للّٰہ ۔ فضحک النبی ﷺ تعجبا مما قال الحبر تصدیقا ۔ ثم قرء ۔ وما قد رواللّٰہ حق قدرہ ۔ والارض جمیعا قبضۃ یوم القیامۃ السموات مطوبات بیمینہ سبحانہ وتعالی عما یشرکون متفق علیہ ۔\n\nঅর্থঃ হযরত আবদুল্লাহ্ ইবনে মাসউদ (রাঃ) বর্ণনা করেছেন- ইহুদীদের এক পণ্ডিত রাসুলেপাকের দরবারে এসে কথা প্রসঙ্গে বললো- “হে মুহাম্মদ, নিশ্চয়ই আল্লাহ্তায়ালা কিয়ামতের দিন আকাশ সমূহকে এক আঙ্গুলে এবং যমীন সমূহকে অন্য আঙ্গুলে ধরে রাখবেন। পর্বত ও বৃক্ষরাজীকে অন্য আঙ্গুলে ধরবেন, পানি ও ঘোলা মাটি অন্য আঙ্গুলে ধরে রাখবেন এবং অন্যান্য সৃষ্টিকে অন্য এক আঙ্গুলে ধরে রাখবেন- তারপর এগুলোকে তাসের মত ঝাড়া দিবেন এবং বলবেন-“আমিই মূল মালিক, আমিই সেই আল্লাহ্”।\n\nইহুদী পণ্ডিতের কথা শুনে নবী করীম (ﷺ) নিজের বাণীর স্বপক্ষে তার সত্যায়ন দেখে আশ্চর্য হয়ে হেসে ফেললেন এবং আল্লাহর কালাম শুনিয়ে বললেন- “তারা (ইহুদীরা) আল্লাহর মর্যাদা যথাযথভাবে মূল্যায়ন করেনি” (মূল্যায়ন করলে অবশ্যই ইসলাম গ্রহণ করতো)। তারপর আল্লাহর বাণী উদ্ধৃত করে বললেন- “সমস্ত পৃথিবী আল্লাহর কব্জায় থাকবে কেয়ামতের দিনে- আর আকাশসমূহ থাকবে তাঁর ডান হাতে মোড়ানো অবস্থায়। আল্লাহ্ ক্রটি হতে অতি পবিত্র এবং তাদের শিরিক থেকে অনেক উর্দ্ধে” (বুখারী ও মুসলিম এবং মিশকাত নফ্খে ছুর)।\n\nশিক্ষাঃ হাদীসখানার মূলভাষ্য হলো- ”কিয়ামতের দিন আল্লাহ্ই হবেন অহঙ্কারের মালিক- অন্য কেউ নয়। দুনিয়ার শক্তিমান রাজাধিরাজরা সেদিন হবে আল্লাহর মুষ্ঠিতে মাছির মত। ইহুদী পণ্ডিত হুযুরের দরবারে এসে তাদের ধর্মগ্রন্থের (তৌরাত) সুন্দর উদ্ধৃতি শুনালো সত্য- কিন্তু নবীকে মানলোনা। কেননা এই নবীর কথা তাদের ধর্মগ্রন্থ তাওরাতেও উল্লেখ আছে। তারা আল্লাহর শক্তিতে বিশ্বাসী- কিন্তু রাসুলের রিসালাতে উদাসী। তাই নবী করীম (ﷺ) বড় করে হাসি দিয়েছিলেন।\n\nআমাদের মুসলমানদের মধ্যেও একদল ইহুদী স্বভাবের লোক আছে- যারা আল্লাহর গুণগানে মত্ত- কিন্তু নবীর শানে অনভ্যস্থ। এরাই ইহুদীদের দোসর। উদ্ধৃত হাদীসটি বোধগম্যতার ক্ষেত্রে খুবই হৃদয়গ্রাহী। কেননা, অত্র হাদীসে আল্লাহর আঙ্গুলের কথা উল্লেখ আছে- যা বুঝার জন্য খুবই সহজ। কিন্তু হাত বা আঙ্গুল অর্থে এখানে শক্তিকে বুঝানো হয়েছে। কেননা, আল্লাহ্ তায়ালার কোন ছুরত নেই- আঙ্গুল আসবে কোত্থেকে?\n\nকিন্তু ইবনে তাইমিয়া ও তার অনুসারী ইবনে কাইয়েম বলেন- “আল্লাহর অঙ্গ প্রত্যঙ্গ সবই আছে, তবে অন্য কোন বস্তুর মত নয়। তিনি তাঁর মতই। ইবনে কাইয়েম তার “রূহ” নামক গ্রন্থের শুরুতে সুন্নীদের ন্যায় ভাল ভাল আক্বিদার কথা বলে কিতাবের একেবারে শেষ অধ্যায়ে গিয়ে লিখেছে- “আল্লাহর অঙ্গ প্রত্যঙ্গ সবই আছে -তবে মানুষের মত নয়। যারা আল্লাহ্কে নিরাকার বলে- তারা বাতিল” (নাউযুবিল্লাহ্)। সে আহলে সুন্নাতের ইমাম আবুল মনসুর মাতুরিদী ও ইমাম আবুল হাসান আশআরীকে লক্ষ্য করেই উক্ত মন্তব্য করেছে। তার এই বাতিল অধ্যায়টি জনসমক্ষে তুলে ধরার লক্ষ্যেই সে “রূহ” গ্রন্থটি রচনা করেছে। এই সুক্ষ্ম বিষয়টি সবাই জানেনা। তাই সুন্নীদের অনেক আলেম তাকে সুন্নী মনে করে “রহমতুল্লাহ্” বলে ফেলে। এটা মোটেই ঠিক নয়। আমি তার সঠিক কথার উদ্ধৃতি দিয়েছি সত্য- কিন্তু তার নামের পরে “রহমতুল্লাহ্” শব্দ ব্যবহার করিনি। সঠিক এক কথায় বা দুই কথায় কেউ সুন্নী হয় না।\n\n(৩) দ্বিতীয়বার সিঙ্গার ফুঁৎকারের সময় কারা কারা বেহুঁশ হবেন এবং কারা কারা হবেন না?\n\nএ প্রসঙ্গে আল্লামা কুরতুবী (রাঃ) কোরআন মজিদের ছুরা জুমর -এর ৬৮ নম্বর আয়াত উদ্ধৃত করে বিভিন্ন মতামত পেশ করেছেন। যেমন- আল্লাহ্পাক এরশাদ করেন,\n\n(ক) وَنُفِخَ فِي الصُّورِ فَصَعِقَ مَن فِي السَّمَاوَاتِ وَمَن فِي الْأَرْضِ إِلَّا مَن شَاء اللَّهُ\n\nঅর্থঃ এবং সিঙ্গায় (দ্বিতীয়বার) ফুঁক দেয়া হবে- তখন আসমান যমিনের অধিবাসীরা মৃত্যু বরণ করবে- কিন্তু আল্লাহর ইচ্ছায় ”কতিপয়” মরবে না” (ছুরা জুমর-৬৮ আয়াত)\n\nউক্ত -“কতিপয়” বলতে কাকে বুঝানো হয়েছে- তা নিয়ে বিভিন্ন মতামত রয়েছে। কেউ বলেন- ফিরিস্তারা ঐ সময় মরবেনা। আবার কেউ কেউ বলেছেন- শহীদানরা তখন বেহুঁশ হবেন না। আবার কোন কোন মুফাসসির বলেছেন- আম্বিয়ায়ে কেরাম কবরে বেহুঁশ হবেন না। অন্যরা বলেছেন- আরশ বহনকারী ফিরিস্তারা মরবেন না। অন্য একদল মোফাসসির বলেেেছন- জিবরাঈল মরবেন না। অন্য একদল বলেছেন- মিকাঈল মরবেন না। অন্য একদল বলেছেন- মালাকুল মউত মরবেন না। এভাবে বিভিন্ন মতামত রয়েছে। আল্লামা কুরতুবী বলেন- যারা বেহুঁশ হবেন না- তাঁদের মধ্যে রয়েছেন হযরত মূছা (রাঃ) এবং শহীদগণ। (তাযকিরাহ্ পৃষ্ঠা-১৭৪-২২২)\n\n(খ) وقال الشیخ ابو العباس احمد بن عمر فی کتاب (المفھم) لہ : ویجوز ان یراد بالناس من عداہ من الناس فلم یدخل تحت خطاب نفسہ ۔\n\nঅর্থঃ- শেখ আবুল আব্বাস আহমদ ইবনে ওমর তার “আল-মুফ্হিম” নামক গ্রন্থে বলেছেন- “হাশরের দিনে লোকেরা উলঙ্গ ও খত্না বিহিন এবং বেহুঁশ অবস্থায় উঠবে”- নবীজীর এই বাক্যের মধ্যে “লোক” অর্থ নবীজী ছাড়া- অন্যরা। এই বক্তব্যের মধ্যে নবীজী নিজকে অন্তর্ভূক্ত করেন নি। (উক্ত গ্রন্থ ২২২ পৃষ্ঠা)\n\nমোদ্দা কথা- নবীজী সে সময় বেহুঁশ হবেন না। (কিন্তু ২২৩ পৃষ্ঠায় বলা হয়েছে- নবীজী বেহুঁশ হবেন)। (তাযকিরাহ্)।\n\n(৪) দ্বিতীয় সিঙ্গার ফুঁকে কারা কারা মরবেন না?\n\nعن ابی ھریرۃ قال : قال رجل من الیھود بسوق المدینۃ : والذی اصطفی موسی علی البشر : فرفع رجل من الانصار فقال اللّٰہ عزوجل ( ونفخ فی الصور فصعق من فی السموت والارض الامن شاء اللّٰہ ثم نفخ فیہ اخری فاذا ھم قیام ینظرون) فاکون اول من رفع راسہ فاذا انا بموسی آخذ یقائمۃ من وقوائم العرش فلا ادری ارفع رأسہ قبلی او کان ممن استثنی اللّہ (رواہ ابن ماجۃ)\n\nঅর্থঃ হযরত আবু হোরায়রা (রা) বর্ণনা করেছেন- জনৈক ইহুদী মদিনার বাজারে ঘোষণা করলো- “আল্লাহর কসম- যিনি হযরত মুসা (আঃ) কে মানব জাতির মধ্যে বিশেষভাবে নির্বাচিত বা মনোনিত করেছেন”।\n\nতার এ ঘোষনা শুনে জনৈক মদিনাবাসী আনসার হাত তুলে উক্ত ইহুদীকে এক ঘুষি মেরে দিলেন এবং বললেন- “আমাদের প্রিয় রাসুল (ﷺ) আমাদের মধ্যে বর্তমান থাকা অবস্থায় তুমি এমন কথা বলতে পারলে”?\n\nহযরত আবু হোরায়রা (রাঃ) বর্ণনা করেন- অতঃপর ঐ আনসারী সাহাবী হুযুর (ﷺ)-এর দরবারে গিয়ে সব ঘটনা খুলে বললো। হুযুর (ﷺ) বর্ণনা শুনে কোরআন মজিদের ছুরা জুমর ৬৮ আয়াত উদ্ধৃত করলেন-যার অর্থ হলো-“প্রথমবার সিঙ্গায় ফুঁক দেয়া হবে। তখন আসমান যমীনের বাসিন্দারা মৃত্যুর কোলে ঢলে পড়বে- কিন্তু কতিপয় লোক এর ব্যতিক্রম থাকবে- যাদেরকে আল্লাহ্ ইচ্ছা করবেন- মারবেন না। এরপর পুনরায় দ্বিতীয়বার সিঙ্গায় ফুঁক দেয়া হবে। তখন তারা হাশরে দাঁড়িয়ে অপেক্ষা করতে থাকবে”।\n\nহুযুর (ﷺ) উক্ত আয়াত তিলাওয়াত করে এর ব্যাখ্যা স্বরূপ বললেন-“হাশরে দাঁড়ানো ব্যক্তিদের মধ্যে আমিই হব প্রথমজন। কিন্তু আশ্চর্যের বিষয়- আমি দেখতে পাবো- হযরত মূছা (আঃ) আরশের পায়া সমূহের মধ্যে একটি পায়া বা খুটি ধরে দাঁড়িয়ে আছেন। আমি বুঝতে পারছিনা- তিনি কি আমারও পূর্বে মাথা তুলে দাঁড়িয়ে আছেন- না কি বেহুঁশ হওয়া থেকে রক্ষা পেয়েছেন- যাদেরকে আল্লাহ্পাক মৃত্যু অথবা বেহুঁশী থেকে ব্যতিক্রম করে রেখেছেন”? (ইবনে মাজাহ)\n\nব্যাখ্যাঃ দ্বিতীয় সিঙ্গায় ফুঁক দেয়ার সময় জীবিতরা সবাই মরে যাবে -কিন্তু নবীগণ ঐ সময় সাময়ীকভাবে বেহুঁশ হয়ে পড়বেন। তারপর হুঁশপ্রাপ্ত হয়ে তাঁরা বোরাকে চড়ে হাশরে যাবেন। নবী করীম (ﷺ) হবেন হাশরে প্রথম গমনকারী। তিনি গিয়ে দেখবেন- মূছা (আঃ) তাঁর পূর্বেই হাশরের মাঠে আল্লাহর আরশের একটি পায়া ধরে দাঁড়িয়ে আছেন। হুযুর (ﷺ) এ ব্যাপারে মন্তব্য করে বললেন- আমার বুঝে আসেনা যে, মুছা (আঃ) কি আমার পূর্বেই হুঁশপ্রাপ্ত হয়ে আমার আগে হাশরের মাঠে এসে আল্লাহর আরশের পায়া ধরে দাঁড়িয়ে আছেন-নাকি মোটেই বেহুঁশ হননি?\n\nঅত্র হাদীসের মূল বক্তব্য হলো-হুযুর (ﷺ)-এর রয়েছে সার্বিক ফযিলত- কিন্তু একটি বিষয় ছাড়া। হাশরে গমনের ক্ষেত্রে মূছা (আঃ)-এর একটি বিশেষ বৈশিষ্ট রয়েছে-যা অস্বীকার করা যায় না। অতএব ইহুদীর ঐ কথা একেবারে উড়িয়ে দেয়া যায় না। তবে, এক বিষয়ে ফযিলতের কারণে হযরত মূছা (আঃ) কে মানবজাতির উপরে সার্বিক মর্যাদা দেয়ার ঘোষণা দেওয়াটা ইহুদীর ঠিক হয়নি।\n\nকি চমৎকার ফয়সালা নবীজীর। একদিকে আনসারী সাহাবীর কথাও সমর্থন করলেন- অন্যদিকে ইহুদীর মানও রক্ষা করলেন। ইহুদীর কথা ছিলো- আংশিক সত্য- পূর্ণ নয়।\n\nএর মধ্যে একটি বিষয় লক্ষ্যনীয়- তাহলো আনসারী সাহাবীর মহব্বৎ। তিনি ইহুদীকে ঘুষি মেরেছিলেন নবীজীর মহব্বতে। এজন্য তিনি তাকে তিরস্কার করেননি। এটার নামই প্রকৃত ঈমান। দেওবন্দী জনৈক ওহাবী নেতা নবীজীকে ভাই বলে উল্লেখ করেছে- অথচ আমাদের কোন প্রতিক্রিয়া নেই। কত দূর্বল ঈমান আমাদের।\n\nবিশেষভাবে উল্লেখযোগ্য যে, আম্বিয়ায়ে কেরাম যেহেতু তাঁদের কবরে জীবিত এবং শহীদগণ আকাশের উপরে আল্লাহর নিকট জীবিত ও রিযিক প্রাপ্ত-সেহেতু দ্বিতীয় সিঙ্গায় তাঁরা পুনরায় মরবেন কিনা- এটা এক বিরাট প্রশ্ন।\n\nএ প্রসঙ্গে আল্লামা কুরতুবী (রহঃ) বলেন-\n\nفاما صعق غیر الانبیاء فموت واما صعق الانبیاء فالاظھر انہ غشیۃ فاذا نفخ فی الصور نفخۃ البعث فمن مات حیی ومن غشی علیہ افاق وکذلک قال رسول اللّٰہ ﷺ فی صحیح البخاری ومسلم ’’فاکونا اول من یفیق وھی روایۃ صحیحۃ وحسنۃ۔ فنبینا ﷺ اول من یخرج من قبرہ قبل الناس کلھم قبل الانبیاء وغیرھم الا موسی فانہ حصل لہ التردد ھل بعث فبلہ من غشیۃ او بقی علی الحالۃ التی کان علیھا قبل نفخۃ الصعق مفیقا لانہ حوسب بغشیۃ الطور\n\nঅর্থাৎ -দ্বিতীয় ফুঁৎকারের সময় আম্বিয়ায়ে কেরাম ছাড়া অন্যদের বেলায় ছাআক -এর অর্থ মৃত্যু বরণ করা এবং নবীগণের বেলায় “ছাআক”-এর মশহুর অর্থ- বেহুঁশ হওয়া। যখন দ্বিতীয়বার সিঙ্গায় ফুঁক দিবে, তখন মৃতরা জীবিত হবে এবং বেহুঁশপ্রাপ্ত নবীগণ হুঁশপ্রাপ্ত হবেন।\n\nইমাম বুখারী ও ইমাম মুসলিম আমাদের প্রিয়নবীর বেলায় হাদীস উদ্ধৃত করেছেন- নবীপাক (ﷺ) এরশাদ করেছেন- “আমি হবো হুঁশপ্রাপ্ত আম্বিয়াগণের মধ্যে প্রথম ব্যক্তি”। এই হাদীসখানা সহীহ এবং হাসান। বুঝা গেল- আমাদের প্রিয় নবীই সমস্ত মানুষের পূর্বে-এমনকি, নবীগণেরও পূর্বে হুঁশপ্রাপ্ত হয়ে রওযা মোবারক থেকে বের হয়ে হাশরের ময়দানে তাশরীফ নিয়ে যাবেন। ২২১ পৃষ্ঠায় (৩ খ) তে শেখ আবুল আব্বাস বলেছেন-নবীজী বেহুঁশ হবেন না)।\n\nকিন্তু মূছা (আঃ)-এর ব্যাপারটি অন্য রকম। হুযুরের পূর্বেই তিনি হাশরের মাঠে উপস্থিত হবেন এবং আল্লাহর আরশের পায়া ধরে দাঁড়িয়ে থাকবেন। এজন্যই নবী করীম (ﷺ) উনার ক্ষেত্রে বলেছেন- “আমি বুঝে উঠতে পারছিনা যে, তিনি কি আমার পূর্বে হুঁশপ্রাপ্ত হয়েছেন- নাকি তূর পর্বতে বেহুঁশ হওয়ার কারণে আল্লাহ্পাক তাঁকে দ্বিতীয়বার বেহুঁশী অবস্থা থেকে রক্ষা করেছেন। ” (তাযকিরাহ্)।\n\nএখন বাকী রয়ে গেলো- শহীদগণের বিষয়টি- যেহেতু তাঁরাও এখন জীবিত, সুতরাং তাঁরা কি ঐ দিন বেহুঁশ হবেন- নাকি, হুঁশ অবস্থায় থাকবেন? জবাব হলো- শহীদগণ ঐদিন বেহুঁশ হবেন না। কেননা, আল্লাহ্ বলেছেন- “আসমান যমীনের বাসিন্দারা ঐদিন মৃত্যুবরণ করবে বা বেহুঁশ হবে। ” শহীদগণ তো এখন থেকেই জান্নাতে বিচরনরত এবং আল্লাহর কাছে অবস্থানকারী। সুতরাং আকাশের উপরের বাসিন্দা বা প্রাণীর বেলায় এই মৃত্যু ও বেহুঁশীর আয়াত প্রযোজ্য নয়। শহীদগণ ঐসময় মৃত্যু তো দূরের কথা- বেহুঁশও হবেন না। উর্দ্ধে অবস্থানের কারণে তাঁরা ঐদিন বেহুঁশী অবস্থা থেকে রেহাই পেয়ে যাবেন। সোবহানাল্লাহ্।\n\nএই একটি মাত্র বৈশিষ্টের কারণে কেউ যেন তাঁদেরকে নবীগণের চেয়ে উত্তম মনে না করেন এবং মূছা (আঃ) কেও যেন কেউ আমাদের প্রিয়নবীর চেয়ে আফযল মনে না করেন। ইহাই আল্লামা কুরতুবীর মন্তব্য (আত-তাযকিরাহ্ ১৭৭-১৭৮ পৃষ্ঠা)\nআমাদের প্রিয়নবীর পুনরুত্থানের শান\nআল্লামা কুরতুবী (রহঃ) তাঁর আত-তাযকিরাহ্ গ্রন্থের ১৯৯ পৃষ্ঠায় এবং মিশকাতের বাবুল কারামত অধ্যায়ে বর্ণিত- নোবাইহাতা ইবনে ওয়াহাব-এর বর্ণিত হাদীসখানা উদ্ধৃত করে আমাদের প্রিয়নবীর হাশরে গমনের চিত্রটি এভাবে ফুটিয়ে তুলেছেন –\n\nعن نبیھۃ بن وھب ان کعبا دخل علی عائشۃ رضی اللّٰہ عنھا فذکروا رسول اللّٰہ ﷺ ۔ فقال کعب : مامن فجر او یوم یطلع الا نزل سعون الغامن الملائکۃ حتی یحفوا بالقبر، یضربون باجنحھم ویصلون علی النبی ﷺ حتی امسوا عرجوا وھبط سبعون الف ملک یحفون بالقبر ویضربون باجنحتھم یصلون علی النبی ﷺ یسمعون الفا باللیل وسبعون الفا بالنھار۔ حتی اذا انشقت عنہ الارض خرج فی سبعین الفامن الملائکۃ یؤقرونہ صلی اللّٰہ علیہ رواہ عبد اللّہ بن المبارک۔ وخرج الترمذی الحکیم فی نوادر الاصول عن نافع عن ابن عمر قال : خرج النبی ﷺ ویمینہ علی ابی بکر وشمالہ علی عمر فقال : ھکذا نبعث یوم القیامۃ۔\n\nঅর্থঃ নোবাইহাতা ইবে ওয়াহাব বর্ণনা করেন- তাবেয়ী হযরত ক’াব আহ্বার একদিন হযরত আয়েশা সিদ্দিকা (রাঃ)-এর গৃহে গমন করে দেখেন- সাহাবায়ে কেরাম রাসুলেপাকের শানমান প্রসঙ্গে আলোচনা করছেন। হযরত কা’ব (রহঃ) এক পর্যায়ে বললেন- “এমন কোন দিন উদয় হয়না- যেদিন সত্তর হাজার খাস ফিরিস্তা নাযিল হয়ে রওযা মোবারককে বেষ্টন করে ﷺ ও সালাম পড়েনা। তারা তাদের নূরের পাখা রওযা মোবারকের উপর সামিয়ানার মত বিছিয়ে দিয়ে ﷺ পড়তে থাকে। এ অবস্থায় সন্ধ্যা হয়ে যায়। অতঃপর তারা উর্দ্ধে গমন করেন এবং অন্য সত্তর হাজার ফিরিস্তা অবতীর্ন হয়ে রাতভর ঐভাবে পাখা বিছিয়ে রওযা মোবারক বেষ্টন করে ﷺ পড়তে থাকে। এভাবে দিনে সত্তর হাজার এবং রাত্রে সত্তর হাজার নূতন নূতন ফিরিস্তা অবতীর্ন হয়ে সম্মানের সাথে রওযা মোবারক বেষ্টন করে ও নূরের পাখা বিছিয়ে ﷺ পড়তে থাকে। যেদিন যমীন ফেটে যাবে, তখন রাসুলেপাক (ﷺ) কে সত্তর হাজার ফিরিস্তা উচ্চ সম্মানের সাথে বেষ্টন করে হাশরে নিয়ে যাবে। (আবদুল্লাহ্ ইবনে মোবারক (রহঃ) সূত্রে অত্র হাদীস বর্ণিত)।\n\nহাকীম তিরমিজি তাঁর নাওয়াদিরুল উছুল গ্রন্থে নাফে’ এবং তাঁর উর্দ্ধতন আবদুল্লাহ্ ইবনে ওমর (রাঃ) রাবীদ্বয় থেকে অতিরিক্ত রেওয়ায়াত এভাবে বর্ণনা করেছেন যে, ”নবী করীম (ﷺ) একদিন এভাবে বের হলেন যে, তাঁর ডানে ছিলেন আবু বকর ও বামে ছিলেন ওমর। হুযুর (ﷺ) বললেন- এভাবেই আমরা হাশরে উঠবো”। (নাওয়াদিরুল উছুল-হাকীম তিরমিজি)\n\nব্যাখ্যাঃ অত্র বর্ণনা দ্বারা নিম্নবর্ণিত'তেরটি মাছআলা প্রমাণিত হয়েছে। যথাঃ\n\n(১) হযরত কা’ব আহ্বার যদিও তাবেয়ী- কিন্তু তাঁর মধ্যে ছিল পূর্ববর্তী কিতাব সমূহের এলেম। তিনি মা আয়েশা সিদ্দিকার ঘরে এলেম তলব ও হাদীস সম্পর্কে জানার জন্য যাতায়াত করতেন এবং মা আয়েশা (রাঃ) -এর ভাগিনা র্উওয়া -এর মাধ্যমে মাছ্আলা মাছায়েল জেনে নিতেন।\n\n(২) রাসুলে পাকের রওযা মোবারকে ফিরিস্তাদের আগমন ও নির্গমন সংখ্যা, রওযা মোবারক বেষ্টন, ﷺ ও সালাম পাঠ, ইত্যাদি তিনি কাশ্ফের মাধ্যমে প্রত্যক্ষ করেছিলেন। সাহাবায়ে কেরাম ও মা আয়েশা (রাঃ) কেউই তার বর্ণনা প্রত্যাখ্যান করেননি। তাই ইহা সত্য। ইহা ছিল তাঁর কারামত। এজন্য কারামত অধ্যায়ে অত্র হাদীসে মাক্তু অন্তর্ভূক্ত হয়েছে। (লুমুআত)। ]\n\n(৩) মা আয়েশা (রাঃ) -এর ঘরের ঘটনা ছিল এটি। সুতরাং তিনিও একজন সাক্ষী।\n\n(৪) দিনে সত্তর হাজার এবং রাত্রে সত্তর হাজার ফিরিস্তার একমাত্র ডিউটি হলো ﷺও সালাম পাঠ করা। তাও আবার দাঁড়িয়ে পাঠ করা। ইহার নামই মিলাদ ও কিয়াম। ফিরিস্তারা এই মিলাদ কিয়াম কিয়ামত পর্যন্ত করতে থাকবে। সুতরাং মানুষেরা মিলাদ কিয়াম না করলেও আল্লাহর ফিরিস্তাদের মিলাদ-কিয়াম কিয়ামত পর্য্যন্ত বন্ধ হবে না। কাজেই নবীজীর মিলাদ ও কিয়াম কোনদিন বন্ধ হবে না। আমরা সুন্নী মুসলমানরা ফিরিস্তাদের অনুকরণে মিলাদ কিয়াম করি। ইহা ফিরিস্তাদের সুন্নাত। (আন্ওয়ারে আফ্তাবে সাদাকাত)\n\n(৫) নবীজীর শান শওকতের জন্য প্রতিদিন নিত্যনতুন ৭০ হাজার ফিরিস্তা নাযিল হতে থাকবে। একবারের বেশী এই খেদমত করার সুযোগ তাদের হবে না। ইমামে আহ্লে সুন্নাত আ’লা হযরত ইমাম আহমদ রেযা (রহঃ) তাঁর হাদায়েকে বখশীষ কাব্যগ্রন্থে ফিরিস্তাদের এই সালামী অনুষ্ঠানটি এভাবে বর্ণনা করেছেন-\n\nمجھ سے خدمت کے قدسی کہیں ہاں رضا \n\nمصطفے جان رحمت پہ لاکھوں سلام\n\n“মিলাদ কিয়ামের খেদমতে নিয়োজিত ফিরিস্তারা হাশরের দিনে আমাকে ডেকে বলবে-হে ইমাম রেযা, তুমি তোমার সেই বিখ্যাত না’তিয়া কালাম পড়ে শুনাও-যার প্রথম লাইন হলো- ”মোস্তফা জানে রহমত পে লাখো সালাম”।\n\n(৬) মিলাদুন্নবী উপলক্ষে জুলুছ বের করা ফিরিস্তাদের অনুকরণ। কেননা, সত্তর হাজার ফিরিস্তা একসাথে নাযিল হন দলবদ্ধভাবে। আবার উপরে উঠে যান দলবদ্ধভাবে। এটাকেই জুলুছ বা আনন্দ মিছিল বলা হয়।\n\n(৭) ﷺ ও সালামের জন্য নিয়োজিত ফিরিস্তারা ১২ ঘন্টা একটানা দাঁড়িয়ে থেকে শুধু ﷺও সালাম পাঠ করেন। অন্য কোন ইবাদত বা ডিউটি তাদের নেই। ﷺও সালাম একটি উত্তম ইবাদত- যা পড়ার পুরস্কার আছে এবং না পড়ারও শাস্তি আছে।\n\n(৮) নবীজীকে সম্মান প্রদর্শনের জন্য চোখের সামনে হাযির থাকা জরুরী নয়। যেমন ফিরিস্তারা রওযা শরীফের উপরিভাগে হুযুরের উদ্দেশ্যে ﷺ পাঠ করছেন। আমাদের মিলাদ মাহফিলে হুযুরের বাহ্যিক উপস্থিতি জরুরী নয়- শুধু বেলাদাতের খুশীর সংবাদে দাঁড়িয়ে যাওয়া মোস্তাহাব ও উত্তম। (বরযিঞ্জি)। উপস্থিত থাকাও অবান্তর নয়- বরং সম্ভব এবং কোন কোন মাহফিলে তিনি উপস্থিত হয়ে থাকেন। (ফয়সালায়ে হাফ্ত মাসায়েল)\n\n(৯) কিয়ামত পর্য্যন্ত মিলাদের চর্চা হতে থাকবে। কেননা, এটা ফিরিস্তাদের আমল এবং আল্লাহর আয়োজন। আমরা ঈদে মিলাদুন্নবীর উৎসব করতেই থাকবো-আর ওহাবী ও নজদীরা চিরদিন নবীবিদ্বেষের আগুনে শয়তানের মত জ্বলতেই থাকবে। আ’লা হযরত ইমাম আহমদ রেযা তাঁর না’তিয়া কালামে লিখেছেন-\n\nذکر میلاد النبی کرتا رہونگا عمر بھر\n\nجلتے رہو نجد یوا جلنا تمہارا کام ہے\n\n“আমরা মিলাদুন্নবীর চর্চা জীবনভরই করতে থাকবো। হে নজদী গোষ্ঠী! তোমরা জ্বলতে থাকো-জ্বলে মরাই তোমাদের স্বভাব”।\n\n(১০) সিঙ্গার প্রথম ফুঁৎকারের সময় রওযা মোবারক ধবংস হবেনা-বরং অক্ষত থাকবে।\n\n(১১) দ্বিতীয়বার সিঙ্গার ফুঁক দেয়ার সময় রওযা মোবারক থেকে উঠে রাসুলে মকবুল (ﷺ) সর্বপ্রথম তিন সঙ্গী নিয়ে হাশর ময়দানে তাশরীফ নিয়ে যাবেন।\n\n(১২) সত্তর হাজার ফিরিস্তা বোরাক নিয়ে এসে অতি সম্মানের সাথে মিছিল করে নবীজীকে হাশরে নিয়ে যাবে। সাথে থাকবেন হযরত ইছা (আঃ), হযরত আবু বকর ও হযরত ওমর- যার বিবরণ ইতিপূর্বে উল্লেখ করা হয়েছে।\n\n(১৩) মিশকাতের বর্ণনায় শব্দের উল্লেখ আছে- يزفونه যার অর্থ “বন্ধুর সাথে বন্ধুর মিলন ঘটানো”। (লুমুআত) আল্লাহ হবেন সেদিন নবীর আশেক- আর নবীজী হবেন মাশুক। মাশুক যা চাইবেন- আশেক তা দিবেন। (ছুরা ওয়াদ্ দোহা)।\n\nউল্লেখ্য, নবীজীর বেলাদতের দিন সারা দুনিয়া আনন্দ ও খুশী উদযাপন করেছিল- কিন্তু ইবলিছ শয়তান হায় হায় করে মাথায় ধূলা নিক্ষেপ করে সেদিন সীমাহীন রোদন করেছিল (মাওয়াহিব)। শয়তান হচ্ছে মিলাদ কিয়াম বিরোধী প্রথম দুশমন। দ্বিতীয় দুশমন হচ্ছে ওহাবী ও দেওবন্দীরা। আল্লাহ্ আমাদেরকে শানে মোস্তফা উপলদ্ধি করার তৌফিক দান করুন।"},{"1":"৩০তম অধ্যায়ঃ হাশরে গমন","2":"ত্রিশতম অধ্যায়ঃ বিভিন্ন লোকদের হাশরে গমনের বিভিন্ন রূপ\n(১) মৌলিক নীতিমালাঃ প্রত্যেক বান্দা তার দুনিয়াবী আমল অনুযায়ী হাশরে উঠবে \nعن جابر بن عبدا للّٰہؓ قال سمعت رسول اللّٰہﷺ یقول : یبعث کل عبد علی مامات علیہ رواہ مسلم\n\nঅর্থঃ হযরত জাবির ইবনে আবদুল্লাহ্ (রাঃ) বলেন- আমি রাসুলুল্লাহ্ (ﷺ) কে এরূপ এরশাদ করতে শুনেছি- “প্রত্যেক বান্দা তার দুনিয়াবী আমল অনুযায়ী হাশরে উঠবে” (মুসলিম)।\n\n(২) শহীদগণ উঠবেন রক্তমাখা শরীর ও জামাকাপড় নিয়েঃ \nعن ابی ھریرۃؓ ان النبی ﷺ قال والذی نفسی بیدہ لا یکلم اھد فی سبیل اللّٰہ۔ واللّٰہ اعلم بمن یکلم فی سبییلہ ۔ الاجاء یوم القیامۃ وجرحہ یثعب دما۔ اللون لنون الدم ولاعرف عرف المسک (بخاری ومسلم)\n\nঅর্থঃ হযরত আবু হোরায়রা (রাঃ) হতে বর্ণিত- নবী করিম (ﷺ) এরশাদ করেছেন- “যার হাতে আমার প্রাণ- তাঁর শপথ করে বলছি- যারা আল্লাহর রাস্তায় আঘাত খেয়েছে- আল্লাহ্-ই ভাল জানেন কে তাঁর রাস্তায় আঘাত খেয়েছে- তাঁরা হাশরের দিনে এভাবে উঠবে যে, ক্ষতস্থান দিয়ে রক্ত ঝরতে থাকবে। রং হবে রক্তের- কিন্তু তার সুগন্ধ হবে মেশক -এর মত” (বুখারী ও মুসলিম)।\n\n(৩) মাতালরা মাতাল অবস্থায় উঠবেঃ\n\nعن انس بن مالک قال : ال رسول اللّٰہ ﷺ من مات سکران فانہ یعاین ملک الموت سکران ، ویعاین منکرا ونکیرا سکرانی ویبعث یوم القیامۃ سکران الی خندق فی وسط جھنم یسمی السکران۔ فیہ عین یجری ماؤھا دما۔ لا یکون لہ طعام ولا شراب الامنہ رواہ ابو ھدبۃ ابرھیم بن ھدبۃ ۔\n\nঅর্থঃ হযরত আনাছ ইবনে মালেক (রাঃ) বর্ণনা করেন- রাসুলে করিম (ﷺ) এরশাদ করেছেন- “যে ব্যক্তি মাতাল অবস্থায় মারা যাবে- সে ব্যক্তি নিজের মাতাল অবস্থায়ই মালাকুল মাউত এবং মুনকার নকীরকে দেখতে পাবে এবং কিয়ামতের দিনে মাতাল অবস্থায়ই জাহান্নামের মধ্যবর্তী “মাতাল” নামক গর্তে নিক্ষিপ্ত হবে। সেখানে তার জন্য একটি নহর প্রবাহিত হবে- যার পানীয় হবে রক্ত। তার খাদ্য ও পানীয় উক্ত নহর থেকেই সরবরাহ করা হবে” (আবু হাদ্বা ইব্রাহীম)।\n\n(৪) মুয়াযিযন ও হাজীগণ যথাক্রমে আযান ও তাল্বিয়া পাঠরত অবস্থায় হাশরে উঠবেঃ\n\nروی عباد بن کثیر عن الزبیر عن جابر قال: ان المؤذنین والملبین یخرجون یوم القیامۃ من قبورھم یؤزن المؤذن ویلبی الملبی ۔ ذکرہ الحلیمی الحافظ ۔\n\nঅর্থঃ হযরত জাবের (রাঃ) থেকে মউকুফ হাদীস বর্ণিত হয়েছে যে, “হাশরের দিনে মুয়াযিযন ও তাল্বিয়া পাঠকারী হাজীগণ কবর থেকে এভাবে বের হবে যে, মোয়াযিযন আযান দিতে থাকবে- আর তালবিয়া পাঠকারী হাজী তালবিয়া পাঠ করতে থাকবে। ” (হাফিযুল হাদীস হালিমী)।\n\n(৫) যিকিরকারীগণ মাথা ঝুলিয়ে যিকির অবস্থায় কবর থেকে উঠবেঃ\n\nعن ابن عباس وعلی بن حسین ان رسول اللّٰہ ﷺ قال : اخبرنی جبرئیل علیہ السلام ان :لا الہ الا اللّٰہ انس للمسلم عند موتہ وفی قبرہ وحین یخرج من قبرہ ۔ یا محمد لو ترھم حین یمرقون من قبورھم ینفضون رؤوسھم ھذا یقول لا الہ الا اللّٰہ والحمد للّٰہ فیبیض وجھہ ۔ وھذا ینادی یا حسرتا علی ما فرطت فی جنب اللّٰہ مسودتہ وجوھھم ۔ وعن ابن عمر قال : قال رسول اللّٰہ ﷺ لیس علی اھل لا الہ الا اللّٰہ وحشۃ عند الموت ولا فی قبورھم ۔ ذکرہ ابو القاسم بن ابرھیم ۔\n\nঅর্থঃ হযরত ইবনে আব্বাস (রাঃ) এবং আলী ইবনে হোসাইন (জয়নুল আবেদীন) থেকে হাদীস বর্ণিত- নবী করীম (ﷺ) এরশাদ করেছেন- “আমাকে জিবরাঈল এসে গায়েবী সংবাদ দিয়ে গেলো যে, “লা ইলাহা ইল্লাল্লাহ্” কলেমাটি মুসলমানের নিকট তাঁদের মউতের সময়, কবরের মধ্যে এবং কবর থেকে হাশরে যাবার পথে খুবই শান্তিদায়ক হবে। হে মুহাম্মদ (ﷺ)! আপনি যদি তাঁদেরকে কবর থেকে উঠে হাশরে যাবার সময় তাঁদের মাথা ঝুলানী দেখতেন! এরা তখন বলবে- ”লা-ইলাহা ইল্লাল্লাহ্ ওয়াল হামদুলিল্লাহি”। তাদের চেহারা হবে উজ্জ্বল।\n\nআর অন্যরা (বদকার) বলবে- হায় আফসোস! আমি আল্লাহর আয়ত্তে থেকেও সীমা লংঘন করেছি। তাদের চেহারা হবে কালো। হযরত ইবনে ওমর (রাঃ) থেকে বর্ণনাটি এভাবে এসেছে-“রাসুল করিম (ﷺ) এরশাদ করেছেন-“লা ইলাহা ইল্লাল্লাহু যিকিরকারীর কোন ভয় থাকবেনা- মউতের সময় এবং কবরের মধ্যেও”। (আবুল কাছেম ইবনে ইব্রাহীম)।\n\n(৬) বিলাপ কারিনীর হাশর হবে বিলাপরত অবস্থায়ঃ\n\nروی النسائی عن النبی ﷺ انہ قال : تخرج النائحۃ من قبرھا یوم القیامۃ شعثاء غبراء ۔ علیھا جلباب من لعنۃ اللّٰہ ودرع من نار ۔ یدھا علی رأسھا تقول : یا ویلاہ وروی ابن ماجۃ عن ابی مالک الاشعری قال : قال رسول اللّٰہ ﷺ الیناحۃ من امر الجاھلیۃ ۔ وان النائحۃ اذا ما تت قطع اللّٰہ لھا ثیابا من نار ودرعا من لھب النار۔\n\nঅর্থঃ ইমাম নাছায়ী নবী করীম (ﷺ) থেকে হাদীস বর্ণনা করেছেন- রাসুল পাক (ﷺ) এরশাদ করেছেন-“বিলাপ করে চিৎকার করে চুল ছিঁড়ে রোদন কারিনী মহিলারা কবর থেকে বের হবে ধূলামলিন অবস্থায়- আর তাঁদের মাথায় থাকবে লা’নতের নিকাব। তাদের ওড়না হবে আগুনের। আর হাত বাধা থাকবে মাথার উপরে। সে বলতে থাকবে- হায়! হায়! (নাছায়ী)\n\nইবনে মাজাহ্ আবু মালেক আশ্আরী থেকে রেওয়ায়াত করেছেন- রাসুল করিম (ﷺ) এরশাদ করেছেন- “চিৎকার করে বিলাপ করা জাহেলিয়াতের হারাম প্রথা এবং বিলাপকারিনী যখন মারা যাবে- আল্লাহ্পাক তার কাপড় আগুনের দ্বারা তৈরী করবেন এবং ওড়না তৈরী করবেন আগুনের শিখা দ্বারা” (ইবনে মাজাহ্)।\n\n(৭) সুদখোররা উঠবে বড় ও ভারী পেট নিয়েঃ\n\nقال اللّٰہ تعالی : الَّذِينَ يَأْكُلُونَ الرِّبَا لاَ يَقُومُونَ إِلاَّ كَمَا يَقُومُ الَّذِي يَتَخَبَّطُهُ الشَّيْطَانُ مِنَ الْمَسِّ\n\nঅর্থঃ আল্লাহ্পাক এরশাদ করেন- “যারা সুদ খায়, তারা কিয়ামতের দিন ঐ লোকের মত দণ্ডায়মান হবে- যাকে শয়তান আছর করে মোহাবিষ্ট করে ফেলেছে” (ছুরা বাক্বারাহ্ ২৭৫ আয়াত)।\n\nঅর্থাৎ তারা কবর থেকে উঠে হাশরে যাওয়ার সময় তাদের পেট ভারী ও বড় হওয়ার কারনে তারা দাঁড়াতে পারবেনা- বরং আছাড় খেয়ে পড়ে যাবে।\n\n(৮) মর্যাদাবান মুমিনদের হাশর হবে মর্যাদাপূর্ণঃ\n\nروی عن النبی ﷺ من مات علی مرتبۃ من المراتب بعث علیھا یوم القیامۃ ذکرہ صاحب القوت وھو صحیح ۔\n\nঅর্থঃ “নবী করীম (ﷺ) এরশাদ করেছেন- দুনিয়াতে মর্তবাধারী লোকদের হাশর হবে তাঁদের মর্তবা অনুযায়ী”। (ছাহেবুল কুত কর্তৃক বর্ণিত সহীহ হাদীস) (তাযকিরাহ্ গ্রন্থ অবলম্বনে)।\n\n(৯) গুনাহ্গারগণ দশদলে বিভক্ত হয়ে হাশরে উঠবেঃ- (হাদীসে মুয়ায)\n\nوروی من حدیث معاذبن جبل قال قلت یا رسول اللّٰہ ارایت قول اللّٰہ (یوم ینفخ فی الصور فتاتون افواجا) سورۃ النبا ۸۱ فقال النبی ﷺ یا معاذ بن جبل لقد سألت عن امر عظیم ۔ ثم ارسل عینیہ بالبکاء والدموع ثم قال : تحشر عشرۃ اصناف من امتی اشتاتا قد میزھم اللّّہ تعالی من جماعات المسلمین وبدل وصورھم فمنھم علی صورۃ القردۃ ۔ وبعضھم علی صورۃ الحنازیر ۔ وبعضھم منکسین رؤوسھم وارجلھم اعلاھم ووجوھھم یسحبون علیھا ۔ وبعضھم عمی یتردون ۔ وبعضھم صم بکم لا یعقلون۔ وبعضھم یمضغون السنتھم مدلاۃ علی صدورھم یسیل القیح کم افواھھم لعابا تقذرھم اھل الجمع ۔ وبعضھم مقطعۃ ایدیھم وارجھلم۔ وبعضھم مصلبون علی جذوع النار۔ وبعضھم اشد نتنا من الجیفۃ ۔ وبعضھم یلبسون جلابیب سابغۃ من القطوان۔\n\nفاما الذین علی صورۃ القردۃ قالفتات من الناس یعنی النمام ۔ واما الذین علی صورۃ الجنازیر فاھل السحت والحرام والمکس واما المنکسون رؤوسھم ووجوھھم فاکلۃ الرباء ۔ والعمی من یجور فی الحکم۔ والصم البکم الذین یعجون باعمالھم۔ والذی یمغضون السنتھم فالعلماء والقصاص الذین یخالفون قولھم فعلھم ۔ والمقطعۃ ایدیھم وارجلھم الذی یوذون الجیران۔ والمصلبون علی جذوع النار السعادۃ بالناس الی السلطان۔ والذین ھم اشد نتنا من الجیف الذین یتمتعون بالشھوات واللذات یمنعون حق اللّٰہ تعالی من اموالھم ۔ والذی یلبسون الجلابیب فاھل الکبر والفخر والخیلا۔ء\n\nঅর্থঃ হযরত মুয়ায ইবনে জাবাল (রাঃ) থেকে হাদীস বর্ণিতঃ তিনি বলেন, আমি আরয করলাম- ইয়া রাসুলাল্লাহ্! আল্লাহ্পাক যে কোরআনের ছুরা নাবার ১৮ আয়াতে বলেছেন- “যেদিন সিঙ্গায় ফুঁক দেয়া হবে- সেদিন তোমরা দলে দলে বিভক্ত হয়ে হাশরে উঠবে” -এই আয়াতের ব্যাখ্যা কী?\n\nনবী করিম (ﷺ) এরশাদ করলেন- “হে মুয়ায! তুমি আমার কাছে একটি গুরুত্বপূর্ণ বিষয় জানতে চেয়েছো। একথা বলেই রাসুলপাক (ﷺ) দো’চোখের পানি ছেড়ে দিলেন। তারপর বল্লেন- আমার গুনাহ্গার উম্মত দশ দলে বিভক্ত হয়ে হাশরে উঠবে। তাদেরকে আল্লাহ্পাক মুসলমানের প্রকৃত দল থেকে পৃথক করে দিবেন, তাদের আকৃতি বদলিয়ে দেয়া হবে।\n\nঐ দশদলের একদল হবে বানরের ছুরতে। দ্বিতীয়দল হবে শুকরের ছুরতে। তৃতীয়দল হবে উপুড় হয়ে চলাচলকারী। চতুর্থদল হবে অন্ধ হয়ে পায়চারীকারী। পঞ্চমদল হবে বে-আকল, বর্ধির ও বোবা। ষষ্ঠদল হবে-যাদের জিহ্বা বের হয়ে বুকের উপর ঝুলে পড়বে- আর তাদের মুখ দিয়ে দুর্গন্ধময় পুঁজ বের হয়ে আসবে। এতে হাশরবাসীরা ভীষন কষ্ট পাবে। সপ্তমদল হবে হাত-পা কাটা। অষ্টমদল হবে আগুনের শলায় গুলীবিদ্ধ অবস্থায়। নবমদল হবে মৃতজন্তুর চেয়ে বেশী দূর্গন্ধময়। দশমদল হবে ঐসব লোক- যারা পরিধান করবে আলকাত্রাপূর্ণ পরিচ্ছদ।\n\nপ্রথম দলের (বানর ছুরত) অপরাধ ছিল- তারা চোগলখোরী করে মানুষে মানুষে বিভেদ সৃষ্টি করতো। দ্বিতীয় দলের (শুকুর ছুরত) অপরাধ ছিল- তারা হারামখোর ও ঘুষখোর ছিল। তৃতীয় দলের (পা উপরের দিকে) অপরাধ ছিল- তারা সুদ খেতো। চতুর্থ দলের (অন্ধ) অপরাধ ছিল- তারা বিচারের ক্ষেত্রে মানুষের উপর অত্যাচার করতো। পঞ্চম দলের (বোবা ও বধির) অপরাধ ছিল- তারা নিজেদের কুকর্মে গর্ব করতো। ষষ্ঠ দলের (জিহ্বা বুকের উপর ঝুলে পড়া) অপরাধ ছিল- তারা কিসসা কাহিনী বানিয়ে ওয়াজ করতো- তাদের কথায় ও কাজে মিল ছিলনা। সপ্তম দলের (আগুনের শলায় শুলীবিদ্ধ) অপরাধ ছিল- তারা লোক ধরে ধরে যালেম বাদশার হাতে তুলে দিত। নবম দলের (মৃতজন্তুর চেয়ে অধিক দূর্গন্ধময়) অপরাধ ছিল- তারা ভোগবিলাসে মত্ত ছিল, আর আল্লাহর সম্পদ আল্লাহর রাস্তায় খরচ করতোনা। দশম দলের (আলকাত্রার পোষাক পরিধানকারী) অপরাধ ছিল- তারা সবসময় অহঙ্কার ও ফখর বশতঃ পরিধানের কাপড় পায়ের টাখ্নুর নীচে পরিধান করতো”।\n\nবিঃ দ্রঃ র্দোরাতুন নাসেহীন গ্রন্থে হযরত মুয়ায (রাঃ) সূত্রে আরো দুইটি দলের কথা উল্লেখ আছে। ১১ তম দল হবে ইয়াতিমের সম্পদ যুলুম করে নিজ দখলে নিয়ে তা ভোগকারী। তারা হাশরে উঠবে পেটে আগুন ভর্তি অবস্থায়। ১২ তম দল হবে- যাদের চেহারা হবে- রবি-শশীর মত উজ্জল এবং পোলসিরাত পার হবে বিদ্যুতের ন্যায়- তাঁরা ছিল সুন্নী ইমামের পিছনে নিয়মিত নামায আদায়কারী ও সঠিকভাবে রুকু-সিজদাকারী।\n\nএই বার দল হলো উদাহরণ স্বরূপ। প্রত্যেক অপরাধীদের দল হবে ভিন্ন ভিন্ন। প্রত্যেক নেক্কারের দলও হবে আলাদা আলাদা। ইহারই প্রতিধ্বনী হয়েছে কোরআন মজিদের ছুরা বনী ইসরাইলের ৭১ আয়াতের মধ্যে।\n\nআয়াতটি হলো- \nيَوْمَ نَدْعُوا كُلَّ أُناسٍ بِإِمامِهِمْ\n\nঅর্থাৎ- “ঐ দিন আমি প্রত্যেক মানুষকে (নেক ও বদ) তার পথ প্রদর্শণকারী নেতার পিছনে ডাক দেবো”। শহীদগণকে আহ্বান করা হবে ইমাম হোসাইনের দলভুক্ত করে। হানাফীদেরকে ডাক দেয়া হবে ইমাম আযমের দলভূক্ত করে। সিদ্দীকগণকে ডাক দেয়া হবে হযরত আবু বকরের সাথে, কাদেরিয়া তরিকার মুরিদকে ডাক দেয়া হবে বড়পীর সাহেবের দলভূক্ত করে- ইত্যাদি।\n\nঅপরদিকে কাফেরদেরকে ডাক দেয়া হবে ফেরাউন ও আবু জাহেলের সাথে। কৃপন ও বখিলদেরকে ডাক দেয়া হবে কারুনের সাথে। ভন্ড নবীদেরকে ডাক দেয়া হবে মেসায়লামার সাথে। এরূপভাবে দলে দলে- গ্রুপে গ্রুপে বিভক্ত হয়ে সুশৃংখলভাবে সারিবদ্ধ হয়ে দাঁড়াবে হাশরের ময়দানে। জান্নাতীরা আপন তরিকা ও আপন মাযহাবের ইমামদের অন্তর্ভূক্ত হয়ে জান্নাতে প্রবেশ করবে (তাফসীরে রুহুল বয়ান- ছুরা বনী ইসরাঈল ৭১ আয়াত ও ছুরা আল ফজর ২৯ ও ৩০ আয়াত)।\n\n(১০) ইমাম গাযালী (রহঃ) এর বর্ণনা-\n\nوقال ابو حامد الغزالی فی کتاب (کشف علوم الوخرۃ) : ومن الناس من یحشر بفتنتہ الدنیویۃ ۔ وکذلک یبعث السکران سکرانا والزامر تر امرا وکل واحدۃ علی الحال الذی صلہ عن سبیل اللّٰہ قال ومثل الحدیث الذی روی والصحیح ان شارب الخمر یحثر والکوز معلق فی عنقہ والقدؑ بیدہ وھو انتن من کل جیفۃ علی الارض یلعنہ کل من یمر بہ من الخلق ( التذکرۃ صف ۰۶۱۲)\n\nঅর্থাৎ আবু হামেদ ইমাম গাযালী ”কাশফু উলুমিল আমিরাহ্” গ্রন্থে উল্লেখ করেছেন- লোকেরা দুনিয়াতে যেসব ফিত্না বা অবাঞ্চিত কাজে লিপ্ত ছিল - সে অবস্থায়ই হাশর ময়দানে উত্থিত হবে। অনুরূপভাবে যারা দুনিয়াতে মাতাল ছিল, হাশর ময়দানেও তদ্রুপ মাতাল অবস্থায় উত্থিত হবে। তাশ খেলায় লিপ্ত লোকেরা ঐ খেলা অবস্থায়ই উত্থিত হবে। মোটকথা- প্রত্যেকেই ঐ বদ্হালে উঠবে, যে বদ্হাল তাকে আল্লাহর পথ হতে ফিরিয়ে রেখেছিল। ইমাম গাযালী (রহঃ) বলেন- ”উদাহরণ স্বরূপ- সহীহ বুখারীতে হাদীস বর্ণিত আছে- শরাবখোর হাশরে গমন করবে এমন অবস্থায় যে, তার গলায় লটকানো থাকবে শরাবের পেয়ালা- আর শরাবের ভাণ্ড থাকবে তার হাতে। তার শরীর হবে পৃথিবীর যাবতীয় দূর্গন্ধময় বস্তু হতে বেশী দূর্গন্ধময়। তাকে লা’নত দিতে থাকবে ঐ সব লোক- যারা তার পার্শ দিয়ে গমন করবে। (ইমাম কুরতুবীর আত্ তাযকিরাহ্ পৃষ্ঠা-২১৬)"},{"1":"৩১তম অধ্যায়ঃ কিয়ামত দিবসের বিভিন্ন নাম","2":"একত্রিশতম অধ্যায়ঃ কিয়ামত দিবসের বিভিন্ন নাম\nপ্রশ্নঃ হাশরের ময়দানে বিচার হবে, হিসাব নিকাশ হবে, মিযানে নেকী-বদী ওজন করা হবে। এগুলো বিশ্বাস করা কি ফরয? বিচারের দিন বা কিয়ামতের দিনে অনেক ভয়াবহ অবস্থার সৃষ্টি হবে। সে হিসাবে কিয়ামত বা হাশরের ভিন্ন ভিন্ন নাম কোরআন মজিদে পাওয়া যায়। অনুগ্রহ করে ঐ নামগুলো উল্লেখ করে হাশ্রের একটি পূর্ণচিত্র তুলে ধরবেন কি?\nজওয়াবঃ হ্যাঁ, পরকালে পুনরুত্থান ও বিচারে বিশ্বাস করা ফরয। কিয়ামতের দিনে এমন সব ঘটনা ঘটবে- যার প্রেক্ষিতে ঐদিনের ভিন্ন ভিন্ন নাম কোরআন হাদীসে পাওয়া যায়। এই নামের দ্বারাই বুঝা যাবে- কত ভয়াবহ হবে সেই দিনটি। ছুরা ইন্ফিতার, ছুরা তাক্ভীর ও ছুরা ইন্শিকাক- এই ৩ ছুরায় কিয়ামতের প্রাথমিক প্রলয়ঙ্কর অবস্থার প্রেক্ষিতে কতিপয় নাম ২৯ অধ্যায়ে উল্লেখ করা হয়েছে। এছাড়াও ইমাম আবু আবদুল্লাহ্ কুরতুবী (রহঃ) তাঁর তাযকিরাহ্ গ্রন্থে বিশুদ্ধভাবে কারণসহ কিয়ামতের ৬৪টি নাম উল্লেখ করেছেন। যথাঃ\n\n(১) الساعۃ (আছ্-ছাআতু):\n\nআভিধানিক অর্থ- “সময় বা মূহুর্ত”। পরিভাষায় বলা হয় ১ ঘন্টা। কিয়ামত দিবসকে “ছাআত” বলার কারণ হলো- একই মুহুর্তে বিভিন্ন রকমের ভয়ঙ্কর অবস্থার সৃষ্টি হবে সেদিন। “ছাআত” শব্দের আরেক অর্থ মুহুর্ত। কেননা, বিনা নোটীশে মূহুর্তের মধ্যে কিয়ামত সংঘটিত হবে। তখন মানুষ কিংকর্তব্য বিমূঢ় হয়ে পড়বে। কোরআন মজিদের অনেক স্থানে “ছাআত” শব্দটি উচ্চারিত হয়েছে এবং ঐসময় বিভিন্ন অবস্থা বা পরিস্থিতির সৃষ্টি হবে বলে ঘোষণা করা হয়েছে। কয়েকটি উদাহরণঃ যেমন, ছূরা আ’রাফ ১৮৭ আয়াতে আল্লাহ্পাক এরশাদ করেছেন- \nيَسْأَلُونَكَ عَنِ السَّاعَةِ أَيَّانَ مُرْسَاهَا قُلْ إِنَّمَا عِلْمُهَا عِندَ رَبِّي لاَ يُجَلِّيهَا لِوَقْتِهَا إِلاَّ هُوَ\n\nঅর্থাৎ “হে প্রিয় রাসুল! লোকেরা আপনাকে “ছাআত” (কিয়ামত মহুর্ত) সম্পর্কে প্রশ্ন করবে- কখন তা সংঘটিত হবে? বলে দিন- এর এলেম তো আমার রবের নিকটেই রয়েছে। ঐ মূহুর্ত সম্পর্কে একমাত্র তিনিই অনাবৃত করে দেখাবেন নির্ধারিত সময়ে”।\n\nছূরা রোম ৫৫ আয়াতে আল্লাহ্পাক “ছাআত” সম্পর্কে এরশাদ করেছেন- \nوَيَوْمَ تَقُومُ السَّاعَةُ يُقْسِمُ الْمُجْرِمُونَ مَا لَبِثُوا غَيْرَ سَاعَةٍ\n\nঅর্থাৎ “যেদিন ছাআত” বা কিয়ামত অনুষ্ঠিত হবে- তখন অপরাধীরা (কাফির) কসম খেয়ে বলবে যে, এর পূর্বে তারা দুনিয়াতে অথবা কবরে এক মুহুর্তের বেশী অবস্থান করেনি”। (কারণ, কিয়ামতের ভয়াবহতার তুলনায় দুনিয়া ও কবর ছিল তাদের কাছে এক মুহুর্তের মত)।\n\nছূরা রোম ১২ আয়াতে “ছাআত” বা কিয়ামত শব্দটি এভাবে উল্লেখিত হয়েছে- \nوَيَوْمَ تَقُومُ السَّاعَةُ يُبْلِسُ الْمُجْرِمُونَ\n\nঅর্থাৎ “যেদিন কিয়ামাত মূহুর্ত অনুষ্ঠিত হবে, সেদিন অপরাধীরা হতাশ হয়ে পড়বে”।\n\nউক্ত ছূরার ১৪ নং আয়াতে ছাআত বা কিয়ামতের ভয়াবহতা সম্পর্কে এরশাদ হয়েছে- \nوَيَوْمَ تَقُومُ السَّاعَةُ يَوْمَئِذٍ يَتَفَرَّقُونَ\n\nঅর্থাৎ “যেদিন কিয়ামত অনুষ্ঠিত হবে- সেদিন মানুষ বিভিন্ন দলে বিভক্ত হয়ে পড়বে”।\n\nছুরা মোমিন ৪৬ আয়াতে এরশাদ হয়েছে- \nوَيَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذَابِ\n\nঅর্থাৎ- “যেদিন কিয়ামত অনুষ্ঠিত হবে- তখন ফিরিস্তাদেরকে বলা হবে- ফেরাউনের অনুসারীদেরকে কঠিন আযাবে প্রবেশ করাও”।\n\nমোদ্দা কথায়- কিয়ামতের ময়দানে একই মূহুর্তে বিভিন্ন পরিস্থিতির সৃষ্টি হবে, বিভিন্ন ঘটনা ঘটবে। এজন্যই ঐ অবস্থাকে মূহুর্ত বা ছাআত বলা হয়েছে।\n\n(২) یوم الخروج (ইয়াওমুল খুরুজ) অর্থঃ “বহির্গত হওয়ার দিবস”।\n\nঐদিন সমস্ত মানুষ কবর থেকে বের হয়ে হাশরে যাবে এবং আল্লাহর দরবারে দণ্ডায়মান হবে। ফিরিস্তারা তাদেরকে বেষ্টন করে কাতারে কাতারে দাঁড়াবে। ছূরা মাআরিজ ৪৫ আয়তে এরশাদ হয়েছে- \nيَوْمَ يَخْرُجُونَ مِنَ الْأَجْدَاثِ سِرَاعًا كَأَنَّهُمْ إِلَى نُصُبٍ يُوفِضُونَ\n\nঅর্থাৎ- “তারা ঐদিন কবর থেকে দ্রুতবেগে বের হয়ে দৌঁড়াতে থাকবে- মনে হবে- যেন তারা কোন একটি লক্ষ্য বস্তুর দিকে ছুটে যাচ্ছে”।\n\n(৩) یوم القیامۃ (ইয়াওমুল কিয়ামাহ্): অর্থ- “আল্লাহর দরবারে দণ্ডয়মান হওয়ার দিবস”।\n\nমুসলিম শরীফে ইবনে ওমর (রাঃ) থেকে বর্ণিত হয়েছে এভাবে, \nروی مسلم عن ابن عمرؓ عن النبی ﷺ یوم یقوم الناس لرب العالمین ۔ قال یوم یقوم احدکم فی رشحہ الی نصف اذنیہ ۔ قال ابن عمرؓ یقومون ماتہ سنۃ ویروی عن کعب یقومون ثلاثماءۃ سنۃ\n \nঅর্থাৎ- ইমাম মুসলিম হযরত আবদুল্লাহ্ ইবনে ওমর (রাঃ) হতে নবী করিম (ﷺ) -এর পবিত্র বানী এভাবে বর্ণনা করেছেন “ঐদিন লোকেরা আল্লাহর দরবারে দণ্ডায়মান হবে। তিনি আরো ইরশাদ করেন- “তোমরা ঐদিন তোমাদের অর্ধ কান পর্য্যন্ত ঘামে ডুবন্ত অবস্থায় উত্থিত হবে”।\n\n“হযরত ইবনে ওমরের বর্ণনায় ঐ দণ্ডায়মানকাল হবে একশত বৎসর এবং কা’ব আহ্বারের বর্ণনা মতে তিনশত বৎসর”।\n\nফিরিস্তাদের দণ্ডায়মান হওয়ার বর্ণনা কোরআনে এসেছে এভাবে- \nيَوْمَ يَقُومُ الرُّوحُ وَالْمَلَائِكَةُ صَفًّا\n \nঅর্থাৎ- “ঐদিন রুহুল আমীন জিবরাঈল ও অন্যান্য ফিরিস্তাগণ সারিবদ্ধভাবে দণ্ডায়মান হবে ”। (ছুরা নাবা ৩৮ আয়াত)।\n\n(৪) یوم ینفخۃ (ইয়াওমুন নাফ্খাহ্): অর্থ- “ফুঁৎকার দিবস”।\n\nঐ ফুঁৎকার হবে হাশরে গমনের জন্য। ৪০ বৎসর হবে এর মেয়াদ। এই ফুঁৎকারের শুরু হবে শুধু আওয়াজ দিয়ে- আর শেষের দিকে হবে প্রত্যেক শরীরে রুহু প্রদান ও জীবনদান। ছুরা নাবা ১৮ আয়াতে আল্লাহ্পাক এরশাদ করেন-\nيَوْمَ يُنفَخُ فِي الصُّورِ فَتَأْتُونَ أَفْوَاجًا\n\nঅর্থাৎ- “সেদিন সিঙ্গায় ফুঁক দেয়া হবে, অত:পর তোমরা দলে দলে উত্থিত হয়ে হাশরে আগমন করবে”। (হাদীসে মুয়ায- এ বিস্তারিত বর্ণনা হয়ে গেছে)।\n\n(৫) یوم الراجفۃ (ইয়াওমুর রাজিফাহ): অর্থ-“ভূমিকম্প ও প্রকম্পন দিবস”।\n\nআল্লাহ্পাক বলেন-\nيَوْمَ تَرْجُفُ الرَّاجِفَةُ\n\n“সেদিন প্রকম্পনকারী প্রকম্পন সৃষ্টি করবে” (নাযিআত-৬)।\n\n(৬) یوم الناقور (ইয়াওমুন-নাক্কুর): অর্থ-“সিঙ্গায় ফুঁকদান দিবস”।\n\nআল্লাহ্পাক বলেন- فَإِذَا نُقِرَ فِي النَّاقُورِ অর্থাৎ- ”ঐদিন যখন সিঙ্গায় ফুঁক দেয়া হবে”। ( শেষফুঁক বা পুনরুত্থান ফুঁক) (ছুরা মুদ্দাচ্ছির ৮ আয়াত)\n\n(৭) الْقَارِعَةُ (আল্- কারিআতু): অর্থ- “করাঘাতকারী”।\n\nসেদিন করাঘাতের মত এমন তীব্র আঘাত করা হবে যে, অন্তরসমূহ থরথর করে কাঁপতে থাকবে এবং পাহাড়সমূহ তুলার মত উড়তে থাকবে। আল্লাহ্পাক এরশাদ করেন-\n\nالْقَارِعَةُ (1) مَا الْقَارِعَةُ (2) وَمَا أَدْرَاكَ مَا الْقَارِعَةُ (3) يَوْمَ يَكُونُ النَّاسُ كَالْفَرَاشِ الْمَبْثُوثِ (4) وَتَكُونُ الْجِبَالُ كَالْعِهْنِ الْمَنْفُوشِ\n\nঅর্থাৎ- “করাঘাতকারী! করাঘাতকারী কি জিনিস? করাঘাতকারী দিবস সম্পর্কে আপনি কি জানেন? সেদিন মানুষ হবে বিক্ষিপ্ত পতঙ্গের মত। আর পর্বতসমূহ হবে ধূনা তুলার মত”। (ছুরা কারিয়াহ্ ১-৫ আয়াত)।\n\n(৮) یوم النشوز (ইয়াওমুন নুশুয): অর্থ- “পূনর্জীবন দিবস বা হাঁড় মাংস জুড়ে দেয়ার দিবস”। আল্লাহ্পাক হযরত ওযাইর আলাইহিস সালামকে একশত বৎসর মৃত অবস্থায় রেখে পুনরায় জীবিত করে জিজ্ঞেস করলেন- কতদিন এ অবস্থায় ছিলে? তিনি বল্লেন- একদিন বা এর চেয়েও কম সময়। আল্লাহ্ বল্লেন- না, বরং একশ’ বৎসর। “তার প্রমান দেখ- তোমার গাধাটি মরে পঁচে গলে গেছে। অত:পর এখন আমি হাঁড়গুলো জোড়া লাগাচ্ছি এবং তার উপর চামড়ার আস্তরন লাগিয়ে দিচ্ছি”। ছুরা বাক্বারাহ্ ২৫৯ আয়াত। وَانظُرْ إِلَى العِظَامِ كَيْفَ نُنشِزُهَا ثُمَّ نَكْسُوهَا لَحْمًا\n\n(৯) یوم البعث (ইয়াওমূল বা’ছ): অর্থ- “পুনরুত্থান দিবস”।\n\nবা’ছ বলা হয় কোন গোপন বস্তুকে প্রকাশ করা এবং অচল অবস্থা থেকে সচল করা। হাশরের দিনে মৃত মানুষকে পুনর্জীবন দান করে পুনরায় হাশরে উত্থিত করা হবে। অচেতন অবস্থা থেকে তাদেরকে সচেতন অবস্থায় ফিরিয়ে আনা হবে। আল্লাহ্পাক এরশাদ করেছেনঃ\nیوم يَبْعَثُ مَن فِي الْقُبُورِ\nঅর্থাৎ- “যারা এতদিন অচেতন কবরবাসী ছিল, তাঁদেরকে পুনরায় সচেতন হাশরবাসী করা হবে”।\n\n(১০) یوم الحشر (ইয়াওমূল হাশর): অর্থ- “একত্রিত হওয়ার দিন”।\n\nঐদিন সবাই একই ময়দানে একত্রিত হবে। আল্লাহ্পাক এরশাদ করেন,\nیوم یحشر الناس جمیعا\nঅর্থাৎ “ঐদিন সব মানুষ একত্রিত হবে”।\n\n(১১) یوم العرض (ইয়াওমূল আরয): অর্থ- “উপস্থিতি বা পেশ হওয়ার দিন”।\n\nআল্লাহ্পাক এরশাদ করেন- \nيَوْمَئِذٍ تُعْرَضُونَ لَا تَخْفَى مِنكُمْ خَافِيَةٌ\n\nঅর্থাৎ- ”ঐদিন তোমাদেরকে হাশরের ময়দানে উপস্থিত ও পেশ করা হবে। তোমাদের কোন কিছুই গোপন থাকবেনা। ” (ছুরা হাক্কাহ্ ১৮ আয়াত)। আল্লাহ্পাক অন্য আয়াতে এরশাদ করেন-\nوَعُرِضُوا عَلَى رَبِّكَ صَفًّا\nঅর্থাৎ- “হে প্রিয় রাসূল! তাদেরকে (কাফের) আপনার রবের কাছে পেশ করা হবে সারিবদ্ধভাবে”। (সূরা কাহাফ আয়াত ৪৮)। (আল্লাহর দরবারে মানুষকে পেশ করা হবে, আমলনামা পেশ করা হবে- ইত্যাদি)।\n\n(১২) یوم الجمع (ইয়াওমূল জাম্য়ী): অর্থ-“ একত্রিত করার দিবস”।\n\nঐদিন প্রথমে একত্রিত করা হবে। পরে পৃথক করা হবে। আল্লাহ্পাক এরশাদ করেন- \nلَيَجْمَعَنَّكُمْ إِلَى يَوْمِ الْقِيَامَةِ لاَ رَيْبَ فِيهِ\n\nঅর্থাৎ- “অবশ্যই আল্লাহ্ তোমাদেরকে একত্রিত ও সমবেত করবেন কিয়ামতের দিনে- এতে কোন সন্দেহের অবকাশ নেই”। (ছুরা নিছা ৮৭ আয়াতাংশ)।\n\n(১৩) یوم التفرقون (ইয়াওমূত তাফাররুক): অর্থ-“পৃথক ও বিভক্ত হওয়ার দিবস”।\n\nঐদিন মানুষ দুই দলে বিভক্ত হবে- নেক্কার ও বদকার। আল্লাহ্পাক এরশাদ করেন- \n\nوَيَوْمَ تَقُومُ السَّاعَةُ يَوْمَئِذٍ يَتَفَرَّقُونَ - فَأَمَّا الَّذِينَ آمَنُوا وَعَمِلُوا الصَّالِحَاتِ فَهُمْ فِي رَوْضَةٍ يُحْبَرُونَ - وَأَمَّا الَّذِينَ كَفَرُوا وَكَذَّبُوا بِآيَاتِنَا وَلِقَاء الْآخِرَةِ فَأُوْلَئِكَ فِي الْعَذَابِ مُحْضَرُونَ\n\nঅর্থাৎ- “যেদিন কিয়ামত মুহুর্ত সংঘটিত হবে- সেদিন মানুষ দু’দলে বিভক্ত হয়ে পড়বে। একদল- যারা ঈমান এনেছিল এবং সৎকাজ করেছিল- তাঁরা জান্নাতে সমাদৃত হবে। দ্বিতীয় দল- যারা অবিশ্বাস করেছিল এবং আমার নিদর্শণসমূহ ও পরকালের সাক্ষাৎকারকে মিথ্যা বলেছিল- তাদেরকে আযাবে উপস্থিত করা হবে”। (ছুরা আর-রুম ১৪-১৬ আয়াত)\n\n(১৪) یوم البعثرۃ (ইয়াওমুল বা’ছারাহ): অর্থ- “মিশ্রিত বস্তু থেকে ভাল-মন্দ পৃথক করার দিবস”।\n\nঐদিন প্রথমে মাটি হতে শরীরকে পৃথক করা হবে। তারপর পৃথক করা হবে কাফেরদেরকে। তারপর পৃথক করা হবে মুনাফিকরদেরকে। সহীহ হাদীসে বর্ণিত আছে- \nان اللّٰہ تعالی یجمع الاولین والآخرین فی صعید واحد (مسلم)\n\nঅর্থাৎ- “ঐদিন পূর্ববর্তী ও পরবর্তী সকলকে একই বিস্তৃত যমীনে প্রথমে একত্রিত করা হবে। এরপর বাছাই করে পৃথক করা হবে”। (মুসলিম শরীফ)\n\n(১৫) یوم الصدع (ইয়াওমুছ ছাদ্য়ী): অর্থ- “শিরঃপীড়া হওয়ার দিন”।\n\nআল্লাহ্পাক এরশাদ করেন-\nهُمْ يَوْمَئِذٍ يَصَّدَّعُونَ\nঅর্থাৎ- “কাফিরেরা ঐদিন শিরঃপীড়াগ্রস্থ অবস্থায় উঠবে”।\n\n(১৬) (ইয়াওমুছ ছাদ্রী): অর্থ-“প্রকাশ পাওয়ার দিন”।\n\nআল্লাহ্পাক এরশাদ করেন-\nيَوْمَئِذٍ يَصْدُرُ النَّاسُ أَشْتَاتًا\nঅর্থাৎ- “মানুষ বিভিন্ন দলে বিভক্ত হয়ে প্রকাশ পাবে”। (ছুরা যিলযাল)\n\n(১৭) يوم الفزع (ইয়াওমুল ফাযা’): অর্থ- “ভীত সন্ত্রস্ত হওয়ার দিন”।\n\nআল্লাহ্পাক বলেন-\nوَيَوْمَ يُنفَخُ فِي الصُّورِ فَفَزِعَ مَن فِي السَّمَاوَاتِ وَمَن فِي الْأَرْضِ\n\nঅর্থাৎ- “ঐদিনটি এমনই ভয়ঙ্কর হবে যে, যখন (প্রথমবার) সিঙ্গায় ফুঁক দেওয়া হবে- তখন আসমান যমীনের সমস্ত বাসিন্দা আতঙ্কে ভীত- সন্ত্রস্ত হয়ে পড়বে”।\n\n(১৮) یوم التناد (ইয়াওমুত তানাদ): অর্থ- “প্রচন্ডভাবে হাঁকডাকের দিন”।\n\nঐদিন প্রচন্ডভাবে কাফেরদেরকে হাঁকডাক দেওয়া হবে। তারা সেদিন পেছনে ফিরে পলায়ন করবে। আল্লাহ্পাক এরশাদ করেন-\n\nوَيَا قَوْمِ إِنِّي أَخَافُ عَلَيْكُمْ يَوْمَ التَّنَادِ - يَوْمَ تُوَلُّونَ مُدْبِرِينَ مَا لَكُم مِّنَ اللَّهِ مِنْ عَاصِمٍ\n \nঅর্থাৎ- (“হযরত মূছার অনুসারী এক মুমিন ব্যক্তি ফেরাউনের অনুসারীদেরকে ডেকে বললো)- “হে আমার কওম, আমি তোমাদের জন্যে এক প্রচন্ড হাঁকডাকের দিনের আশংকা করছি- যেদিন তোমরা পেছন ফিরে পলায়ন করবে। কিন্ত আল্লাহ্ থেকে তোমাদের রক্ষাকারী অন্য কেউ হবেনা”। (ছুরা মুমিন ৩২, ৩৩ আয়াত)।\n\n(১৯) یوم النداء (ইয়াওমূন নিদা): অর্থ- “পরস্পর ডাকাডাকি করার দিবস”।\n\nহাশরের দিনে জান্নাতবাসীরা জাহান্নাম বাসীদেরকে ডেকে তাদের অবাধ্যতার পরিনাম স্মরণ করিয়ে দিবে। জাহান্নামবাসীরা জান্নাতবাসীদের কাছে ডেকে সাহায্য প্রার্থনা করবে। আল্লাহর পক্ষ হতে প্রত্যেক মানুষকে তার নেতার নামে ডাকা হবে। নবীগণের নামে উম্মতদেরকে ডাকা হবে। মাযহাব পন্থীদেরকে তাদের মাযহাবের ইমামের পরিচয়ে ডাকা হবে। তরিকত পন্থীদেরকে তরিকতের ইমামের নামে ডাকা হবে। কাফেরদেরকে ফেরাউন, আবু জেহেলের নামে ডাকা হবে। কৃপনদেরকে কারুণের সাথে ডাকা হবে। যালেমদেরকে শাদ্দাদের সাথে ডাকা হবে- ইত্যাদি।\n\nফিরিস্তারা নেক্কারদেরকে ডেকে বলবে- তোমরা আর কখনও বদ্বখ্ত হবে না। বদকারদেরকে ডেকে বলবে- তোমরা চির হতভাগা- তোমরা আর কখনও নেক্কার হওয়ার সুযোগ পাবে না। তখন জান্নাতবাসী ও দোযখ বাসীদেরকে ডেকে বলা হবে- “হে জান্নাতবাসী, হে দোযখবাসী, তোমরা চিরদিন জান্নাতে ও দোযখে অবস্থান করো। মউত তোমাদেরকে আর স্পর্শ করবে না”। দোযখবাসীরা চিৎকার করে বলবে- হায় আফসোস! হায় দুঃখ! যারা আল্লাহ্ সম্পর্কে অন্যদেরকে মিথ্যা ধারণা দিত- তাদেরকে ডেকে বলা হবে- “যালেমদের উপর আল্লাহর লা’নত। বেহেস্তবাসীকে আল্লাহ্ ডেকে বলবেন- তোমরা কি এখন সন্তষ্ট হয়েছো? বেহেস্তবাসীরা জবাবে বলবে- হে প্রভূ! কেন সšুÍষ্ট হবো না? তুমি তো আমাদেরকে এমন পুরষ্কার দিয়েছো- যা অন্য কাউকে দাওনি। আল্লাহ্ প্রত্যুত্তরে বলবেন- সর্বোপরি তোমাদেরকে দান করলাম আমার রেযামন্দি। এভাবে নয়টি নিদা বা আহ্Ÿান উচ্চারিত হবে সেদিন। এ জন্য সেদিনের নাম ইওয়ামূন নিদা। মোহাদ্দেস আবু বকর মহিউদ্দীন এরূপ বর্ণনা করেছেন। (আত্-তাযকিরাহ্ ২৩৯ পৃষ্ঠা)।\n\n(২০) یوم الواقعۃ (ইয়াওমূল ওয়াকিয়াহ্): অর্থ- “সংঘটিত হওয়ার দিবস”।\n\nআল্লাহ্পাক এরশাদ করেন-\nإِذَا وَقَعَتِ الْوَاقِعَةُ - لَيْسَ لِوَقْعَتِهَا كَاذِبَةٌ - خَافِضَةٌ رَّافِعَةٌ\nঅর্থাৎ- “যখন সংঘটিতব্য দিনটি সংঘটিত হবে- যার সংঘটন মিথ্যা নয়, তখন কাউকে করা হবে নীচু, আর কাউকে করা হবে উঁচু। (ছুরা ওয়াকিয়াহ্ ১-৩ আয়াত)।\n\n(২১) یوم الخافضۃ الرافعۃ (ইয়াওমূল খাফিদাতুর রাফিয়াহ্):\n\nঅর্থ- “নীচু উঁচু করার দিবস”। ঐদিন কাউকে জান্নাতের উচ্চ সম্মান দেওয়া হবে এবং কাউকে দেওয়া হবে জাহান্নামের নীচু ও নিকৃষ্ট অপমান। আল্লাহ্পাক বলেন- خافض رافعۃ অর্থাৎ- “কাউকে দেওয়া হবে সর্ব উচ্চস্তরের সম্মান- আর কাউকে দেয়া হবে নিম্নস্তরের অপমান”। সর্বোচ্চ সম্মান ‘মাকামে মাহমুদ’ দেওয়া হবে প্রিয় নবীজিকে। আর সর্ব নিম্নস্তরের অপমান দেওয়া হবে আব্দুল্লাহ্ বিন উবাই মুনাফিককে।\n\n(২২) یوم الحساب (ইয়াওমূল হিছাব): অর্থ- “হিসাব নিকাশের দিন”।\n\nকিয়ামত দিবসে নেকী-বদী ও ঈমান-কুফরের হিসাব নিকাশ হবে। আল্লাহ্পাক বলেন-\nفَأَمَّا مَنْ أُوتِيَ كِتَابَهُ بِيَمِينِهِ - فَسَوْفَ يُحَاسَبُ حِسَابًا يَسِيرًا\nঅর্থাৎ- “সেদিন যার ডানহাতে আমলনামা দেওয়া হবে- তাঁর হিসাব হবে খুব সহজ। (শুধু আমলনামা প্রদর্শন ও হাজিরা দান- যোগজিজ্ঞাসা হবেনা)। (ছুরা ইন্শিকাক্ ৭-৮ আয়াত)।\n\n(২৩) یوم السوال (ইয়াওমুছ ছাওয়াল): অর্থ- “প্রশ্ন করার দিবস”।\n\n(ক) আল্লাহ্পাক এরশাদ করেন-\nفَوَرَبِّكَ لَنَسْأَلَنَّهُمْ أَجْمَعِيْنَ - عَمَّا كَانُوا يَعْمَلُونَ\nঅর্থাৎ- “হে প্রিয় রাসুল! আপনার রবের কসম করে বলছি- আমি কাফিরদের প্রত্যেককে তার কর্ম সম্পর্কে জিজ্ঞাসাবাদ করবো”। (ছুরা হিজর ৯২-৯৩ আয়াত)।\n\n(খ) হযরত আব্দুল্লাহ্ ইবনে ওমর (রাঃ) হতে বর্ণিত, নবী করিম (ﷺ) এরশাদ করেছেন-\n\nالا کلکم راع وکلکم مسؤل عنھم ۔ فالامیر الذی علی الناس راع ومسؤل عن رعیتہ ۔ والرجل راع علی اھل بیتہ وھو مسؤل عنھم ۔ والمراءۃ راعیۃ علی بیت زوجھا وھی مسؤلۃ عنہ والعبد راع علی مال سیدہ وھو مسؤل عنہ ۔ الافلکم راع وکلکم مسؤل عن رعیتہ ۔\n\nঅর্থাৎ- “সাবধান! তোমরা প্রত্যেকেই দায়িত্বশীল এবং তোমাদের প্রত্যেককেই তার দায়িত্ব সম্পর্কে জিজ্ঞাসাবাদ করা হবে। শাসক তার অধীনস্থ লোকদের ব্যাপারে দায়িত্বশীল এবং তার দায়িত্ব সম্পর্কে জবাবদিহি করতে হবে। গৃহকর্তা তার পরিবারস্থ লোকদের ব্যাপারে দায়িত্বশীল। অতএব দায়িত্ব সম্পর্কে তাকে প্রশ্নের সম্মুখীন হতে হবে। স্ত্রী তার স্বামীগৃহ ব্যবস্থাপনার ব্যাপারে দায়িত্বশীল- অতএব স্বামীর ঘর সম্পর্কে তাকেও প্রশ্নের সম্মুখীন হতে হবে। গোলাম তার মালিকের মালসম্পদ সম্পর্কে দায়িত্বশীল- অতএব মনিবের মাল সম্পদের হেফাযত সম্পর্কে তাকে প্রশ্ন করা হবে। সুতরাং, তোমরা প্রত্যেকেই দায়িত্বশীল এবং আপন আপন দায়িত্ব সম্পর্কে সকলকেই প্রশ্নের সম্মুখীন হতে হবে”। (ইবনে ওমর রাঃ)।\n\nএভাবে প্রত্যেককে নিজ নিজ দায়িত্ব স্পর্কে সেদিন জবাবদিহি করতে হবে। কিয়ামত দিবসকে একারণেই দায়িত্ব সম্পর্কে “প্রশ্ন করার দিবস” বলা হয়েছে।\n\n(২৪) یوم الشھادۃ (ইয়াওমুশ শাহাদাহ): অর্থ- “সাক্ষ্যদিবস”।\n\nকিয়ামত দিবসে চার প্রকার সাক্ষী খাড়া করা হবে। (ক) হযরত মুহাম্মদ মোস্তফা (ﷺ) এবং তাঁর উম্মতগণ পূর্ববর্তী নবীগণের পক্ষে সাক্ষী হবেন (খ) মাটি এবং দিবারাত্রি সাক্ষী হবে অপরাধীদের অপরাধ সম্পর্কে- কোন্ দিন কোন্ সময় কোথায় সে অপরাধ করেছিল, (গ) হাত-পা ও অঙ্গ-প্রত্যঙ্গ সাক্ষী হবে- অপরাধী ব্যক্তি তাদেরকে কোন্ কোন্ অপরাধে ব্যবহার করেছিল। (ঘ) মুখে সীল মেরে অন্যান্য অঙ্গকে জিজ্ঞাসাবাদ করা হবে। হাত, পা, চক্ষু ও লজ্জাস্থান তাদের দ্বারা সংঘটিত সব অপরাধের কথা বলে দিবে সেদিন। আল্লাহ্পাক এরশাদ করেন-\nالْيَوْمَ نَخْتِمُ عَلَى أَفْوَاهِهِمْ وَتُكَلِّمُنَا أَيْدِيهِمْ وَتَشْهَدُ أَرْجُلُهُمْ بِمَا كَانُوا يَكْسِبُونَ\n\nঅর্থাৎ- “ঐদিন আমি অপরাধীদের মুখে সীল মেরে দেবো- যখন তারা মুখে অস্বীকার করবে। তখন তাদের হাত আমাকে সব খবর বলে দেবে এবং পা সাক্ষ্য দিবে- তার দ্বারা সে কি কি অপরাধ করেছিল”। (ছুরা ইয়াছীন ৬৫ আয়াত)\n\n(২৫) یوم الجدال (ইয়াওমুল জিদাল): অর্থ- “আত্মপক্ষসমর্থন ও পরস্পর দোষারোপ করার দিবস”। ঐদিন প্রত্যেকেই আত্মপক্ষ সমর্থন করে পরস্পরকে দোষারোপ করতে করতে হাশরের ময়দানে আসবে। প্রত্যেকেই নাফ্সী নাফ্সী করবে এবং নিজের মুক্তির চিন্তা করবে। একমাত্র প্রিয়নবী (ﷺ) সেদিন উম্মতের পক্ষে কথা বলবেন। আল্লাহ্পাক এরশাদ করেন-\nيَوْمَ تَأْتِي كُلُّ نَفْسٍ تُجَادِلُ عَن نَّفْسِهَا وَتُوَفَّى كُلُّ نَفْسٍ مَّا عَمِلَتْ وَهُمْ لاَ يُظْلَمُونَ\n\nঅর্থাৎ- “সেদিন প্রত্যেক ব্যক্তি আত্মপক্ষ সমর্থনের জন্য সওয়াল-জওয়াব করতে আসবে এবং প্রত্যেকেই আপন আপন কর্মফল পূর্ণভাবে পাবে এবং কারো উপরই তখন যুলুম করা হবে না”। (ছুরা নহল ১১১ আয়াত)\n\nহযরত ইবনে আব্বাস (রাঃ) অত্র আয়াতের ব্যাখ্যায় বলেন- “ঐদিন শরীরের এক অঙ্গ অন্য অঙ্গের সাথে বিবাদে লিপ্ত হয়ে পরস্পর দোষারোপ করে নিজেকে বাঁচাতে চাইবে। এমনকি- রূহ্ বলবেঃ হে রব! আমি তোমার সৃষ্টি। হাত, পা, চক্ষু, কর্ন তৈরী করার পর তুমি আমাকে শরীরে প্রবেশ করিয়েছো। সুতরাং হাত পায়ের দোষের কারণে আমি দোষী নই। অতএব শাস্তি দিলে তাদেরকেই দাও- আমাকে নয়। তখন শরীর বলবে- “হে রব! তোমার কুদরতে আমি (শরীর) পয়দা হয়েছি। তখন আমার কোন শক্তি ছিলনা। হঠাৎ করে এই রূহ্ সূর্যের আলোর ন্যায় আমার মধ্যে প্রবেশ করে আমার হাত-পা ও মুখ দিয়ে কাজ করিয়েছে। সুতরাং দোষ হলে রূহের হবে- আমার নয়। তাকে তুমি শাস্তিÍ বৃদ্ধি করে দাও এবং আমাকে মুক্তি দাও”।\n\nতাদের এই বিতর্ক শুনে আল্লাহ্পাক একটি উপমা দিবেন। “এক অন্ধ ও এক লেংড়া একটি ফলের বাগানে ঢুক্লো। অন্ধ ফল দেখেনা; আর লেংড়া দেখা সত্বেও ফলের কাছে যেতে পারেনা। লেংড়া বললো- হে অন্ধ! তুমি আমাকে ফলের বাগানে নিয়ে চলো- তাহলে ফল পেড়ে আমি খাবো, তোমাকেও খাওয়াবো। অত:পর একজন আরেকজনের সাহায্যে বাগানে গেলো এবং উভয়ে ফল খেলো। আল্লাহ্ বলবেন- এখন বল- শাস্তি কার হবে? শরীর ও রূহ্ জওয়াব দিবে- উভয়েরই শাস্তি হবে। আল্লাহ্ তখন বলবেন- আজকের আযাবও তোমাদের উভয়ের উপরই হবে” (তাযকিরাহ্ ২৪৫ পৃষ্ঠা)।\n\nএই দিকে ইঙ্গিত করেই আল্লাহ্পাক ছূরা নহলের এই ১১১ নম্বর আয়াত নাযিল করেছেন এবং ঐদিন সওয়াল জওয়াবের মাধ্যমে প্রত্যেকেই আত্মপক্ষ সমর্থন করবে বলে ইঙ্গিত করেছেন। এজন্য ঐদিনের একটি নাম রাখা হয়েছে یوم الجدال অর্থাৎ- “ঝগড়া বিবাদ ও পরস্পর দোষারোপের দিন”।\n\nউম্মতে মোহাম্মদী (ﷺ) কিয়ামতের দিনে পূর্ববর্তী অবাধ্য উম্মতদের বিরূদ্ধে অভিযোগ করবে। তখন তারা তর্ক করবে- এরা তো আমাদের কার্যকলাপ দেখেনি। এখন কিভাবে তাঁরা আমাদের বিরূদ্ধে সাক্ষ্য দিচ্ছে? তখন আল্লাহর প্রিয়হাবীব (ﷺ) অগ্রসর হয়ে তাদের কার্যকলাপের বিরূদ্ধে এবং আপন উম্মত ও নবীগণের পক্ষে সাক্ষ্য দিবেন” (ছুরা বাক্বারা ১৪৩ আয়াত ২য় পারা)।\n\nহুযুরের এই সাক্ষ্য হবে চোখে দেখা সাক্ষ্য। তিনি চাক্ষুস সাক্ষী বা শাহেদ। তাই তারা চুপ মেরে যাবে- কোন প্রশ্ন করবে না।\n\n(২৬) يوم القصاص (ইয়াওমুল ক্বিসাস): অর্থ- “বদলা বা প্রতিশোধ নেওয়ার দিবস”। হাদীস শরীফে এসেছে- “ঐদিন অন্যায়, অত্যাচার, যুলুম- ইত্যাদি হক্কুল ইবাদের বদলা নেয়া হবে নেক আমলের দ্বারা। বদলা দিতে দিতে যখন যালেমের নেক আমল শেষ হয়ে যাবে- তখন মযলুমের গুনাহ্ যালেমের কাঁধে চাপিয়ে দিয়ে তাকে দোযখে নিক্ষেপ করা হবে। নবী করীম (ﷺ) এরশাদ করেছেন- “এ ধরণের লোকই সেদিন সর্বহারা হয়ে ফকির ও ফতুর হয়ে যাবে”।\n\nসুতরাং- আল্লাহর ইবাদত ও নেক আমল রক্ষা করতে হলে আমাদেরকে মানুষের প্রতি যুলুম ও অত্যাচার বন্ধ করতে হবে। যে আমল দ্বারা জরিমানা দিতে হয়- সে আমলের কি মূল্য? আমল যতটুকু পারেন করুন- কিন্তু জরিমানা যাতে দেয়া না লাগে- সে ফিকির সময় থাকতেই করুন।\n\n(২৭) یوم الحاقۃ (ইয়াওমুল হাক্কাহ্): অর্থ- “অবধারিত মহাপ্রলয় দিবস” যা সংঘটিত হওয়ার ব্যাপারে কোনই সন্দেহ নেই (ইবনে জারীর তাবারী ও অন্যান্য)। আদ ও সামুদ জাতি মহাপ্রলয় দিবসকে অস্বীকার করতো। ছুরা হাক্কাহ্ তাদের ধ্বংস কাহিনীতে ভরপুর। আল্লাহ্পাক বলেন-\nالْحَاقَّةُ - مَا الْحَاقَّةُ\nঅর্থ- “সুনিশ্চিত দিবস ও বিষয়। সুনিশ্চিত বিষয় ও দিবস কী”? (ছুরা হাক্কাহ্ ১-২ আয়াত)।\n\n(২৮) يوم الطامة (ইয়াওমুত ত্বাম্মা): অর্থ- “মহাসঙ্কট দিবস”।\n\nআল্লাহ্পাক এরশাদ করেন-\nفَإِذَا جَاءتِ الطَّامَّةُ الْكُبْرَى - يَوْمَ يَتَذَكَّرُ الْإِنسَانُ مَا سَعَى\n\nঅর্থাৎ “যেদিন মহাসঙ্কটকাল উপস্থিত হবে, ঐদিন মানুষ আপন কৃত কর্মফল স্মরণ করবে” (নাযিআত ৩৪-৩৫)। হযরত হাসান বসরী (রহঃ) বলেন- কাফেরদেরকে দোযখের দিকে টেনে হেঁচড়ে নিয়ে যাওয়ার দিনকে ত্বাম্মা বলা হয়েছে।\n\n(২৯) یوم الصاخۃ (ইয়াওমুছ ছাখ্যাহ্): অর্থ- “বধির হওয়ার দিবস”।\n\nইবনে আব্বাস (রাঃ) -এর মুখপাত্র ইকরামার মতে یوم الصاخۃ বা বধির হওয়ার দিবস হলো সিঙ্গায় প্রথম ফুঁক দেয়ার সময়। ঐদিন সিঙ্গার ফুঁকে সবাই বধির হয়ে যাবে। আর يوم الطامة বা মহাসঙ্কটের দিন হলো পুনরুত্থানের জন্য সিঙ্গায় ফুঁৎকার দিবস। ঐ দিবসে মানুষ কর্মফল অনুযায়ী মহাসঙ্কটে পড়ে যাবে।\n\n(৩০) یوم الوعید (ইয়াওমুল ওয়ায়ীদ): অর্থ-“শাস্তি বিধানের প্রতিশ্র“ত দিবস”। আল্লাহ্পাক কিছু আদেশ করেছেন- কিছু নিষেধ করেছেন। আদেশ পালনের পুরস্কার প্রদানের অঙ্গীকার করেছেন এবং নিষেধ লংঘনের শাস্তিÍর প্রতিশ্রুতিও দিয়েছেন। শাস্তির প্রতিশ্রুতিকে ওয়ায়ীদ বলা হয়। আল্লাহ্পাক এরশাদ করেন-\nوَنُفِخَ فِي الصُّورِ ۚ ذَٰلِكَ يَوْمُ الْوَعِيدِ\nঅর্থাৎ “ঐদিন সিঙ্গায় ফুঁৎকার দেয়া হবে- এটা হবে ভয় প্রদর্শন ও শাস্তিÍবিধানের দিবস”। (ছুরা ক্বাফ ২০ আয়াত)। আরবী ভাষায় وعد হলো ভাল কাজের পুরস্কারের প্রতিশ্রুতি, আর یوم الوعید হলো মন্দ কাজের আযাবের প্রতিশ্রুতি। یوم الوعید এবং یوم الوعد উভয়টিই কোরআনে বর্ণিত হয়েছে।\n\nশান্তি ও শাস্তিকে যথাক্রমে وعید ও  وعد বলা হয়। وعد এর কোন পরিবর্তন হয়না- কিন্ত وعید বা শাস্তির প্রতিশ্রুতির পরিবর্তন হতে পারে। এই পরিবর্তনের ফলে বান্দার উপকার হবে। যেমন- রাষ্ট্রপ্রধান শাস্তির বিধান ঘোষণা করে পরে আবার ক্ষমাও করতে পারেন- এটা ইনসাফের পরিপন্থী নয়- বরং এটাকে দয়া ও ক্ষমা প্রদর্শন বলা হয়।\n\n(দেওবন্দীরা এই বিষয়টি অবলম্বন করে বলে- “আল্লাহ্ শাস্তির প্রতিশ্রুতি ভঙ্গ করতে পারেন”। প্রথমে সত্য বলেছিলেন- প্রতিশ্রুতি ভঙ্গ করে তিনি মিথ্যাবাদী সাব্যস্থ হয়েছেন। এ ধরণের প্রতিশ্রুতি ভঙ্গ করা বা মিথ্যা বলা আল্লাহর পক্ষে সম্ভব” (নাউযুবিল্লাহ্)। ইহাকে দেওবন্দীরা ইম্কানে কিয্ব্ বলে। (দেখুন- ফতোয়া রশিদিয়া)\n\nতাদের এই উক্তি দ্বারা শানে উলুহিয়াতকে অপমান ও হেয় করা হয়েছে। (তাদের ফতোয়ায়ে রশিদিয়া ও আকায়েদে দেওবন্দ- গ্রন্থদ্বয় দেখুন)।\n\nএজন্যই হারামাঈন শরীফাঈন -এর ৩৩ জন মুফতী ১৩২৩ হিজরীতে দেওবন্দের ৫ জন আকাবেরকে তাদের বিভিন্ন কুফরীর কারণে কাফের ঘোষণা করেছেন। (দেখুন হোসসামুল হারামাঈন বাংলা অনুবাদ)। ইমাম আবু আবদুল্লাহ্ কুরতুবী এ ধরণের বিশ্বাসীদেরকে المبتدعۃ বা বিদ্আতী ফির্কা বলে আত্-তাযকিরাহ্ গ্রন্থের ২৪৬ পৃষ্ঠায় উল্লেখ করেছেন। দেওবন্দী আলেমরাই মূলতঃ বিদ্আতী ফির্কা।\n\n(৩১) یوم الجزاء (ইয়াওমুল জাযা): অর্থ- “ভালমন্দের প্রতিদান বা বিনিময় দিবস”। ঐ দিনে ভাল কাজের প্রতিদান বা বিনিময় দেয়া হবে পুরস্কার এবং মন্দ কাজের বিনিময় দেয়া হবে তিরস্কার। আল্লাহ্পাক এরশাদ করেন-\nألْیَوْمَ تُجْزَی کُلُّ نَفْسٍ بِمَا کَسَبَتْ\n\nঅর্থাৎ “সেদিন প্রত্যেক ব্যক্তিকে নিজ নিজ কর্মের বিনিময় দেয়া হবে”। (ছুরা মুমিন ১৭ আয়াত)। আরো এরশাদ হচ্ছে- \nفَلْيَضْحَكُواْ قَلِيلاً وَلْيَبْكُواْ كَثِيرًا جَزَاء بِمَا كَانُواْ يَكْسِبُونَ\n\nঅর্থাৎ “তারা দুনিয়াতে যেমন কর্ম করেছে- তেমনই ফল দেয়া হবে। ” (ছুরা তাওবাহ্ ৮২ আয়াত)।\n\n(৩২) یوم الدین (ইয়াওমুদ্বীন): অর্থাৎ- “বিনিময় দিবস”।\n\nবান্দা দুনিয়াতে যেরকম কর্ম করেছে- সেরকম ফলই পাবে পরকালে। যেমন কর্ম- তেমন ফল। আল্লাহ্পাক এরশাদ করেন-\nمَـالِكِ يَوْمِ الدِّينِ\nঅর্থাৎ- তিনি বিনিময় দিনের বা বিচার দিনের মালিক।\n\nআরবী কবি বলেন-\nواعلم یقیناًان ملکک زائل - واعلم بانک کما تدین تدان ۔\nঅর্থাৎ “জেনে রেখো, তোমার দুনিয়ার কর্তৃত্ত শেষ হয়ে যাবে। আরো জেনে রেখো, তুমি যেমন কর্ম করবে- তেমনই ফল পাবে”।\n\n(৩৩) یوم الحسرۃ (ইয়াওমূল হাছরাহ্): অর্থাৎ- “আফসোস করার দিবস”।\n\nসেদিন নেককার বান্দা যখন দেখবে- তার ভাল কাজের কত পুরস্কার- তখন সে আফসোস করবে- কেন আরো বেশী ভাল কাজ করেনি। আর কাফের যখন দেখবে- তার কুফরী কাজের কুফল- তখন সেও আফসোস করবে- কেন কুফরী থেকে বিরত থাকেনি। কাফেরদের আফসোস সম্পর্কে আল্লাহ্পাক বলেন,\nوَأَنذِرْهُمْ يَوْمَ الْحَسْرَةِ إِذْ قُضِيَ الْأَمْرُ وَهُمْ فِي غَفْلَةٍ وَهُمْ لَا يُؤْمِنُونَ\nঅর্থাৎ “হে প্রিয় রাসুল! আপনি কাফিরদেরকে সতর্ক করুন আফসোস দিবস সম্পর্কে- যখন সব বিষয়ের ফয়সালা করা হবে। এখন তারা অসতর্ক অবস্থায় রয়েছে এবং ঈমান আনয়ন করছেনা”। (ছুরা মরিয়ম ৩৯ আয়াত)।\n\n(৩৪) یوم تبدل (ইয়াওমুত তাব্দীল): অর্থাৎ- “আসমান যমিন পরিবর্তন দিবস”।\n\nহাশরের দিনে এই যমীনের পরিবর্তে অন্য এক যমীন ও অন্য এক আকাশ হবে। আল্লাহ্পাক এরশাদ করেন-\nيَوْمَ تُبَدَّلُ الأَرْضُ غَيْرَ الأَرْضِ وَالسَّمَاوَاتُ\nঅর্থ্যাৎ- “ঐদিন পরিবর্তিত করা হবে এই যমিনকে অন্য যমিনে এবং এই আকাশসমূহকে অন্য আকাশে” (ছুরা ইবরাহীম ৪৮)।\n\nএক তাফসীর মোতাবেক ঐদিন এই যমিনকে একটি সমতল ভূমিতে পরিণত করা হবে। এতে কোন গাছপালা থাকবেনা। সব সমতল হয়ে যাবে এবং এটিই হবে হাশরের ময়দান। এটা হবে গুণগত পরিবর্তন। অন্য তাফসীর মোতাবেক পরিবর্তনের আর এক অর্থ হলো- সত্ত্বাগত পরিবর্তন। ইমাম বায়হাকী রেওয়ায়াত করেন- সেদিন যমিন হবে অন্য এক নতুন যমিন, তার রং হবে রৌপ্যের মত সাদা। সমস্ত মানুষ ঐ যমীনে দাঁড়াবে। এটিই হবে হাশর ময়দান।\n\nবোখারী ও মুসলিম শরীফের বর্ণনায় এসেছে- যমিন সেদিন রুটির মত সাদা ও পরিস্কার হবে। অন্য কোন চিহ্ন থাকবেনা তাতে। হাকেম- এর বর্ণনায় এসেছে- চামড়া টান দিয়ে যেভাবে সোজা করা হয়- যমিনকেও তদ্রুপ টেনে সম্প্রসারিত করা হবে। যাতে আঁকাবাঁকা উচুনীচু কিছুই থাকবেনা- সমান হয়ে যাবে। ঐ ময়দানে প্রত্যেকে শুধু পা রাখার জায়গাটুকু পাবে।\n\nহাশরের দিন ভিড়ের কারণে লোকেরা গিজগিজ করবে। সূর্য এক মাইল বা এক হাত উপরে আসবে। নীচের যমিন কাফেরের জন্য গলিত তামার মত গরম হবে। শরীরের ঘাম ও মাথার মগজ বের হয়ে আসবে। ঘামও মগজের সাগর হয়ে যাবে। অর্ধ কান পর্যন্ত গুনাহ্গারেরা ডুবে যাবে। এভাবে পঞ্চাশ হাজার বছর কেটে যাবে। অত:পর লোকেরা বেচইন হয়ে সুপারিশকারী তালাশ করতে বের হবে। সেদিন হযরত আদম (আঃ) থেকে হযরত ইছা (আঃ) পর্য্যন্ত সমস্ত নবীগণ সুপারিশ করার অক্ষমতার কথা প্রকাশ করবেন। হাশরবাসীরা নিরাশ হয়ে যখন আখেরী নবীজীর দরবারে দয়া ভিক্ষা করবে ও সুপারিশ করার প্রার্থনা জানাবে- তখন দয়াল নবীজী (ﷺ) অভয় দিয়ে বলবেন- ”আজকের এই ভয়াবহ দিনে সুপারিশ করতে একমাত্র আমিই অনুমতিপ্রাপ্ত”। অত:পর নবীজীর সুপারিশে আল্লাহ্ বিচার শুরু করবেন। সেদিন দেখা যাবে- শানে রিসালাত কাকে বলে? দুশমনে রাছুলগণ মনে করে- নবীজী একেবারেই অক্ষম। মূলতঃ কিয়ামত দিবসে নবীজীর শানমান প্রদর্শনই হবে মুখ্য বিষয়। তাই কবির ভাষায় শুনুন-\nفقط اتنامسبب ہے انعقاد بزم محشر کا\nکہ انکی شان محبوبی دکھائی جانیوالی ہے\nঅর্থাৎঃ “মূলতঃ হাশরের বিচারানুষ্ঠানের একমাত্র উদ্দেশ্য হবে শানে হাবীব প্রদর্শন করা”। (দিওয়ানে ছালেক)\n\n(৩৫) یوم التلاق (ইয়াওমুত তালাক্ব): অর্থ- “পরস্পর সাক্ষাৎ ও সম্মিলিত হওয়ার দিবস”। ঐদিন সবাই একত্রিত হবে আল্লাহর সাক্ষাতে। আল্লাহ্পাক এরশাদ করেন-\nيُلْقِي الرُّوحَ مِنْ أَمْرِهِ عَلَى مَن يَشَاء مِنْ عِبَادِهِ لِيُنذِرَ يَوْمَ التَّلَاقِ\nঅর্থাৎ- “আল্লাহ্পাক তাঁর বান্দাদের মধ্যে যাকে ইচ্ছা করেন- তাঁর প্রতি তত্বপূর্ণ বিষয়াদি নাযিল করেন- যাতে তিনি সাক্ষাত দিবস সম্পর্কে সকলকে সতর্ক করতে পারেন। ”। (ছুরা মুমিন ১৫ আয়াত)। এখানে ‘রূহ’ অর্থ নবুয়ত ও রিসালাত।\n\nআল্লামা কুরতুবী (রহ:) বলেন- لقاء বা تلاق অর্থ পরস্পর মিলিত হওয়া। হাশরের ময়দানে ৪ রকমের সাক্ষাতের উল্লেখ আছে। যথাঃ (ক) নূতন মৃত ব্যক্তিরা পুরাতন মৃতদের সাথে কবরে মিলিত হবে। তখন পুরাতনরা নূতনদের কাছে দুনিয়াবাসী সম্পর্কে বিভিন্ন বিষয়ে খোঁজখবর নিবে (আল হাদীস), (খ) মৃত ব্যক্তিদের সাথে কবরে তাদের আমল সমূহ সাক্ষাৎ করবে। ভাল আমল হলে ভাল সূরতে এবং খারাপ আমল হলে খারাপ সূরতে মৃত ব্যক্তির সাথে সাক্ষাৎ করবে। পূর্ববর্তী এক অধ্যায়ে বিস্তারিত বিবরণ দেয়া হয়েছে। (গ) হাশরের ময়দানে দুনিয়াবাসীদের সাথে আকাশবাসী ফিরিস্তারা সাক্ষাৎ করবে এবং তাদের ঘেরাও করে রাখবে। পালাবার জো থাকবেনা। আল্লাহ্পাক ছুরা আর-রাহমানে বলেন, “হে জ্বিন ও ইনসান জাতি, শক্তি থাকলে আসমান যমিনের সীমানা ভেদ করে এর বাইরে চলে যাও- দেখি! না, তা পারবেনা”। (ঘ) আল্লাহর সাথে জগতবাসীর সাক্ষাৎ হবে হাশরে ও জান্নাতে।\n\n(৩৬) یوم الاٰزفۃ (ইয়াওমুল আযিফাহ্): অর্থ- “নিকটবর্তী দিবস”।\n\nমূলতঃ ভবিষ্যতে আগমনকারী সব কিছুই ক্রমশঃ অতি নিকটবর্তী। অপরদিকে অতীত বস্তু ক্রমশঃ অতি দূরে চলে যায়। আল্লাহ্পাক বলেন-\nازفت الاٰزفۃ ۔ تتبعھا الرادفۃ\nঅর্থাৎ “নিকটবর্তী বস্তু (কিয়ামত) নিকটে এসে গেছে। পশ্চাৎগামী বস্তু তার পিছনে আসছে”।\n\n(৩৭) یوم الماٰب (ইয়াওমুল মাআব): অর্থ- “আল্লাহর নিকট প্রত্যাবর্তন দিবস”। হাশরের দিনে সবকিছুই আল্লাহর কাছে প্রত্যাবর্তন করবে। মানুষের জ্ঞান, কর্ম, এখতিয়ার- সবকিছু যখন ছিনিয়ে নেয়া হবে- তখন বান্দা আত্মসমর্úন করতে বাধ্য হবে। কিন্ত এই আত্মসমর্পন কোন কাজে আসবেনা। আল্লাহ্পাক এরশাদ করেন-\nواليه ماب\nঅর্থাৎ “আল্লাহর নিকটই সব কিছুর প্রত্যাবর্তন অবধারিত। ”\n\n(৩৮) يوم المصير (ইয়াওমুল মাছির): অর্থ- “শেষ প্রত্যাবর্তন দিবস”।\n\nআল্লাহ্পাক কোরআনে ঘোষণা করেন-\nوَلِلَّهِ مُلْكُ السَّمَاوَاتِ وَالْأَرْضِ وَإِلَى اللَّهِ الْمَصِيرُ\nঅর্থাৎ “আসমান যমীনের রাজত্ব আল্লাহর এবং আল্লাহর দিকেই শেষ প্রত্যাবর্তন”। (ছুরা নূর ৪২ আয়াত)।\n\nআরো এরশাদ হয়েছে-\nقُلْ تَمَتَّعُواْ فَإِنَّ مَصِيرَكُمْ إِلَى النَّارِ\nঅর্থাৎ “হে রাসুল, বলুন- তোমরা মজা ভোগ করে নাও- অবশেষে আগুনের দিকেই তোমাদেরকে প্রত্যাবর্তন করতে হবে”। (ছুরা ইবরাহীম ৩০ আয়াত)।\n\n(৩৯) یوم القضاء و الفصل (ইয়াওমুল কাযা ওয়াল ফাসলি):\n\nঅর্থ- “বিচার ও ফায়সালার দিবস”। আল্লাহ্পাক এরশাদ করেন-\nیَوْمَ الْقِیَامَۃِ یَفْصِلُ بَیْنَکُمْ\nঅর্থাৎ “কিয়ামত দিবসে তোমাদের মধ্যে ফায়সালা করা হবে- কে জান্নাতী আর কে জাহান্নামী”।\n\nবিচারের ক্ষেত্রে সর্বপ্রথম বিচার হবে হত্যাকান্ডের। তারপর যাকাত আনাদায়ী ব্যক্তির। প্রশ্নের ক্ষেত্রে প্রথম প্রশ্ন করা হবে ঈমান সম্পর্কে। ঈমান ঠিক আছে কিনা- তা পরীক্ষা করা হবে। এরপর প্রশ্ন করা হবে নামাযের। নামায কেন পড়েনি। আল্লাহ্পাক এরশাদ করেন-\nالْمُلْكُ يَوْمَئِذٍ لِّلَّهِ يَحْكُمُ بَيْنَهُمْ\nঅর্থঃ “ঐদিন রাজত্ব হবে একমাত্র আল্লাহর। তিনিই তোমাদের মধ্যে ফায়সালা করবেন”। (হজ্ব-৫৬ আয়াত)\n\n(৪০) یوم عقیم (ইয়াওমুন আকীমুন): অর্থ- “বংশশূন্য দিবস”।\n\nঐদিনই শেষ দিন। এরপর অন্য কোন দিবস নেই ও থাকবেনা। এজন্য ইহাকে বন্ধ্যা মহিলার সাথে তুলনা করা হয়েছে।\n\n(৪১) یوم الوزن (ইয়াওমূল ওজন): অর্থ- “নেকীবদীর ওজন দিবস”।\n\nহাশরের দিনে মিযানে নেকীবদী ওজন করা হবে বলে ঐরূপ নামকরণ করা হয়েছে। আল্লাহ্পাক এরশাদ করেন-\nوَالْوَزْنُ يَوْمَئِذٍ الْحَقُّ فَمَن ثَقُلَتْ مَوَازِينُهُ فَأُوْلَـئِكَ هُمُ الْمُفْلِحُونَ\nঅর্থাৎ “ঐ দিনের ওজন সত্য। অতঃপর যাদের নেকীর পাল্লা ভারী হবে, তারাই হবে সফলকাম”। (ছুরা আ’রাফ, আয়াত -৮)।\n\n(৪২) یوم عسیر (ইয়াওমুন আছীর): অর্থ- “কঠিন দিবস”।\n\nকাফিরদের জন্য ঐদিনটি হবে খুবই কঠিন। তারা সেদিন জাহান্নাম থেকে বের হওয়ার কোন সুযোগ পাবেনা। গুনাহ্গার মুমিনগণ যখন শাস্তি ভোগ করার পর জাহান্নাম থেকে বের হয়ে আসবে- তখন কাফেরগণও বের হওয়ার জন্য ফরিয়াদ করবে। তখন তাদেরকে বলা হবে-\nاخْسَؤُوا فِيهَا وَلَا تُكَلِّمُونِ\nঅর্থাৎ “তোমরা ধিকৃত অবস্থায় এখানেই পড়ে থাকো এবং আমার সাথে আর কোন কথা বলোনা”। (ছুুরা মুমিনুন, আয়াত -১০৮)\n\n(৪৩) یوم مشھود (ইয়াওমুম মাশহুদ): অর্থাৎ-“সকলের উপস্থিতি দিবস”।\n\nঐদিন সকলেই হাশর ময়দানে উপস্থিত হবে। আল্লাহ্পাক এরশাদ করেন-\nوَذَلِكَ يَوْمٌ مَشْهُودٌ\nঅর্থাৎ “ঐদিন হবে সকলেরই উপস্থিতি দিবস”।\n\n(৪৪) یوم التغاون (উয়াওমুত তাগাবুন): অর্থ- “হার-জিতের দিন”।\n\nঐদিন মুমিনগণ জিতে যাবেন এবং কাফিররা হেরে যাবে। আল্লাহ্পাক এরশাদ করেন-\n\nيَوْمَ يَجْمَعُكُمْ لِيَوْمِ الْجَمْعِ ذَلِكَ يَوْمُ التَّغَابُنِ وَمَن يُؤْمِن بِاللَّهِ وَيَعْمَلْ صَالِحًا يُكَفِّرْ عَنْهُ سَيِّئَاتِهِ وَيُدْخِلْهُ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا أَبَدًا ذَلِكَ الْفَوْزُ الْعَظِيمُ\n\nঅর্থাৎঃ “ঐদিনে আল্লাহ্ তোমাদেরকে সমবেত করবেন। অত:পর যারা মুমিন ও নেক আমলদার হবে- আল্লাহ্ তার পাপ মোচন করবেন এবং তাকে এমন জান্নাতে প্রবেশ করাবেন- যার তলদেশে নহর প্রবাহিত। তারা তথায় চিরস্থায়ী হবে। ইহাই তো মহা সাফল্য”। (ছুরা তাগাবুন, আয়াত-৯)\n\n(৪৫) یوم عبوس قمطیر (ইয়াওমুন আবুছুন ক্বামত্বারীরুন): অর্থ- “ভীতিপ্রদ ও ভয়ঙ্কর দিবস”। আল্লাহ্পাক এরশাদ করেন-\nإِنَّا نَخَافُ مِن رَّبِّنَا يَوْمًا عَبُوسًا قَمْطَرِيرًا\nঅর্থাৎ- “মোমেনরাই একথা বলে- আমরা আমাদের পালনকর্তার তরফ থেকে এক ভীতিপ্রদ ও ভয়ঙ্কর দিনের ভয় করি”। (দাহার-১০)\n\n(৪৬) یوم تبلی السرائر (ইয়াওমা তুব্লাছ ছারাইরু):\n\nঅর্থ- “গোপনবিষয়ের পরীক্ষা দিবস”। ঐদিন গোপন বিষয় পরীক্ষিত হবে। আল্লাহ্পাক এরশাদ করেন-\nيَوْمَ تُبْلَى السَّرَائِرُ - فَمَا لَهُ مِن قُوَّةٍ وَلَا نَاصِرٍ\nঅর্থাৎ- “ ঐদিন গোপন বিষয় পরীক্ষিত হবে। সেদিন তাদের কোন শক্তিও থাকবেনা এবং তাদের কোন সাহায্যকারীও থাকবেনা”। (ছুরা তারেক, আয়াত -৯-১০)\n\n(৪৭) يَوْمَ لَا تَمْلِكُ نَفْسٌ لِّنَفْسٍ شَيْئًا (ইয়াওমা লা-তাম্লিকু নাফ্ছুন লি নাফ্ছিন শাইআন): অর্থ: “ঐদিন কোন মোমেন কোন কাফেরকে উপকার করতে পারবে না”। (ছূরা ইন্ফিতারঃ ১৯ আয়াত)।\n\nহাশরের দিনে কাফিরদের অবস্থা হবে ভয়ঙ্কর। তাদের সাহায্যকারী কেউ হবেনা। মোমেন গুনাহ্গারবান্দা সেদিন শাফাআত প্রাপ্তির মাধ্যমে উপকৃত হবে। এ মর্মে অনেক হাদীস এসেছে। ছুরা বাক্বারাহ, ৪৮ নং আয়াতে এসেছে-\nوَاتَّقُواْ يَوْماً لاَّ تَجْزِي نَفْسٌ عَن نَّفْسٍ\nঅর্থাৎ: “ভয় কর সেদিনকে- যেদিন কোন ঈমানদার ব্যক্তি কোন কাফেরের উপকার করতে পারবে না”।\n\nছূরা দোখানের ৪১ আয়াতে এসেছে-\nيَوْمَ لَا يُغْنِي مَوْلًى عَن مَّوْلًى شَيْئًا\nঅর্থাৎ: “ঐদিন মোমেন বন্ধু কাফের বন্ধুর উপকারে আসবে না। ”\n\n(৪৮) یوم یدعون الی نار جھنم (ইয়াওমা ইউদাউনা ইলা নারি জাহান্নামা):\n\nঅর্থ- ঐদিন কাফেরদেরকে গলা ধাক্কা দিয়ে জাহান্নামে নিক্ষেপ করা হবে”।\n\n(৪৯) یوم التقلب والتحول (ইয়াওমুত তাকাল্লুব ওয়াত তাহাব্বুল):\n\nঅর্থ- “উল্টে যাওয়ার দিন”। ঐদিন কাফেরদের চক্ষু ভয়ঙ্কর দৃশ্য দেখে উল্টে যাবে। আল্লাহ্পাক এরশাদ করেন-\nيَخَافُونَ يَوْمًا تَتَقَلَّبُ فِيهِ الْقُلُوبُ وَالْأَبْصَارُ\nঅর্থাৎ “মোমেনরা ভয় করে ঐদিনের- যেদিন কাফিরদের অন্তর ও চক্ষুগুলো ভয়ে উল্টে যাবে”। (ছূরা নূর ৩৭ আয়াত)\n\n(৫০) یوم الشخوص (ইয়াওমুশ শুখুছ): অর্থঃ “চক্ষু ও মাথা বিষ্ময়ে উঁচু হয়ে যাওয়ার দিবস”। সেদিন আযাব দেখে চক্ষু বিস্ফারিত হয়ে যাবে।\n\nআল্লাহ্পাক বলেন-\nإِنَّمَا يُؤَخِّرُهُمْ لِيَوْمٍ تَشْخَصُ فِيهِ الأَبْصَارُ\nঅর্থাৎ “তিনি কাফেরদেরকে ঐদিন পর্যন্ত অবকাশ দিয়ে রেখেছেন- যেদিন চক্ষুসমূহ বিষ্ফারিত হবে”। (ইবরাহিম ৪২ অয়াত)\n\nবি. দ্রঃ شخوص অর্থ চক্ষু ওপরের দিকে উল্টে যাওয়া। এটা হয় -যখন ভয়ঙ্কর অবস্থার সৃষ্টি হয়। اقناع অর্থ মাথা উপরের দিকে উঠে যাওয়া। হাশরের দিনে ভয়ে বিস্ময়ে মাথা ও চক্ষু উপরের দিকে উঠে যাবে। আর কেউ কারও দিকে নযর করার ফুরসৎ পাবে না। নিজেকে নিয়েই লোকেরা ব্যস্ত হয়ে পড়বে। বিস্ময়ের আতিশয্যে লোকেরা সেদিন শুধু বিস্ফারিত নয়নে চেয়ে থাকবে। হযরত ইবনে আব্বাছ, মুজাহিদ, দাহ্হাক, হাসান বসরী (রা.) এরূপ ব্যাখ্যাই করেছেন। (আত্ তাযকিরাহ্)।\n\nএখানে একটি প্রশ্ন হতে পারে- উল্লেখিত আয়াত অনুযায়ী হাশরে সবাই মাথা উঁচু করে বেহুঁশের মত বিস্ফারিত নয়নে বিহ্বল হয়ে থাকবে বলে অত্র আয়াতে প্রমাণ পাওয়া যায়। কিন্ত ছুরা কামার ৭ আয়াত এবং ছুরা মাআরিজ ৪৪ আয়াতে দেখা যায়- “মানুষ ঐদিন মাথা ও চক্ষু নীচু করে থাকবে- লজ্জায় মাথা তুলতে পারবেনা সেদিন”।\n\nযেমন ছুরা কামার ৭ম আয়াতে বলা হয়েছে- خُشَّعاً اَبصَارُھُمْ অর্থাৎ “লোকেরা ঐদিন চোখ নীচু করে রাখবে”।\n\nছুরা মাআরিজ ৪৪ আয়াত বলা হয়েছে - خَاشِعَةً أَبْصَارُهُمْ অর্থাৎ “ঐদিন লোকেরা দৃষ্টি অবনত করে রাখবে”।\n\nসুতরাং شخوص الابصار এবং اقناع الروء س অর্থাৎ- সেদিন চক্ষু ও মাথা উপরের দিকে তুলে লোকেরা বিস্ময় বিমূড় হয়ে তাকিয়ে থাকবে এবং خشوع الابصار অর্থাৎ “অবনত দৃষ্টিতে নীচের দিকে চেয়ে থাকবে” - এই বিপরীত দুই বর্ণনার মধ্যে সামঞ্জস্য কিভাবে হতে পারে?\n\nজবাব হলোঃ মাথা ও চোখ নীচু করার যে বর্ণনা ছুরা ক্বামার ও ছুরা মাআরিজে দেয়া হয়েছে- তা হচ্ছে কবর থেকে হাশরে গমনের অবস্থার বর্ণনা এবং ছুরা ইবরাহীমের ৪২ ও ৪৩ আয়াতে বর্ণিত মাথা ও চক্ষু উপরের দিকে উঠে যাওয়ার অবস্থা হবে হাশরের ময়দানে। মূলতঃ মাথা উঁচু ও মাথা নীচু হওয়ার ঘটনা দুই জায়গায় দু’রকম হবে। সুতরাং আল্লাহর বাণী পরস্পর বিরোধী নয়। স্থানকাল ও পাত্র ভেদে অবস্থার পরিবর্তন হওয়াটাই যুক্তিযুক্ত। আল্লাহর কালাম পরস্পর বিরোধী হতেই পারেনা। আমরা পরিবেশ বুঝিনা বলেই আমাদের ধারণায় পরস্পর বিরোধী বলে মনে হয়। কোরআন বুঝা-না বুঝার উপরই নির্ভর করে সুপথগামী হওয়া অথবা বিপথগামী হওয়া। হযরত আবু বকর (রা:) কোরআন বুঝেছেন এক রকম এবং আবু জেহেল বুঝেছিল অন্য রকম। বর্তমানে সুন্নীরা কোরআন ও হাদীস বুঝে এক রকম এবং বাতিল সম্প্রদায়ের লোকেরা বুঝে অন্য রকম। তাই ওহাবী-সুন্নীর এই দ্বন্ধ।\n\n(৫১) هَذَا يَوْمُ لَا يَنطِقُونَ - وَلَا يُؤْذَنُ لَهُمْ فَيَعْتَذِرُونَ অর্থ- “যেদিন কেউ কথা বলবেনা এবং ওজর পেশ করে তাওবাহ্ করার সুযোগও তাদেরকে দেয়া হবেনা”। (ছুরা মুরছালাত ৩৫-৩৬ আয়াত)।\n\n[কাফেরদের বেলায় এ দুখানা আয়াত প্রযোজ্য। মুকায্যিবীন অর্থাৎ- যারা পরকালকে মিথ্যা মনে করেছিল- তাদের হাশরের অবস্থা হবে এরূপ। তারা অপরাধীর ন্যায় মথা নীচু করে নিশ্চুপ থাকবে। তারা তাওবাহ্ করার অনুমতি চাইবে, কিন্ত তা দেয়া হবেনা। এই ভয়াবহ অবস্থা হবে হাশরের ময়দানে। একারণে ঐদিনের এক নাম হবে ”নির্বাক” দিবস। সেদিন তাদেরকে আরো বলা হবে-\nاخْسَؤُوا فِيهَا وَلَا تُكَلِّمُونِ\n“তোমরা ধিকৃত অবস্থায় জাহান্নামেই পড়ে থাকো এবং আমার সাথে আর কোন কথা বলোনা”। (ছুরা মু’মিনুন ১০৮ আয়াত)।\n\n(৫২) يَوْمَ لَا يَنفَعُ الظَّالِمِينَ مَعْذِرَتُهُمْ অর্থাৎ “সেদিন যালেমদের ওজর-আপত্তি কোনই উপকারে আসবেনা”। (ছুরা মুমিন-৫২)\n\nঐদিন কাফিররা ওজর আপত্তি করবে এভাবে-\nرَبَّنَا إِنَّا أَطَعْنَا سَادَتَنَا وَكُبَرَاءنَا فَأَضَلُّونَا السَّبِيلَا\nঅর্থঃ “হে আল্লাহ্, আমরা তো দুনিয়াতে আমাদের নেতা ও মুরুব্বীদের কথামত চলতাম- তারাই আমাদেরকে পথভ্রষ্ট করেছে- আমাদের কি দোষ? (ছুরা আহ্যাব-৬৭)।\n\nতারা আরো ওজর আপত্তি জানিয়ে ফরিয়াদ করবে-\nرَبَّنَا أَخْرِجْنَا مِنْهَا فَإِنْ عُدْنَا فَإِنَّا ظَالِمُونَ - قَالَ اخْسَؤُوا فِيهَا وَلَا تُكَلِّمُونِ\nঅর্থ- “হে আমাদের পালনকর্তা, আমাদেরকে জাহান্নাম থেকে বের করে দুনিয়াতে পাঠাও। আমরা যদি পুনরায় এই অন্যায় (কুফরী) করি- তাহলে আমরা যালেম বলে সাব্যস্থ হবো। ” আল্লাহ্ বলবেন- “না, এখানেই ধিকৃত অবস্থায় পড়ে থাক এবং আমার কাছে আর কোন কথা বলোনা। ” (ছুরা মু’মিনুন ১০৭-১০৮ আয়াত)।\n\n(৫৩) وَلاَ يَكْتُمُونَ اللّهَ حَدِيثًا অর্থ- (হাশরের দিনে কাফিরগণ যখন নবীদের কাছে হেরে যাবে- তখন তারা লজ্জায় মাটির সাথে মিশে যাবে) “আর তারা গোপন রাখতে পারবেনা কোন বিষয় আল্লাহ্ থেকে “ (ছুরা- নিছা ৪২ আয়াত)।\n\n(৫৪) یوم الفتنۃ (ইয়াওমুল ফিত্নাহ্): অর্থ-“আযাবের দিন”।\n\nসেদিনের আযাব হবে বড় ফিত্না। আল্লাহ্পাক সেদিনের চিত্র এভাবে তুলে ধরেছেন-\nيَوْمَ هُمْ عَلَي النَّارِ يُفْتَنُونَ - ذُوقُوا فِتْنَتَكُمْ\nঅর্থাৎ “সেদিন তারা অগ্নিকুন্ডের শাস্তিতে নিক্ষিপ্ত হবে, আর তাদেরকে বলা হবে- তোমরা তোমাদের শাস্তি আস্বাদন করো”। (ছুরা যারিয়াত ১৩-১৪ আয়াত)\n\n(৫৫) یوم لامردلہ من اللّٰہ অর্থ- “ঐদিনটি আল্লাহর নিকট হতে প্রত্যাহার যোগ্য নয়” (অর্থাৎ কিয়ামত দিবস)।\n\n(৫৬) یوم الْغَاشِيَةِ (ইয়াওমুল গাশিয়াহ্): অর্থ- “আচ্ছন্নকারী দিবস”।\n\nহাশরের দিনে সমস্ত লোকদেরকে ঢেকে ফেলা হবে। (ছুরা গাশিয়াহ্- ১ আয়াত) এই অবস্থাটি অন্য ছুরায় এভাবে বর্ণিত হয়েছে-\nفَيَوْمَئِذٍ لَّا يُعَذِّبُ عَذَابَهُ أَحَدٌ - وَلَا يُوثِقُ وَثَاقَهُ أَحَدٌ\nঅর্থাৎ “সেদিন তাঁর শাস্তির মত শাস্তি আর কেউ দিবেনা এবং তাঁর কঠিন বন্ধনের ন্যায় বন্ধনও কেউ দিবেনা”। (ছুরা ফজর ২৫-২৬)\n\n(৫৭) یوم لا بیع ولا خلال অর্থাৎ “যেদিন বেচাকেনা ও বন্ধুত্ব চলবেনা”।\n\nআল্লাহ্পাক এরশাদ করেন-\nقُل لِّعِبَادِيَ الَّذِينَ آمَنُواْ يُقِيمُواْ الصَّلاَةَ وَيُنفِقُواْ مِمَّا رَزَقْنَاهُمْ سِرًّا وَعَلانِيَةً مِّن قَبْلِ أَن يَأْتِيَ يَوْمٌ لاَّ بَيْعٌ فِيهِ وَلاَ خِلاَلٌ\n\nঅর্থ- ”হে প্রিয় রাসুল! আপনি আমার মো’মেন বান্দাদেরকে বলে দিন- তারা যেন নামায কায়েম করে এবং আমার প্রদত্ত রিযিক থেকে যেন প্রকাশ্যে ও গোপনে দান করে ঐদিন আসার পূর্বেই- যেদিন না চলবে বেচা-কেনা এবং না কাজে আসবে বন্ধুত্ব”। (ছুরা ইবরাহীম ৩১ আয়াত)।\n\n(৫৮) یوم لا ریب فیہ অর্থাৎ- “যেদিনটি অনুষ্ঠিত হওয়ার ব্যাপারে কোনই সন্দেহ নেই” অর্থাৎ সংঘটন সুনিশ্চিত দিবস। কাফেরগণ কিয়ামত সম্পর্কে সন্দেহ করে। কিন্তু সেদিন অনুষ্ঠিত হওয়ার ব্যাপারে সন্দেহের কোনই অবকাশ নেই।\n\nআল্লাহ্পাক এরশাদ করেন-\nوَأَنَّ السَّاعَةَ آتِيَةٌ لَّا رَيْبَ فِيهَا وَأَنَّ اللَّهَ يَبْعَثُ مَن فِي الْقُبُورِ\nঅর্থাৎ “কিয়ামত দিবস অবশ্যই আসবে- এতে কোনই সন্দেহ নেই এবং আল্লাহ্পাক কবরবাসীদেরকে অবশ্যই উত্থিত করবেন”। (ছুরা হজ্জ ৭ আয়াত)।\n\n(৫৯) يَوْمَ تَبْيَضُّ وُجُوهٌ وَتَسْوَدُّ وُجُوهٌ অর্থাৎ- “ঐদিন কোন কোন মুখ হবে সাদা উজ্জ্বল এবং কোন কোন মুখ হবে কালো”। (ছুরা আলে ইমরান ১০৬ আয়াত)।\n\nউজ্জলমুখ অর্থ মো’মিন এবং কালোমুখ অর্থ কাফির ও মুনাফিক। উজ্জল মুখ অর্থ সুন্নী এবং কালো মুখ অর্থ বাতিল ফির্কা (হাদীস- ইবনে ওমর)।\n\n(৬০) يوم الاذان (ইয়াওমুল আযান): অর্থ- “ঘোষনা দিবস”।\n\nআল্লাহ্পাক এরশাদ করেন-\nفَأَذَّنَ مُؤَذِّنٌ بَيْنَهُمْ أَن لَّعْنَةُ اللّهِ عَلَى الظَّالِمِينَ\nঅর্থাৎ “ঐদিন ফিরিস্তাদের মধ্যে ঘোষনাকারী ঘোষনা করে বলবে- যালেমদের উপর আল্লাহর অভিসম্পাত বা লা’নত”। (ছুরা আ’রাফ ৪৪ আয়াত)।\n\n(৬১) یوم الشفاعۃ (ইয়াওমুশ শাফাআত): অর্থ- “সুপারিশ দিবস”।\n\nঐদিন শাফাআত বা সুপারিশ গ্রহণ করা হবে। আম্বিয়ায়ে কেরাম, আউলিয়ায়ে কেরাম, উলামায়ে কেরাম, শোহাদায়ে কেরাম, হাফিযুল কোরআন- এরকম আরো অনেকেই সুপারিশ করবেন হাশরের দিনে। উনারা আল্লাহর অনুমতিপ্রাপ্ত এবং উনাদের সুপারিশ কবুল করা হবে বলে হাদীসে সুস্পষ্ট প্রমাণ আছে। র্শহে আকায়েদে নসফীতে উল্লেখ আছে-\nالشفاعۃ ثابتۃ بالکتاب والسنۃ ۔ ای الشفاعۃ المقبولۃ ۔\nঅর্থাৎ “কোরআন-সুন্নাহর আলোকে শাফাআত সুপ্রমাণিত এবং ঐ শাফাআত আল্লাহর কাছে অবশ্যই গৃহীত হবে”। কিন্ত মোতাজিলা সম্প্রদায় শাফাআতকে অস্বীকার করে। বর্তমানে মউদূদীবাদী ও ওহাবীরা শাফাআত অস্বীকারকারী। দেখুন- দেলোয়ার হোসেন সাঈদীর মনগড়া তাফসীর। মাওলানা আবদুর রহীম তার ‘কলেমা তাইয়েবা’ গ্রন্থে শাফাআতের ভুল ও মনগড়া ব্যাখ্যা দিয়ে বলেছে- “নবী ওলীদের সুপারিশ গৃহীত হওয়ার কোন নিশ্চয়তা নেই। ”(নাউযুবিল্লাহ্)\n\nকোরআন মজিদের ৫টি আয়াত হচ্ছে গৃহীত শাফাআতের দলীল। যথাঃ-\n\n(ক) مَنۡ ذَا الَّذِیۡ یَشۡفَعُ عِنۡدَہٗۤ اِلَّا بِاِذۡنِہٖ “কে আছে আল্লাহর কাছে সুপারিশ করার- তাঁর অনুমোদন ব্যতিরেকে”? (আয়াতুল কুরছি)। (নবীজীই একমাত্র অনুমতিপ্রাপ্ত। )\n\n(খ) وَلَا يَشْفَعُونَ إِلَّا لِمَنِ ارْتَضَىٰ অর্থাৎ “আল্লাহর প্রিয়জন ছাড়া অন্য কেউ শাফাআত করতে পারবেনা। ” (ছুরা আম্বিয়া ২৮ আয়াত) (নবীজীই একমাত্র প্রিয়জন। )\n\n(গ) لَا تَنفَعُ الشَّفَاعَةُ عِندَهُ إِلَّا لِمَنْ أَذِنَ لَهُ অর্থাৎ “আল্লাহর নিকট অনুমতিপ্রাপ্ত ব্যক্তি ছাড়া কারো সুপারিশ উপকারে আসবেনা”। (ছুরা সাবা ২৩ আয়াত)। (আমাদের নবী করিম (ﷺ) অনুমতিপ্রাপ্ত এবং উপকারী। )\n\n(ঘ) فَمَا لَنَا مِن شَافِعِينَ অর্থাৎ ঐদিন কাফেরগণ বলবে- “আজ আমাদের জন্য কোন সুপারিশকারী নেই”। (ছুরা শুয়ারা ১০০ আয়াত)। (ওহাবীরা বলে- কারো জন্যই সুপারিশ নেই)।\n\n(ঙ) لا تنفعھم شفاعۃ الشافعين অর্থাৎ “ঐদিন কাফেরদের বেলায় সুপারিশকারীদের কোন সুপারিশ উপকারে আসবেনা”। (মু’মিনদের বেলায় উপকারে আসবে)।\n\nএতে পরিষ্কার হয়ে গেল যে, সুপারিশ করার জন্য আল্লাহর মনোনীত ও অনুমতিপ্রাপ্ত কিছু প্রিয় বান্দা অবশ্যই আছেন। সবচেয়ে বড় সুপারিশকারী ও প্রথম সুপারিশকারী হবেন আমাদের প্রিয়নবী (ﷺ)। তাঁর সুপারিশক্রমেই বিচার কাজ শুরু হবে- পঞ্চাশ হাজার বছর পর। ইহাকে শাফাআতে কুবরা বলা হয়। নবীজী পাঁচ প্রকার সুপারিশ করবেন। যথা- (ক) বিচার অনুষ্ঠানের জন্য সুপারিশ (খ) ৪৯০ কোটি লোককে বিনা হিসাবে জান্নাতে প্রবেশ করানোর জন্য সুপারিশ (গ) জান্নাতে উচ্চ মর্তবা দানের জন্য সুপারিশ (ঘ) জাহান্নামীদের তালিকা হতে কিছু লোককে মুক্তিদানের জন্য সুপারিশ (ঙ) জাহান্নাম থেকে বের করে জান্নাতে প্রবেশের জন্য সুপারিশ। (দেখুন, আল হাদিকাতুন নাদিয়া এবং অত্র গ্রন্থ ৩৪ অধ্যায়)।\n\n(৬২) یوم العرق (ইয়াওমুল আরক): অর্থ- “ঘর্মদিবস”।\n\nকিয়ামতের দিন কাফেরদের ঘাম ও মগজ বের হয়ে সাগরে পরিণত হবে এবং অর্ধ কান পর্য্যন্ত ডুবে যাবে। (আল হাদীস)।\n\n(৬৩) یوم القلق والجولان (ইয়াওমুল কলক ওয়াল জাওলান):\n\nঅর্থ- “পেরেশানী ও ছুটাছুটি দিবস”। ঐদিন কেউ স্থির থাকতে পারবেনা। সবাই পেরেশান হয়ে সাহায্যকারীদের তালাশে এদিক ওদিক দৌঁড়াদৌঁড়ি করতে থাকবে। অবশেষে আমাদের প্রিয়নবীর কাছে সাহায্য পাবে এবং স্থির হবে। (বুখারী)।\n\n(৬৪) یوم الفرار (ইয়াওমুল ফিরার): অর্থ- “পলায়ন দিবস”।\n\nঐদিন প্রাথমিক অবস্থায় নবীজী ছাড়া সবাই নিজকে নিয়ে ব্যস্ত থাকবে। একজন আরেকজন থেকে পলায়ন করবে। পিতা-পুত্র, স্বামী-স্ত্রী, ভাই-বন্ধু ইত্যাদি পরিচয়ে কেউ কারো সাহায্য করবেনা। নিজের মুক্তি নিশ্চিত হলে তারপর অপরের জন্য সুপারিশ করবে। আল্লাহ্পাক এরশাদ করেন-\nيَوْمَ يَفِرُّ الْمَرْءُ مِنْ أَخِيهِ - وَأُمِّهِ وَأَبِيهِ - وَصَاحِبَتِهِ وَبَنِيهِ - لِكُلِّ امْرِئٍ مِّنْهُمْ يَوْمَئِذٍ شَأْنٌ يُغْنِيهِ\nঅর্থাৎ “ঐদিন মানুষ ভাই, মা, বাবা, স্ত্রী ও সন্তান হতে পলায়ন করবে। ঐদিন প্রত্যেকেই নিজের অবস্থা নিয়ে ব্যস্ত থাকবে”। (ছুরা আবাছা ৩৪-৩৬ আয়াত)।\n\nহযরত হাসান বসরী (রহ:) বলেন- “ঐদিন প্রথমে পিতা (চাচা) হতে পলায়ন করবেন হযরত ইবরাহীম আলাইহিস সালাম। সন্তান হতে পলায়ন করবেন হযরত নূহ্ আলাইহিস সালাম। স্ত্রী হতে পলায়ন করবেন হযরত লূত আলাইহিস সালাম। কেবলমাত্র আদের প্রিয়নবী (ﷺ) সেদিন উম্মতি উম্মতি বলে কাঁদবেন এবং নেক্কার গুনাহ্গার নির্বিশেষে সবাইকে আশ্রয় দিবেন”। [আল্লাহ্ আমাদেরকে নবীজীর আশ্রয় নসীব করুন। সাহাবায়ে কেরাম, শোহাদায়ে কেরাম, পীর মুর্শিদের আশ্রয় ও সঙ্গ নসীব করুন! আমীন। ]\n\nকিয়ামত দিবসের ভয়াবহতা প্রমান করার জন্য উপরোক্ত ৬৪টি ঘটনা ও অবস্থা বর্ণনা করা হলো- (ইমাম কুরতুবীর তাযকিরাহ্ গ্রন্থ ২২৯-২৫৩ পৃষ্ঠা পর্য্যন্ত)। ইমাম কুরতুবী এইসব তথ্য সংগ্রহ করেছেন কয়েকটি গ্রন্থ হতে। যথা (ক) ইবনে নাজাহ্ কৃত ছাবিলুল খাইরাত (খ) আবু হামেদ গাযালী কৃত ইহ্ইয়াউল উলুম (খ) কুতুবী কৃত কিতাব উয়ুনিল আখ্বার (ঘ) কাযী আবু বকর ইবনুল আরবী কৃত ছিরাজুল মুরিদীন- প্রভৃতি।\nহাশর দিনের দৈর্ঘ\nউপরোক্ত ঘটনা সংঘটিত হবে হাশরের দিনে। ঐদিনের দৈর্ঘ কত হবে- সে সস্পর্কে কোরআন শরীফে এরূপ এসেছে “ঐদিনের দৈর্ঘ্য হবে দুনিয়ার পঞ্চাশ হাজার বছরের সমান একদিন। আল্লাহ্পাক এরশাদ করেন-\n\nسَأَلَ سَائِلٌ بِعَذَابٍ وَاقِعٍ (1); 2 لِلْكَافِرِينَ لَيْسَ لَهُ دَافِعٌ (2); 3 مِنَ اللَّهِ ذِي الْمَعَارِجِ (3); 4 تَعْرُجُ الْمَلَائِكَةُ وَالرُّوحُ إِلَيْهِ فِي يَوْمٍ كَانَ مِقْدَارُهُ خَمْسِينَ أَلْفَ سَنَةٍ (4)\n\nঅর্থাৎ- “জনৈক প্রশ্নকারী প্রশ্ন করলো- কাফেরদের নিশ্চিত শাস্তি আসার ব্যাপারে- যার প্রতিরোধকারী কেউ নেই। ঐ শাস্তি আসবে মহান ও সুউচ্চ মর্যাদার আধিকারী আল্লাহর পক্ষ হতে। ফিরিস্তাগণ এবং রুহুল আমিন আল্লাহর দিকে উর্দ্ধগামী হবে এমন একদিনে- যার দৈর্ঘ হবে পঞ্চাশ হাজার বছরের সমান”। (ছুরা মাআরিজ ১-৪ আয়াত)।\n\nউক্ত আয়াতে উল্লেখিত “পঞ্চাশ হাজার বছরের সমান একদিন” হবে কাফেরদের বেলায়। মোমনদের বেলায় হবে মাত্র চার রাকআত ফরয নামাযের সমান। এ সম্পর্কে হযরত আবু সায়ীদ খুদরী (রা:) হুযুর সাল্লাল্লাহু আলাইহি ওয়া সাল্লামের কাছে ব্যাখ্যা চাইলে নবী করিম (ﷺ) এরশাদ করেন-\nوالذی نفسی بیدہ انہ لیخفف علی المومن حتی یکون اخفف علیہ من الصلوۃ المکتوتہ یصلیھا فی الدنیاء\n\nঅর্থাৎ- “যার কুদরতী হাতে আমার প্রাণ, তাঁর শপথ করে বল্ছি-ঐ দীর্ঘ সময়টিই মোমিনদের কাছে এক ওয়াক্ত ফরয নামাযের সময়ের চেয়েও কম মনে হবে”। (তাফসীরে মায্হারী- সুত্র আবু সায়ীদ খুদরী)।\n\nহযরত আবু হোরায়রা সুত্রে বর্ণিত হাদীসে আরেকটু দৈর্ঘ্য সময়ের কথা উল্লেখ আছে। নবীজী (ﷺ) বলেন-\nيكون علي المؤمنين كمقدار ما بين الظهر والعصر\nঅর্থাৎ “মোমেনদের কাছে ঐ দীর্ঘ দিনটি যোহর ও আছর নামাযের মধ্যবর্তী সময়ের মত অনুভূত হবে”। যোহর ও আছরের মধ্যবর্তী সময় বলতে খুব কম সময় বুঝায়। মোদ্দাকথা হলো- কাফিরদের কাছে ঐদিনটি সর্বমোট পঞ্চাশ হাজার বৎসরের ন্যায় দীর্ঘ মনে হবে- কিন্ত মোমিনদের কাছে মনে হবে অল্প সময়। অন্য আয়াতে এসেছে- “ঐদিনটি হবে দুনিয়ার একহাজার বছরের সমান”। কাফেরদের অবস্থার তারতম্য হিসাবেই কারো কাছে এক হাজার বছর এবং কারো কাছে পঞ্চাশ হাজার বছরের সমান মনে হবে। সুতরাং উভয় আয়াতের বর্ণনা সঠিক (মাযহারী)। কঠিন কাফেরদের কাছেই পঞ্চাশ হাজার বছরের মতো দীর্ঘ মনে হবে। ”\n\nকঠিন বিপদের রাত্রি খুবই দীর্ঘ মনে হয়। আর আনন্দখুশীর রাত্রিকে এক মুহুর্ত বলে মনে হয়। মোমেনগণ হাশরে এমন আনন্দে বিভোর থাকবে যে, পঞ্চাশ হাজার বছরের দিনটি কীভাবে শেষ হয়ে যাবে- তারা তা টের-ই করতে পারবেনা। (সুব্হানাল্লাহ। )"},{"1":"৩২তম অধ্যায়ঃ হাশর ময়দানের নতুন যমীন","2":"বত্রিশতম অধ্যায়ঃ হাশর ময়দানের নতুন যমীন\nপ্রশ্নঃ হাশরের ময়দান কোথায় হবে এবং কেমন হবে? ঐ ময়দানে কারা কারা থাকবে? তাদের অবস্থা কি হবে? বিচার কখন অনুষ্ঠিত হবে? কে বিচার শুরু করার সুপারিশ করবেন? হাশরবাসীরা কার কার কাছে সাহায্যপ্রার্থী হবে? কিজন্য সাহায্য চাইবে? কে সাহাযের জন্য এগিয়ে আসবেন? কার সাহায্য সেদিন কাজে আস্বে?\nজওয়াবঃ বর্তমানের এই আসমান যমীনের পরিবর্তে অন্য আসমান যমীন পয়দা হবে- বলে কোরআন মজিদে ঘোষিত হয়েছে। সেখানেই বিশাল একটি সাদা ও সমতল ময়দান হবে। আল্লাহ্পাক এরশাদ করেন-\nيَوْمَ تُبَدَّلُ الأَرْضُ غَيْرَ الأَرْضِ وَالسَّمَاوَاتُ وَبَرَزُواْ للّهِ الْوَاحِدِ الْقَهَّارِ\nঅর্থাৎ- “সেদিন এ যমীনের পরিবর্তে অন্য যমীন হবে এবং আসমানও অনুরূপভাবে পরিবর্তিত হবে। আর লোকেরা এক পরাক্রমশালী আল্লাহর সামনে হাযির হবে”। (ছুরা ইব্রাহীম ৪৮ আয়াত)।\n\nকোন কোন বর্ণনায় হাশরের ময়দান হবে শামদেশে। হযরত ইবনে আব্বাসের বর্ণনায় এই যমীনকেই আরো সম্প্রসারিত করা হবে। যমীনটি হবে সাদা রঙ্গের।\n\nযমীন পরিবর্তিত হওয়ার দুইটি সূরত হতে পারে। একটি সূরত হতে পারে গুণগত পরিবর্তন- অর্থাৎ এই যমীনের আকার ও আকৃতি পাল্টে যাবে। যেমন, কোরআন মজিদের অন্যান্য আয়াত এবং হাদীস শরীফে আছে- “সমগ্র ভূভাগকে একটি সমতল ভূমিতে পরিণত করে দেয়া হবে। এতে গৃহ, গাছপালা, পাহাড় পর্বত কোন কিছুর চিহ্নই থাকবেনা। সব একসমান হয়ে যাবে”। এ অবস্থা প্রসঙ্গে আল্লাহ্পাক এরশাদ করেন-\nلَّا تَرَىٰ فِيهَا عِوَجًا وَلَآ أَمْتًا\nঅর্থাৎ- (গৃহ ও পাহাড়ের কারণে বর্তমানে রাস্তা আঁকা-বাঁকা হয়ে চলেছে। কোথাও উচু, কোথাও নীচু দেখা যায়)। “হে হাবীব! কিয়ামতের দিনে এগুলো দেখতে পাবেন না- বরং সব সমান হয়ে একটি সমতল ভূমিতে পরিণত হবে”। এটা হবে গুণগত পরিবর্তন।\n\nগুণগত পরিবর্তনের অন্য একটি প্রমাণ পাওয়া যায় হযরত ইবনে আব্বাছের বর্ণনায়। তিনি বলেন-\nإذا كان يوم القيامة مدت الأرض مد الأديم و زيد في سعتها كذا و كذا وجمع الخلائق بصعيد واحد ، جنهم وإنسهم-\nঅর্থাৎ- “যখন কিয়ামত হবে, তখন এই যমীনকেই আটার ন্যায় টেনে সম্প্রসারিত করা হবে। তার প্রশস্ততাকে আরো অনেক অনেক বাড়ানো হবে এবং সমগ্র মানব ও দানবকে একটি সমতল ভূমিতে একত্রিত করা হবে”। (মুহাসিবী কৃত তাওয়াহ্হুম ওয়াল আহ্ওয়াল)।\n\nপৃথিবী ও আকাশ পাল্টে যাওয়ার দ্বিতীয় সূরত এমনও হতে পারে যে, এ পৃথিবীর পরিবর্তে অন্য এক পৃথিবী এবং এ আকাশের পরিবর্তে অন্য এক আকাশ তৈরী হবে। এটা হবে সত্ত্বাগত পরিবর্তন।\n\nসত্ত্বাগত পরিবর্তনের বিষয়টির প্রমাণ পাওয়া যায় হযরত ইবনে মাসউদের বর্ণনায়। ইমাম বায়হাকী উপরে আলোচ্য আয়াতের ব্যাখ্যায় ইবনে মাসউদ (রাঃ)-এর বর্ণনায় রাসুলুল্লাহ্ (ﷺ)-এর একটি উক্তি এভাবে বর্ণনা করেছেন- “হাশরের পৃথিবী হবে এক নূতন পৃথিবী। এর রং হবে রৌপ্যের মত সাদা। এর উপর কোন গুনাহ্ অথবা অন্যায় খুনের কোন চিহ্নই থাকবেনা”। (মাযহারী)\n\nপৃথিবী সত্ত্বাগতভাবে অথবা গুণগতভাবে যেভাবেই হোক- পরিবর্তিত ও বৃহত্তর আকারে হবে। এখানে সমস্ত আদম সন্তানকে জমায়েত করা হবে। ভীড় এত হবে যে, এক একজনের অংশে শুধু দাঁড়াবার অংশটুকুই পড়বে।\n\nসমন্বয়ঃ দুই হাদীসের মধ্যে সমন্বয় এভাবে করা যেতে পারে-\n\nপ্রথমে গুণগত পরিবর্তন শুরু হবে। তখন পাহাড়, পর্বত, বনজঙ্গল সমান হয়ে যাবে। তখন এর পরিবর্তে অন্য একটি যমীন সৃষ্টি হবে রুটীর মত সাদা এবং সম্প্রসারিত রূপ নিয়ে। তখন মানুষ এই যমীন থেকে ঐ যমীনে পুনর্বাসিত হবে সাত পুলসিরাত পার হয়ে। শেষ পুলসিরাত হবে জাহান্নামের উপর। বিচারের পর ঐ পুলসিরাত অতিক্রমকালে গুনাহ্গারও কাফিরগণ জাহান্নামে নিক্ষিপ্ত হবে এবং অন্যরা অতিক্রম করে হাউযে কাউছার পান করে জান্নাতে প্রবেশ করবে। ইবনে আব্বাস ও ইবনে মাসউদের বর্ণনার এটা হলো সমন্বয় ও সমাধান।\n\nমুসলিম শরীফের একটি হাদীসে বর্ণিত আছে- এক ইহুদী হুযুর (ﷺ) কে প্রশ্ন করেছিল- এই পৃথিবী যখন ধবংস হবে- তখন মানুষ কোথায় থাকবে? হুযুর (ﷺ) বল্লেন- মানুষ তখন পুলসিরাতের নিকটে একটি অন্ধকারময় জায়াগায় থাকবে। এতেই বুঝা যায় যে, এই পৃথিবী থেকে অন্য নুতন পৃথিবীতে নেয়ার জন্য সাতটি পুলসিরাতের মাধ্যমে স্থানান্তর করা হবে। “তাফসীরে ইবনে জারীর- এর মধ্যে একাধিক সাহাবী ও তাবেয়ী থেকে বর্ণনা করা হয়েছে যে, তখন এই পৃথিবী ও তার নদ-নদী গলিত তামার ন্যায় অগ্নিতে পরিণত হবে। তখন বর্তমান বিশ্বটি হয়ে যাবে- যেন একটি জাহান্নাম”। আল্লাহর কাছে ঐ দুরবস্থা থেকে পানা চাই।\nগাযালী রহঃ'র মতামতঃ\nইমাম আবু হামেদ গাযালী (রঃ) “কাশ্ফু উলুমিল আখিরাত” গ্রন্থে এক পৃথিবী থেকে অন্য নূতন পৃথিবীতে স্থানান্তরের বিবরণ এভাবে লিপিবদ্ধ করেছেন। ইমাম কুরতুবী (রহঃ) তাযকিরাহ্ গ্রন্থের ২৫৬ পৃষ্ঠায় তা উদ্ধৃত করেছেন।\n\nইমাম গাযালী (রহঃ) বলেন- “হযরত ইবনে আব্বাস ও দাহ্হাক বর্ণনা করেছেন যে, মানব-দানব ও সমগ্র সৃষ্টি যখন একটি সমতল ভূমিতে একত্রিত হবে- তখন আল্লাহ্ তায়ালা প্রথম আকাশের ফিরিস্তাদেরকে নির্দেশ করবেন, তাদেরকে অন্যত্র সরিয়ে নেয়ার জন্য। ঐ ফিরিস্তারা এক একজন করে জ্বীন, ইনসান, পশু, পাখী ধরে ধরে তাদের পিছনে ঘেরাওকারী অবস্থায় থাকবে। ঐ ফিরিস্তাদের সংখ্যা হবে দুনিয়াবাসীর দশগুণ। এরপর দ্বিতীয় আকাশের বিশগুণ ফিরিস্তা এসে ঐ ফিরিস্তাসহ সবাইকে বেষ্টন করে রাখবে। এরপর তৃতীয় আকাশের ফিরিস্তা ত্রিশগুণ বেশী আকারে এসে সবাইকে বেষ্টন করবে। এর পর ৪র্থ আকাশের চল্লিশগুন ফিরিস্তা, ৫ম আকাশের পঞ্চাশগুন ফিরিস্তা এবং ৬ষ্ঠ আকাশের ষাইটগুণ ফিরিস্তা এসে সবাইকে বেষ্টন করবে। এরপর সপ্তম আকাশের সত্তরগুণ ফিরিস্তা এসে পুনরায় সবাইকে বেষ্টন করবে। এভাবে হাশরবাসীদেরকে কোনঠাসা করে ফেলবে। ভিড়ের চোঁটে এক কদমের জায়গায় মানুষ হাজার কদম রাখবে। সুর্য এত নিকটে আসবে যে, ইচ্ছা করলে যে কেউ তা ধরতে পারবে। সূর্যের তাপ সত্তরগুণ বেশী হবে। কাফেরদের ও গুনাহ্গারদের শরীর থেকে ঘাম এবং মাথা হতে মগজ বের হয়ে নীচে পড়ে সাগরে পরিণত হবে। কারো গিরা পর্য্যন্ত, কারো হাঁটু পর্য্যন্ত, কারো কোমর পর্য্যন্ত, কারো বুক পর্যন্ত, কারো গলা পর্য্যন্ত, কারো কান পর্য্যন্ত ডুবে যাবে। তখন মানুষের যে কি অবস্থা হবে- তা আল্লাহ্ই জানেন।\n\nনেক্কার মুমিনগণ এই কষ্ট থেকে মুক্ত থাকবেন। গুনাহ্গার মোমেনগণ গুনাহের পরিমাণে ঘাম ও মগজের নদীতে ডুবে থাকবে। কিয়ামতের দিনে সূর্য যেভাবে উত্তাপ ছড়াবে, বর্তমানে এই দুনিয়ায় সেভাবে বিকিরণ হলে যমীন জ্বলে যেতো এবং পাথরসমূহ গলে তামার মত হয়ে যেতো। এমতাবস্থায় মানুষ গাদাগাদি ও ঠাসাঠাসি করে একজন আরেকজনের উপর হুমড়ি খেয়ে পড়বে।\n\nএমতাবস্থায়ও দেখা যাবে- একদল লোক ঠাণ্ডা পরিষ্কার পানি পান করছে। এই পানি পরিবেশন করবে ছোট ছোট শিশুরা। যেসব শিশু ছোটকালে মারা যায়- তাঁরা তাঁদের পিতামাতাকে জান্নাতের হাউযে কাউছারের পানি গ্লাস ভরে পান করাবে- হাশরের ময়দানে”। (ইমাম গাযালীর বর্ণনা শেষ)।\nঘামের সাগরঃ\nহাশরের ভয়াবহ অবস্থা সম্পর্কে হযরত আবু হোরায়রা (রাঃ) নবীজীর একটি হাদীস বর্ণনা করেছেন- যা মুসলিম শরিফে সংকলিত হয়েছে।\nأن رسول الله صلى الله عليه وسلم قال :- ( إن العرق ليذهب يوم القيامة في الأرض سبعين باعاً , وإنه ليبلغ إلى أفواه الناس أو إلى آذانهم )\nঅর্থাৎ, “নবী করিম (ﷺ) এরশাদ করেছেন- হাশরবাসীদের ঘাম যমীনে এমনভাবে ঝরতে থাকবে যে, তা ৭০ গজ পর্য্যন্ত জায়গা ভিজিয়ে ফেলবে এবং উঁচু হবে এই পরিমানে যে- কারো মুখ পর্য্যন্ত এবং কারো কান পর্য্যন্ত ডুবে যাবে”। (কাফির ও গুনাহ্গারদের বেলায়)।\n\n“বোখারী শরীফে হযরত ইবনে ওমর (রাঃ) বর্ণনা করেন- নবী করিম (ﷺ) এরশাদ করেন- যেদিন মানুষ বিশ্বজগতের পালনকর্তার দরবারে দণ্ডায়মান হবে, তখন এমন অবস্থা হবে যে, তার কানের নিম্নাংশ ঘামে ও মগজের রসে ডুবে থাকবে”।\n\nমরফু এবং মউকুফ- উভয় সুত্রে হাদীসখানা বুখারী ও তিরমিযি সহীহ সনদে বর্ণনা করেছেন। হে আল্লাহ্! এই কঠিন যিল্লতির মুখ আমাদেরকে দেখাইওনা।\n\nহাশরের ময়দানে ভয়ে দৌড়া-দৌড়িঃ\n======\nহযরত বেলাল ইবনে ছায়ীদ (রাঃ) বলেন, হাশরের ময়দানে লোকেরা দিশেহারা হয়ে দিকবিদিক ছুটাছুটি করতে থাকবে। এই অবস্থাকে يوم الفرار বা ছুটাছুটির দিন বলা হয়েছে। যেমন আল্লাহ্পাকের ইরশাদ-\nيَقُولُ الْإِنسَانُ يَوْمَئِذٍ أَيْنَ الْمَفَرُّ - كَلَّا لَا وَزَرَ - إِلَى رَبِّكَ يَوْمَئِذٍ الْمُسْتَقَرُّ\nঅর্থাৎ- “সেদিন মানুষ বলাবলি করবে, “পলায়নের জায়গা কোথায়? না, কোথাও আশ্রয়স্থল নেই। (হে প্রিয় হাবীব) সেদিন আপনার প্রভুর কাছেই ঠাঁই হবে”। (ছুরা কিয়ামাহ ১০-১২ আয়াত)।\n\nদাহ্হাক বলেন, সেদিন মানুষ পলায়নের উদ্দেশ্যে দৌঁড়া-দৌঁড়ি করতে করতে ময়দানের শেষ মাথায় গিয়ে জাহান্নাম দেখতে পাবে। আরও দেখতে পাবে,সাজা দানের ফিরিস্তারা কাতারবন্দী হয়ে কিয়ামত ময়দান ঘেরাও করে দাঁড়িয়ে আছে। তখন তারা থমকে দাঁড়াবে এবং বুঝতে পারবে- খোদার রাজ্য সীমা ছেড়ে পালিয়ে যাওয়া কোনমতেই সম্ভব নয়। এদিকে ইঙ্গিত করেই আল্লাহ্পাক ইরশাদ করেন-\nيَا مَعْشَرَ الْجِنِّ وَالْإِنسِ إِنِ اسْتَطَعْتُمْ أَن تَنفُذُوا مِنْ أَقْطَارِ السَّمَاوَاتِ وَالْأَرْضِ فَانفُذُوا لَا تَنفُذُونَ إِلَّا بِسُلْطَانٍ - فَبِأَيِّ آلَاء رَبِّكُمَا تُكَذِّبَانِ\nঅর্থাৎ, “হে জ্বীন ও ইনসান! নভোমণ্ডল ও ভূ-মণ্ডলের সীমানা অতিক্রম করা যদি তোমাদের সাধ্যে কুলায়, তাহলে অতিক্রম কর- দেখি! কিন্ত ছাড়পত্র ব্যতিত তোমরা তা অতিক্রম করতে পারবে না। অতএব তোমরা উভয়জাতি তোমাদের পালনকর্তার কোন্ কোন্ অবদানকে অস্বীকার করবে?” (ছুরা আর রহমান ৩৩-৩৪)"},{"1":"৩৩তম অধ্যায়ঃ হাশরের ভয়াবহতা হতে রক্ষা","2":"তেত্রিশতম অধ্যায়ঃ হাশরের ভয়াবহতা হতে রক্ষাকারী আমল\n(১) আরশের ছায়াপ্রাপ্ত লোকেরা সাত শ্রেণীর হবে। যথা-\nروی مالک وغیرہ عن ابی ھریرۃ رضی اللّٰہ عنہ۔ عن النبی ﷺ ۔ سبعۃ یظلھم اللّٰہ فی ظلہ یوم لاظل الا ظلہ۔ الامام العادل ، وشاب نشأ فی عبادۃ اللّہ، ورجل قلبہ معلق بالمساجد، ورجلان تحابا فی اللّٰہ۔ اجتمعا علیہ۔ وتفرقا علیہ، ورجل دعتہ امرأۃ ذات منصب وجمال۔ فقال: انی اخاف اللّٰہ، ورجل تصدق بصدقۃ۔ فاخفاھا حتی لا تعلم شمالہ ما تنفق یمینہ، ورجل ذکر اللّٰہ خالیا۔ ففاضت عیناۃ\n\nঅর্থাৎঃ ইমাম মালেক (রহঃ) এবং অন্যান্য হাদীস বিশারদগণ হযরত আবু হোরায়রা (রাঃ) হতে বর্ণনা করেছেন। রাসুলকরিম (ﷺ) এরশাদ করেছেন- “হাশরের ভীষণ রৌদ্রতপ্ত দিবসে সাত শ্রেণীর লোক আল্লাহর আরশের ছায়ায় স্থান পাবে- যে দিনে আল্লাহর আরশের ছায়া ব্যতিত অন্য কোন ছায়া থাকবে না। তারা হলেনঃ (ক) ন্যায়পরায়ন শাসক (খ) আল্লাহর ইবাদতে নিয়োজিত বয়োপ্রাপ্ত যুবক (গ) মসজিদের সাথে মনের আকর্ষণপ্রাপ্ত ব্যক্তি (ঘ) এমন দুই ব্যক্তি, যারা পরস্পর বন্ধুত্ব করে আল্লাহর সন্তষ্টির জন্য, মিলিত হয় আল্লাহর রেযামন্দির জন্য এবং পৃথক হয়ে গেলে তাও হয় আল্লাহর সন্তষ্টির জন্যই (ঙ) এমন ব্যক্তি, যাকে কেউ উচ্চ বংশীয় সুন্দরী রমনী আহবান করলেও সে বলে, আমি আল্লাহ্কে ভয় করি (এমন নিকৃষ্ট কাজ আমার দ্বারা সম্ভব নয়)। (চ) এমন ব্যক্তি, যে গোপনে দান করে, ডানহাতে দান করলে বামহাত জানেনা, কি পরিমান দান করলো (ছ) যেব্যক্তি নীরালায় দু’চোখের পানি ছেড়ে দিয়ে আল্লাহর যিকির করে”। (তাযকিরাহ্ ২৬৪ পৃষ্ঠা)।\nব্যাখ্যাঃ এই হাদীস সাধারণ উম্মতের ক্ষেত্রে। নবী ও ওলীগণের মর্তবা পৃথক হবে।\n\n(২) ইমাম মুসলিম হযরত আবু হোরায়রা (রাঃ) থেকে একখানা হাদীস বর্ণনা করেছেন এভাবে,\nمسلم عن ابی ھریرۃ رضی اللّٰہ عنہ۔ قال: قال رسول اللّٰہ ﷺ: من نفس عن مسلم کربۃ من کرب الدنیا نفس اللّٰہ عنہ کربۃ من کرب یوم القیامۃ۔ وذکر الحدیث ۔\nঅর্থঃ হযরত আবু হোরায়রা (রাঃ) বলেন- রাসুলেপাক সাল্লাল্লাহু আলাইহি ওয়া সাল্লাম এরশাদ করেছেন- “যেব্যক্তি কোন মুসলমানের দুনিয়াবী কষ্ট সমূহের মধ্যে একটি কষ্ট লাঘব করবে বা দূর করবে, আল্লাহ্পাক তার থেকে কিয়ামত দিবসের কষ্টসমূহের মধ্যে একটি কষ্ট লাঘব করবেন বা দূর করবেন। ” এরপর তিনি এ সংক্রান্ত দীর্ঘ হাদীসে অন্যান্য বিষয় উল্লেখ করেছেন” (মুসলিম শরীফ)।\n\n(৩) হযরত আবদুর রহমান ইবনে ছামুরা (রাঃ) রাসুলেপাকের একটি দীর্ঘ হাদীস এভাবে বর্ণনা করেছেনঃ\nعن عبد الرحمٰن بن سمرۃ رضی اللّٰہ عنہ قال : خرج علینا رسول اللّٰہ ﷺ ذات یوم۔ ونحن فی مسجد المدینۃ۔ فقال: انی رأیت البارحۃ عجبا۔ رأیت رجلا من امتی۔ جاء ہ ملک الموت لیقبض روحہ۔ فجاء ہ برہ بوالدیہ۔ فرد عنہ، ورأیت رجلا من امتی۔ قد احتوشتہ الشیاطین۔ فجاء ہ ذکر اللّٰہ۔ فخلصہ من بینھم۔ ورأیت رجلا من امتی۔ قد احتوشتہ ملائکۃ العذاب۔ فجاء تہ صلاتہ۔ فاستنقذتہ من ایدیھم ، ورأیت رجلا من امتی۔ یلھث عطشا۔ کلما ورد حوضا منع منہ۔ فجاء ہ صیامہ۔ فسقاہ وارواہ، ورأیت رجلا من امتی والنبیون قعود حلقا۔ کلما دنا لحلقۃ۔ طردوہ فجاء ہ اغتسالہ من الجنابۃ۔ فأخذ بیدہ۔ واقعدہ بجنبی، ورأیت رجلا من امتی من بین یدیہ ظلمۃ۔ ومن خلفہ ظلمۃ۔ وعن یمینہ ظلمۃ۔ وعن شمالہ ظلمۃ ۔ ومن فوقہ ظلمۃ۔ ومن تحتہ ظلمۃ۔ فھو متحیر فیھا فجاء تہ حجہ وعمرتہ۔ فا ستخرجہ من الظلمۃ وادخلاہ فی النور، ورأیت رجلا من امتی یکلم المؤمنین فلا یکلمونہ۔ فجاء تہ صلۃ الرحم فقالت یا معشر المؤمنین۔ کلموہ۔ فکلموہ، ورأیت رجلا من امتی یتقی شررالنار۔ ووھجھا بیدہ عن وجھہ۔ فجاء تہ صدقتہ۔ فصارت سترا علی وجھہ۔ وظلا علی رأسہ۔ ورأیت رجلا من امتی۔ قد اخذتہ الزبانیہ من کل مکان۔ فجاء ہ امرہ بالمعروف ونھیہ عن المنکر۔ فاستنقذہ من ایدیھم۔ وادخلاہ مع ملائکۃ الرحمۃ ، ورأیت رجلا من امتی جاثیا علی رکبتیہ۔ بینہ وبین اللّٰہ حجاب۔ فجاء ہ حسن خلقہ۔ فاخذ بیدہ۔ فادخلہ علی اللّٰہ، ورأیت رجلا من امتی۔ قد ھوت صحیفتہ من قبل شمالہ۔ فجاء ہ خوفہ من اللّٰہ تعالی۔ فاخذ صحیفتہ۔ فجعلھا فی یمینہ، ورأیت رجلا من امتی۔ قدخف میزانہ۔ فجاء تہ افراطہ۔ فثقلوا میزانہ، ورأیت رجلا من امتی قائما علی شفیر جھنم فجاء ہ وجلہ من اللّٰہ۔ فاستنفذہ من ذلک ومضی، ورأیت رجلا من امتی ھوی فی النار فجاء تہ دموعہ التی بکی من خشیۃ اللّٰہ فی الدنیا۔ فاستخرجتہ من النار، ورأیت رجلا من امتی قائماعلی الصراط یرعدکما ترعد السعفۃ۔ فجاء ہ حسن ظنہ باللہ۔ فسکن رعدہ ومضی۔ ورأیت رجلا من امتی علی الصراط یزحف احیانا ویحبوا احیانا۔ فجاء تہ صلاتہ علی۔ فاخذت بیدہ واقامتہ ومضی۔ ورأیت رجلا من امتی۔ انتھی الی ابواب الجنۃ۔ فغلقت الابواب دونہ ۔ فجاء تہ شھادۃ ان لا الہ الا اللّٰہ ففتحت لہ الابواب۔ وادخلتہ الجنۃ ۔ (خرجہ الترمذی الحکیم فی نوادر الاصول عن ابیہ عن عبد اللّہ بن نافع عن ابی فدیک عن عبد الرحمٰن بن ابی عبد اللّٰہ عن سعید بن المسیب عن عبد الرحمن بن سمرۃ)\n\nঅর্থঃ হাকীম তিরমিযি তার “নাওয়াদিরুল উছুল” গ্রন্থে একখানা দীর্ঘ হাদীস সংকলিত করেছেন তার পিতা হতে, তিনি আবদুল্লাহ্ ইবনে নাফে’ থেকে, তিনি ইবনে আবি ফুদায়েক থেকে, তিনি আবদুর রহমান ইবনে আবু আবদুল্লাহ্ থেকে, তিনি ছায়ীদ ইবনে মুসাইয়েব থেকে, তিনি আবদুর রহমান ইবনে ছামুরা (রাঃ) থেকে।\n\nতিনি বলেন-“একদিন আমরা সাহাবীগণ মসজিদে নববীতে উপস্থিত ছিলাম- নবী করীম সাল্লাল্লাহু আলাইহি ওয়া সাল্লাম হুজ্রা থেকে বের হয়ে আমাদের কাছে তাশরীফ নিয়ে আসলেন এবং বলতে লাগলেন-\n\n“আমি গতরাত্রে এক আশ্চর্য ধরণের স্বপ্ন দেখেছি। দেখলাম- আমার এক উম্মতের কাছে মালাকুল মউত তার জান কব্জ করার জন্য এসেছে। ওদিকে হঠাৎ করে তার পিতা-মাতার প্রতি তার ‘সদ্ব্যবহার’ এসে তাকে আযরাইল থেকে ছিনিয়ে নিয়ে আসলো। আর এক উম্মতকে দেখলাম- অনেক শয়তান এসে তাকে ঘেরাও করে ফেলেছে। এমন সময় তার পঠিত ‘আল্লাহর যিকির’ এসে তাকে শয়তানের ঘেরাও থেকে মুক্ত করে দিলো। অন্য এক উম্মতকে দেখলাম- তাকে আযাবের ফিরিস্তারা এসে অবরূদ্ধ করে ফেলেছে। এমন সময় তার ‘নামায’ এসে তাকে ফিরিস্তাদের হাত থেকে ছিনিয়ে নিয়ে আসলো। আর এক উম্মতের অবস্থা দেখলাম- সে পিপাসায় কাতর হয়ে জিহ্বা বের করে হাঁপাচ্ছে (মৃত্যু আসন্ন অবস্থায়)। যখনই সে একটি কুপের কাছে যাওয়ার চেষ্টা চালাচ্ছে- তখনই তাকে ফিরিয়ে দেয়া হচ্ছে। এমন সময় তার ‘রোযা’ এসে তাকে ঐ কুয়ার পানি পান করালো এবং তাকে তৃপ্ত করলো। আর এক উম্মতের অবস্থা দেখলাম- আম্বিয়ায়ে কেরামগণ (আঃ) হাল্কা করে বা গোল হয়ে বসে আছেন। আর যখনই ঐব্যক্তি তাঁদের হাল্কার নিকটবর্তী হওয়ার চেষ্টা করছে- তখনই তাকে হাঁকিয়ে পিছনে নিয়ে আনা হচ্ছে। এমন সময় তার ‘ফরয গোসল’ অগ্রসর হয়ে তাকে হাত ধরে আমার (নবীজীর) এক পার্শে এনে বসিয়ে দিল। আমার আর এক উম্মতের অবস্থা দেখলাম- তার সামনে অন্ধকার, পিছনে অন্ধকার, ডানে অন্ধকার, বামে অন্ধকার, উপরে অন্ধকার, নীচেও অন্ধকার। আর সে ঐ ঘোর অন্ধকারে হাতরাচ্ছে- আর ঘুরছে (রাস্তা পাচ্ছে না)। এমন সময় তার ‘হজ্ব ও ওমরাহ’ অগ্রসর হয়ে তাকে ঘোর অন্ধকার থেকে বের করে আলোতে এনে দিল। আরেক উম্মতের দূরবস্থা দেখলাম- সে কিছু সংখ্যক মোমেন ভাইদের সাথে কথা বলার চেষ্টা করছে- কিন্ত তারা তার কথায় সায় দিচ্ছে না। এমন সময় আত্মীয় স্বজনদের প্রতি তার ‘সদ্ব্যবহার’ এগিয়ে এসে বললো- হে মোমেনগণ, আপনারা তার সাথে কথা বলুন। তখন তারা কথা বললো। আমি আমার আরেক উম্মতের দূরবস্থা দেখতে পেলাম- সে লেলিহান আগুন থেকে আত্মরক্ষার চেষ্টা করছে এবং আগুনের ফুল্কি তার মুখমণ্ডল থেকে হাত দিয়ে সরানোর চেষ্টা করছে। এমন সময় তার ‘সদকা খয়রাত’ এগিয়ে এসে তার মুখের উপর আড়াল হয়ে দাঁড়িয়ে গেলো এবং মাথার উপর ছায়া প্রদান করলো। আমার আরেক উম্মতের দুরাবস্থা দেখলাম- দোযখের ফিরিস্তারা এসে তাকে গ্রেফতার করে ফেলেছে। এমন সময় দেখি- তার ‘ভাল কাজের আদেশ ও মন্দ কাজের নিষেধ’ এসে ফিরিস্তাদের হাত থেকে তাকে মুক্ত করে দিলো এবং রহমতের ফিরিস্তাদের দলে তাকে প্রবেশ করিয়ে দিলো।\n\nআমার আর এক উম্মতের দূরবস্থা দেখতে পেলাম- সে হাঁটুর উপর উপুড় হয়ে পড়ে রয়েছে এবং আল্লাহ্ ও তার মধ্যখানে একটি পর্দা অন্তরায় হয়ে দাঁড়িয়েছে। এমন সময় দেখলাম- মানুষের সাথে তার ‘উত্তম ব্যবহার’ এসে তাকে হাত ধরে আল্লাহর সামনে উপস্থিত করে দিল। আমার আরেক উম্মতের দূর্গতি দেখলাম- তার আমলনামা তার বামহাতে চলে যাচ্ছে। এমন সময় ‘আল্লাহর প্রতি তার ভয়’ সামনে অগ্রসর হয়ে উক্ত আমলনামা তার ডানহাতে তুলে দিচ্ছে। আমার আরেক উম্মতকে দেখলাম- তার নেকীর পাল্লা হাল্কা হয়ে গিয়েছে। এমন সময় দেখলাম- তার ‘উত্তম অযু’ এগিয়ে এসে নেকীর পাল্লা ভারী করে দিল। আমার আর এক উম্মতের অবস্থা দেখলাম- সে জাহান্নামের কিনারায় দাঁড়িয়ে আছে। এমন সময় তার ‘আল্লাহ্ ভীতির প্রকম্পন’ সামনে এগিয়ে আসলো এবং তাকে মুক্ত করে চলে গেলো। আমার অন্য এক উম্মতের অবস্থা দেখলাম- সে জাহান্নামের নীচের দিকে চলে যাচ্ছে। এমন সময় ‘আল্লাহর ভয়ে তার কান্নাকাটি’ এগিয়ে এসে তাকে জাহান্নাম থেকে উদ্ধার করলো। আমার আর এক উম্মতকে দেখলাম- সে পুলসিরাতের উপর দাঁড়ানো আছে। সে এমনভাবে থরথর করে কাঁপছে- যেভাবে শীতের বাতাসে গাছের পাতা কাঁপে। এমন সময় দেখলাম- ‘আল্লাহর প্রতি তার উত্তম ধারনা’ এসে উপস্থিত। এতে তার কম্পন বন্ধ হয়ে গেলো এবং সে চলে গেলো। আমি আমার আর এক উম্মতের অবস্থা দেখলাম- সে পুলসিরাতের উপর দাঁড়িয়ে আছে- সে কখনও উপুড় হয়ে পড়ে যাচ্ছে এবং কখনও সোজা হয়ে দাঁড়াচ্ছে। এমন সময় আমার প্রতি ‘তার মহব্বতের ﷺ’ শরীফ এগিয়ে আসলো এবং তার হাত ধরে পুলসিরাতের উপর স্থির করে দিল। সে পুলসিরাত অতিক্রম করে গেলো। আমার আর এক উম্মতের অবস্থা দেখলাম- সে বেহেস্তের দরজা পর্য্যন্ত পৌছে গেলো। হঠাৎ করে দরজা বন্ধ করে দেয়া হলো। এমন সময় দেখি, তার স্বাক্ষীমূলক কলেমা “লাইলাহা ইল্লাল্লাহু” এসে উপস্থিত। বেহেস্তের দরজা পুনঃ খুলে গেলো এবং তাকে জান্নাতে প্রবেশ করিয়ে দিলো”। (তাযকিরাহ্ ২৬২-২৬৩ পৃষ্ঠা)।\n\nমন্তব্যঃ এই একটি হাদীসই মানুষের যাবতীয় নেক আমলের উপকারিতার একটি বাস্তবচিত্র মানসপটে অঙ্কন করে দিয়েছে। পড়তে গেলে হৃদয় বিগলিত হয়ে উঠে। লিখতে গেলে কলম থরথর করে কেঁপে উঠে। কবর ও হাশরের ভয়াবহ অবস্থা থেকে রক্ষা কবচ হচ্ছে ঈমান ও আমল।\n\nমসজিদে নববীতে উপবিষ্ট সাহাবীদের নিকট যখন তিনি এই বর্ণনা দিচ্ছিলেন- তখন সাহাবায়ে কেরামের অবস্থা কেমন হয়েছিল- তা কল্পনা করলে চোখের পাতা ভিজে উঠে এবং সামনে অন্ধকার দৃষ্টিগোচর হয়।\n\nউল্লেখ্যঃ নবীজীর স্বপ্নই অহী। এতে ফিরিস্তার মাধ্যম ছাড়াই সরাসরি অহী হয়। হুযুরের স্বপ্নদর্শন এবং বাস্তবদর্শনের মধ্যে কোন তফাৎ নেই। অত্র হাদীসে হাশরের যে ভয়াবহ অবস্থা বর্ণনা করা হলো- তার থেকে বাঁচতে হলে দুনিয়ার যেসব কাজ উপকারে আসে- তা হলো-\nহাদীসের সারমর্ম\n\n(১) পিতামাতার প্রতি সৎব্যবহার (২) অযু (৩) আল্লাহর যিকির (৪) নামায (৫) রোযা (৬) ফরয গোসল (৭) হজ্ব ও ওমরাহ্ (৮) আত্মীয়তার অটুট বন্ধন (৯) সদ্কা খয়রাত (১০) সৎকাজে আদেশ, মন্দকাজে নিষেধ (১১) সৎচরিত্র ও সৎস্বভাব (১২) প্রত্যেক কাজে আল্লাহ্ভীতি (১৩) ভাল করে পবিত্রতা অর্জন (১৪) আল্লাহর ভয়ে হৃদয়ে কম্পন সৃষ্টি (১৫) আল্লাহর ভয়ে রোদন (১৬) আল্লাহর প্রতি উত্তম ধারনা (১৭) নবীজীর উপর ﷺ শরীফ পাঠ (১৮) কলেমা শাহাদাত বা ঈমান। এই ১৮ টি বিষয় তিনি একরাত্রে স্বপ্নে দেখেছেন। দুনিয়ার খাস খাস আমল কবর ও পরকালের খাস খাস আযাব হতে মুক্তির উছিলা হবে। ইহাই অত্র হাদীসের মূল বিষয়।\n\nএখানে গুরুত্ব সহকারে একটি বিষয় উল্লেখ করতে হয় যে, হাশরের দিনের ভয়াবহ অবস্থা ও চিত্র মানুষের জ্ঞানের বাইরের বিষয়। এই বিষয়ের চাক্ষুস ধারণা ও জ্ঞান একমাত্র নবী করিম সাল্লাল্লাহু আলাইহি ওয়া সাল্লামকে আল্লাহ্পাক দান করেছেন। প্রকাশ্য জগত ও অপ্রকাশ্য জগতের মধ্যখানের হিজাব বা পর্দা আল্লাহ্পাক নবীজীর জন্য তুলে নিয়েছেন বলে সহীহ হাদীসে উল্লেখ আছে। যেমন-\nقال رسول اللّٰہ ﷺ: ان اللّٰہ رفع لی الدنیا۔ فانا انظر الیھا وما ھو کائن الی یوم القیامۃ کانی انظر الی کفی ھذا رواہ البیھقی والطبرانی عن ابی الدرداء رضی اللّہ عنہ ۔\nঅর্থাৎঃ “আল্লাহ্পাক সব সময়ের জন্য দুনিয়া আমার সামনে উন্মুক্ত করে রেখেছেন (মধ্যখানের পর্দা তুলে নিয়েছেন)। অতএব দুনিয়ার বর্তমানও ভবিষ্যতে ঘটিতব্য সব বিষয় আমি এখনও অবলোকন করছি এবং ভবিষ্যতেও অবলোকন করতে থাকবো- এমন পরিষ্কারভাবে এবং নিকটে- যেন আমার এই হাতের তালু দেখছি”। (বায়হাকী ও তাবরানী- আবু দারদা (রাঃ) সুত্রে)।\n\nঅতএব তিনি “হাযির ও নাযির”।\n\n(৪) হযরত কা’ব ইবনে আমর ওরফে আবুল ইউছ্র (রাঃ) থেকে হাদীস বর্ণিত-\nانہ سمع النبی ﷺ یقول: من انظر معسرا۔ او وضع عنہ۔ اظلہ اللّٰہ فی ظلہ رواہ مسلم ۔\nঅর্থাৎঃ ইবনে আমর আবুল ইউছ্র নবী করিম (ﷺ) কে একথা এরশাদ করতে শুনেছেন “যেব্যক্তি সামর্থহীন ব্যক্তিকে দেনা পরিশোধে বর্দ্ধিত সময়ের সুযোগ দেয় অথবা ক্ষমা করে দেয়, আল্লাহ্পাক তাকে নিজ আরশের নীচে ছায়া দান করবেন”। (মুসলিম শরীফ)।\n\n(৫) হযরত আনাছ (রাঃ) বর্ণনা করেন-\nقال رسول اللّہ ﷺ: من اشبع جائعا۔ وکسی عریانا۔ واوی مسافرا۔ اعاذہ اللّہ من اھوال یوم القیامۃ۔\nঅর্থাৎঃ রাসুলে মকবুল সাল্লাল্লাহু আলাইহি ওয়া সাল্লাম এরশাদ করেছেন- “যেব্যক্তি ক্ষুধার্তকে খাদ্য দান করে, বস্ত্রহীনকে বস্ত্র দান করে এবং মুসাফিরকে আশ্রয় দেয়, আল্লাহ্পাক কেয়ামতের দিন তাকে ভয়াবহ অবস্থা থেকে নিরাপদ আশ্রয়ে স্থান দিবেন।” (আবু হাদিয়া ইব্রাহীম)।\n\n(৬) হযরত আনাছ ইবনে মালেক (রাঃ) বর্ণনা করেন-\nقال رسول اللّٰہ: من لقم لقمۃ۔ صرف اللّٰہ عنہ مرارۃ المؤقف یوم القیامۃ (طبرانی)\nঅর্থাৎঃ আল্লাহর প্রিয় রাসুল সাল্লাল্লাহু আলাইহি ওয়া সাল্লাম এরশাদ করেছেন- “যে ব্যক্তি ক্ষুধার্তকে এক লোক্মা খাদ্য দান করবে- আল্লাহ্পাক কেয়ামতের দিন তার থেকে হাশরের তিক্ত কষ্ট দূর করবেন”। (তাবরাণী শরীফ)।\n\n(৭) কোরআন মজিদের ছুরা দাহার- এ সৎকর্মের ফলাফল সর্ম্পকে আল্লাহ্পাক এরশাদ করেন-\nیوفون بالنذر ویخافون یوما کان شرہ مستطیرا۔ ویطعمون الطعام علی حبہ مسکینا ویتیما واسیرا۔ انما نطعمکم لوجہ اللّٰہ لا نرید منکم جزاء ولا شکورا 228 انا نخاف من ربنا یوما عبوسا قمطریرا 228 فوقاھم اللّٰہ شرذلک الیوم ولقھم نضرۃ وسرورا ۔ وجزاھم بما صبروا جنۃ و حریرا ۔\n\nঅর্থাৎঃ তারা (সৎ কর্মীরা) মানত পূর্ণ করে এবং সেদিনকে ভয় করে- যেদিনের অনিষ্ট হবে সুদূরপ্রসারী। খাদ্যের প্রতি তাদের আকর্ষন থাকা সত্বেও তারা অভাবগ্রস্থ, এতিম এবং বন্দীকে আহার্য্য দান করে। তারা বলে- আমরা কেবল আল্লাহর সন্তষ্টি অর্জনের জন্যই তোমাদেরকে আহার্য্য দান করি এবং তোমাদের কাছে কোন প্রতিদান ও কৃতজ্ঞতা কামনা করি না। আমরা আমাদের পালনকর্তার পক্ষ হতে আগত এক ভীতিপ্রদ ভয়ঙ্কর দিনের ভয় করি। অতঃপর আল্লাহ্ তাদেরকে সেদিনের অনিষ্ট হতে রক্ষা করবেন এবং তাদেরকে সজীবতা ও আনন্দ দান করবেন। তাদের ধৈর্য্যরে পুরস্কার হবে সেদিন জান্নাত ও রেশমবস্ত্র”। (ছুরা দাহ্র ৭-১২ আয়াত)।\n\n(৮) আল্লাহ্পাক সৎকর্মশীলদের নেক আমলের পুরষ্কার প্রদানের প্রতিশ্রুতি দিয়ে এরশাদ করেন-\nإِنَّ الَّذِينَ آمَنُوا وَعَمِلُوا الصَّالِحَاتِ إِنَّا لَا نُضِيعُ أَجْرَ مَنْ أَحْسَنَ عَمَلًا\nঅর্থঃ “যারা ঈমান এনেছে এবং সৎকর্ম করেছে- আমি তাদের সৎকর্মের প্রতিদান বিনষ্ট করবোনা”। (ছুরা কাহাফ ৩০ আয়াত)।\n\n(৯) আল্লাহ্পাক আরো এরশাদ করেন,\nإِنَّ الَّذِينَ آمَنُواْ وَالَّذِينَ هَادُواْ وَالصَّابِؤُونَ وَالنَّصَارَى مَنْ آمَنَ بِاللّهِ وَالْيَوْمِ الآخِرِ وعَمِلَ صَالِحًا فَلاَ خَوْفٌ عَلَيْهِمْ وَلاَ هُمْ يَحْزَنُونَ\nঅর্থাৎঃ “যারা মুসলমান এবং যারা ইহুদী, ছাবেয়ী (তারকা পূজারী) ও খৃষ্টানদের মধ্য হতে ঈমান এনে মুসলমান হয়েছে, পরকালকে বিশ্বাস করেছে এবং সৎকর্ম করেছে- তাদের কারো কোন ভয় নেই ভবিষ্যতের জন্য- এবং তারা অতীতের ব্যাপারেও চিন্তিত থাকবে না”। (ছুরা মায়েদাহ্ ৬৯ আয়াত)।\n\nবিঃ দ্রঃ আল্লামা কুরতুবী কোরআন মজিদের উপরোক্ত তিনটি দলীল উল্লেখ করে মন্তব্য করেন “কোরআন মজিদের যেসব আয়াতে আল্লাহ্পাক হাশরের আযাব থেকে মুক্তির ব্যাপারে উল্লেখ করেছেন, সেগুলো হচ্ছে অতি সংক্ষেপ ও নীতিমালা স্বরূপ- অথচ ব্যাপক অর্থবোধক। যেমন, “আমলে ছালেহ” শব্দ। এটি অতি ব্যাপক। ঈমানের সাথে সব প্রকারের উত্তম কাজকেই “আমলে ছালেহ” বলা হয়। নবী করীম (ﷺ) ঐসব উত্তম কাজের বিস্তারিত ও বিশদ বর্ণনা দিয়েছেন মাত্র। আল্লাহ্ হচ্ছেন সংক্ষিপ্ত বর্ণনাকারী, আর রাসুল হচ্ছেন তার বিশদ বর্ণনাকারী ও ব্যাখ্যাকারী। কোরআনের পূর্ণ ব্যাখ্যাই হচ্ছে হাদীস।\n\nবিজ্ঞ উলামারাই বলতে পারেন, কোন্ আয়াতের বিশদ ব্যাখ্যা কোন্ কোন্ হাদীস? সুতরাং কোরআন ও হাদীস এক ও অভিন্ন- তবে সূর ও ভাষা ভিন্ন, একটি সংক্ষিপ্ত, অন্যটি বিস্তারিত- এই যা প্রভেদ। নবী করীম (ﷺ) যখন ভাষন দিতেন- তখন কোন কোন সময় কালামে মজিদের উদ্ধৃতি পেশ করতেন। তখন সাহাবীগণ স্পষ্ট বুঝে নিতেন- উক্ত আয়াতের ব্যাখ্যাও মর্ম কী! আর আয়াত উল্লেখ না করলেও সাহাবীগণ হুযুরের বাচনভঙ্গিতেই বুঝে ফেলতেন- তিনি কোন্ আয়াতের প্রতি ইঙ্গিত করেছেন।\n\nতাই পরবর্তীকালে সাহাবীগণ কোরআন মজিদের আয়াত সমূহের যে ব্যাখ্যা প্রদান করেছেন- মূলতঃ তা ছিল নবীজীর মূখ হতেই শ্র“ত। তাঁরা কোন কোন সময় আয়াতের ব্যাখ্যায় নবীজীর নাম উল্লেখ করতেন- আবার কোন কোন সময় উল্লেখ করতেন না। সরাসরি ব্যাখ্যা বলে দিতেন। তাদের এই পদ্ধতিকে বলা হয় “মউকুফ” বা সাহাবীর সরাসরি মন্তব্য। হাদীসে মউকুফ যদি কবর, হাশর ও পরকাল সম্পর্কিত হয়- তাহলে এটাকে হাদীসে মারফু বা হুযুরের নিজস্ববাণী বলেই ধরে নিতে হবে, কেননা পরকালের গায়েবী খবর একমাত্র নবীজীই জানেন- অন্য কেউ নয়। (শেখ আবদুল হক দেহলভীর মেশকাত শরীফ সংযুক্ত মোকাদ্দমা দেখুন)।\n\nকোরআনের ব্যাখ্যায় সাহাবীগণের মধ্যে মতপার্থক্য দেখা দিলে অধিকাংশ সাহাবীর মতামতকে প্রাধান্য দিতে হবে (দেখুন ইত্কান আল্লামা জালালুদ্দীন ছুয়ুতি)। সাহাবীগণের ব্যাখ্যার মধ্যে হযরত ইবনে আব্বাস (রাঃ) ও হযরত আলী (রাঃ) -এর ব্যাখ্যা অগ্রগণ্য। যে সাহাবী যত বেশী সোহবত বা নবীজীর সান্নিধ্য পেয়েছেন- তাঁর ব্যাখ্যা ততবেশী অগ্রগণ্য।\n\nদূঃখের বিষয়, মিঃ মউদূদী সাহাবীগনের বিশ্বস্ততায় সন্দেহপোষন করে বলে- “কোরআন বুঝার জন্য আরবীভাষা ও ঐ যুগের মেজাজ এবং পরিবেশ জানাই যথেষ্ঠ। একজন বিজ্ঞ প্রফেসরই কোরআন বুঝার জন্য যথেষ্ঠ”। (সংক্ষিপ্ত মর্ম- ইসলামী রেঁনেসা আন্দোলন, রাসায়েল মাছায়েল- ইত্যাদি)। যদি তাই হতো- তাহলে এতদিনে গোটা ইসলামের রূপরেখাই বদলিয়ে যেতো।"},{"1":"৩৪তম অধ্যায়ঃ শাফাআত ও হিসাব নিকাশ","2":"চৌত্রিশতম অধ্যায়ঃ শাফাআত ও হিসাব নিকাশ\nপ্রশ্নঃ হাশরে পুনরুত্থান ও একত্রিত হওয়ার কতদিন পর এবং কার সুপারিশে বিচার শুরু হবে? বিচারের এই বিলম্বের উদ্দেশ্য কী? কার কার হিসাব নিকাশ হবে এবং কার কার হবে না? মিযান কী? পুল্সিরাত কেমন? হাউযে কাউছার কী এবং কত বড়? এ সম্পর্কে খোলাসা তাফসীর জানতে চাই।\nউত্তরঃ পুনরুত্থানের পর পঞ্চাশ হাজার বছর বিনা বিচারে হাশরে দাঁড়িয়ে থাকতে হবে। পঞ্চাশ হাজার বছর পর নবীজীর কাছে হাশরবাসীগণ বিপদমুক্তির জন্য সাহায্য চাইবে। তখন নবীজী আল্লাহ্পাকের দরবারে সিজদায় পড়ে কাঁদতে থাকবেন এবং তাদের ফয়সালার জন্য সুপারিশ করবেন। আল্লাহ্পাক তাঁকে সিজদা হতে মাথা তুলে সুপারিশ করার নতুন অনুমতি দিবেন। আল্লাহ্পাক ঐ সময় নবীজীর মাথা তোলার জন্য তিনটি ওয়াদা করবেন। (ক) আপনি যা বলবেন, আমি তা শুনবো (খ) যা চাইবেন, তা দিবো। (গ) যার জন্য সুপারিশ করবেন- তা কবুল করবো”। (বোখারী শরীফ)।\n\nতখন নবী করীম সাল্লাল্লাহু আলাইহি ওয়া সাল্লাম বিচার অনুষ্ঠানের জন্য সুপারিশ করবেন। হুযুরের সুপারিশক্রমেই বিচার শুরু হবে- এর পূর্বে নয়। আল্লাহরও ইচ্ছা- নবীজীর শান প্রদর্শন করা। আল্লাহ্ হবেন হাকীম- আর নবীজী হবেন উকিল। হাকীম উপস্থিত- কিন্ত উকিলের সুপারিশ নেই- তাই পঞ্চাশহাজার বছরের এই বিলম্ব।\n\nনবীজীর প্রথম সুপারিশ হবে বিচারানুষ্ঠান শুরু করার জন্য। দ্বিতীয় সুপারিশ হবে- বিনা হিসাবে ৭০,০০০ী৭০,০০০= ৪৯০,০০০,০০০০ (চার শত নব্বই কোটি) লোককে জান্নাতে প্রবেশ করানোর জন্য। তৃতীয় সুপারিশ হবে- জান্নাতে মর্যাদাবৃদ্ধি বা সিট পুনঃ বন্টনের জন্য। চতুর্থ সুপারিশ হবে- জাহান্নামীদের তালিকা হতে কিছু সংখ্যক লোককে মাফ করার জন্য। পঞ্চম সুপারিশ হবে- দোযখ থেকে গুনাহ্গার মুমিনদেরদের বের করে আনার জন্য। ষষ্ট সুপারিশ হবে চাচা আবু তালেবের শাস্তি হাল্কা করার জন্য” (বুখারী)। সপ্তম সুপারিশ হবে খাস করে মদিনাবাসীদের জন্য। (দেখুন মাওয়াহিবে লাদুন্নিয়া ৪র্থ খন্ড ৬৫৪-৬৫৫ পৃষ্ঠা- শাফাআত অধ্যায়)। শাফাআতের বিস্তারিত বিবরণ পরে ধারাবাহিকভাবে বর্ণনা করা হবে- ইন্শা আল্লাহ্।\nবিচার অনুষ্ঠান\nপ্রথমে কবর হতে হাশরের ময়দানে সকলকে একত্রিত করা হবে। তখন এই যমীনের পরিবর্তে অন্য একখণ্ড সাদা উজ্জল যমীন সৃষ্টি করা হবে। উক্ত ময়দানকে আটা বা ময়দার মত টেনে এই পরিমান লম্বা ও বিস্তৃত করা হবে- যাতে সব মানব, জ্বীনও ঘেরাওকারী ফিরিস্তা দাঁড়াবার জায়গা পায়। সেদিন এত ঠাসাঠাসি করে লোকেরা দাঁড়াবে যে, শুধুমাত্র কদম রাখার জায়গাটুকু পাবে। মাথার এক মাইল উপর সূর্য দশগুন বেশী তাপ দিবে এবং যমীন হবে তামার। শরীরের ঘাম ও মাথার মগজ বের হয়ে গুনাহ্গারদের গলা ও অর্ধ কান পর্য্যন্ত ডুবে যাবে। এভাবে ঠেলাঠেলি ও ধাক্কাধাক্কীতে একজন আরেকজনের উপর সাগরের ঢেউয়ের ন্যায় হুম্ড়ী খেয়ে পড়বে। এভাবে পঞ্চাশহাজার বছর কেটে যাবে- কোন ফায়সালা হবেনা। অবশেষে মানুষের খেয়াল হবে- নবীগণের সাহায্য ছাড়া আজ উপায় নেই। তাঁদের কাছে গিয়ে আল্লাহর সাহায্যের জন্য প্রার্থনা জানাতে হবে। কিন্তু কে প্রকৃত উপকারী- সে কথা সেদিন কারুরই স্মরণে থাকবেনা। এমনকি- কোন নবীরও স্মরণ থাকবেনা; একমাত্র হযরত ইছা (আঃ) ছাড়া।\n\nযারা দুনিয়াতে একমাত্র আল্লাহর কাছে সাহায্য চায় এবং নবী,ওলীদের কাছে সাহায্য প্রার্থনা করাকে শিরক বলে, তারাও সেদিন নবীগণের কাছে সাহায্যের জন্য ধর্না দিতে বাধ্য হবে। ইহাই আল্লাহর ইচ্ছা। তাই তারা সর্বপ্রথম যাবে হযরত আদম আলাইহিস সালামের কাছে এবং বিপদমুক্তির জন্য তাঁর সাহায্য প্রার্থনা করবে। এভাবে একে একে একলক্ষ তেইশ হাজার নয়শত নিরানব্বই জন নবীর কাছে সাহায্য প্রার্থনা করবে। কিন্তু সাহায্য পেতে ব্যর্থ হয়ে ফিরে আসবে এবং নিরাশার চরম মূহুর্তে হযরত ইছা আলাইহিস সালামের ইঙ্গিতে আমাদের প্রিয়নবীর নিকট এসে হুম্ড়ি খেয়ে পড়বে এবং বিপদমুক্তির জন্য হুযুরের সাহায্যপ্রার্থী হবে। নবী করীম (ﷺ) তাদেরকে অভয়বাণী শুনিয়ে বলবেন- “আমিই একাজের জন্য তোমাদের পাশে আছি”। (বিস্তারিত হাদীস এখনই বর্ণনা করা হবে)।\n\nএকটি প্রশ্নঃ এখানে একটি প্রশ্ন জাগে। হাশরের ময়দান হবে বিচারের জন্য। আল্লাহ্পাক সরাসরি বিচার আরম্ভ না করে পঞ্চাশহাজার বছর পরে নবীগণের কাছে হাশরবাসীকে পাঠাবেন কোন্ উদ্দেশ্যে? বাতিলপন্থীদের মতে তো নবীগণ কোন সাহায্যই সেদিন করতে পারবেন না। তাহলে তাঁদের কাছে হাশরবাসীকে পাঠানোর হেতু কী?\n\nউত্তরঃ এই বিলম্ব, নবীগণের দ্বারস্থ হওয়া ও অবশেষে নবীজীর দরবারে আশ্রয় পাওয়ার গোপন রহস্য বিজ্ঞ ওলামায়ে কেরাম উদঘাটন করেছেন একটি কবিতার মাত্র দুই লাইনে,\nفقط اتنا سبب ہے انعقاد بزم محشر کا\nکہ انکی شان محبوبی دکھائی جانیوالی ہے\nঅর্থঃ “হাশর ময়দানে বিচারের এই মঞ্চ সাজানোর একমাত্র উদ্দেশ্য হবে প্রিয় নবীজীর মাহবুবী শান প্রদর্শন করা”। (দিওয়ানে ছালেক)।\n\nআল্লাহর দরবারে আমাদের প্রিয়নবীর মর্যাদা হলো মাহবুব বা প্রিয়তম -এর মর্যাদা। যাঁর প্রেমে পড়ে আল্লাহ্ সমগ্রজগত সৃজন করেছেন- তাঁর মর্যাদা প্রদর্শন করার উদ্দেশ্যেই বিচারানুষ্ঠানের মঞ্চ তৈরী করা হবে। সমগ্র বিশ্ববাসীকে সেদিন প্রিয়নবীর মুখাপেক্ষী করে দেয়া হবে। তাঁরই দয়ার উপর সেদিন হাশরবাসীদের মুক্তি নির্ভর করবে। সমস্ত নবীগণ হবেন সেদিন আপন আপন উম্মতের কান্ডারী- কিন্ত এমন একটি ভয়াবহ সময় আসবে- যখন কোন নবীরই সাহস হবে না মুখ খোলার। ঐ সময় আল্লাহ্পাক প্রথমে হাশরবাসীদের মনে অন্যান্য নবীদের সাহায্যপ্রার্থী হওয়ার খেয়াল পয়দা করে দিবেন- যারা মূলতঃ কোন সাহায্য তো করবেন-ই না- বরং নিজেদের অসহায়ত্ব প্রকাশ করে রাব্বি নাফ্সী বলতে থাকবেন। একলক্ষ তেইশ হাজার নয়শত নিরানব্বইজন পয়গাম্বরের দরবারে ব্যর্থ হওয়ার পর যখন হাশরবাসীগণ চরম হতাশায় চোখে অন্ধকার দেখবে, তখনই তাদেরকে নেয়া হবে নবীপাকের দরবারে। গিয়ে দেখবে, দয়ার সাগর দয়াদানের জন্য প্রস্তুত, কিন্ত প্রার্থী নেই। অবশেষে তারা হুযুরের দয়াপ্রার্থনা করবে। সাথে সাথে হুযুর (ﷺ) অভয়বাণী শুনাবেন\n\nবলে। “আমিই শুপারিশের একমাত্র অনুমতিপ্রাপ্ত ব্যক্তি” (বুখারী)। দুনিয়াতে সব নবীই জানতেন- নবী করীম (ﷺ) হাশরে সুপারিশকারী হবেন। কিন্তু তাঁরা সেদিন ভুলে যাবেন একথা। তাই একজন অন্য জনের কাছে প্রেরণ করবেন। আসল কথা মনে থাকবেনা।\n\nবিঃ দ্রঃ এমন কথা অগ্রীম কে বলতে পারেন? এই অভয়বাণী ও মুক্তিবাণী কে শুনাতে পারেন? যিনি পারেন- তিনিই বিপদের কাণ্ডারী হয়ে এখন শুয়ে আছেন সোনার মদিনায়। হাশরে থাকবেন তিনি আল্লাহর ঘনিষ্ট সান্নিধ্যে, আরশকুরছি- তথা মাক্বামে মাহমুদে উপবিষ্ট। মাক্বামে মাহমুদ হলো শাফাআতে কুবরা’র মাকাম বা মর্যাদা- যার প্রশংসায় পঞ্চমুখ হবে হাশরবাসীগণ (মাওয়াহিব ৪র্থ খন্ড ৬৪১ পৃষ্ঠা)। নবী করীম সাল্লাল্লাহু আলাইহি ওয়া সাল্লামের সুপারিশেই সেদিন বিচার আরম্ভ হবে। উপমাস্বরূপ বলা যায়- মাহফিলের আয়োজন প্রস্তুত, শুধু উদ্ধোধন বাকী। সেদিন বিচার মাহফিলের সমস্ত আয়োজন সমাপ্ত- শুধু উদ্ধোধন বাকী থাকবে। আল্লাহ্পাক বিচারানুষ্ঠানের উদ্ধোধন করাবেন আপন প্রিয় হাবীবকে দিয়ে। একেই বলে শানে মাহবুবী!\n\nকি ধন আছে কি দিয়ে আপনার- মন যোগাবো\nদয়ার বিনিময় শুধু প্রাণ সঁপিব।\nশাফাআতে কুবরা\nইতিপূর্বে উল্লেখ করা হয়েছে- হাশরে বিচারের পূর্বে প্রথমে সংঘটিত হবে সুপারিশ। নবীজীর সুপারিশক্রমেই হাশরের কার্যক্রম শুরু হবে। যারা নবীজীর শাফাআতকে শিরিক বলে তাক্ভিয়াতুল ঈমান- প্রভৃতি কিতাব রচনা করেছে, তাদের মতে কথিত শিরিক দিয়েই বিচারানুষ্ঠান শুরু করে আল্লাহ্পাক বুঝিয়ে দিবেন-নবীদের কাছে সাহায্যপ্রার্থণা করা শিরিক নয়- বরং ঈমানের অঙ্গ ও মুক্তির প্রধান শর্ত। দুনিয়ায় থাকতে যারা নবীপাকের রওযায় গমন করাকে শিরিক বলেছিল (ওহাবী)- হাশরের দিনে তারাই প্রথমে দৌঁড়ে যাবে নবীদের কাছে সাহায্য প্রার্থনা করতে। “চোরের মায়ের বড় গলা” হবে সেদিন তাদের। আহা! তারা দুনিয়ায় থাকতে যদি নবী ওলীগণের শাফাআতের উপর পূর্ণ বিশ্বাস রাখতো- তাহলে পরকালে এত পস্তাতে হতো না।\n\nএখন প্রশ্ন হচ্ছে- নবীজী কি এই দুশমনদের জন্য সত্যিই খাস সুপারিশ করবেন? জওয়াব হচ্ছে- যারা শাফাআত বিশ্বাসই করেনা- তাদের ব্যাপারে পৃথক শাফাআতের প্রশ্নই আসেনা। কেননা, তারা বেয়াদব। হ্যাঁ, বা,আদব গুনাহ্গার হলে সে হুযুরের শাফাআত অবশ্যই লাভ করবে। নবী করীম (ﷺ) এরশাদ করেছেন-\nشفاعتی لاھل الکبائر من امتی\nঅর্থাৎঃ “আমার শাফাআত পাবে আমার বড় বড় গুনাহ্গার উম্মতেরা- বেয়াদবরা নয়”। (মিশকাত, মাওয়াহিব, তাযকিরাহ্ প্রভৃতি)। বাতিল ৭২ ফিরকা সম্পর্কে নবীজী বলেছেন- ”কুল্লুহুম ফিন্নারি” অর্থাৎ ”তারা সবাই শাফাআত বঞ্ছিত জাহান্নামী”। (তিরমিযি শরীফ)\n\nহাশরের ময়দানে কি পরিস্থিতিতে নবীজীর শাফাআতে কুবরা হবে- তার দীর্ঘ বর্ণনা হযরত আনাছ ও হযরত আবু হোরায়রা (রাঃ) কর্তৃক বর্ণিত হাদীসে পাওয়া যায়।\n\nহযরত আনাছ (রাঃ) বর্ণনা করেন,\nعن انس۔ ان النبیﷺ قال: یحبس المؤمنون یوم القیامۃ۔ حتی یھموا بذالک ۔ فیقولون: لواستشفعنا الی ربنا فیریحنا من مکاننا۔ فیأتون آدم ۔فیقولون: انت آدم ابو الناس۔ خلقک اللّٰہ بیدہ۔ واسکنک جنتہ۔ واسجد لک ملائکتہ۔ وعلمک اسماء کل شئی ۔ اشفع لنا عند ربک حتی یریحنا من مکاننا ھذا ۔ فیقول: لست ھناکم۔ ویذکر خطیئتہ التی اصاب اکلہ من الشجرۃ۔ وقد نھی عنھا ۔ ولکن ائتوا نوحا اول نبی بعثہ اللّٰہ الی اھل الارض۔ فیأتون نو حا ۔ فیقول: لست ھناکم۔ ویذکر خطیئتہ سوالہ ربہ بغیر علم ۔ ولکن ائتوا ابراھیم خلیل الرحمٰن۔ قال: فیأتون ابراھیم۔ فیقول: انی لست ھناکم۔ ویذکر ثلٰث کذبات کذبھن ۔ ولکن ائتوا موسی عبدا اتاہ اللّٰہ التوراۃ ۔وکلمہ وقربہ نجیا۔ قال: فیأتون موسٰی۔ فیقول: انی لست ھناکم۔ ویذکر خطیئتہ التی اصاب قتلہ النفس۔ ولکن ائتوا عیسٰی۔ عبد اللّٰہ ورسولہ وروح اللّٰہ وکلمتہ قال: فیأتون عیسٰی۔ فیقول: لست ھناکم۔ ولکن ائتوا محمدا۔ عبد اغفر اللّہ لہ ما تقدم من ذنبہ وما تأخر ۔ قال: فیأتونی۔ فاستأذن علی ربی فی دارہ۔ فیأذن لی علیہ۔ فاذا رأیتہ۔ وقعت ساجدا ۔فیدعنی ما شاء اللّٰہ ان یدعنی۔ فیقول: ارفع محمد: وقل تسمع۔ واشفع تشفع۔ وسل تعطہ۔ قال: فارفع رأسی۔ فاثنی علی ربی بثناء وتحمید یعلمنیہ۔ ثم اشفع فیحد لی حدا فاخرج۔ فاخرجھم من النار۔ وادخلھم الجنۃ۔ ثم اعود الثانیۃ۔ فاستأذن علی ربی فی دارہ۔ فیؤذن لی علیہ۔ فاذا رأیتہ وقعت ساجدا۔ فیدعنی اللّٰہ ما شاء ان یدعنی۔ ثم یقول: ارفع محمد۔ وقل تسمع۔ واشفع تشفع۔ وسل تعطہ۔ قال: فارفع رأسی۔ فاثنی علی ربی بثناء وتحمید یعلمنیہ۔ ثم اشفع فیحد لی حدا فاخرج ۔ فاخرجھم من النار۔ وادخلھم الجنۃ۔ ثم اعود الثالثۃ۔ فاستأذن علی ربی فی دارہ۔ فیؤذن لی علیہ۔ فاذا رأیتہ۔ وقعت ساجدا۔ فیدعنی ماشاء اللّٰہ ان یدعنی۔ ثم یقول: ارفع محمد۔ وقل تسمع۔ واشفع تشفع۔ وسل تعطہ ۔ قال: فارفع رأسی۔ فاثنی علی ربی بثناء وتحمید یعلمنیہ ثم اشفع۔ فیحد لی حدا فاخرج۔ فاخرجھم من النار۔ وادخلھم الجنۃ۔ حتی ما یبقی فی النار الامن حبسہ القراٰن۔ ای وجب علیہ الخلود ۔ ثم تلا ھذہ الاٰیۃ ۔ عسی ان یبعثک ربک مقاما محمودا۔ قال: وھذا المقام المحمود الذی وعدہ نبیکم۔ متفق علیہ ۔\n\nঅনুবাদঃ হযরত আনাছ (রাঃ) শাফাআত সম্পর্কে নবী করিম সাল্লাল্লাহু আলাইহি ওয়া সাল্লাম -এর বাণী এভাবে বর্ণনা করেছেনঃ নবী করীম (ﷺ) এরশাদ করেছেন- “মোমেনগণ দীর্ঘদিন হাশরের ময়দানে আটকাবস্থায় থাকবে। এতে তারা চিন্তিত হয়ে পড়বে। অতঃপর তারা বলতে থাকবে- যদি আমরা কাউকে আল্লাহর দরবারে আমাদের জন্য সুপারিশকারী পেতাম- তাহলে তিনি আমাদেরকে আমাদের বর্তমান অবস্থান থেকে মুক্তি দিতেন। অতঃপর তারা হযরত আদম আলাইহিস সালামের নিকট যাবে এবং আবেদন করবে- আপনি আদম- আদি মানবপিতা। আপনাকে আল্লাহ্ আপন কুদ্রতি হাতে তৈরী করেছেন, জান্নাতে আপনাকে বসবাসের স্থান দিয়েছেন, ফিরিস্তা দ্বারা আপনাকে সিজদা করিয়েছেন, সমস্ত বস্তুর নাম ও গুনাবলী আপনাকে শিক্ষা দিয়েছেন। আপনি আল্লাহর কাছে আমাদের মুক্তির জন্য সুপারিশ করুন, যেন তিনি আমাদেরকে আমাদের এই দুরাবস্থা থেকে মুক্তি দেন। হযরত আদম (আঃ) বলবেন, আমি বর্তমানে এই অবস্থায় নেই যে, তোমাদের জন্য শাফাআত করবো। তিনি তাঁর ঐ অনুত্তম কাজের কথা স্মরণ করবেন- যা তিনি নিষিদ্ধ গাছের ফল খেয়ে করেছিলেন। তিনি তাদেরকে উপদেশ দিয়ে বলবেন, বরং তোমরা নূহ্ নবীর কাছে যাও- কেননা তিনি এই পৃথিবীতে (শরিয়তের) প্রথম নবী হয়ে প্রেরিত হয়েছিলেন। (তাঁর পূর্বে হযরত ইদ্রিছ ও হযরত শীষ (আঃ) শরিয়তের নবী ছিলেন না। )\n\nঅতঃপর হাশরবাসীরা হযরত নূহের কাছে গমন করবে। তিনিও বলবেন, তোমাদের ধারণা অনুযায়ী আমি সুপারিশ করার মত অবস্থানে এখন নেই। এই কথা বলে তিনি নিজের একটি অনুত্তম কাজের কথা উল্লেখ করবেন। তিনি নিজ অবাধ্যপুত্র কিন্আনের নাজাতের জন্য আল্লাহর কাছে প্রার্থণা করে না জেনে একটি অনুত্তম কাজ করেছিলেন। তিনি তাদেরকে পরামর্শ দিয়ে বলবেন, বরং তোমরা হযরত ইব্রাহীমের কাছে যাও। কেননা, তিনি আল্লাহর একান্ত বন্ধু, খলীল।\n\nঅতঃপর লোকেরা হযরত ইবরাহীম আলাইহিস সালামের কাছে গমন করে সুপারিশের দরখাস্ত করবে। তিনি বলবেন, আমি বর্তমানে ঐ পজিশনে নেই যে, তোমাদের জন্য সুপারিশ করবো। একথা বলে তিনি বাহ্যিক দৃষ্টিতে তিনটি অনুত্তম কাজের কথা স্মরণ করবেন (একটি ছিল, আমি অসুস্থ, তোমাদের সাথে পূজায় যেতে পারবোনা। ২য়টি ছিল -তোমাদের মূর্তিগুলো কে ভেঙ্গেছে- তা তোমাদের বড় দেবমূর্তির কাছে জিজ্ঞেস করো, ৩য়টি ছিল, হযরত সারা আমার বোন)।\n\nবিঃ দ্রঃ বাহ্যিকদৃষ্টিতে এগুলো সত্যের ব্যতিক্রম বলে মনে হলেও ব্যাখ্যা সাপেক্ষে এগুলো ছিল সত্য কথা। এ ধরণের কথাকে আরবীতে “তা’রীযে কালাম” বলা হয়। তিনি হাশরবাসীদেরকে পরামর্শ দিবেন হযরত মুছা নবীর কাছে যাওয়ার জন্য। কেননা, আল্লাহ্ তাঁর সাথে সরাসরি কথা বলতেন এবং তাঁর উপর মহাগ্রন্থ তৌরাত অবর্তীণ করেছেন।\n\nতারা হযরত মুছা (আঃ)-এর কাছে এসে সাহায্যের আবেদন জানাবে। হযরত মুছা (আঃ) ঐরূপ জবাব দিয়ে বলবেন, আমি বর্তমানে তোমাদের জন্য সুপারিশ করার মত পজিশনে নেই। তিনি ঐসময় নিজের একটি অনুত্তম কাজের কথা স্মরণ করবেন যে, তিনি শাসনের নিয়তে একজন যালেম কিব্তী যুবককে একটি ঘুষি মেরেছিলেন। এতে সে মারা যায়। তিনি পরামর্শ দিবেন হযরত ইছা নবীর কাছে যাওয়ার জন্য। কেননা, তিনি সরাসরি রূহের পয়দা, তিনি আল্লাহর খাসবান্দা ও রাসুল।\n\nনবী করীম (ﷺ) বলেন, অতঃপর হাশরবাসীরা হযরত ইছা (আঃ) -এর কাছে গমন করবে। ইছা (আঃ) বলবেন, আমি বর্তমানে সুপারিশ করার মত অবস্থানে নেই। (কেননা, খৃষ্টানরা তাঁকে আল্লাহরপুত্র বলতো, এই লজ্জায়)। তিনি বলবেন, বরং তোমরা হযরত মুহাম্মদ (ﷺ) -এর কাছে যাও। কেননা, তাঁর উছিলায় পূর্বাপর সকলের গুনাহ্ আল্লাহ্ ক্ষমা করবেন। তিনি নিজেও মাসুম। (সুতরাং আল্লাহর দরবারে যেতে তাঁর কোন বাধা নেই, অন্যান্যদের কিছু না কিছু খেলাফে আওলা কাজ রয়েছে)।\n\nহুযুর (ﷺ) বলেন, তাঁর পরামর্শক্রমে হাশরবাসীরা সর্বশেষ আমার কাছে এসে ফরিয়াদ করবে। আমি আমার প্রতিপালকের ঘরে (আরশের নীচে) যাওয়ার জন্য তাঁর অনুমতি প্রার্থনা করবো। অতঃপর আমাকে অনুমতি দেয়া হবে। ওখানে গিয়ে যখন আমি আমার প্রভূকে দেখতে পাবো, তখন আমি সিজদায় পড়ে যাবো। অতঃপর আল্লাহ্ যতক্ষণ চাইবেন, আমি সিজদায় পড়ে থাকবো। তারপর আল্লাহ্ বলবেন, হে প্রিয় মোহাম্মদ! “সিজদা হতে মাথা তুলুন এবং প্রার্থনা করুন, তা শুনবো, সুপারিশ করুন, তা কবুল করবো এবং যা চান, তা দিবো”।\n\nনবী করীম (ﷺ) বলেন, অতঃপর আমি মাথা তুলে আমার প্রতিপালকের প্রশংসা ও সানা,বন্দনা করবো, যা তিনি আমাকে ঐদিন গোপনে শিক্ষা দিবেন। এরপর সুপারিশ করবো। তিনি আমাকে একটি সীমা নির্ধারিত করে দিবেন। অতঃপর আমি জাহান্নামের উদ্যেশ্যে বের হবো এবং তাদেরকে জাহান্নাম থেকে বের করে বেহেস্তে প্রবেশ করাবো।\n\nঅতঃপর দ্বিতীয়বার ফিরে আসবো এবং আল্লাহর ঘর, আরশের নীচে এসে অনুমতিক্রমে সিজদায় পড়বো- যখন তাঁকে দেখতে পাবো। আল্লাহর যতক্ষণ ইচ্ছা- ততক্ষণ আমাকে সিজদায় পড়ে থাকার সুযোগ দিবেন। এরপর বলবেন, মাথা উত্তোলন করুন, হে প্রিয় মোহাম্মদ! যা বলার বলুন, শুনা হবে। যার জন্য সুপারিশ করার- করুন, কবুল করা হবে এবং যা চান, তা দেয়া হবে”। নবী করীম (ﷺ) বলেন, অতঃপর আমি সিজদা হতে মাথা তুলে আল্লাহর হাম্দ ও সানা পাঠ করবো, যা তিনি আমাকে ঐদিন শিক্ষা দিবেন। অতঃপর গুনাহ্গারদের জন্য সুপারিশ করবো। এবারও সীমা নির্ধারণ করে দেয়া হবে। অতঃপর জাহান্নামের উদ্যেশ্যে বের হবো এবং গুনাহ্গারদেরকে জাহান্নাম থেকে বের করে জান্নাতে প্রবেশ করাবো।\n\nএরপর তৃতীয়বার আবার ফিরে আসবো এবং আল্লাহর ঘরে প্রবেশের অনুমতি প্রার্থনা করবো। আমাকে অনুমতি দেয়া হবে। যখন আমি আমার পালনকর্তাকে দেখবো, তখন পুনরায় সিজদায় পড়ে যাবো। আল্লাহর যতক্ষণ ইচ্ছা আমাকে সিজদায় থাকতে দিবেন। এরপর আমাকে ডেকে বলবেন, “হে প্রিয় মোহাম্মদ! মাথা তুলুন এবং প্রার্থনা করুন, শুনা হবে। শাফাআত করুন, গ্রহণ করা হবে এবং যা চান, তা দেয়া হবে”। অতঃপর আমি সিজদা হতে মাথা উত্তোলন করে আমার রবের হাম্দ ও সানা করতে থাকবো, যা তিনি আমাকে ঐদিন শিক্ষা দিবেন। এরপর আমি সুপারিশ করবো। এবারও আমার জন্য সীমা নির্ধারন করে দেয়া হবে। অতঃপর আমি জাহান্নামের উদ্দেশ্যে বের হবো এবং তাদেরকে বের করতে থাকবো জাহান্নাম থেকে। তাদেরকে বের করে জান্নাতে প্রবেশ করাবো”।\n\nএভাবে সুপারিশ করতে করতে একমাত্র কোরআন যাদেরকে চির জাহান্নামী সাব্যস্থ করে আটকিয়ে দিয়েছে- তাদের ছাড়া আর কেউ জাহান্নামে থাকবে না”।\n\nবর্ণনাকারী আনাছ (রাঃ) বলেন, নবী করিম (ﷺ) আপন এই বড় সুপারিশের প্রমাণস্বরূপ কোরআন মজিদের সূরা বণী ইসরাঈলের ৭৯ নম্বর আয়াতাংশ তিলাওয়াত করলেন, عَسَى أَن يَبْعَثَكَ رَبُّكَ مَقَامًا مَّحْمُودًا অর্থাৎঃ নিশ্চয়ই আপনার প্রতিপালক আপনাকে মাক্বামে মাহমুদ বা প্রশংসিত স্থানে প্রেরণ করবেন। নবী করীম (ﷺ) এরশাদ করেন- ”ইহাই সেই মাক্বামে মাহমুদ, যার প্রতিশ্রুতি তিনি তোমাদের নবীকে দান করেছেন”। (বুখারী ও মুসলিম, মিশকাত)।\n\nব্যাখ্যাঃ অত্র হাদীসে উল্লেখিত শাফাআত হলো বিচার শুরু করার জন্য। হযরত আনাছ (রাঃ) কর্তৃক আর একটি হাদীসে বর্ণিত হয়েছে, নবী করীম (ﷺ) সিজদা হতে মাথা তুলে বলবেন, یا رب ۔ امتی امتی “হে আল্লাহ্! আমার উম্মতকে রক্ষা করো”। এতে বুঝা যায়, প্রথম হাদীসটি হলো সকল হাশরবাসীর বেলায় বিচারানুষ্ঠানের জন্য সুপারিশ। ইহাকে শাফাআতে কুবরা বলা হয়। আর দ্বিতীয় হাদীসখানা খাস করে উম্মতের মুক্তির জন্য সুপারিশ। সুতরাং হুযুরের সুপারিশ বিভিন্ন ধরণের হবে। (সাত প্রকার)।\n\nহযরত আবু হোরায়রা (রাঃ) কর্তৃক বর্ণনায় হুযুরের সুপারিশ হবে এ ধরণের,\nامتی یا رب۔ امتی یا رب۔ امتی یا رب ۔ فیقال: یا محمد۔ ادخل من امتک من لا حساب علیھم من الباب الا یمن من ابواب الجنۃ ۔\nঅর্থাৎঃ নবীজী বলবেন- “আমার উম্মত রক্ষা করো হে আল্লাহ্! আমার উম্মত রক্ষা করো হে আল্লাহ্! আমার উম্মত রক্ষা করো হে আল্লাহ্! তখন বলা হবে, “হে প্রিয় মুহাম্মদ! আপনার উম্মতের মধ্যে বিনা হিসাবে (বিচারের পূর্বেই) কিছু লোককে জান্নাতের ডান দিকের দরজা দিয়ে ভিতরে প্রবেশ করিয়ে দিন”। (মুসলিম ও মিশকাত)। এটা হবে বিচার শুরু হওয়ার পূর্বে।\n\nউক্ত শাফাআত হবে দ্বিতীয় পর্যায়ে। ৪৯০ কোটি উম্মতকে তিনি এভাবে বিনা হিসাবে জান্নাতে নিয়ে যাবেন (মাওয়াহিব)। এর থেকেই প্রমাণিত হলোঃ হুযুরের সুপারিশে বিচার কাজ শুরু হবে। তা না হলে “বিনা হিসাবের” প্রশ্ন আসতোনা। এটাকেই শাফাআতে কুবরা বলা হয় এবং আরবীতে বলা হয় “ফসলুল কাযা”।\n\nআল্লামা কুরতুবী (রহঃ) বলেন- “হযরত আনাছ (রাঃ) এবং হযরত আবু হোরায়রা (রাঃ) কর্তৃক উপরে উল্লেখিত তিনটি হাদীসে সমস্ত হাশরবাসীর জন্য শাফাআতের উল্লেখ রয়েছে। এই শাফাআত একমাত্র আমাদের প্রিয়নবীর জন্য খাস। অন্য কোন নবী সমস্ত হাশরবাসীর জন্য সুপারিশ করার অধিকারী নন। তাই তাঁরা সাহায্যপ্রার্থী লোকদেরকে ফিরত দিবেন। এই শাফাআত হবে শীঘ্র শীঘ্র বিচার শুরু করার জন্য। ইমাম বুখারী ও ইমাম মুসলিম এই শাফাআতের প্রতি ইঙ্গিত করেই অন্য একটি হাদীস বর্ণনা করেছেনঃ\nلکل نبی دعوۃ مستجابۃ۔ فتعجل کل نبی دعوتہ وانی اختبأت دعوتی۔ شفاعۃ لامتی\nঅর্থাৎঃ “প্রত্যেক নবীই দুনিয়াতে থাকা অবস্থায় তাঁদের একটি দোয়া কবুল করা হয়েছে, তাঁরা তাড়াহুড়া করে সে দোয়া করে ফেলেছিলেন। কিন্ত আমি আমার একটি দোয়া পরকালের জন্য সংরক্ষিত করে রেখে দিয়েছি। তাহলো আমার উম্মতের জন্য শাফাআত”।\n\nআর হযরত আবু হোরায়রা (রাঃ) কর্তৃক বর্ণিত দীর্ঘ হাদীসের একটি অংশে বলা হয়েছে-\nفیقال: یا محمد ادخل الجنۃ من امتک لا حساب علیہ\nঅর্থাৎঃ “হাশরে আমাকে বলা হবে, হে মুহাম্মদ (ﷺ)! আপনার ঐসব উম্মতদেরকে জান্নাতে নিয়ে যান- যাদের কোন হিসাব হবে না” -একথা দ্বারা বুঝা যায় যে, নবী করিম (ﷺ) যখন হাশরবাসীদের জন্য শীঘ্র হিসাব শুরু করার আবেদন জানাবেন- তখন আল্লাহ্পাক বলবেন, যাদের হিসাবের প্রয়োজন নেই, তাদেরকে আগেই জান্নাতে নিয়ে যান। একথার দ্বারাই প্রমাণিত হয়ে গেলো- “অন্যান্যদের হিসাব শুরু হবে পরে”। এই সুপারিশ হবে আল্লাহর ইঙ্গিতে। সেদিন প্রকাশিত হয়ে যাবে মাক্বামে মাহমুদের মর্মবাণী।\nমাক্বামে মাহমুদঃ\nপবিত্র কোরআন মজিদের সূরা বনী ইসরাঈলের ৭৯ আয়াতে আল্লাহ্পাক এরশাদ করেন,\nوَمِنَ اللَّيْلِ فَتَهَجَّدْ بِهِ نَافِلَةً لَّكَ عَسَى أَن يَبْعَثَكَ رَبُّكَ مَقَامًا مَّحْمُودًا\n“অর্থাৎঃ “হে প্রিয় হাবীব, আপনি রাত্রের একাংশে কোরআন পাঠসহ তাহাজ্জুদ আদায় করুন, (ঘুম হতে উঠে)। ইহা আপনার জন্য অতিরিক্ত ফরয। নিশ্চয়ই আপনার পালনকর্তা আপনাকে প্রেরণ করবেন মাক্বামে মাহমুদে। ”\n\nমাক্বামে মাহমুদ অর্থ কী এবং তার স্বরূপ কী, সে সম্পর্কে ৫টি মতামত রয়েছে,\n\n(১) প্রথম অভিমতঃ মাক্বামে মাহমুদ অর্থ- প্রশংসিত অবস্থান। এই প্রশংসিত অবস্থানটির অর্থ হলোঃ যে অবস্থায় সবাই নবীজীর প্রশংসায় পঞ্চমুখ হবে। ইহা তখনকার অবস্থা, যখন নবীজী সকল হাশরবাসীর জন্য সুপারিশ করে বিচার অনুষ্ঠানের ব্যবস্থা করবেন। ইহাকে পরিভাষায় শাফাআতে উয্মা বা শাফাআতে কুবরা বলা হয়। ইহার অধিকারী অন্য কোন নবী হবেন না। ইহা হযরত হোযায়ফা ইবনে ইয়ামান (রাঃ) ও হযরত ইবনে ওমর (রাঃ) সাহাবীদ্বয়ের অভিমত। ইবনে জাওযী বলেন, অধিকাংশ তাফসীর বিশারদের ইহাই অভিমত। তাফসীর বিশারদ ইমাম ফখরুদ্দীন রাযী ও ইমাম ওয়াহেদী বলেন, ইহা সকল তাফসীর বিশারদদের ঐক্যমত্য। (কুরতুবীর তাযকিরাহ্ ২৬৯ পৃষ্ঠা এবং কাসতুলানীর মাওয়াহিব ৬৪৯-৬৪১ পৃষ্ঠা)।\n\n(২) দ্বিতীয় অভিমত হলোঃ হাশরের ময়দানে নবী করিম (ﷺ) -এর পবিত্র হাতে “লিওয়াউল হামদ” নামক বিরাট পতাকা প্রদান করা হবে, যে পতাকার নীচে ও অধীনে সমস্ত পয়গাম্বর অবস্থান করবেন। প্রশংসিত ঐ পতাকার নাম “মাক্বামে মাহমুদ”। ইমাম র্কুতুবী বলেন, মূলতঃ প্রশংসিত পতাকা ও শাফাআত একই কাজের দুইটি অংশ, একটি জবানে, অপরটি হাতে। সুতরাং উভয়টির মর্মার্থ এক।\n\nএ প্রসঙ্গে একটি হাদীস প্রণিধানযোগ্য। হযরত আনাছ (রাঃ) থেকে ইমাম তিরমিযি রেওয়ায়াত করেন,\nعن انس۔ قال: قال رسول اللّٰہ ﷺ: انا اول الناس خروجا اذا بعثوا ۔وانا خطیبھم اذا وفدوا۔ وانا مبشرھم اذا یئسوا ۔ لو اء الحمد بیدی۔ فانا اکرم الناس علی ربی۔ ولا فخر۔ وفی روایۃ۔ انا اول الناس خروجا اذا بعثوا وانا قائدھم اذا وفدوا۔ وانا خطیبھم اذا انصتوا۔ وانا شفیعھم اذا یئسوا۔ وانا مبشرھم اذا یئسوا لوء الحمد بیدی۔ وانا اکرم ولد آدم علی ربی۔ یطوف علی الف خادم۔ کانھم لؤلؤ مکنون۔\n\nঅর্থাৎঃ হযরত আনাছ (রাঃ) বলেন, নবী করীম (ﷺ) এরশাদ করেছেন- “যেদিন কবরবাসীগণ কবর থেকে বের হয়ে হাশরে যাবে- সেদিন আমিই হবো রওযা মোবারক থেকে প্রথম বহির্গত ব্যক্তি। যখন লোকেরা প্রতিনিধি হয়ে আল্লাহর কাছে আসবে- সেদিন আমিই হবো তাদের পক্ষে প্রথম বক্তব্য প্রদানকারী বা ভাষণদানকারী। যেদিন তারা নিরাশ হয়ে পড়বে, সেদিন হবো তাদের প্রথম সুসংবাদ প্রদানকারী। ঐদিন লিওয়াউল হামদ বা প্রশংসার মহান পতাকা থাকবে আমার হাতে (সবাই থাকবে আমার অধীনে)। সেদিন আমিই হবো আদম সন্তানের মধ্যে সর্বোচ্চ সম্মানপ্রাপ্ত ব্যক্তি। এতে আমার কোন অংকার নেই (ইহা বাস্তব ঘটনা)।\n\nহযরত আনাছের অন্য বর্ণনায় এরূপ বর্ণিত হয়েছে, নবীজী (ﷺ) বলেছেন- “যেদিন লোকেরা কবর থেকে বের হবে- সেদিন আমিই হবো প্রথম বহির্গত ব্যক্তি। যেদিন লোকেরা প্রতিনিধি হয়ে আসবে- সেদিন আমিই হবো তাদের পক্ষেনেতৃত্বদানকারী। যেদিন তারা কোন কথা বলতে সাহস করবেনা- সেদিন আমিই হবো তাদের পক্ষে বক্তব্যপ্রদানকারী। যেদিন তারা নিরাশ হয়ে পড়বে- সেদিন আমিই হবো তাদের জন্য সুপারিশকারী। যেদিন মানুষ হতাশ হয়ে পড়বে- সেদিন আমিই হবো প্রথম সুসংবাদ প্রদানকারী। সম্মানের পতাকা থাকবে ঐ দিন আমার হাতে। আর আমি হবো আদমসন্তান বা মানবজাতির মধ্যে আল্লাহর কাছে সর্বোচ্চ সম্মানের অধিকারী। আমার চতুর্পার্শে ঘুরাঘুরি করবে এক হাজার খাদেম- যেন তারা এক একটি সংরক্ষিত মুক্তা”। (তিরমিযি শরীফ আনাছ সুত্রে)।\n\n(৩) তৃতীয় অভিমত হলো- “মাক্বামে মাহমুদ” এমন একটি স্থান বা মাক্বাম- যার শেষ পরিনাম হবে প্রশংসার যোগ্য। ইমাম ফখরউদ্দীন রাযী এই অভিমতকে দূর্বল বলে আখ্যায়িত করেছেন (মাওয়াহিব ৪র্থ খন্ড ৬৪২ পৃষ্ঠা)।\n\n(৪) চতুর্থ অভিমত হলো- আরশ অথবা কুরছির উপরে নবী করীম (ﷺ) -এর আসন গ্রহণ। হযরত আবদুল্লাহ্ ইবনে মাসউদ রাদিয়াল্লাহু আনহু বলেন- “আল্লাহ্পাক হাশরের দিনে নবী করীম (ﷺ) কে আরশের উপরে বসিয়ে দিবেন”। মুজাহিদ বলেন- “আল্লাহ্ নিজের সাথে রাসুলে করিম (ﷺ) কে আরশের উপরে বসাবেন”। আরবী এবারত নিম্মরূপ,\n(۱) روی عن ابن مسعود۔ انہ قال : یقعد اللّٰہ تعالی محمدا ﷺ علی العرش۔ \n(۲) عن مجاھد۔ انہ قال : یجلسہ معہ علی العرش ۔\nঅর্থ (১) ইবনে মাসউদ (রাঃ) থেকে বর্ণিত, তিনি বলেছেন- “আল্লাহ্তায়ালা মোহাম্মদ সাল্লাল্লাহু আলাইহি ওয়া সাল্লামকে আরশের উপর বসিয়ে দিবেন”। (২) মুজাহিদ হতে বর্ণিত, তিনি বলেন- “আল্লাহ্ তাঁকে নিজের সাথে আরশে বসিয়ে দিবেন”। (মাওয়াহিব ৪র্থ খন্ড ৬৪২ পৃষ্ঠা আল মাকতাবুল ইসলামী)।\n\n(৫) পঞ্চম মত হলো- মাক্বামে মাহমুদ প্রশংসিত অবস্থার নাম। নবী করিম (ﷺ) একদল জাহান্নামীকে দোযখ থেকে বের করে আনবেন। এতে তিনি প্রশংসিত মর্যাদার অধিকারী হবেন। সুতরাং اخراجہ طائفۃ من النار “দোযখ থেকে একদল গুনাহ্গারকে বের করে আনার কার্যক্রমকেই মাক্বামে মাহমুদ বলা হয়”।\n\nবিঃদ্রঃ ৫টি অভিমতের মধ্যে প্রথমটির উপরই সকলের ঐক্যমত্য রয়েছে অর্থাৎঃ “শাফাআতে কুবরা”। কিন্তু ৪র্থ অভিমতটি অধিক প্রসিদ্ধ।\n\nমতামতঃ ৪র্থ ব্যাখ্যার ব্যাপারে ওয়াহেদী বলেন- “আরশের উপর নবীজীর আসন গ্রহণ” কে মাক্বামে মাহমুদ বলা সঠিক নয়- কারণ আয়াত পাকে বলা হয়েছে, عسی ان یبعثک অর্থাৎঃ “আপনাকে পাঠানো হবে”। পাঠানো হয় বসা লোককে। কিন্তু নবীজী তো হাশরে বসা থাকবেন না, বরং মিযানে, পুলসিরাতে এবং হাউযে কাউছারে দৌঁড়াদৌঁড়ি করতে থাকবেন। তদুপরি- “আরশের উপর আল্লাহ্ উপবেশন করলে তিনি সাকার ও সীমিত বলে প্রমাণিত হন। যা সাকারও সীমিত- তা চিরস্থায়ী হতে পারে না। অথচ আল্লাহ্ হচ্ছেন চিরস্থায়ী বা ক্বাদীম”। অতএব, ওয়াহেদীর মতে মাক্বামে মাহমুদের ৪র্থ ব্যাখ্যা সঠিক নয়।\n\nওয়াহেদী আর একটি যুক্তি পেশ করে বলেন- আয়াতে বলা হয়েছে ‘মাক্বাম’। এ শব্দটি ইছমে জারফ। এর অর্থ হচ্ছে দাঁড়াবার স্থান। আল্লাহ্পাক নবীজীকে হাশরে দাঁড়াবার জন্য সম্মানিত স্থানে প্রেরণ করবেন- বলে ঘোষণা দিয়েছেন। “মাক্আদ” বা “বসারস্থানে” প্রেরণ করবেন- এমন কথা বলেন নি। বুঝা গেল, আরশের উপর নবীজীর বসা সঠিক নয়।\n\nমতামত খন্ডনঃ (১) শাইখুল ইসলাম আবুল ফযল আসকালানী (রহঃ) ওয়াহিদীর ব্যাখ্যা নাকচ করে দিয়ে বলেন- তাফসীর বিশারদ মুজাহিদ এবং হযরত ইবনে মাসউদ (রাঃ) বর্ণিত মতামত একেবারে উড়িয়ে দেয়ার মত নয়। “আরশের উপর নবীজীকে বসানো বা আল্লাহর সাথে নবীজীকে বসানো”, এই বিষয়টি আকল ও নকল- অর্থাৎ যুক্তি ও উক্তি- উভয়দিক দিয়েই ফেলে দেবার মত নয়। ইবনে আতিয়া বলেছেন,\nوھو کذلک اذا احمل علی ما یلیق بہ\nঅর্থাৎঃ “উপযুক্ত ব্যাখ্যা সাপেক্ষে বিষয়টি মূলতঃ তাই, যা ইবনে মাসউদ (রাঃ) ও মুজাহিদ (রহঃ) বর্ণনা করেছেন”। আল্লাহ্পাক আপন কুদরতে নিজ শান অনুযায়ী সেদিন আরশে বিরাজ করবেন (সশরীরে নয়) এবং নবী করিম (ﷺ) কে সশরীরে তাঁর শান অনুযায়ী আরশে বসানো হবে। এটাকে “মুতাশাবিহি” বলা হয়- অর্থাৎ দূর্বোধ্য বিষয়। এরূপেই ব্যাখ্যা করতে হবে।\n\n(২) নাক্কাশ ইমাম আবু দাউদ -এর একটি মন্তব্য এভাবে উল্লেখ করেছেনঃ\nانہ قال: من انکرھذا فھو متھم۔ وقد جأ عن ابن مسعود عن الثعلبی وعن ابن عباس عند ابی الشیخ قال : ان محمدا یوم القیامۃ یجلس علی کرسی الرب بین یدی الرب ۔ فیحتمل ان تکون الاضافۃ اضافۃ تشریف ۔ وعلی ذلک یحمل ما جاء عن مجاھد وغیر ہ یحتمل ان یکون المراد بالمقام المحمود الشفاعۃ ۔کما ھو المشھور ۔ وان یکون الاجلاس ھی المنزلۃ المعبرعنھا بالوسیلۃ۔ کذا قال بعضھم ۔ ویحتمل ان یکون الاجلاس علامۃ الاذن فی الشفاعۃ۔\n\nঅর্থাৎঃ ইমাম আবু দাউদ বলেন- যারা আরশের উপর নবীজীর উপবেশনকে অস্বীকার করে- সে ব্যক্তি হাদীস বর্ণনার ক্ষেত্রে নির্ভরযোগ্য নয়। কেননা, সা’লাবী সুত্রে হযরত ইবনে মাসউদ থেকে এবং আবুশ শাইখ সুত্রে হযরত ইবনে আব্বাস থেকে বর্ণিত হাদীস হলো- “নিশ্চয়ই মোহাম্মদ (ﷺ) কিয়ামত দিবসে আল্লাহর কুরছির উপর আল্লাহর সামনে বসবেন”।\n\nএকথার অনেক অর্থ হতে পারে। (১) উক্ত বর্ণনাটি রূপক অর্থে ব্যবহৃত হয়েছে, অর্থাৎ- সম্মানিত সত্বার সাথে বসার যে সম্মান, নবীজীরও অনুরূপ সম্মান হবে সেদিন”। এটাকে “ইজাফাতে তাশ্রিফী” বলা হয়। আবু দাউদ বলেন- মুজাহিদের বর্ণিত “আল্লাহর সাথে উপবেশনের হাদীসটি” এই অর্থেই গ্রহণ করা যেতে পারে। (২) উক্ত বর্ণনার আর একটি ব্যাখ্যা এমনও হতে পারে যে, ইবনে মাসউদ ও মুজাহিদ বর্ণিত ‘মাক্বামে মাহমুদ’ দ্বারা শাফাআতকেই বুঝানো হয়েছে- ইহাই মশহুর মতবাদ। (৩) এ ব্যাখ্যাও হতে পারে, “আরশে বা কুরছিতে উপবেশনের অর্থ হলো এমন একটি মর্তবা- যা আযানের দোয়ায়, وسیلۃ ওয়াছিলা বলে ব্যাখ্যা করা হয়েছে। (৪) অথবা আরশে আসন গ্রহণ দ্বারা শাফাআতের অনুমতির প্রতিই ইঙ্গিত করা হয়েছে- প্রকৃত অর্থে আসন গ্রহণ করা নয়।\n“মাক্বামে মাহমুদ” এর মধ্যে “মাহমুদ” শব্দের তাত্ত্বিক বিশ্লেষণ\nআল্লামা আবু আবদুল্লাহ্ কুরতুবী (কর্ডোবা) “মাহমুদ” শব্দটির তাত্ত্বিক বিশ্লেষণ করতে গিয়ে বলেছেন -“মাহমুদ” শব্দটি ইছমে মাফউল- যার অর্থ প্রশংসিত বা পদমর্যাদাবান। ইহার ক্রিয়া হলো- “হামদ” বা প্রশংসা করা। তাহলে তার কর্তা হবেন “হামিদুন” বা প্রশংসাকারী। তাহলে “মাক্বামে মাহমুদ” -এর প্রশংসাকারী কে বা কারা? কেননা, হামদ বলতে তিনটি বস্তুর প্রয়োজন হয় (১) ক্রিয়া হামদ (২) কর্তা বা ফায়েল হামিদ (৩) কর্ম বা মাফউল محمود ।\n\nতাহলে ঐদিন প্রশংসাকারী হবে কে বা কারা কারা? এ ব্যাপারে বিভিন্ন পন্ডিতের বিভিন্ন মতামত রয়েছে।\n\n(১) অধিকাংশ তাফসীর বিশারদের মতে প্রশংসাকারী হবে হাশরবাসী, দোস্ত দুশমন নির্বিশেষে সকলে। ইহাই প্রশিদ্ধ ও মশহুর অর্থ।\n\n(২) কারো কারো মতে প্রশংসাকারী স্বয়ং নবীজী। কেননা, উক্ত আয়াতে তাহাজ্জুদ নামাযের উল্লেখ করে আল্লাহ্পাক বলেন-\nوَمِنَ اللَّيْلِ فَتَهَجَّدْ بِهِ نَافِلَةً لَّكَ عَسَىٰ أَن يَبْعَثَكَ رَبُّكَ مَقَامًا مَّحْمُودًا\nঅর্থাৎঃ “হে প্রিয় হাবীব, আপনি রাত্রের কিয়দাংশে কোরআন পাঠসহ রাত্রি জাগরণ করে নামায পড়ুন- ইহা আপনার জন্য অতিরিক্ত ফরয নামায। নিশ্চয়ই আপনার প্রতিপালক (এর কারণে) আপনাকে প্রশংসিত স্থানে প্রেরণ করবেন”। তাহলে আয়াতের মর্মে বুঝা যায়- তাহাজ্জুদের শেষ পরিনাম হচ্ছে প্রশংসিত মর্তবা লাভ করা। আর এই প্রশংসার কর্তৃকারক হলেন পরোক্ষভাবে নবী মোস্তফা।\nশাফাআত কত প্রকার ও কি কি?\nআল্লামা ইবনে হাজর আহমদ কাস্তুলানী মাওয়াহিব গ্রন্থের ৪র্থ খন্ড ৬৫৪ পৃষ্ঠায় বলেনঃ ইমাম নওয়াবী এবং তাঁর পূর্বেকার মুহাদ্দিস কাযী আয়ায বলেছেন- নবীজীর শাফাআত ছয় প্রকার। যথা,\n\n(۱) الاولی : فی الاراحۃ من ھول الموقف وفصل القضاء\n(১) হাশরের ভয়াবহ অবস্থা থেকে মুক্তিদান ও বিচার অনুষ্ঠানের জন্য সুপারিশ করা, শাফাআতে কুবরা।\n\n(۲) الثانیۃ : فی ادخال قوم الجنۃ بغیر حساب\n(২) বিনা হিসাবে কিছু লোককে জান্নাতে প্রেরণ ও প্রবেশ করানোর সুপারিশ।\n\n(۳) الثالثۃ: فی رفع الدرجات فی الجنۃ ۔\n(৩) জান্নাতে পদমর্যাদা বৃদ্ধি করনের সুপারিশ।\n\n(۴) الرابعۃ: فی ادخال قوم الجنۃ۔ حوسبوا واستحقوا العذاب۔ ان لا یعذبوا۔\n(৪) হিসাব,নিকাশে জাহান্নামের উপযুক্ত বলে প্রমানিত ও তালিকাভূক্ত কিছু সংখ্যক লোককে শাস্তি না দিয়ে জান্নাতে নিয়ে যাওয়ার জন্য সুপারিশ।\n\n(۵) الخامسۃ : فی اخراج من ادخل النار من العصاۃ ۔\n(৫) জাহান্নামে প্রেরিত গুনাহ্গারদেরকে দলে দলে বের করে আনার জন্য সুপারিশ। (মাওয়াহিব ৬৫৪ পৃষ্ঠা, আত তাযকিরাহ্ ২৭১ পৃষ্ঠা)।\n\n(۶) السادسۃ : الشفاعۃ لعمہ ابی طالب فی التخفیف عنہ \n(৬) ইমাম কুরতুবী বলেন, (চাচার জন্য সুপারিশ)\nکما رواہ مسلم۔ عن ابی سعید الخدری ص ان رسول اللّٰہ ﷺ ذکر عندہ عمہ ابو طالب۔ فقال : لعلہ تنفعہ شفاعتی یوم القیامۃ۔ فیجعل فی ضحضاح من نار۔ یبلغ کعبیہ یغلی منہ دماغہ ۔ \nঅর্থাৎঃ মুসলিম শরীফে আবু সায়ীদ খুদরী (রাঃ) হতে বর্নিত আছে- রাসুলকরিম (ﷺ) -এর নিকট তাঁর চাচা আবু তালেবের প্রসঙ্গ আলোচিত হবার পর তিনি এরশাদ করলেন- “নিশ্চয় হাশরের দিনে আমার সুপারিশ আমার চাচার বিশেষ উপকারে আসবে। তাহলো- তাকে পায়ের গিরার নীচে আগুনের জুতা পরিয়ে দেয়া হবে। এতেই তার মাথার মগজ উপচে পড়বে” (মুসলিম শরীফ)।\n\nপ্রশ্নঃ এখানে কেউ প্রশ্ন করতে পারেন, কোরআনে আল্লাহ্পাক বলেছেন,\nفما تنفعھم شفاعۃ الشافعین ۔\nঅর্থাৎঃ “যারা কাফের- তাদের কোনই উপকারে আসবেনা শাফাআতকারীদের সুপারিশ”। তাহলে আবু তালেবের উপকারে আসবে কি করে? এর ব্যাখ্যা হলোঃ\nای لا تنفع فی الخروج من النار کعصاۃ الموحدین الذین یخرجون منھا ویدخلون الجنۃ۔\nঅর্থাৎঃ উক্ত “আয়াতের মর্মার্থ হলো- তৌহিদপন্থী গুনাহ্গারগণ শাফাআত লাভ করে জাহান্নাম থেকে বের হয়ে যেভাবে জান্নাতে প্রবেশের উপকার পাবে- কাফেরগণ তদ্রুপ উপকার পাবে না। অন্য রকমে শাস্তি লাঘবের মাধ্যমে উপকৃত হতে পারবে। আবু তালেবের ব্যপারটিও তদ্রুপ।\nছয় প্রকার শাফাআতের প্রমাণঃ\n(১) প্রথম প্রকারের শাফাআতঃ (শাফাআতে কুবরা) -এর প্রমাণ হলো- হযরত আনাছ ও আবু হোরায়রা (রাঃ) বর্ণিত দীর্ঘ হাদীস। এটাকে শাফাআতে কুবরা বলা হয়। বিচারানুষ্ঠান আরম্ভ করার জন্য এই শাফাআত করা হবে। (লি ফাছলিল কাযা)।\n\n(২) দ্বিতীয় প্রকারের শাফাআতঃ (لادخل الجنۃ بلاحساب) অর্থাৎ বিচারানুষ্ঠানের পূর্বে বিনা হিসাবে অসংখ্য লোকের জান্নাতে গমন করা। এর প্রমাণ হযরত আবু হোরায়রা বর্ণিত দীর্ঘ হাদীসের শেষাংশে আছে।\n\n(ক) فارفع رأسی۔ فاقول: یا رب امتی۔ یا رب امتی۔ فیقال: یا محمد ادخل من امتک من لا حساب علیھم۔ من الباب الایمن من ابواب الجنۃ ۔ (بخاری ومسلم )\nঅর্থাৎঃ নবী করিম (ﷺ) এরশাদ করেন- “হাশরের ময়দানে যখন আমি লোকদের অনুরোধে শাফাআত করার জন্য দীর্ঘ সিজদা থেকে মাথা তুলে বলবো- হে রব, আমার উম্মত, হে রব, আমার উম্মত। তখন বলা হবে, হে মুহাম্মদ! আপনার উম্মত হতে বিনা হিসাবে কিছু লোককে জান্নাতের ডানদিকের দরজা দিয়ে ভিতরে প্রবেশ করিয়ে দিন”। (বুখারী ও মুসলিম)\n\n(খ) অন্য রেওয়ায়াতে আছে- চার লক্ষ উম্মত বিনা হিসাবে জান্নাতী\nوعن انسص قال: قال رسول اللّٰہ ﷺان اللّٰہ عزوجل وعدنی ان یدخل الجنۃ من امتی اربعماءۃ الف بلا حساب۔ رواہ فی شرح السنۃ (مشکوۃ با ب الشفاعۃ)\nঅর্থঃ হযরত আনাছ (রাঃ) বলেন- আল্লাহর প্রিয়রাসুল সাল্লাল্লাহু আলাইহি ওয়া সাল্লাম বলেছেন- “আল্লাহ্পাক আমার সাথে এই প্রতিশ্রুতি দিয়েছেন যে, আমার উম্মতের মধ্যে চার লক্ষ লোককে তিনি বিনা হিসাবে জান্নাতে প্রবেশ করাবেন। ” (শরহে সুন্নাহ হতে মিশকাত)।\n\n(গ) সত্তর হাজার উম্মত বিনা হিসাবে জান্নাতীঃ\nবোখারী ও মুসলিম শরীফে ইবনে আব্বাসের বর্ণনায় আছে,\nعن ابن عباس قال: قال رسول اللّٰہ ﷺ یدخل من امتی الجنۃ سبعون الفا بغیر حساب۔\nঅর্থাৎঃ “রাসুল করিম (ﷺ) এরশাদ করেছেন- আমার উম্মতের মধ্যে সত্তর হাজার লোক বিনা হিসাবে জান্নাতে প্রবেশ করবে”। (বুখারী ও মুসলিম)।\n\n(ঘ) হযরত আনাছ (রাঃ) -এর অন্য এক রেওয়ায়াতে একথাও আছে,\nومع کل واحد سبعون الفا۔\nঅর্থাৎঃ “উক্ত সত্তর হাজারের প্রত্যেকের সাথে আরো সত্তর হাজার লোক থাকবে। এরা সবাই নবীজীর শাফাআতে হিসাব নিকাশের পূর্বেই জান্নাতে প্রবেশ করবে”।\n\nএভাবে গ ও ঘ -তে বর্ণিত হিসাব মতে বিনা হিসাবে জান্নাতীর সংখ্যা দাঁড়াবে- ৭০,০০০ x৭০,০০০ = ৪৯০,০০০০০০০ চারশত নব্বই কোটি। এ প্রসঙ্গে হযরত আনাছ ইবনে মালেক, হযরত আবদুর রহমান ইবনে আবু বকর (রাঃ) এবং আবু উমামা বাহেলী (রাঃ) -এর বর্ণিত আরো ৩টি হাদীস পাঠকদের অবগতির জন্য নিম্নে পেশ করা হলো।\n\n(ঙ) আবু বকর বাজজার হযরত আনাছ (রাঃ) থেকে বর্ণনা করেছেন- হযরত আনাছ (রাঃ) বলেন- রাসুল মাকবুল (ﷺ) এরশাদ করেছেন-\nلیدخلن الجنۃ من امتی سبعون الفا ۔ مع کل واحد من السبعین الف۔ سبعون الفا ۔\nঅর্থাৎঃ রাসুল করিম (ﷺ) এরশাদ করেছেন- ”আমার উম্মতের মধ্যে সত্তর হাজার লোক জান্নাতে (বিনা হিসাবে) প্রবেশ করবে। আবার প্রত্যেকের সাথে সত্তর হাজার করে লোক বিনা হিসাবে জান্নাতে যাবে”।\n\nএ হিসাবে ৭০,০০,০০০ x ৭০,০০,০০০ = ৪৯০,০০০০০০০ চারশত নব্বই কোটি হয়।\n\n(চ) বাজজার ও আবু আবদুল্লাহ্ হাকীম তিরমিযি (আবু ইছা তিরমিযি নন) হযরত আবদুর রহমান ইবনে আবু বকর (রাঃ) থেকে অন্য একখানা হাদীস নকল করেছেন।\nالبزار وابو عبد اللّٰہ الحکیم الترمذی عن عبد الر حمٰن بن ابی بکر ص قال: قال رسول اللّٰہ ﷺ: ان اللّٰہ اعطانی سبعین الفا یدخلون الجنۃ بغیر حساب۔ فقال عمر: یا رسول اللّٰہ: فھل لا استزدتہ؟ قال: استزدتہ فاعطانی مع کل من السبعین الفا ۔ فقال عمر: یا رسول اللّٰہ: فھل لا استزدتہ؟ قال: استزدتہ۔ فاعطانی ھکذا۔\n\nঅর্থাৎঃ “হযরত আবদুর রহমান ইবনে আবু বকর (রাঃ) বর্ণনা করেন- নবী করীম (ﷺ) এরশাদ করেছেন- আল্লাহ্পাক আমাকে আমার সত্তর হাজার উম্মত দিয়েছেন- যারা বিনা হিসাবে জান্নাতে যাবে”। একথা শুনে হযরত ওমর (রাঃ) আরয করলেন- ইয়া রাসুলাল্লাহ্! আরো বেশী চাইলেন না কেন? হুযুর (ﷺ) এরশাদ করলেন- ”আমি বেশী প্রার্থনা করেছি। আল্লাহ্পাক আমাকে ঐ সত্তর হাজারের প্রত্যেকের সাথে সত্তর হাজার করে দান করেছেন”। হযরত ওমর (রাঃ) আবার আরয করলেন- ইয়া রাসুলাল্লাহ্! আপনি আরো বেশী চাইলেন না কেন? হুযুর (ﷺ) বললেন- ”চেয়েছি- আল্লাহ্ আমাকে পুনঃ ঐ হিসাবে দান করেছেন। ”\n\nএই বর্ণনায় দেখা যায় ৭০,০০০ x ৭০,০০০ x ৭০,০০০= ৩৪ ৩০ ০০০, ০,০০,০০,০০০ লোক বিনা হিসাবে জান্নাতে যাবে। সুবহানাল্লাহ্।\n\n(ছ) হযরত আবু উমামা বাহেলী (রাঃ) বর্নিত হাদীস- যা ইমাম তিরমিযি সংকলন করেছেনঃ\nخرج الترمذی عن ابی امامۃ۔ قال: سمعت رسول اللّٰہ ﷺ یقول: وعدنی ربی ان یدخل الجنۃ من امتی سبعین الفا۔ \nঅর্থাৎঃ ইমাম তিরমিযি হযরত আবু উমামা বাহেলী সূত্রে নবী করিম (ﷺ) -এর একখানা হাদীস সংকলন করেছেন। আবু উমামা (রাঃ) বলেন- আমি নিজে নবী করিম (ﷺ) কে বলতে শুনেছি- “আল্লাহ্পাক আমাকে প্রতিশ্রুতি দিয়েছেন যে, তিনি আমার উম্মতের মধ্য হতে সত্তর হাজার উম্মতকে বিনা হিসাবে এবং বিনা শাস্তিতে জান্নাতে প্রবেশ করাবেন। আবার প্রত্যেক হাজারের অধীনে সত্তর হাজার করে বিনা হিসাবে ও বিনা শাস্তিতে জান্নাতে প্রবেশ করাবেন”।\n\nএ বর্ণনায় দেখা যায়- প্রথম সত্তর হাজারের মধ্যে প্রত্যেক এক হাজারের সাথে সত্তর হাজার করে বিনা হিসাবে জান্নাতে যাবে। এ হিসাবে ৭০,০০০ x৭০ = ৪৯০,০০০০ (উনপঞ্চাশ লাখ) হয়।\n\n(জ) জান্নাতুল বাক্বী হতে সত্তর হাজার বিনা হিসাবে জান্নাতীঃ\n\nহযরত নাফে’ (রাঃ) হযরত উম্মে কায়েছ সাহাবীয়া থেকে বর্ণনা করেছেনঃ\nوخرج الترمذی الحکیم ایضا عن نافع ان ام قیس حدثتہ ان رسول اللّٰہ ﷺ ۔ خرج آخذا بیدھا فی سکۃ من سکک المدینۃ۔ حتی انتھا بھا الی بقیع الغرقد فقال: یبعث من ھاھنا سبعون الفا یوم القیامۃ فی صورۃ القمر لیلۃ لبدر یدخلوں الجنۃ بغیر حساب۔ فقام رجل فقال: یارسول اللّٰہ ادع اللّٰہ ان یجعلنی منھم۔ فقال: انت منھم۔ فقام آخر فقال: یا رسول اللّٰہ ادع اللّٰہ ان یجعلنی منھم ۔ فقال: سبقک عکاشۃ۔ فال ابو عبد اللّٰہ: فھذا العدد من مقبرۃ واحدۃ۔ فکیف بسائرمقابر امتہ ؟ وانما قال رسول اللّٰہ ﷺ: انت منھم۔ کانہ رأی فیہ انہ منھم۔ والاٰخر لم یرہ بموضع ذلک۔ فقال: سبقک عکاشۃ ۔ وام قیس ھی بنت محصن الاسدی اخت عکاشۃ بن محصن ۔ خرجہ مسلم فی صحیحہ بمعناہ۔\n\nঅর্থাৎঃ হাকীম তিরমিযি হযরত নাফে’ থেকে বর্ণনা করেছেন। উম্মে কায়েছ নাম্মী জনৈকা সাহাবীয়া হযরত নাফে’ কে বলেছেন যে, রাসুলকরিম (ﷺ) তাঁর হাত ধরে মদিনার একটি গলি দিয়ে বাক্বীউল র্গাক্বাদে (জান্নাতুল বাক্বী) গিয়ে পৌঁছলেন এবং বললেন- “এই কবরস্থান থেকেই সত্তর হাজার লোক কেয়ামতের দিন উত্থিত হবে- যাদের চেহারা হবে পূর্নিমাশশীর ন্যায়। তাঁরা বিনা হিসাবে জান্নাতে প্রবেশ করবে”।\n\nপাশে দাঁড়ানো এক ব্যক্তি (ওকাশা) আরয করলেন- ইয়া রাসুলাল্লাহ্! আল্লাহর কাছে দোয়া করুন- যেন আমাকে ঐ সত্তর হাজারের দলভূক্ত করেন। হুযুর (ﷺ) বললেন- ”তুমি তাদের সাথী হবে”। আর একজন লোক দাঁড়িয়ে আরয করলেন- ইয়া রাসুলাল্লাহ্! আপনি আমার জন্যও আল্লাহর কাছে দোয়া করুন- যেন আমাকে উনাদের অন্তর্ভূক্ত করেন। এবার নবী করিম (ﷺ) এরশাদ করলেন- “তোমার আগে ওকাশা ঐস্থান দখল করে নিয়েছে”।\n\nরাবী আবু আবদুল্লাহ্ (হাকীম তিরমিযি) বলেন- একটি কবরস্থান থেকেই এই সত্তর হাজার জান্নাতী লোক বেরুবে- যারা বিনা হিসাবে জান্নাতে যাবে। তাহলে হুযুর (ﷺ) -এর সমস্ত উম্মতের কবরস্তানের অবস্থা কি হতে পারে? আর- ওকাশার ব্যাপারে বিনা হিসাবে জান্নাতী হওয়া এবং জান্নাতুল বাক্বী গোরস্তানের লোকদের অন্তর্ভূক্ত হওয়ার বিষয়টি নবী করিম (ﷺ) নিজ চোখে দেখেছেন। কিন্তু অন্য লোকটির স্থান ওখানে দেখতে পাননি। তাই বলেছেন- ”তোমার আগেই ওকাশা ঐস্থান দখল করে নিয়েছে”। সুবহানাল্লাহ্!\n\nহুযুর আছেন দুনিয়াতে- কিন্ত তিনির দৃষ্টি রয়েছে হাশরের দিনে সত্তরহাজার জান্নাতুলবাক্বী বাসীদের দিকে। একেই বলে সূদূরপ্রসারী দৃষ্টি বা ইলমে গায়েব। হাকীম তিরমিযি বলেন- উম্মে কায়েছ ও ওকাশা ছিলেন ভাইবোন- তাঁদের পিতার নাম মাহসান”। (ইমাম কুরতুবীর আত্ তাযকিরাহ্ ৪০৫, ৪০৬, ৪০৭ পৃষ্ঠা)।\n\nনোটঃ এই ওকাশা (রাঃ)- জঙ্গে বদরে তাঁর তারবারী ভেঙ্গে গেলে হুযুর (ﷺ) তাঁকে একটি খেজুরডাল দিয়ে বলেছিলেন- ইহাই তোমার তলোয়ার। সত্যিসত্যি ঐ খেজুরডালা তলোয়ারে পরিণত হয়েছিল। নবীজী ঐ তলোয়ারের নাম রেখেছিলেন “আউন”। তিনি পরবর্তীকালে অনেক যুদ্ধে ঐ মোজেযাপূর্ন তলোয়ার দিয়ে যুদ্ধ করেছিলেন। (দেখুন- আমার রচিত নূরনবী- জঙ্গে বদর অধ্যায়। এম.এ. জলিল)।\n(৩) তৃতীয় শাফাআত হবে জান্নাতে পদমর্যাদা বৃদ্ধির জন্যঃ\nএই শাফাআত হবে জান্নাতীদের পদমর্যাদা বৃদ্ধির জন্য। রাসুলেকরিম (ﷺ) যাদের বিশেষ কোন কাজে বা ﷺ শরীফে সন্তষ্ট হয়েছেন- তাদের পদমর্যাদা বৃদ্ধির জন্য সুপারিশ করবেন। আল্লাহ্পাক নবীজীর সুপারিশে ঐব্যক্তিদের পদমর্যাদা বৃদ্ধি করে দেবেন। নবী করিম (ﷺ) এরশাদ করেন- ”যে ব্যক্তি আমার উপর বেশী দরুদ পড়বে সে জান্নাতে আমার সবচেয়ে নিকটবর্তী হবে” (মিশকাত)। ইমাম নাওয়াবী (রহঃ) ‘রওযা’ নামক গ্রন্থে উল্লেখ করেছেন- “এই মর্যাদাবৃদ্বির শাফাআত রাসুলেপাকের জন্য খাস। অন্য কোন নবী বা ওলী এ ধরণের শাফাআত করতে পারবেন না”। (মাওয়াহিব ৬৫৫ পৃঃ)\n\n(৪) চতুর্থ প্রকারের শাফাআতের প্রমাণ (তালিকাভূক্ত):\n\nহযরত হোযায়ফা (রাঃ) হতে বর্ণিত- রাসুল মকবুল সাল্লাল্লাহু আলাইহি ওয়া সাল্লাম এরশাদ করেছেন-\nونبیکم علی الصرط یقول رب سلم رب سلم ۔\nঅর্থাৎঃ “নবী করিম (ﷺ) পুলসিরাতের উপর দাঁড়িয়ে বলতে থাকবেন- হে পরওয়ারদিগার। আমার গুনাহ্গার উম্মতকে রক্ষা করো- রক্ষা করো” (মাওয়াহিব ৬৫৫ পৃষ্ঠা)।\n\n(৫) পঞ্চম প্রকারের শাফাআতের প্রমাণঃ (দোযখী)\n\nএ ব্যাপারে অসংখ্য হাদীস রয়েছে। হযরত আবু হোরায়রা ও আনাছ (রাঃ) বর্ণিত শাফাআতের হাদীসে উল্লেখ আছে- আল্লাহ্পাকের দরবারে রাসুলকরিম (ﷺ) বারবার সিজদা করে বলবেন- হে আল্লাহ্, আমার গুনাহ্গার উম্মত দোযখ থেকে আমাকে আহ্বান করে কাঁদছে। তাদেরকে রক্ষা করো। তখন আল্লাহ্পাক বলবেন,\nانطلق الی جھنم واخرج من کان فی قلبہ مثقال ذرۃ من ایمان ۔ وقد روی عمران بن حصین مرفوعا یخرج قوم من النار بشفاعۃ محمد ﷺ فیدخلون الجنۃ ویسمون الجھنمیین۔ رواہ البخاری۔\nঅর্থাৎঃ “হে প্রিয় মুহাম্মদ! আপনি জাহান্নামে প্রবেশ করুন এবং যার অন্তরে বিন্দু পরিমান বা অনু পরিমান ঈমান পাবেন- তাকে বের করে নিয়ে আসুন”। হযরত হোযায়ফা ইবনে ইয়ামান -এর রেওয়ায়াতে বর্ণিত আছে- “রাসুলকরিম (ﷺ) এরশাদ করেছেন- “একদল লোক জাহান্নাম থেকে তোমাদের নবী মোহাম্মদ (ﷺ) -এর সুপারিশে বের হয়ে আসবে- তাদেরকে জাহান্নামী বা “জাহান্নামমূক্ত” নাম রাখা হবে”। (বুখারী শরীফ)।\nনবী করিম (ﷺ) শাফাআতঃ\n(১) হযরত আবদুল্লাহ্ ইবনে আমর ইবনে আস (রাঃ) বর্ণনা করেন- হযরত ইবরাহীম আলাইহিস সালাম ও হযরত ইছা আলাইহিস সালাম আপন আপন উম্মতের জন্য আল্লাহর দরবারে যেভাবে দোয়া করেছিলেন- রাসুলে করিম (ﷺ) একদিন সেসব আয়াত তিলাওয়াত করে নিজ উম্মতের জন্য রোদন করছিলেন- আর দু’হাত তুলে বলছিলেন- আমার উম্মত- আমার উম্মত। এমন সময় আল্লাহ্পাক হযরত জিবরাইলকে বললেন,\nاذھب الی محمد وربک اعلم فسلہ ما یبکیہ؟ فاتاہ جبراء یل۔ فسألہ فاخبرہ رسول اللّٰہ ﷺ بما قال: فقال اللّٰہ لجبرائیل۔ اذھب الی محمد۔ فقل: انا سنرضیک فی امتک۔ ولا نسوک۔ رواہ مسلم۔\nঅর্থাৎঃ “আল্লাহ্ বললেন- হে জিবরাঈল! তুমি মোহাম্মদ (ﷺ)-এর খেদমতে যাও- আর এ ব্যাপারে তোমার পালনকর্তা ভাল জানেন- তবুও তুমি গিয়ে আমার হাবীবকে জিজ্ঞেস করো- তিনি কিজন্য কাঁদছেন। অতঃপর জিবরাঈল এসে নবীজীকে কান্নার কারণ জিজ্ঞেস করলেন। নবী করীম (ﷺ) জিবরাঈলকে বললেন- “আমি দুইহাত তুলে “আমার উম্মত- আমার উম্মত” বলে কেঁদেছি। আল্লাহ্পাক একথা শুনে জিবরাইলকে পুনরায় পাঠালেন এবং বললেন- তুমি গিয়ে বলো- “নিশ্চয়ই আমি আপনার উম্মতের ব্যাপারে আপনাকে অবশ্যই খুশী করবো এবং আপনাকে চিন্তাগ্রস্থ রাখবোনা”। (মুসলিম শরীফ)।\n\nব্যাখ্যাঃ ইমাম নাওয়াবী (রহঃ) অত্র হাদীসের ব্যাখ্যায় বলেন- প্রথমতঃ “এই হাদীসে উম্মতের জন্য নবীজীর স্নেহ ও ভালবাসার একটি চুড়ান্তরূপ ফুটে উঠেছে। দ্বিতীয়তঃ উম্মতে মোহাম্মদীর মুক্তির জন্য সুসংবাদ এবং আল্লাহর প্রতিশ্রুতি প্রতিফলিত হয়েছে। তৃতীয়তঃ আল্লাহর দরবারে নবীজীর বিরাট মর্যাদার সুসংবাদ রয়েছে”।\n\nঅন্য রেওয়ায়াতে আছে- আল্লাহর প্রতিশ্রুতি শুনে নবী করীম (ﷺ) বলেছিলেন,\nواللہ انی لاارضی حتی احدا من امتی یخلد فی النار۔\nঅর্থাৎঃ “আল্লাহর শপথ। আমার একজন (সুন্নী) উম্মত দোযখে থাকা পর্য্যন্ত আমি খুশী হবো না”। (৭২ ফের্কা সম্পর্কে বলেছেন- ”তারা প্রত্যেকেই জাহান্নামী” তিরমিযী)।\n\n(২) হযরত আবু সায়ীদ খুদরী (রাঃ) বর্ণনা করেন,\nقال رسول اللّٰہ ﷺ: اذا دخل اھل الجنۃ الجنۃ۔واھل النارالنار۔ یقول اللّٰہ تعالی: من کان فی قلبہ مثقال حبۃ من خردل من ایمان فاخرجوہ۔ فیخرجون قد امتحشوا وعادوا حمیما۔ فیلقون فی نھر الحیوۃ۔ فینبتون کما تنبت الحبۃ فی حمیل السیل۔ الم تروا انھا تخرج صفراء ملتویۃ۔ متفق علیہ ۔\nঅর্থঃ “রাসুলকরিম (ﷺ) এরশাদ করেছেন- যখন জান্নাতীরা জান্নাতে এবং দোযখীরা দোযখে প্রবেশ করবে, তখন আল্লাহ্পাক বলবেন- যাদের অন্তরে সরিষার দানা বরাবর ঈমান রয়েছে- তাদেরকে তোমরা বের করে নিয়ে আস। তারা তখন জ্বলেপুড়ে জ্বলন্ত কয়লার ন্যায় হয়ে বের হবে। অতঃপর তাদেরকে নহরে হায়াতে নিক্ষেপ করা হবে। তারা পুনরায় সজিব হয়ে গঁজিয়ে উঠবে- যেভাবে বৃষ্টির পানি পেয়ে বীজ গঁজিয়ে উঠে। তোমরা কি দেখনি- বীজ কেমন হলুদ রং ধারণ করে খোলসযুক্ত অবস্থায় অঙ্কুরিত হয়”? (বুখারী ও মুসলিম)।\n\nব্যাখ্যাঃ এসব লোক হবে আমলবিহীন শুধু ঈমানদার। তারা প্রথমে দোযখে জ্বলে কয়লার মত ছাঁই হয়ে যাবে। পরে ঈমানের বদৌলতে নহরে হায়াতের পানিতে পুনরায় সজীব হবে।\n\nহযরত আবু সায়ীদ খুদরীর অন্য রেওয়ায়াতে আছে- ”যখন ফিরিস্তা, আম্বিয়া ও মোমেনে কামেলগনের শাফাআত শেষ হয়ে যাবে- তখন একমাত্র বাকী থাকবেন মহান দয়ালু আল্লাহ্। তিনি জাহান্নাম থেকে একমুষ্ঠি লোককে বের করে আনবেন- যারা কোন আমল করেনি এবং অন্যকোন ভাল কাজও করেনি ভবিষ্যৎ মঙ্গলের জন্য। তাদের শাস্তির অবস্থা এমন হবে যে- তাতে তারা জ্বলে কয়লার রং ধারণ করবে। পরে তাদেরকে নহরুল হায়াতে ফেলা হবে। তারা নতুন বীজের মত পুনরায় তরুতাজা হয়ে মুক্তার ন্যায় গঁজিয়ে উঠবে। তাদের কাঁধে একটি বিশেষ চিহ্ন থাকবে। এটা দেখে জান্নাতীরা বলবে- এরা হচ্ছে আল্লাহ্ কর্তৃক মুক্তিপ্রাপ্ত। এরা বিনা আমলে ও বিনা পূন্যে জান্নাতে এসেছে। তাদেরকে বলা হবে- ”দেখ! তোমাদের জন্য কিকি রেখেছি। এর সাথে অনুরূপ আরো কিছু আছে”। (বুখারী মুসলিম ও মিশকাত ৪৯১ পৃঃ)।\n\nবুঝা গেল- নবী, ওলী ও ফিরিস্তাদের সুপারিশ যেখানে শেষ- সেখান থেকে আল্লাহর একক দয়া শুরু। এটা আল্লাহর ইচ্ছাধীন মেহেরবাণী। এরা আমলবিহীন শুধু ঈমানদার ছিল। নবীজীর সুপারিশ শেষ হয়ে গেলেই এই বিশেষ ব্যবস্থা নেয়া হবে। স্মরণ রাখা দরকার- হুযুর (ﷺ) -এর সুপারিশ হবে গুনাহ্গাদের জন্য- ৭২ ফের্কার বেয়াদব ও গোস্তাখদের জন্য নয়। তারা আল্লাহর ইচ্ছাধীন।\n\n(৩) হযরত ইমরান ইবনে হোসাইন (রাঃ) বর্ণনা করেন,\nعن عمران بن حصین قال: قال رسول اللّٰہ ﷺ: یخرج قوم من النار بشفاعۃ محمد فیدخلون الجنۃ یسمون الجھنمیین۔ رواہ البخاری۔\nঅর্থাৎঃ রাসুলে মকবুল (ﷺ) এরশাদ করেছেন- “একদল লোক মোহাম্মদ (ﷺ) -এর সুপারিশক্রমে দোযখ থেকে বের হয়ে জান্নাতে প্রবেশ করবে। তাদেরকে জাহান্নামী নাম রাখা হবে- অর্থাৎঃ জাহান্নাম থেকে “মূক্তিপ্রাপ্ত জান্নাতী” (বুখারী শরীফ)। এখানে হুযুর (ﷺ) নিজের নাম মোবারক উল্লেখ করেছেন।\n\n(৪) হযরত আবদুল্লাহ্ ইবনে মাস্উদ (রাঃ) কর্তৃকবর্ণিত,\nعن عبد اللّٰہ بن مسعود ص قال: قال رسول اللّٰہ ﷺ: انی لا علم اٰخر اھل النار خروجا منھا۔ وآخر اھل الجنۃ دخولا۔ رجل یخرج من النارحبوا۔ فیقول اللّٰہ: اذھب فادخل الجنۃ۔ فیأتیھا۔ فیخیل الیہ انھا ملائی۔ فیقول: یا رب۔ وجدتھا ملائی۔ فیقول اللہ: اذھب۔ فادخل الجنۃ۔ فیأتیھا، فیخیل الیہ انھا ملائی، فیقول: یارب ۔ وجدتھا ملائی۔ فیقول اللّہ: اذھب فادخل الجنۃ ۔ فان لک مثل الدنیا وعشرۃ امثالھا۔ فیقول: اتسخرمنی۔ اوتضحک منی اوانت الملک؟َ فلقد رأیت رسول اللّٰہ ﷺ ضحک۔ حتی بدت نواجذہ۔ وکان یقال:ذلک ادنی اھل الجنۃ منزلۃ ۔ (متفق علیہ )\n\nঅর্থাৎঃ ইবনে মাস্উদ (রাঃ) বর্ণনা করেন- রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- আমি ভাল করেই জানি- কোন্ ব্যক্তি সর্বশেষ দোযখ থেকে বের হয়ে আসবে এবং সর্বশেষে জান্নাতে প্রবেশ করবে। সে জাহান্নাম থেকে হাতের উপর ভর করে হামাগুঁড়ি দিয়ে বের হয়ে আসবে। আল্লাহ্পাক বলবেন- যাও জান্নাতে প্রবেশ কর। অতঃপর সে জান্নাতের নিকটে আসলে তার মনে হবে- যেন জান্নাত লোকে পূর্ণ হয়ে গেছে। সে বলবে- হে প্রতিপালক- আমি তো দেখতে পাচ্ছি- জান্নাত লোকে পূর্ণ হয়ে গেছে। এভাবে তিনবার যাবে এবং তিনবার ফিরে আসবে। ৪র্থ বার আল্লাহ্ বলবেন- “যাও জান্নাতে প্রবেশ করে দেখো- দুনিয়া এবং তার দশগুন অতিরিক্ত জায়গা তোমার জন্য বরাদ্দ করে রাখা হয়েছে”। সে বলবে- “হে প্রভূ! তুমি কি আমার সাথে ঠাট্টা বা মশকারী করছো? তুমি তো শাহেনশাহ!\n\nরাবী ইবনে মাস্উদ (রাঃ) বলেন- একথা বর্ণনা করে রাসুলকরিম (ﷺ) এমন উচ্চ হাসি হাসলেন যে, তাঁর মাড়ির পাশের দন্ত মোবারকগুলো প্রকাশ হয়ে পড়লো। বর্ণিত আছে- ঐ ব্যক্তিকে জান্নাতের সর্বনিম্ন মর্তবাধারী লোক বলে গণ্য করা হবে”। (বুখারী ও মুসলিম সূত্রে মিশকাত ৪৯২ পৃঃ আরবী হাশিয়াযুক্ত)। -সোবহানাল্লাহ্!\n\nসর্বনিম্ন ও সর্বশেষ জান্নাতীর জন্য যদি এত বিশাল জায়গা দেয়া হবে- তাহলে প্রথম শ্রেণীর জান্নাতীদের অবস্থা ও শান কি ধরণের হতে পারে? (আত্ তাযকিরাহ্ ৪৬৬ পৃষ্ঠা)\n(৫) সাহাবীগণও নবীজীর শাফাআতপ্রার্থী ছিলেন\nহযরত আনাছ ইবনে মালেক (রাঃ) থেকে বর্ণিত- তিনি বলেন-\nعن انس۔ قال: سألت النبی ﷺ ان یشفع لی یوم القیامۃ۔ فقال: انا فاعل۔ قلت: یارسول اللّٰہ۔ فاین اطلبک؟ قال: اطلبنی اول ما تطلبنی علی الصراط۔ قلت: فان لم القک علی الصراط؟ قال: فاطلبنی عند المیزان۔ قلت فان لم اکن القک عند المیزان؟ قال فاطلبنی عند الحوض۔ فانی لا اخطئی ھذہ الثلث المواطن۔ رواہ الترمذی۔\n\nঅর্থঃ হযরত আনাছ ইবনে মালেক (রাঃ) বর্ণনা করেন- “আমি একদিন রাসুলেপাকের দরবারে হাশরের দিনে আমার জন্য সুপারিশ করার আরয পেশ করলাম। তিনি আমাকে নিশ্চয়তা দিয়ে এরশাদ করলেন- “আমি অবশ্যই সুপারিশ করবো”। বিশাল হাশরের ময়দানের কথা চিন্তা করে আমি আরয করলাম- ইয়া রাসুলাল্লাহ্। তাহলে আমি আপনাকে বিশাল ময়দানের কোথায় অনুসন্ধান করবো? হুযুর (ﷺ) বললেন- “যখনই তুমি আমাকে তালাশ করতে নামবে- তখন প্রথমেই পুলসিরাতে আমাকে তালাশ করবে”। আনাছ (রাঃ) বলেন- আমি পূনঃ আরয করলাম- যদি সেখানে আপনাকে না পাই- তাহলে কি করবো? হুযুর (ﷺ) এরশাদ করলেন- “তাহলে আমাকে তালাশ করবে মিযানের কাছে”। হযরত আনাছ (রাঃ) পুনরায় আরয করলেন- যদি সেখানেও না পাই- তাহলে কি করবো? হুযুর (ﷺ) এরশাদ করলেন-“ তাহলে হাউযে কাউসারের কাছে তালাশ করবে”। কেননা, আমি এই তিন জায়গায় থাকতে ভুল করবো না”। (তিরমিযি)।\n\nব্যাখ্যাঃ অত্র হাদীসখানায় বুঝা যায়- হাশরের ময়দান হুযুরের নখদর্পনে। হযরত আনাছ (রাঃ) রাসুলে পাকের খেদমতে ও সান্নিধ্যে থেকেও পরকালে হুযুরের শাফাআত প্রত্যাশী- আর ইসমাঈল দেহলভী ও খলীল আহমদ আম্বেটি মউদূদী- গংরা হুযুরের সুপারিশের ব্যাপারে বিভিন্নভাবে কটাক্ষকারী। হাশরের ময়দান এত বিশাল হবে যে- কে কোথায় থাকবে- তার কোন হদীস থাকবে না। সেজন্যই হযরত আনাছ (রাঃ) পরকালে হুযুর (ﷺ) -এর সম্ভাব্য অবস্থান সম্পর্কে প্রশ্ন করতে করতে তিনটি ঠিকানা নবীজীর জবানে পাক থেকে শুনে নিলেন। গভীর সান্নিধ্যপ্রাপ্ত লোকেরা এভাবেই গোপনীয় অনেক কিছু অর্জন করে নেয়- নবী, ওলী ও নিজ পীর-মুরশিদ থেকে। এজন্যই লেক্চার শুনার চেয়ে সান্নিধ্যপ্রাপ্ত লোকরা বেশী জ্ঞানী হয়ে থাকে।\n\nএখানে আর একটি বিষয় লক্ষ্য করার মত- নবী করীম (ﷺ) প্রথমে পুলসিরাত, তারপর মিযান, সর্বশেষ হাউযে কাউসার উল্লেখ করাতে বুঝা গেল- নবী করীম (ﷺ) অধিকাংশ সময়ই পুলসিরাতে থাকবেন উম্মতকে তরাবার জন্য। হায়! আমরা এমন দয়ালনবীকে কিভাবে ভুলে রয়েছি? পুলসিরাতে নবীজীর একমাত্র প্রার্থনা হবে رب سلم رب سلم “হে প্রতিপালক! শান্তি দাও-শান্তি দাও,” পার করো-পার করো, উদ্ধার করো-উদ্ধার করো”। (হে রাসুল! আমরাও ঐদিন আপনার দয়া ও সুপারিশপ্রার্থী। গুনাহ্গারদের জন্য রয়েছে নবীজীর শাফাআত- বেয়াদবদের জন্য নয়-জলিল)।\n(৬) সুন্নী গুনাহ্গারগণ নবীজীর শাফাআত পাবে\nহযরত আনাছ (রাঃ) বর্ণনা করেন,\nعن انس۔ ان النبی ﷺ قال: شفاعتی لاھل الکبائر من امتی (رواہ الترمذی ۔ مشکوۃ)\nঅর্থঃ হযরত আনাছ (রাঃ) বলেন- রাসুলকরিম (ﷺ) এরশাদ করেছেন- আমার শাফাআত পাবে আমার কবিরা গুনাহ্গার উম্মাতেরা”। (তিরমিযি সুত্রে মিশকাত)।\n\nঅত্র হাদীসখানার বাচনভঙ্গি দ্বারা অনেক মাসআলার সমাধান পাওয়া যায়। যথাঃ\n\n(ক) কবিরা গুনাহ্কারীরা কাফির নয়- বরং বড় বড় গুনাহ্ করা সত্বেও মুমিনই থাকে। তার জানাযা পড়া, মুসলমান হিসাবে তাকে গণ্য করা, সর্বোপরি- তার নাজাতের গ্যারান্টিও রাসুলেপাক (ﷺ) প্রদান করেছেন।\n\n(খ) কবিরা গুনাহ্গার ব্যক্তি চিরস্থায়ী জাহান্নামী নয়- নবীজীর দয়ায় শেষ পর্য্যন্ত সে ক্ষমা পাবে এবং জান্নাতে যাবে। সুতরাং, শাফাআত পাওয়ার জন্য সর্বদা আল্লাহর কাছে দোয়া করতে হবে। সেজন্য দৈনন্দিন পাঁচবার আযানের মুনাজাতে নবীজীর শাফাআত প্রার্থনা করার বিধান রাখা হয়েছে। (ছগিরী শরহে মুনিয়াতুল মুসল্লী কৃত আল্লামা ইবরাহীম হালাবী)।\n\nকিন্ত দেওবন্দীরা আযানের দোয়া থেকে وارزقنا شفاعتہ یوم القیامۃ বাদ দিয়ে বিটিভি, রেডিওতে সংক্ষিপ্ত আকারে দোয়া প্রচার করে। তারা বলে- সিহাহ্ সিত্তায় এই শব্দটি নেই- তাই এটা বাদ দিতে হবে।\n\nআমরা বলবো- হাদীস কি সিহাহ সিত্তায় সীমাবদ্ধ? হাদীস তো রাছুলের বাণী। যেকোন সংকলক তা সংগ্রহ করে কিতাব লিখতে পারেন। ”সিহাহ্সিত্তার বাইরে অন্য সহীহ হাদীস মানা যাবে না”- এমন কথা একমাত্র জাহেল ও নবী বিদ্বেষীরাই বলতে পারে। শাফাআতের উক্ত শব্দাবলী হুবহু ছগীরী গ্রন্থে আছে। তাবরাণী শরীফেও উক্ত শব্দাবলী আছে। (দেখুন বাহারে শরিয়াত)। যারা রাসুলপাকের শাফাআতে বিশ্বাসী নয়- বরং নিজের আমলের উপর আস্থাশীল- তারা বেহেস্তে প্রবেশ করতে পারবে না- কেননা, আমলের দ্বারা শুধু বেহেস্তে উচ্চ মর্যাদা লাভ করা যায়- কিন্ত প্রবেশধিকার পাওয়া যায় না।\n\nدخول الجنۃ بالایمان এবং نیل الدرجات باالاعمال অর্থাৎ বেহেস্তে প্রবেশের চাবি হলো ঈমান এবং মর্যাদা লাভ করার উপায় হলো আমল। (দেখুন মাওয়াহিবও আত্ তাযকিরাহ্)।\n\n(গ) আরো বুঝা গেল- গুনাহ্গার শাফাআত পাবে- কিন্ত বেয়াদব ও বাতিলপন্থীরা সুপারিশ পাবে না। দেখুন- ইমামে রাব্বানীর মকতুবাত শরীফ ৭৩ ফের্কা অধ্যায়। তিনি বলেন- ”গুনাহ্গারদের জন্য শাফাআতের গ্যারান্টি আছে- কিন্ত বাতেলফের্কার জন্য গ্যারান্টি নেই। দলীল স্বরূপ তিনি বলেন- নবী করীম (ﷺ) বলেছেন- کلھم فی النار الاملۃ واحدۃ “একটি দল (সুন্নী) ছাড়া সব দলই জাহান্নামী। তারা জাহান্নামে বসবাস করবে। আল্লাহর ইচ্ছার উপর তাদের নাজাত নির্ভরশীল। নবীজীর শাফাআত তারা পাবে না। কেননা, তারা নবীজীকে “চামার ও বড় ভাই তুল্য” মনে করে। নাউযু বিল্লাহ্!\n\n(ঘ) খারেজী সম্প্রদায় বর্তমানে নাম পরিবর্তন করে ওহাবী ও কওমী নামে পরিচিত। তাদের মূল মুরব্বী খারেজী সম্প্রদায় এবং তাদের নেতা হলো ইবনে তাইমিয়া, ইবনে কাইয়েম, ইবনে আবদুল ওহাব নজদী এবং ভারতীয় আহ্লে হাদীস নেতা ইসমাঈল দেহলভী ও সৈয়দ আহমদ বেরলভী। তাদের আক্বিদা বিশ্বাস হলো- “কবিরা গুনাহ্গার মুশরিক ও কাফির”। “তাক্ভিয়াতুল ঈমান” গ্রন্থে ইসমাঈল গুনাহ্কে শির্ক বলেছে। সুতরাং সে খারেজী। নবীজী বলেন- গুনাহ্ করলে মুশরিক বা কাফির হয় না; আর ইসমাঈল দেহলভী বলছে মুশরিক হয়ে যায়। নাউযুবিল্লাহ্।\n\n(৭) হযরত আউফ ইবনে মালেক (রাঃ) থেকে শাফাআতের হাদীস বর্ণিত-\nعن عوف بن مالک۔ قال: قال رسول اللّہ ﷺ اتانی آت من عند ربی فخیر لی بین ان یدخل نصف امتی الجنۃ۔ وبین الشفاعۃ۔ فاخترت الشفاعۃ۔ وھی لمن مات لایشرک باللّٰہ شیأ رواہ الترمذی وابن ماجۃ ۔\nঅর্থঃ আউফ ইবনে মালেক (রাঃ) বলেন- রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- “আমার পালনকর্তার পক্ষ হতে একজন (ফিরিস্তা) আমার কাছে এসে দুটি বিষয়ের মধ্যে একটি গ্রহণ করার প্রস্তাব দিলেন। উক্ত প্রস্তাব দুটি হলো- (১) “আমার উম্মতের অর্দ্ধেককে জান্নাতে নেয়া হবে, (২) অথবা আমি সুপারিশ করে যা নিতে পারি”। “আমি শাফাআত গ্রহণ করলাম”। আমার এই সুপারিশ হবে তাদের জন্য -যারা আল্লাহর ইবাদতের সাথে কাউকে শরিক করেনি”। (তিরমিযি ও ইবনে মাজাহ)।\n\nব্যাখ্যাঃ বুঝা গেলো- শিরিককারী ও বেয়াদব ছাড়া সব উম্মত নবীজীর শাফাআতক্রমে জান্নাতে যাবে।\n\n(৮) উম্মতে মোহাম্মদীর এক ব্যক্তির সুপারিশে অসংখ্য লোক জান্নাতে প্রবেশ করবে\nعن عبد اللّٰہ بن ابی الجدعاء قال: سمعت رسول اللّہ ﷺ یقول: یدخل الجنۃ بشفاعۃ رجل من امتی اکثر من بنی تمیم۔ رواہ الترمذی والدارمی وابن ماجۃ ۔\nঅর্থঃ হযরত আবদুল্লাহ্ ইবনে আবিল জাদ্আ (আঃ) বলেন- আমি রাসুলকরিম সাল্লাল্লাহু আলাইহি ওয়া সাল্লামকে বলতে শুনেছি- “আমার উম্মতের মধ্যে এক ব্যক্তির সুপারিশে বনী তামীম গোত্রের সমসংখ্যক লোক জান্নাতে প্রবেশ করবে”। (তিরমিযি, দারমী ও ইবনে মাজাহ্)।\n\nব্যাখ্যাঃ বিজ্ঞ হাদীস বিশারদদের কেহ কেহ বলেছেন- উক্ত ব্যক্তি হযরত ওসমান ইবনে আফফান (রাঃ)। আবার কেহ কেহ বলেছেন- হযরত ওয়ায়েছ করনী (রাঃ)। বনী তামীমগোত্র আরবের উত্তর-পূর্ব এলাকায় বসবাস করে। তাদের সংখ্যা কয়েক লক্ষ বা বর্তমানে কয়েক কোটি।\n\n(৯) শাফাআতকারী উম্মতগণ নিজ নিজ মর্যাদা অনুযায়ী সুপারিশের অনুমতি পাবে,\nعن ابی سعید ان رسول اللّٰہ ﷺ قال: ان من امتی من یشفع للفئام۔ ومنھم من یشفع للقبیلۃ ومنھم من یشفع للعصبۃ۔ ومنھم من یشفع للرجل۔ حتی یدخلوا الجنۃ ۔ رواہ الترمذی\nঅর্থঃ হযরত আবু সায়ীদ খুদরী (রাঃ) থেকে বর্ণিত- রাসুলুল্লাহ্ সাল্লাল্লাহ্ আলাইহি ওয়া সাল্লাম এরশাদ করেছেন- “আমার উম্মতের মধ্যে কোন কোন লোক সুপারিশ করার অধিকার পাবে একদল লোকের জন্য। কোন কোনজন অধিকার পাবে আপন গোটা বংশের জন্য। কোন কোন লোক অধিকার পাবে দশ হতে চল্লিশ জনের (উছবা) জন্য সুপারিশ করার। কেহ কেহ অধিকার পাবে একজনের জন্য। অতঃপর ঐসব লোক তাদের সুপারিশে জান্নাতে প্রবেশ করবে”। (তিরমিযি)।\n\nব্যাখ্যাঃ বুঝা গেল- উম্মতের মধ্যে কিছু কিছু লোক এমন রয়েছেন- যারা হাশরের দিনে তাদের মর্যাদা অনুযায়ী সুপারিশ করার অধিকার লাভ করবেন। যেমন, গাউসুল আযম, খাজা গরীব নাওয়ায- প্রমুখ আল্লাহর ওলীগণ বা নেক্কার লোকজন। তাঁরা সুপারিশ করে গুনাহ্গারদেরকে জান্নাতে নিয়ে যাবেন।\n\n(১০) বিনা হিসাবে চারলক্ষাধিক লোক জান্নাতে প্রবেশ করবে শুধু নবীজীর শাফাআতে\nعن انس قال : قال رسول اللّٰہ ان اللّٰہ عزوجل وعدنی ان یدخل الجنۃ من امتی اربعماءۃ الف بلا حساب فقال ابو بکر زدنا یا رسول اللّٰہ قال: وھکذا ۔ فحثا بکفیہ وجمعھما۔ فقال ابوبکر: زدنا یارسول اللّٰہ ﷺ قال وھکذا۔ فقال عمر: دعنا یا ابا بکر۔فقال ابوبکر وما علیک۔ ان یحلنا اللّٰہ کلنا الجنۃ ؟ فقال عمر: ان اللّٰہ عزوجل ان شاء ان یدخل خلقہ الجنۃ بکف واحد لفعل۔ فقال النبی ﷺ صدق عمر ۔ رواہ فی شرح السنۃ ۔\n\nঅর্থঃ হযরত আনাছ (রাঃ) বলেন- রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন “মহিয়ান আল্লাহ্ আমার সাথে ওয়াদা করেছেন- “আমার উম্মতের মধ্যে চারলক্ষ উম্মতকে বিনা হিসাবে জান্নাতে নিবেন”। হযরত আবু বকর (রাঃ) বললেন- আরো বৃদ্ধি করে নিন ইয়া রাসুলাল্লাহ্! হুযুর সাল্লাল্লাহু আলাইহি ওয়া সাল্লাম বললেন “হ্যাঁ, তাই। এই বলে নবী করীম (ﷺ) দুই মুষ্টি খুলে আবার একসাথ করলেন”। হযরত আবু বকর (রাঃ) পুনরায় আরয করলেন- ইয়া রাসুলাল্লাহ্! উক্ত সংখ্যা আরো বৃদ্ধি করুন। হুযুর সাল্লাল্লাহু আলাইহি ওয়া সাল্লাম এরশাদ করলেন- “হ্যাঁ, তাই হবে”। এবার হযরত ওমর (রাঃ) বললেন “হে আবু বকর! আপনার কথা বন্ধ করুন এবং আমাদেরকে আল্লাহর ভয় ও আমলের সুযোগ দিন- আমরা যেন অলস হয়ে বসে না থাকি”। হযরত আবু বকর (রাঃ) বললেন- হে ওমর! আল্লাহ্ পাক আমাদের সবাইকে জান্নাতে নিয়ে গেলে তাতে তোমার ক্ষতি কী? হযরত ওমর (রাঃ) বললেন “হ্যাঁ, আল্লাহ্ ইচ্ছা করলে দু মুষ্ঠি কেন- এক মুষ্ঠিতেই তাঁর সমস্ত সৃষ্টিকে জান্নাতে প্রবেশ করাতে সক্ষম। তাঁদের এই তর্ক শুনে রাসুলকরিম (ﷺ) বললেন- “ওমর সত্য বলেছে” (শরহে সুন্নাহ)।\n\nব্যাখ্যাঃ (ক) চারলক্ষ লোককে বিনা হিসাবে জান্নাতে নেয়ার জন্য আল্লাহর ওয়াদার পরেও রাসুলে করিম সাল্লাল্লাহু আলাইহি ওয়া সাল্লাম এই সংখ্যা আরো বৃদ্ধি করার আবেদন করতে পারেন। বারেবারে সংখ্যা বৃদ্ধির অধিকারী হচ্ছেন আমাদের প্রিয়রাসুল (ﷺ)। ইতিপূর্বে ২নং এ চারশ নব্বই কোটি বা তার চেয়েও বেশী লোক বিনা হিসাবে নবীজীর সুপারিশক্রমে জান্নাতে প্রবেশ করার কথা বর্ণনা করা হয়েছে।\n\n(খ) হযরত আবু বকর ও হযরত ওমর- দু’জনের মধ্যে হযরত আবু বকর (রাঃ) ছিলেন নবীজীর শাফাআতের উপর নির্ভরশীল- আর হযরত ওমর ছিলেন আমলের উপর বেশী আস্থাশীল। অবশেষে হযরত আবু বকরের কথায় তিনি আল্লাহর দয়ার উপর আস্থাশীল হলেন। নবী করীম (ﷺ) হযরত ওমরকে সমর্থন করে বললেন- “আমার সুপারিশে আল্লাহ্ দয়া করলে এক মুষ্ঠিতেই সকল গুনাহ্গার বান্দাকে দোযখ থেকে বের করে নিয়ে আসতে পারেন”। নবীজীর কথা অবশ্যই ফলবে।\n\n(গ) হযরত আবু বকর (রাঃ) নবীজীর সীমাহীন সুপারিশের প্রতি আস্থাশীল ছিলেন। কিন্ত কিছুলোক এমনও রয়েছে- যারা বলে- শুধু আমলের দ্বারা নাজাত পাওয়া যাবে। মনে রাখতে হবে- ঈমানের দ্বারা হবে বেহেস্তে প্রবেশের অধিকার লাভ এবং আমলের দ্বারা হবে মর্যাদা লাভ। (কুরতুবী ও মাওয়াহিব)। বেহেস্তে প্রবেশের মূল চাবি হলো ঈমান। যার ঈমান নেই-তার জান্নাত নেই। শুধু আমল ও তৌহিদে জান্নাত পাওয়া যাবেনা।\n\n(১১) কাউকে শরবত পান করালে অথবা ওযুর পানি যোগান দিলে সেও হাশরে সুপারিশ করবে\nانس قال: قال رسول اللّہ ﷺ یصف اھل النار فیمر بھم الرجل من اھل الجنۃ فیقول الرجل منھم اما تعرفنی؟ انا الذی سقیتک شربۃ ۔ وقال بعضھم انا الذی وھبت لک وضوء فیشفع لہ فیدخلہ الجنۃ۔ (رواہ ابن ماجۃ)\nঅর্থঃ হযরত আনাছ (রাঃ) বলেন- আল্লাহর প্রিয়রাসুল সাল্লাল্লাহু আলাইহি ওয়া সাল্লাম এরশাদ করেছেন- “দোযখবাসীদেরকে কাতারবন্দী করে দাঁড় করানো হবে। এমন সময় জান্নাতী একব্যক্তি তাদের পাশ দিয়ে অতিক্রমকালে জাহান্নামীদের মধ্য হতে এক ব্যক্তি তাঁকে বলবে- “হে অমুক! আপনি কি আমাকে চিনেন না? আমি তো আপনাকে শরবত পান করিয়েছিলাম”। আরেক ব্যক্তি বলবে-“ আমি তো আপনার ওযুর পানি যোগান দিয়েছিলাম”। তখন জান্নাতী ব্যক্তি ঐ লোকদের জন্য সুপারিশ করবে এবং তাদেরকে জান্নাতে নিয়ে যাবে” (ইবনে মাজাহ্ শরীফ)।\n\nবুঝা গেল- নেককাজে কাউকে সহযোগিতা করলে অথবা কারও পিপাসা নিবারন করলে ঐব্যক্তি তার জন্য সুপারিশ করে গুনাহ্ মাফ করিয়ে জান্নাতে নিয়ে যেতে পারবে।\n\n(১২) বেহেস্তে প্রবেশের জন্য আল্লাহর রহমত ও দয়া পূর্বশর্ত\nعن ابی ھریرۃ ان رسو اللّٰہ ﷺ قال: ان رجلین ممن دخل النار اشتد صیاحھما فقال الرب تعالی اخرجوھما۔ فقال لھما لای شئی اشتد صیاحکما؟ قال: فعلنا ذلک لترحمنا۔ قال: فان رحمتی لکما ان انطلقا فتلقیا انفسکما حیث کنتما من النار۔ فیلقی احدھما نفسہ۔ فیجعلھا اللّٰہ بردا وسلاما۔ ویقوم الاٰخر: فلا یلقی نفسہ فیقول لہ الرب تعالی۔ ما منعک ان تلقی نفسک کما القی صاحبک؟ فیقول: رب انی لارجوا ان لا تعیدنی فیھا بعد ما اخرجتنی منھا۔ فیقول لہ الرب تعالی: لک رجائک۔ فیدخلان جمیعا الجنۃ برحمۃ اللّٰہ رواہ الترمذی\n\nঅর্থঃ হযরত আবু হোরায়রা (রাঃ) থেকে বর্ণিত-তিনি বলেন, আল্লাহর প্রিয়রাসুল সাল্লাল্লাহু আলাইহি ওয়া সাল্লাম এরশাদ করেছেন- “দোযখে প্রবেশকারী দুইব্যক্তি সাহায্যের জন্য জোরে জোরে চিৎকার করে কান্না করতে থাকবে। আল্লাহ্ ফিরিস্তাদের বলবেন- তাদের উভয়কে জাহান্নাম থেকে বের করে নিয়ে আস। এরপর তাদেরকে জিজ্ঞাসা করবেন- কি জন্য তোমরা এত জোরেজোরে কান্নাকাটি করছিলে? তারা বলবে- আমরা এরূপ করেছিলাম- যাতে আপনি আমাদের প্রতি সদয় হন। আল্লাহ্পাক বলবেন- “আমার রহমত তোমাদের উভয়ের জন্য অবধারিত”।\n\nপরীক্ষার ছলে আল্লাহ্ বলবেন- এখন তোমরা উভয়ে জাহান্নামের যেখানে ছিলে- সেখানে নিজেদেরকে পূনঃ নিক্ষেপ করো- দেখি। তাদের একজন নিজেকে জাহান্নামে নিক্ষেপ করবে। আল্লাহ্পাক নিজ কুদরতে জাহান্নামকে তার উপর ঠান্ডা ও শান্তিময় করে দেবেন। অন্যজন দাঁড়িয়ে থাকবে- নিজেকে জাহান্নামে নিক্ষেপ করবে না। এমতাবস্থায় আল্লাহ্ তাকে জিজ্ঞাসা করবেন- তুমি তোমার সাথীর ন্যায় নিজেকে নিক্ষেপ করোনি কেন? সে বলবে- হে আমার প্রতিপালক! আমি এই আশায় নিজেকে নিক্ষেপ করিনি যে, তুমি আমাকে বের করে আনার পর দ্বিতীয়বার দোযখে নিক্ষেপ করবে না। তখন আল্লাহ্পাক বলবেন- হ্যাঁ, “তোমার এই ভরসাই তোমার উপকারে আসবে”। অতঃপর উভয়কেই আল্লাহর দয়ায় জান্নাতে প্রবেশ করানো হবে”। (তিরমিযি)। (আল্লাহর দয়ার উপর কোন প্রশ্ন করা যাবে না)।\n\nব্যাখ্যাঃ যাদের ঈমান আছে- তাদের বেলায়ই এই ব্যবস্থা হবে। কেননা, ঈমান হচ্ছে ভয় ও ভরসা উভয়ের সমন্বয়ের নাম।\n\nপ্রথমজন আল্লাহর ভয়ে নিজেকে পূনরায় জাহান্নামে নিক্ষেপ করেছিল, আর দ্বিতীয়জন আল্লাহর রহমতের ভরসায় নিজেকে নিক্ষেপ করেনি। তাই উভয়কেই দুই কারনে জান্নাতে নেয়া হবে। (মিশকাতের হাশিয়া দেখুন ৪৯৪ পৃষ্ঠায়)।\n\n(১৩) পুলসিরাত অতিক্রমের গতি হবে আমলের পরিমান অনুযায়ী\nعن ابن مسعود قال: قال رسول اللّٰہ ﷺ یرد الناس النار۔ثم یصدورن باعمالھم۔ فاولھم کلمح البرق۔ ثم کالریح۔ ثم کحضر الفرس۔ ثم کالراکب فی رحلہ۔ ثم کشد الرحل ثم کمشیہ۔رواہ الترمذی والدارمی ۔\nঅর্থঃ হযরত আবদুল্লাহ্ ইবনে মাসউদ (রাঃ) হতে বর্ণিত- তিনি বলেন, রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- “প্রত্যেক মানুষকেই জাহান্নামের উপর প্রতিষ্ঠিত পুলসিরাতের উপর দিয়ে গমন করতে হবে। এরপর নিজ নিজ আমল পরিমানে গতিসম্পন্ন হয়ে তারা পুলসিরাত অতিক্রম করবে। কেউ অতিক্রম করবে বিদ্যুতের গতিতে, কেউ বায়ুর গতিতে, কেউ ঘোড় সওয়ার গতিতে, কেউ যানবাহনের গতিতে, কেউ উটের পিঠে আরোহীর গতিতে, কেউ পায়ে চলার গতিতে”। (তিরমিযি ও দারমী)।\n\nব্যাখ্যাঃ এই হাদীসখানা কোরআন মজিদের একটি আয়াতের ব্যাখ্যা স্বরূপ। আয়াতটি হলোঃ وان منکم الاواردھا “তোমাদের মধ্যে এমন কেউ নেই যে, জাহান্নামের উপর পৌঁছবে না”। (সূরা মরিয়ম ৭১ আয়াত)। কেননা, জাহান্নামের উপর প্রতিষ্ঠিত হবে পুলসিরাত। আর সে পুলসিরাত পার হতে হবে সকলকে। তারপর অপর পাড়ে হবে হাউযে কাউছার ও জান্নাত। সুতরাং জাহান্নামের উপর দিয়ে প্রত্যেককেই অতিক্রম করতে হবে। এটা হবে শেষ অগ্নিপরীক্ষা স্বরূপ। হাশরের হিসাবের পর মিযানের ওজন, তারপর জাহান্নাম অতিক্রম করে জান্নাতে যেতে হবে। তিনটি পরীক্ষাই অতি ভয়াবহ। নেক্কাররা অতিক্রম করতে পারবে যার যার আমলের গতিতে। আর জাহান্নামী ও গুনাহ্গাররা জাহান্নামে পতিত হবে। পুলসিরাতের অনেক কড়া বা বড়শী থাকবে। কাফের ও গুনাহ্গারদেরকে ঐগুলি টেনে টেনে নীচে নামিয়ে ফেলবে।\n\nনেক্কারদের মধ্যে আবার তারতম্য হবে। যাদের আমল ও আক্বিদা পূর্ন বিশুদ্ধ হবে- তারা অতিক্রম করবে চোখের পলক বা বিদ্যুৎ গতিতে। তারপর বাতাসের গতিতে, তারপর ঘোড় সাওয়ার গতিতে, তারপর সাধারণ যানবাহনের গতিতে, তারপর উটের গতিতে, তারপর পায়ে হেঁটে। ঐসময় নবী করীম (ﷺ) পুলসিরাতের উপর দাঁড়িয়ে “রাব্বি সাল্লিম, রাব্বি-সাল্লিম”- বলে কাঁদতে থাকবেন। ইহাই নবীজীর শাফাআত।\n\n(১৪) তিনশ্রেণীর লোক হাশরে শাফাআত করবেন\nعن عثمان بن عفان۔ قال: قال رسول اللّٰہ ﷺ یشفع یوم القیامۃ ثلاثۃ۔ الانبیاء ثم العلماء ثم الشھداء رواہ ابن ماجۃ ۔\nঅর্থঃ হযরত ওসমান ইবনে আফফান (রাঃ) বর্ণনা করেন- রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- “তিনশ্রেণীর লোক কিয়ামত দিবসে শাফাআত করবেন- (১) আম্বিয়ায়ে কেরাম (২) জাহেরী বাতেনী জ্ঞানসম্পন্ন উলামায়ে কেরাম- তথা অলিআল্লাহ্। (৩) শোহাদায়ে কেরাম। (ইবনে মাজাহ্)।\n\nব্যাখ্যাঃ সমস্ত নবীগণ, সমস্ত আউলিয়ায়ে কেরাম এবং সমস্ত শহীদান হাশরের দিনে সুপারিশ করবেন এবং অসংখ্য গুনাহ্গারকে ক্ষমা করিয়ে জান্নাতে প্রবেশ করাবেন। উনারা আল্লাহর অনুমোদিত আপনজন। কিন্তু ওহাবী মউদূদীরা বলে- তখন আল্লাহর অনুমতি পেলে তাঁরা সুপারিশ করতে পারবেন- তা না হলে পারবেন না। তাদের এই ব্যাখ্যা ভুল। বরং অত্র হাদীস দ্বারাই প্রমানিত হলো যে, তারা এখনই অনুমোদন ও অনুমতিপ্রাপ্ত। নবীজীর কথায় সন্দেহ্ পোষন করা কুফরী। শরহে আকায়েদে নসফীতে উল্লেখ আছে-\nالشفاعۃ المقبولۃ ثابتۃ بالکتاب والسنۃ۔\nঅর্থাৎঃ “অনুমোদিত শাফাআত কুরআন সুন্নাহ্ দ্বারা প্রমাণিত”।\n\nবিঃ দ্রঃ তিনশ্রেণী ছাড়াও আরো অনেকে সুপারিশ করবেন। যেমন অত্র অধ্যায় ৮, ৯ ও ১১ নং হাদীসে বর্ণিত হয়েছে। এ ছাড়াও কোরআন, সিয়াম, নেক আমল, মাতৃগর্ভে মৃতশিশু, হাফিযুল কোরআন- প্রমূখের সুপারিশ হাদীস দ্বারা প্রমাণিত। মোটকথা- কোরআনতুল্য হাদীসে মোতাওয়াতির দ্বারা অকাট্যভাবে শাফাআত প্রমাণিত। যারা বিশ্বাস করে না- বা বিভিন্ন শর্ত আরোপ করে- তারা মূলতঃ বাতিলপন্থী। তাদের কথায় বিশ্বাস করলে ঈমান নষ্ট হয়ে যাবে। (উল্লেখ্য- মিশকাত শরীফে সংকলিত ও সংগৃহীত সিহাহ ও বিভিন্ন সুনান হাদীসগ্রন্থ হতে উপরের ১৪টি প্রমাণ পেশ করা হলো)।\n\n(১৫) হাশরের ময়দানে কাফেরগণ শয়তানের কাছে সুপারিশ প্রার্থনা করবে। বিরাট হাদীসের একাংশ\nعن عقبۃ بن عامر ص۔ قال رسول اللّٰہ ﷺ: فیقول عیسی علیہ السلام ادلکم علی النبی ﷺ الامی فیأتونی۔ فیأذن اللّٰہ لی ان اقوم۔ فیثور مجلسی اطیب ریح شمھا احد۔ حتی آتی ربی۔ فیشفعنی۔ ویجعل لی نورا۔ من شعر رأسی الی ظفر قدمی ۔ ثم یقول الکافر: قد وجد المؤمنون من یشفع لھم۔ فمن یشفع لنا؟ فیقولون: ما ھو غیر ابلیس۔ ھو الذی اضلنا۔ فیأتونہ۔ فیقولون: قد وجد المؤمنون من یشفع لھم۔ فقم انت۔ فاشفع لنا۔ فانک قد اضللتنا۔ فیقوم۔ فیثور من مجلسہ انتن ریح شمہ احد۔ثم یعظم لجھنم۔ ویقول عند ذلک ۔ ’’وقال الشیطان لما قضی الامر ان اللّٰہ وعدکم وعد الحق۔ ووعدتکم فاخلفتکم وماکان لی علیکم من سلطٰن، الا ان دعوتکم فاستجبتم لی ولا تلومو نی۔ ولوموا انفسکم ۔\n\nঅর্থঃ হযরত ওক্বা ইবনে আমের (রাঃ) হতে বর্ণিত- নবী করিম (ﷺ) শাফাআতের দীর্ঘ হাদীস বর্ণনা করার পর শেষাংশে এসে হযরত ইছা আলাইহিস সালামের পথনির্দেশনা এভাবে বর্ণনা করেছেন- যখন হাশরবাসীরা হযরত ইছা (আঃ) -এর নিকট এসে সাহায্য প্রার্থনা করবে- তখন হযরত ইছা (আঃ) বলবেন- “আমি তোমাদেরকে মহান উম্মি নবীর নিকট সাহায্য প্রার্থনা করার পরামর্শ দিচ্ছি। ওখানে গেলে কাজ হবে”। (শুধু তাঁরই স্মরণে থাকবে)।\n\nহুযুর (ﷺ) বলেন- “অতঃপর লোকেরা আমার কাছে আসবে এবং সাহায্য প্রার্থনা করবে। আল্লাহ্পাক আমাকে ঐ কাজের জন্য তৈরী হতে অনুমতি দিবেন। আমার বসার স্থান থেকে উঠার পর ঐ স্থান থেকে এমনভাবে মিশ্কের খুশবু ছড়িয়ে পড়বে যে, যেকোন লোক ঐ সুগন্ধি পাবে। আমি আমার রবের কাছে গিয়ে সুপারিশ করবো এবং তিনি আমার সুপারিশ গ্রহণ করবেন এবং আমার মাথার চুল থেকে পায়ের নখ পর্য্যন্ত সমস্ত শরীর নূরে পরিণত করবেন”। হুযুর (ﷺ) পুনঃ এরশাদ করেন-\n\n”আর কাফেরগণ এ অবস্থা দেখে বলবে- মোমেনরা তো তাদের সুপরিশকারীর সন্ধান পেয়ে গেছে। আমাদের জন্য সুপারিশ করবে কে? তারা বলবে -ইবলিছ ছাড়া তো আমাদের আর কেউ নেই। সে-ই তো আমাদেরকে গোমরাহ্ করেছিল। তারা ইবলিসের কাছে এসে বলবে -মুমিনরা তো তাদের কাংখিত সুপারিশকারী পেয়ে গেছে। তুমি উঠো, আমাদের জন্য সুপারিশ করো। তুমিই তো আমাদেরকে ভুলপথে চালিয়েছিলে। অতঃপর শয়তান বসা থেকে উঠবে এবং সেখান থেকে মারাত্মক দূর্গন্ধ (বায়ূ) ছড়িয়ে পড়বে। যে কেহ ঐ দুর্গন্ধ পাবে। অতঃপর জাহান্নামের দিকে যেতে যেতে সে বলবে-\n\n“যখন সব কাজের ফয়সালা হয়ে যাবে- তখন শয়তান বলবে- সত্যই আল্লাহ্ তোমাদেরকে সত্য ওয়াদা দিয়েছিলেন এবং আমি তোমাদের সাথে ওয়াদা করে তা ভঙ্গ করেছি। তোমাদের উপর তো আমার কোন ক্ষমতা ছিলোনা। শুধু এতটুকু ছিল যে, আমি তোমাদেরকে ডেকেছি- আর তোমরা আমার ডাকে সাড়া দিয়েছো। এখন আমাকে দোষারোপ না করে বরং নিজেদেরকে দোষারোপ করো”। (সূরা ইবরাহীম ২২ আয়াতাংশ)। (তাযকিরাহ্ ২৭৩ পৃষ্ঠা)।\n\n১৬। নবীজীর শাফাআতে সবচেয়ে বেশী ভাগ্যবান ব্যক্তি কে হবেন?\nعن ابی ھریرۃ ص انہ قال : قلت یا رسول اللّٰہ من اسعد الناس بشفاعتک یوم القیامۃ؟ فقال: ظننت یا ابا ھریرۃ ان لایسألنی عن ھذا الحدیث احد اول منک۔ لما رأیت من حرصک علی الحدیث ۔ اسعد الناس بشفاعتی یوم القیامۃ من قال لا الہ الا اللّٰہ خالصا من قبل نفسہ ( رواہ البخاری)\nঅর্থঃ হযরত আবু হোরায়রা (রাঃ) বলেন- আমি আরয করলাম- হে আল্লাহর রাসুল! কিয়ামতের দিনে আপনার সুপারিশে কোন্ ব্যক্তি অধিক ভাগ্যবান হবে? হুযুর সাল্লাল্লাহু আলাইহি ওয়া সাল্লাম বললেন- হে আবু হোরায়রা! আমি মনে করি- তোমার পূর্বে অন্য কেউ আমাকে একথা জিজ্ঞাসা করেনি। কেননা, আমার হাদীস সম্পর্কে তোমার আগ্রহ-ই সবচেয়ে বেশী। শুন- কিয়ামতের দিনে আমার শাফাআতে সবচেয়ে বেশী ভাগ্যবান হবে ঐব্যক্তি- যে অন্তর দিয়ে স্বীকার করে নিয়েছে “লা ইলাহা ইল্লাল্লাহু” পূর্ণ কালেমা। (বুখারী)।\n\nব্যাখ্যাঃ “যেব্যক্তি সর্বান্তকরনে তাওহীদ ও রিসালাত -এর কলেমা পাঠ করেছে, সেব্যক্তিই নবীজীর সুপারিশে অধিক ভাগ্যবান হবে”-একথার মূল ইঙ্গিত হলো- বিনা আমলে যে ব্যক্তি শুধু ঈমানের কারণে নবীজীর শাফাআত পাবে- সেব্যক্তিই অধিক ভাগ্যবান বলে বিবেচিত হবে। এখানে নবীজীর দয়া, মায়া ও উম্মতের জন্য নবীজীর দরদের প্রাধান্য দেয়া হয়েছে। এরা শুধু ঈমান ও নবীজীর শাফাআতের মাধ্যমে জান্নাতে যাবে-আমলের দ্বারা নয়। ঈমানের দ্বারা জান্নাতের প্রবেশাধিকার পাওয়া যায় এবং নেক আমলের দ্বারা জান্নাতের ভিতরে উচ্চ মর্যাদা লাভ করা যায়। অবশ্য এরা প্রথম প্রবেশাধিকার পাবেনা। সর্বশেষে জান্নাত পাওয়াও কম সৌভাগ্যের কথা নয়। নিজের আমল ছাড়া শুধু ঈমানের দ্বারা জান্নাতে যাওয়াই সবচেয়ে বড় সৌভাগ্য।\n\nএখানে একটি প্রশ্ন জাগতে পারে। তাহলো বুখারী শরীফের অন্য এক বর্ণনায় এসেছে অর্থাৎ- من قال لا الہ الااللّٰہ دخل الجنۃ “যারা তাওহীদ স্বীকার করবে- তারা জান্নাতে প্রবেশ করবে”। এ হাদীসে তো শাফাআতের উল্লেখ নেই। এতে তো বুঝা যায়- বিনা শাফাআতেই সে জান্নাতী হবে”। এ উভয় হাদীসের মর্ম কী?\n\nজওয়াব হলোঃ জান্নাতের প্রবেশ দু প্রকার (১) دخول اولی বা প্রথম সুযোগে জান্নাতে প্রবেশ। (২) শাস্তি ভোগ করার পর জান্নাতে প্রবেশ। যারা শাফাআত থেকে বঞ্চিত থাকবে- তারা সর্বশেষ আল্লাহর ইচ্ছায় জাহান্নাম থেকে বের হয়ে আসবে। তাদের রং হবে কয়লার মত কালো। তাদেরকে নহরে হায়াতে ফেলে ময়লা সাফ করে জান্নাতে নেয়া হবে। কিন্ত জান্নাতীরা তাদেরকে ডাকবে “জাহান্নামী” বলে।\n\nআর নবীজীর শাফাআত পেলে এর পূর্বেই বের হয়ে আসবে। সুতরাং এটাই হবে তাদের জন্য বড় ধরণের সৌভাগ্য। সুতরাং প্রথম হাদীসটি শাফাআতপ্রাপ্তদের বেলায় প্রযোজ্য এবং দ্বিতীয় হাদীসটি আল্লাহর করুণা প্রাপ্তদের বেলায় প্রযোজ্য।\n\nমনে রাখতে হবে- শুধু তাওহিদ বিশ্বাসীরা জান্নাতী হবে না- বরং ঈমানদারেরা জান্নাতী হবে। জান্নাতে প্রবেশের জন্য ঈমান শর্ত- শুধু তাওহীদ নয়। ঈমান হলো তাওহীদ ও রিসালাতে বিশ্বাসের নাম। \tঅতএব, যেসব হাদীসে শুধু তাওহীদের কথা উল্লেখ আছে, তার প্রকৃত অর্থ হবে- ইমাম আবু হানিফার মতে- “লা-ইলাহা-ইল্লাল্লাহু মুহাম্মাদুর রাসুলুল্লাহ্” পূর্ণ কলেমা পাঠ করা। যেমন কুল হুয়াল্লা বলতে পূর্ন সূরা ইখলাছকে বুঝায়। (দেখুন শরহে মুসনাদে ইমামে আযম- মোল্লা আলী ক্বারী)।\n\n(১৭) রাসুলেপাকের ﷺ শরীফের উছিলায় নেকীর পাল্লা ভারী হবে (হাদীসে বাত্বাকা)\nاخرج ابن ابی الدنیا ۔ اذا خفت حسنات المؤمن اخرج رسول اللّٰہ ﷺ بطاقۃ کالانملۃ۔ فیلقیھا فی کفۃ المیزان۔ التی فیھا الحسنات فترجح الحسنات، فیقول ذلک العبد المؤمن للنبی ﷺ بابی انت وامی۔ ما احسن وجھک۔ واما احسن خلقک۔ فمن انت؟ فیقول النبی: انانبیک محمد۔ وھذہ صلاتک علی۔ وقد وفیتک ایاھا۔ احوج ماتکون الیھا ۔ ذکرہ القشیری فی تفسیرہ ۔\n\nঅর্থঃ ইবনু আবি দুনিয়া ইমাম কোশায়রীর তাফসীরে কোশায়রী থেকে একটি হাদীস এভাবে বর্ণনা করেছেন- “হাশরের দিনে যখন একজন মুমিনের নেকীর পাল্লা হাল্কা হয়ে যাবে- তখন আল্লাহর প্রিয়রাসুল (ﷺ) ছোট পিপিলিকার ন্যায় এক টুকরা কাগজ বের করে তার নেকীর পাল্লায় রাখবেন। এতে নেকীর পাল্লা ভারী হয়ে যাবে। (এবং সে জান্নাতী সাব্যস্ত হবে)।\n\nতখন ঐ মোমেন বান্দা নবী করিম সাল্লাল্লাহু আলাইহি ওয়া সাল্লামকে লক্ষ্য করে বলবে-আমার পিতামাতা আপনার উপর কোরবান হোক-আপনার এত সুন্দর চেহারা ও উক্তম চরিত্র! আপনি কে? নবী করীম (ﷺ) বলবেন- আমি তোমার নবী মোহাম্মদ (ﷺ) এবং এই কাগজের টুকরায় আমার উপর তোমার ﷺ শরীফ সংরক্ষিত। আমি তোমাকে তোমার সেই ﷺ শরীফ আদায় করে দিলাম-যার জন্য তুমি আজ অধিক মুখাপেক্ষী ছিলে”। (সুবহানাল্লাহ্)।\n\nবিঃদ্রঃ যেখানে নেকী অপর্যাপ্ত- সেখানে নবীজীর ﷺ কাজে আসে। তখন ﷺ শরীফই নাজাতের উছিলা হয়ে যাবে। ইহাই নবীজীর মূল্যবান শাফাআত।\n\nঅত্র হাদীস দ্বারা আর একটি বিষয় প্রমাণিত হলো- নবীজী উম্মতের ﷺ সংরক্ষণকারী এবং তিনি প্রত্যেক উম্মতের ﷺ পৃথক পৃথকভাবে সংরক্ষণ করেন। তা না হলে কিয়ামতে তা পেশ করবেন কি ভাবে? যে যত বেশী ﷺ পড়বে- সে তত বেশী আশেকে রাসুল হবে।"},{"1":"৩৫তম অধ্যায়ঃ হিসাব নিকাশ ও উড়ন্ত আমলনামা","2":"পঁয়ত্রিশতম অধ্যায়ঃ হিসাব নিকাশ ও উড়ন্ত আমলনামা\nপ্রশ্নঃ হাশর ময়দানে হিসাব-নিকাশ কিভাবে হবে? আমলনামা কিভাবে ডানহাতে বা বামহাতে আস্বে? প্রথম কোন্ ব্যক্তির ডানহাতে আমলনামা আসবে?\nজওয়াবঃ হাশরের ময়দানে প্রত্যেকের হাতে আমলনামা উড়ে আসবে। নেক্কারদের আমলনামা ডানহাতে উড়ে আসবে। গুনাহ্গারদের আমলনামা বামহাতে উড়ে আসবে এবং বামহাত থাকবে পিছনের দিকে। প্রথম আমলনামা আসবে হযরত ওমর (রাঃ) -এর ডানহাতে।\n\n(১) আল্লাহ্পাক এরশাদ করেন,\nفَأَمَّا مَنْ أُوتِيَ كِتَابَهُ بِيَمِينِهِ - فَسَوْفَ يُحَاسَبُ حِسَابًا يَسِيرًا - وَيَنقَلِبُ إِلَى أَهْلِهِ مَسْرُورًا - وَأَمَّا مَنْ أُوتِيَ كِتَابَهُ وَرَاء ظَهْرِهِ - فَسَوْفَ يَدْعُو ثُبُورًا\nঅর্থাৎঃ “যার আমলনামা ডানহাতে দেয়া হবে, তাঁর হিসাব- নিকাশ সহজে হয়ে যাবে। আর সে পরিবার পরিজনের কাছে হৃষ্টচিত্তে ফিরে যাবে। আর যার আমলনামা তার পিঠের পেছন দিক দিয়ে দেয়া হবে, সে মৃত্যুকে আহবান করবে”। (ছুরা ইনশিক্বাক্ব ৭-১১ আয়াত)।\n\n(২) তিন রকমের মানুষ আল্লাহর কাছে পেশ করা হবে,\nخرج الترمذی عن حسن عن ابی ھریرۃؓ قال : قال رسول اللّٰہ ﷺ تعرض الناس یوم القیامۃ ثلاث عرضات فاما عرضتان تجدال و معاذیر فعند ذلک قطیر الصحف فی الابدی فاخذ بیمینہ واخذ بشمالہ ۔ خرج البزار عن ابی موسی الاشعری عن النبی ﷺ قال : یعرض الناس یوم القیامۃ ثلاث عرضات فاما عرضتان فجدال واما الثالثۃ فتطاکیر الکتب یمینا وشمالا ۔\n\nঅর্থাৎঃ “ইমাম তিরমিযি হযরত হাসান সূত্রে হযরত আবু হোরায়রা (রাঃ) থেকে বর্ণনা করেছেন - আল্লাহর প্রিয়রাসুল সাল্লাল্লাহু আলাইহি ওয়া সাল্লাম এরশাদ করেছেন- “হাশরের দিনে তিন ধরণের মানুষকে আল্লাহর কাছে পেশ করা হবে। (১) প্রথম পেশ করা হবে যারা আল্লাহর সাথে ঝগড়া-বিবাদ করবে। (২) নবীগণের পক্ষে আপত্তি পেশ করার উদ্দেশ্যে নবীগণকে হাযির করা হবে। (৩) আর ঐ সময়ই তৃতীয় প্রকারের উপস্থিতি হবে। তাদের আমলনামা ডানহাতে বা বামহাতে উড়ে আসবে”।\n\nবাজ্জার আবু মুছা আশ্আরী (রাঃ) হতে সামান্য একটু ব্যতিক্রম বর্ণনা করেছেন। তা হচ্ছে- “রাসুল করিম (ﷺ) এরশাদ করেছেন- “মানুষকে হাশরের দিনে তিনপ্রকারে আল্লাহর দরবারে পেশ করা হবে। তন্মধ্যে প্রথম পেশ করা হবে আল্লাহর সাথে বিতর্ক করার উদ্দেশ্যে। দ্বিতীয় পেশ করা হবে নবীগণের পক্ষে ওজর- আপত্তি পেশ করার লক্ষ্যে। আর তৃতীয় দলকে পেশ করা হবে এ অবস্থায় যে, তাদের আমলনামা উড়ে এসে ডান হাতে অথবা বাম হাতে পড়বে”। (তিরমিযি)।\n\nব্যাখ্যাঃ অর্থাৎ এক প্রকার লোক হবে নিরেট কাফের। তারা আল্লাহর সাথে ঝগড়া ও প্রতারণা করে পার হয়ে যেতে চাইবে। দ্বিতীয় প্রকার লোক হবে- যারা নবীগণের আগমনকে অস্বীকার করবে- কিন্তু আল্লাহপাক নবীগণের পক্ষে সাক্ষী প্রমাণ পেশ করে কাফেরদের পরাস্ত করবেন। আর তৃতীয় প্রকার লোক হবে গুনাহগার ও নেককার। এদেরই হিসাব নিকাশ হবে। প্রথম দু দল বিনা হিসাবে জাহান্নামে যাবে। নেক্কার ও বদকারের আমলনামা দেখে হিসাব নিকাশ করা হবে।\n\n(৩) হাকীম তিরমিযি তাঁর “নাওয়াদিরুল উছুল” গ্রন্থের ছিয়াশি নম্বর উছুলে এই ঘটনা এভাবে বর্ণনা করেছেন-\nفروی لنا عن رسول اللّٰہ ﷺ ان الناس یعرضون ثلاث عرضات یوم القیامۃ فاما عرضتان فجدال ومعاذ یر واما العرض الثالثۃ فتطایرا الصحف ۔ فالجدال لاھل الھواء یجادل لانھم لا یعرفون ۔ ربھم فیظنون انھم اذا جادلوہ نجوا وقامت حجتھم ۔ والمعاذیر للّٰہ تعالی یعتذر الکریم الی آدم والی انبیاۂ ویقیم حجتہ عندھم علی الاعداء ۔ ثم یبعثھم اللّہ الی النار فانہ یجب ان یکون عذرہ عن انبیاۂ واولیاء ہ ظاھرا حتی لا تأخذھم الحیرۃ ۔ ولذلک قیل عن رسول اللّٰہ ﷺ لا احد احب الیہ المدح من اللّٰہ ولا احد احب الیہ العذر من اللّٰہ ۔ والعرضۃ الثالثۃ للمؤمنین وھو العرض الاکبر بخلوبھم فیعاتبھم فی تلک الخلوات من یرید ان یعاتبھم حتی یذوق وبال الحیاء یرفض عرۃ بین یدیہ یفیض العرق منھم علی اقدامھم من شدۃ الحیاء ثم یغفر لھم ویرضی عنھم\n\nঅর্থাৎঃ “হাকীম তিরিমিযি তাঁর ৮৬ নং উছুলে বলেন- আমাদের কাছে এ মর্মে রাসুলে করিম (ﷺ) -এর বাণী পৌঁছেছে যে, মানুষকে হাশরের দিনে তিন প্রকারে আল্লাহর সম্মূখীন করা হবে। প্রথম সম্মূখীন করা হবে ঐসব কাফেরকে- যারা আল্লাহর সাথে ঝগড়া করে পার হয়ে যেতে চাইবে। দ্বিতীয় প্রকারের লোকেরা নবীগণের আগমন অস্বীকার করবে- কিন্তু আল্লাহ্পাক নবীগণের পক্ষে সাফাই পেশ করবেন। তৃতীয়বারে মোমেনদের হিসাব নিকাশ হবে। তাদের আমল নামা উড়ে এসে কারো ডানহাতে পড়বে- কারো পিঠের পিছন দিয়ে বামহাতে”।\n\nনবী করিম (ﷺ) বলেন- আল্লাহর সাথে ঝগড়াকারীরা হবে আহ্লে হাওয়া বা প্রবৃত্তিপূজারী। তারা আল্লাহর হাকীকত না বুঝেই ঝগড়া বা বিতর্ক করবে এবং মনে করবে যে, এভাবে আল্লাহর সাথে ঝগড়া ও বিতর্ক করে নাজাত পেয়ে যাবে- বিতর্কে জিতে যাবে।\n\nআর ওজরের বিষয়টি হলো- আম্বিয়াদের ক্ষেত্রে। দয়াময় আল্লাহ্ ঐদিন আদম আলাইহিস সালাম সহ আম্বিয়ায়ে কেরামের পক্ষে তাঁদের সম্মূখেই কাফিরদের বিরুদ্ধে যুক্তিতর্ক পেশ করে তাদেরকে পরাজিত করবেন। অতঃপর প্রথম দল ও দ্বিতীয় দলকে বিনা হিসাবে জাহান্নামে প্রেরণ করবেন। কেননা, আল্লাহর প্রকাশ্য সাফাই সাক্ষ্য জয়ী হওয়াটাই অবশ্যম্ভাবী। আম্বিয়ায়ে কেরাম ও আউলিয়ায়ে কেরামগণকে ঐদিন কোন পেরেশানী পোহাতে হবেনা। এজন্যই রাসুলেপাক সাল্লাল্লাহু আলাইহি ওয়া সাল্লাম এরশাদ করেছেন, “কোন ব্যক্তির কাছে আল্লাহর পক্ষ হতে তাঁর প্রশংসার চেয়ে অধিক প্রিয় কোন বস্তু নেই এবং কোন ব্যক্তির কাছে আল্লাহর পক্ষ হতে তার জন্য পক্ষপাতিত্বের চেয়েও অধিক প্রিয় কোন বস্তু নেই”।\n\nআর তৃতীয় উপস্থিতি হবে আল্লাহর কাছে মোমেনদের উপস্থিতি- সেদিন আল্লাহ্পাক একান্তে মোমেনদেরকে নিজের সামনে উপস্থিত করে যাকে ইচ্ছা সামান্য ভর্ৎসনা করবেন। সে ব্যক্তি ঐদিন লজ্জার স্বাদ গ্রহণ করবে এবং আল্লাহর সামনে লজ্জায় ঘর্মাক্ত হয়ে যাবে। তার ঘাম শরীর থেকে প্রবাহিত হয়ে পা পর্য্যন্ত গড়িয়ে পড়বে। এরপর তাদেরকে ভর্ৎসনা করে তিনি ক্ষমা করে দিবেন এবং তাদের প্রতি রাযী হয়ে যাবেন” (নাওয়াদিরুল উছুল ৮৬ নং উছুল- হাদীস তিরমিযি)।\n\nহাসীসের খোলাসা ব্যাখ্যাঃ আল্লাহর দরবারে মানুষের উপস্থিতি তিন ধরণের হবে। প্রথম উপস্থিতির অবস্থা হবে ভয়াবহ। তখন সবাই ভয়ে আতংকগ্রস্থ ও শঙ্কিত থাকবে। আল্লাহ্পাক ঐ অবস্থা এভাবে বর্ণনা করেছেন-\nوَخَشَعَتِ الأَصْوَاتُ لِلرَّحْمَنِ فَلا تَسْمَعُ إِلا هَمْسًا\nঅর্থাৎ : “ঐদিন দয়াময় আল্লাহর ভয়ে সমস্ত আওয়াজ ক্ষীন হয়ে পড়বে। হে হাবীব! আপনি সেদিন মৃদুগুঞ্জন ছাড়া আর কিছুই শুনবেন না”। (ছুরা মরিয়ম ১০৮ আয়াত)। এই অবস্থাটি হবে সবচেয়ে ভয়াবহ। কাফেররা এই অবস্থায় পলায়ন করার কামনা করবে- যদিও তা জাহান্নামের দিকেই হোক না কেন।\n\nআর দ্বিতীয়টির অবস্থা হবে- আল্লাহপাক নবীদের পক্ষে সাফাই সাক্ষ্য দিবেন আমাদের প্রিয়নবীর মাধ্যমে। বোখারীতে আছে- নূহ নবীর পক্ষে এবং সকল নবীর পক্ষে আমাদের নবীজী সাফাই সাক্ষ্য দিবেন। ইহাই আল্লাহর সাফাই সাক্ষ্য। তখন কাফিররা পরাভূত হয়ে জাহান্নামে নিক্ষিপ্ত হবে- আর নবীগণ হবেন প্রশংসিত। প্রথম অবস্থা হবে আল্লাহর জাব্বারী ও কাহ্হারী শান।\n\nতৃতীয় অবস্থা হবে- হাতে উড়ন্ত আমলনামা আসা, নেকীবদী ওজনের পাল্লা স্থাপন এবং পুলসিরাত অতিক্রম করা। পরজগতের এই গোপন ব্যবস্থার অগ্রিম খবর দিয়েছেন আমাদের প্রিয়নবী (ﷺ)। কাযী আয়ায, ইমাম কাসতুলানী, ইমাম জালালুদ্দীন সূয়ুতী প্রমূখ মনিষীগণ এই জ্ঞানকে বলেছেন নবীজীর ইলমে গায়েব আতায়ী”। নবীজীর এই বিশাল ও ব্যাপক ইলমে গায়েবকে অস্বীকার করার মানেই নবীজীকে অবমাননা করা এবং তাঁর প্রকৃত শানকে ছোট করা ও গোপন করা। এটা ইহুদীদের স্বভাব। আল্লাহ্ সরলপ্রাণ মুসলমান ভাইদেরকে বাতিলপন্থীদের খপ্পর থেকে বাঁচার মত দৃঢ় ঈমানীশক্তি দান করুন।\n\n৪। উড়ন্ত আমলনামার স্বরূপঃ\nعن انس بن مالک رضی اللّٰہ عنہ عن النبی ﷺ قال : الکتب کلھا تحت العرش فاذا کان یوم الموقف بعث اللّٰہ ریحا فتطیرھا بالایمان والشمال اول خط فیھا : اقراء کتابک کفی بنفسک الیوم علیک حسیبا ۔\nঅর্থাৎ : “হযরত আনাছ ইবনে মালেক (রাঃ) থেকে বর্ণিত, নবী করীম (ﷺ) এরশাদ করেছেন- সমস্ত আমলনামা আরশের নীচে সংরক্ষিত আছে। যখন হাশরের ময়দানে সবার অবস্থান গ্রহণের দিন আসবে- তখন আল্লাহ্পাক এক প্রকার তীব্র বায়ূ প্রবাহিত করবেন। ঐ বায়ু আমলনামাকে উড়িয়ে নিয়ে তাদের ডানহাতে ও বামহাতে দিবে। ঐ আমলনামায় ঈমান, আক্বিদা ও আমল সব লিখা থাকবে। তাতে প্রথমেই থাকবে- “পাঠ কর তুমি তোমার কিতাব বা আমলনামা। আজ তোমার হিসাবের জন্য তুমিই যথেষ্ঠ। (ছুরা বনী ইসরাঈল আয়াত ১৪)\n\nব্যাখ্যা : আবু ছোয়ার আদাবী ছুরা বনী ইসরাঈলের ১৩ ও ১৪ নম্বর আয়াত উদ্ধৃত করে তার ব্যাখ্যা দিয়েছেন। আয়াত দু’টি হলো,\nوَكُلَّ إِنسَانٍ أَلْزَمْنَاهُ طَائِرَهُ فِي عُنُقِهِ ۖ وَنُخْرِجُ لَهُ يَوْمَ الْقِيَامَةِ كِتَابًا يَلْقَاهُ مَنشُورًا - اقْرَأْ كِتَابَكَ كَفَىٰ بِنَفْسِكَ الْيَوْمَ عَلَيْكَ حَسِيبًا\n(অর্থাৎঃ “আল্লাহ্পাক এরশাদ করেছেন “আমি প্রত্যেক মানুষের উড়ন্ত আমলনামা তার গ্রীবালগ্ন করে রেখেছি। কেয়ামতের দিন আমি একটি কিতাব বা আমলনামা বের করে তাকে দেখাবো- যা সে খোলা অবস্থায় দেখতে পাবে। আমি তাকে বলবো- “পড় তোমার আমলনামা, আজ তোমার হিসাব নিকাশের জন্য তুমিই যথেষ্ঠ”। )\n\nতিনি বলেন- এ বাণীর ব্যাখ্যা হলো- “উক্ত আমলনামা দু’বার খোলা থাকবে এবং একবার বন্ধ থাকবে। হে বনী আদম! তোমার জীবিতকালে উক্ত আমলনামা খোলা থাকবে। তোমার যা মনে চায়- তা তুমি লিখাতে পারো। যখন তোমার মৃত্যু হবে- তখন আমলনামা গুটিয়ে ফেলা হবে। আবার যখন হাশরে দাঁড়াবে- তখন পুনরায় খোলা হবে। ঐ খোলা আমলনামা দেখিয়ে আল্লাহ্পাক বিচার করবেন। ঐ আমলনামা নেক্কারদের ডানহাতে উড়ে এসে পড়বে- তখন তার হিসাব-নিকাশ হবে অতি সহজ। আল্লাহ্পাক বলেন,\nفَأَمَّا مَنْ أُوتِيَ كِتَابَهُ بِيَمِينِهِ - فَسَوْفَ يُحَاسَبُ حِسَابًا يَسِيرًا\nঅর্থাৎ -“যার ডানহাতে আমলনামা দেয়া হবে- তার হিসাব নিকাশ হবে অতি সহজ”।\n\nএতে বুঝা যায়- আমলনামা হাতে আসার পরেই হিসাব শুরু হবে- এর আগে নয়। কারণ, মানুষ যখন হাশরের ময়দানে উঠবে, তখন নিজেদের আমলের কথা মনে থাকবেনা- সব ভুলে যাবে। এদিকে ইঙ্গিত করেই আল্লাহ্পাক এরশাদ করেছেনঃ\nيَوْمَ يَبْعَثُهُمُ اللَّهُ جَمِيعًا فَيُنَبِّئُهُم بِمَا عَمِلُوا أَحْصَاهُ اللَّهُ وَنَسُوهُ\nঅর্থাৎ : “সেদিন আল্লাহ্পাক সমস্ত মানুষকে হাশরে একত্রিত করে তাদের কৃত আমল সম্পর্কে তাদেরকে জ্ঞাত করাবেন। আল্লাহ্পাক আমলকে সংরক্ষণ করে রেখেছেন- অথচ তারা তা ভুলে যাবে”। (সুরা মুজাদালা আয়াত ৬)। (ব্যাখ্যা সমাপ্ত। )\n\n(৫) নেক্কারদেরকে আল্লাহর সামনে পেশ করা হবে সত্য- কিন্ত জিজ্ঞাসাবাদ করা হবে না,\nعن عائشۃ رضی اللّٰہ عنھا قالت : قال رسول للّٰہ ﷺ من حوسب یوم القیامۃ عذب ۔ قالت فقلت یا رسول اللّٰہ الیس قد قال اللّٰہ تعالی فاما اوتی کتابہ بیمینہ فسوف یحاسب حسابا یسیرا؟ فقال لیس ذلک الحساب انما ذلک العرض من نوقش یوم القیامۃ عذب اخرجہ مسلم والترمذی۔\n\nঅর্থাৎ : হযরত আয়েশা সিদ্দিকা (রাঃ) থেকে বর্ণিত- তিনি বলেন, রাসুলে খোদা সাল্লাল্লাহু আলাইহি ওয়া সাল্লাম এরশাদ করেছেন- “কেয়ামত দিবসে যাকে জিজ্ঞাসাবাদ করা হবে- তার শাস্তি অবধারিত”।\n\nএকথা শুনে হযরত আয়েশা (রাঃ) আরয করেন- ইয়া রাসুলাল্লাহ্! আল্লাহ্পাক কি একথা বলেননি- “যার ডানহাতে আমলনামা দেয়া হবে- তার হিসাব নেয়া হবে অতি সহজে?” (তাহলে আপনি যে বললেন- হিসাব হলেই শাস্তি অবধারিত- একথার অর্থ কি?) হুযুর (ﷺ) বললেন- “উহা হিসাব নয়- বরং শুধু আল্লাহর দরবারে উপস্থিতি। আর যাকে জিজ্ঞাসাবাদ করা হবে- তার শাস্তি অবধারিত”। (মুসলিম ও তিরমিযি)\n\n(৬) মৃত্যুর পূর্বেই নিজের হিসাব নিকাশ করে নাও,\nروی عن عمر بن الخطاب رضی اللّٰہ عنہ قال : حاسبوا انفسکم قبل ان تحاسبوا ۔ وتزینوا للعرض الاکبر۔ وانما یخفف الحساب علی من حاسب نفسہ فی الدنیا ۔ رواہ الترمذی ۔\nঅর্থাৎ : “হযরত ওমর ইবনুল খাত্তাব রাদিয়াল্লাহু আনহু বর্ণনা করেনঃ নিজের হিসাব-নিকাশ নিজেই করে নাও- হাশরে হিসাব নিকাশ নেয়ার পূর্বে এবং মহান দরবারে উপস্থিতির জন্য নিজেকে সাজিয়ে নাও। কেননা, যেব্যক্তি দুনিয়ায় থাকতেই নিজের হিসাব-নিকাশ করে নেয়- তার জন্য পরকালের হিসাব-নিকাশ সহজ হয়ে যাবে”। (তিরমিযি শরীফ)।\n\nব্যাখ্যাঃ হযরত ওমর (রাঃ) -এর এই হাদীসটি খুবই তত্বপূর্ণ। নিজের হিসাব নিজে নেওয়ার অর্থ হলো- গুনাহ্ হতে বেঁচে থাকা এবং সাবধানে চলা। প্রত্যেক কাজের মুহাছাবা বা চুলচেরা পর্য্যালোচনা করার মর্তবা অর্জন করার মধ্যে রয়েছে আল্লাহর প্রতি ভয়ভীতি ও পরকালের চিন্তা- ফিকির। সুতরাং এমন সতর্ক ব্যক্তির দ্বারা বড় ধরণের গুনাহ্ বা অন্যায় সংঘটিত হওয়ার সম্ভাবনা খুবই কম। তাই পরকালে তার হিসাব নিকাশ হবে অতি হাল্কা। এটা মা’রেফাতের গভীর দর্শন।\n\n(৭) উম্মতের মধ্যে ডানহাতে আমলনামা প্রথমে আসবে হযরত ওমরের হাতে-\nعن زید بن ثابت رضی اللّٰہ عنہ قال : قال رسو ل اللّٰہ ﷺ : اول من یعطی کتابہ بیمینہ من ھذہ الامۃ عمر بن الخطاب ولہ شعاع کشعاع الشمس فقیل لہ : این یکون ابو بکر یا رسول اللّٰہ؟ قال ھیھات زفتہ الملائکۃ الی الجنان ۔ ذکرہ ابو بکر احمد بن ثابت الخطیب ۔\n\nঅর্থাৎ : হযরত যায়েদ ইবনে সাবেত রাদিয়াল্লাহু আনহু নবী করীম সাল্লাল্লাহু আলাইহি ওয়া সাল্লাম থেকে বর্ণনা করেন-রাছুলুল্লাহ্ (ﷺ) এরশাদ করেছেন -“রোয হাশরে এই উম্মতের মধ্যে সর্বপ্রথম ডানহাতে আমলনামা দেয়া হবে যাকে- তিনি হযরত ওমর ইব্নুল খাত্তাব। সেদিন তাঁর জ্যোতি হবে সূর্যের জ্যোতির ন্যায়। নবী করীম (ﷺ) কে প্রশ্ন করা হলো- তাহলে হযরত আবু বকরের অবস্থা কী হবে? নবীজী এরশাদ করলেন- আরে! তাকে তো ফিরিস্তারা পূর্বেই জান্নাতে পৌঁছিয়ে দেবে”। (আবু বকর আহমদ ইবনে সাবেত আল খতীব কর্তৃক বর্ণিত)।\n\nবুঝা গেল- হযরত আবু বকর (রাঃ) -এর আমলনামা পেশের প্রয়োজনই হবেনা। এটা তাঁর বিশেষ মর্যাদা।\n\n(৮) কারো কারো আমলনামায় অনেক নেকী লেখা থাকলেও তা গ্রহণযোগ্য হবে না,\nواسند سمرۃ بن عصیۃ قال: یؤتی بالرجل یوم الحساب وفی صحیفتہ امثال الجبال من الحسنات فیوقول رب العزۃ تبارک وتعالی صلیت یوم کذا لیقال فلان صلی انا اللّٰہ لا الہ الا لنا لی الدین الخاصل ۔ صمت یوم کذا وکذا لیقال صام فلان ۔ انا اللّٰہ لا الہ الا ھو انا۔لی الدین الخالص۔ تصدقت یوم کذا اوکذا لیقال تصدق فلان ۔ انا اللّٰہ لا الہ الا انا لی الدین الخالص۔ فمازال یمحی شئی بعد شئی حتی تبقی ۔ صحیفتہ ۔ ما فیھا شئی : فیقول ملکاہ الغیر اللّٰہ کنت تعمل ۔\n\nঅর্থাৎ : ছামুরা ইবনে আতিয়া থেকে সনদসহ বর্ণিত হয়েছে যে, কিয়ামত দিবসে এমন এক ব্যক্তিকে হাযির করা হবে- যার আমলনামায় পাহাড়ের ন্যায় নেক্কাজ দেখা যাবে। আল্লাহ্ রাব্বুল ইজ্জাত তাবারাকা ওয়া তায়ালা তাকে বলবেন- “তুমি অমুক অমুক দিন নামায পড়েছো এই খেয়ালে যে, লোকেরা বলাবলি করবে- সে খুব নামাযী। শুন, আমি আল্লাহ্! আমি ছাড়া কোন মাবুদ নেই, আর খালেছ দ্বীন ও ইবাদত হতে হবে একমাত্র আমার সন্তষ্টির জন্য।\n\nতুমি অমুক অমুক দিন রোযা রেখেছিলে এই উদ্দেশ্যে যে, লোকেরা বলবে- এই লোকটি খুব রোযাদার। শুন! আমি হচ্ছি আল্লাহ্! আমি ছাড়া অন্য কোন মাবুদ নেই। আমার কাছে গৃহীত দ্বীন ও ইবাদত হতে হবে একমাত্র আমার জন্য”।\n\nতুমি অমুক অমুক দিন সদ্কা করেছিলে এই খেয়ালে যে, লোকেরা বলবে- লোকটি খুব সদ্কাকারী। শুন- আমি হচ্ছি আল্লাহ্! আমি ছাড়া কোন মাবুদ নেই। আমার জন্য হতে হবে খালেছ দ্বীন ও ইবাদত। ”\n\nএভাবে একটি একটি করে ইবাদত বিনষ্ট হতে হতে শেষ পর্য্যন্ত তার আমলনামায় কিছুই বাকী থাকবেনা। অতঃপর আল্লাহর দুই ফিরিস্তা বলবেন- “তুমি কি গাইরুল্লাহর জন্য ইবাদত করতে?” (আত্ তাযকিরাহ্)।\n\nব্যাখ্যাঃ ইমাম কুরতুবী বলেন- এই হাদীস এবং এ ধরণের অন্যান্য হাদীস যদিও বাহ্যিক দৃষ্টিতে সাহাবীদের মন্তব্য বলে মনে হয়- কিন্ত মূলতঃ এগুলো রাসুলেপাকেরই সরাসরি বাণী বা মারফু’ হাদীস। কেননা, পরকালীন বিষয়ের খবর একমাত্র রাসুল জানেন- সাহাবীগণ নয়। সুতরাং- এ ধরণের হাদীস কারো আকলপ্রসূত হতে পারে না।\n\nএই হাদীসে লোক দেখানো আমল থেকে সাবধান করা হয়েছে। আমল হতে হবে খাস আল্লাহর জন্য- লোক দেখানোর উদ্দেশ্যে নয়। তাই বান্দাকে খালেছ ইবাদতের জন্য চেষ্টিত হতে হবে এবং ইবাদত করে যেতে হবে। বর্তমানকালে অনেকেই লোক দেখানো ইবাদত করে থাকে।\n\n(৯) লোক দেখানো ইবাদত আল্লাহর কাছে গ্রহণযোগ্য হবে না,\nرواہ الدار قطنی فی سننہ من حدیث انس بن مالک رضی اللّٰہ عنہ قال : قال رسول اللّٰہ ﷺ یجاء یوم القیامۃ بصحف مخنومۃ۔ فتنصب بین یدی اللّٰہ عزوجل۔ فیقول اللّٰہ :القوا ھذا واقبلوا ھذا ۔ فیقول الملائکۃ عزتک مارینا الاخیرا ۔ فیقول اللّٰہ عزوجل وھواعلم ۔ ان ھذا کان لغیر ولا اقبل من العمل الا ما ابتغی بہ وجھی خرجہ مسلم فی صحیحہ عن ابی ھریرۃ رضی اللّٰہ عنہ بمعناہ ۔\n\nঅর্থাৎ : ইমাম দারু কুতনী তাঁর সুনানে হযরত আনাছ ইবনে মালেক (রাঃ) থেকে উপরে উল্লেখিত মাওকুফ হাদীসের সমর্থনে অত্র মারফু’ হাদীস এভাবে বর্ণনা করেছেনঃ রাসুলেখোদা সাল্লাল্লাহু আলাইহি ওয়া সাল্লাম এরশাদ করেছেন - “কিয়ামত দিবসে একটি সীল-মোহরকৃত আমলনামা আল্লাহর দরবারে আনা হবে। অতঃপর আল্লাহর সামনে তা খোলা হবে। আল্লাহ্ তায়ালা বলবেন- এই আমলটি ফেলে দাও, ঐ আমলটি গ্রহণ করো। ফিরিস্তারা আরয করবে - তোমার ইজ্জতের কসম! আমরা তো এতে ভাল ছাড়া মন্দ কিছু দেখছিনা। আল্লাহ্ রাব্বুল ইজ্জত বলবেন- (তিনিই সর্বজ্ঞ)। এই ইবাদতটি ছিল আমাকে ছাড়া অন্যের জন্য (লোক দেখানোর জন্য)। আমি আমার সন্তষ্টির উদ্দেশ্য ছাড়া অন্য কোন আমলই কবুল করিনা”। (ইমাম মুসলিম হযরত আবু হোরায়রা (রাঃ) থেকে এ ধরণের অর্থবহ হাদীস তাঁর সহীহ মুসলিমে সংকলিত করেছেন-ইমাম কুরতুবী)\n\n(১০) নেককারের মাথায় লুলু পাথর খচিত মুকুট পরানো হবে এবং তার শরীরের উচ্চতা হবে ষাইট গজ লম্বা,\nخرج الترمذی عن ابی ھریرۃ رضی اللّٰہ عن النبی صلی اللّٰہ علیہ وسلم ۔ فی قولہ تعالی یوم ندعوا کل اناس بامالھم قال: یدعی احدھم فیعطی کتابہ بیمینہ وبمدلہ فی جسمہ ستون ذراعا ۔ ویبیض وجھہ ولیجعل علی راسہ تاج من لؤلؤ یتلأ لأ ۔ فینطلق الی اصحابہ فیرونہ من بعد ۔ فیقولون اللھم اٰتنا بھذا وبارک لنا فی ھذا حتی یأتیھم ویقول ابشروا لکل مسلم مثل ھذا ۔ واما الکافر فیسود وجھہ ویمد فی جسمہ ستون ذراعا علی صورۃ آدم ویلبس تاجا من نار فیراہ صحابہ فیقولون نعوذ من شر ھذا اللّٰھم لا تأتنا بھذا ۔ قال : فیأتیھم فیقولون اللّٰھم اخزہ ۔ فیقول ابعدکم اللّٰہ فان لکل رجل منکم مثل ھذا ۔\n\nঅর্থাৎ : “ইমাম তিরমিযি হযরত আবু হোরায়রা সুত্রে নবী করীম সাল্লাল্লাহু আলাইহি ওয়া সাল্লাম-এর একটি হাদীস বর্ণনা করেছেন। আল্লাহ্পাকের কালামের সূরা বনী ইসরাঈলের ৭১ নম্বর আয়াতে আল্লাহ্ রাব্বুল আলামীন এরশাদ করেছেন- “প্রত্যেক মানুষকে আমি তার ইমাম বা নেতার সাথে আহ্বান করবো”।\n\nএ আয়াতের ব্যাখ্যাস্বরূপ হুযুর (ﷺ) বলেছেন- একজন নেক্কার লোককে তার নেতার সাথে ডাকা হবে এবং তার আমলনামা ডানহাতে দেয়া হবে। তার শরীর হবে হযরত আদমের ন্যায় ষাইটগজ লম্বা। তার চেহারা হবে উজ্জ্বল এবং তার মাথায় লুলু পাথর খচিত মুকুট পরিধান করানো হবে। ঐ মুকুট ঝলমল করতে থাকবে। সে ঐ মুকুট পরিধান করে তার বন্ধু বান্ধবদের কাছে যাবে। তারা তাকে দেখে বলবে- হে আল্লাহ্! আমাদেরকেও অনুরূপ দান করো এবং এতে আমাদের জন্য আরো বৃদ্ধি করে দাও। নেক্কার ব্যক্তি তাদের কাছে গিয়ে সুসংবাদ জানিয়ে বলবে- “প্রত্যেক মুসলমানকেই অনুরূপ দেয়া হবে”।\n\nআর কাফেরের চেহারা হবে কালো। শরীরের দৈর্ঘ হবে ষাইট গজ লম্বা- যেমন হযরত আদমের দৈঘ্য ছিল এবং মুকুট পরানো হবে আগুনের। তার কাফের বন্ধুরা তাকে দেখে বলবে- এই অনিষ্ট হতে আমরা পানাহ্ চাই। হে আল্লাহ্! আমাদেরকে এরূপ মুকুট দিওনা- নবী করীম (ﷺ) এরশাদ করেন- কাফের ব্যক্তি তাদের কাছে যাওয়ার পর তার বন্ধুরা বলবে- হে আল্লাহ্! তাকে অপদস্ত করো। কাফের ব্যক্তি বলবে- তোমাদেরকেও আল্লাহ্ রহমত থেকে দূরে রাখুক। কেননা, তোমাদের প্রত্যেকের জন্যই অনুরূপ শাস্তি নির্ধারিত রয়েছে”। (তিরমিযি)।\n\n(১১) হাশরের ময়দানের তিন সময় নবীজী ব্যতিত কেউ কারো কথা স্মরণ করবে না, নিজকে নিয়েই ব্যস্ত থাকবে,\nعن عائشۃ رضی اللّٰہ عنہ قالت ذکرت النار فبکیت فقال رسول اللّہ ﷺ م یبکیک۔ فقلت ذکرت النار ۔ فبکیت فھل تذکرون ۔ اھلیکم یوم القیامۃ؟ فقال اما فی ثلالثۃ مواطن فلا یذکرون احدا احدا ۔ عند المیزان حتی یعلم یخفف میزانہ ام یثقل ، وعند تطایر الصحب حتی یعلم این یقع کتابہ فی یمینہ ام فی شمالہ ام من رواہ ظھرہ وعند الصراط اذا وضع بین ظھری جھنم حتی یجوز ۔ رواہ ابوداؤد ۔\n\nঅর্থাৎ : হযরত আয়েশা (রাঃ) থেকে বর্ণিত- তিনি বলেন, জাহান্নামের কথা স্মরণ করে আমি কাঁদলাম। এ অবস্থা দেখে রাসুলেপাক সাল্লাল্লাহু আলাইহি ওয়া সাল্লাম এরশাদ করলেন- কোন্ জিনিস তোমাকে কাঁদালো? আমি আরয করলাম- জাহান্নামের কথা মনে পড়লো- তাই কাঁদ্ছি। আপনারা (পুরুষরা) কি কিয়ামতের দিনে আপনাদের পরিবারবর্গের কথা স্মরণ করবেন? হুযুর সাল্লাল্লাহু তায়ালা আলাইহি ওয়া সাল্লাম বললেন- তিনটি জায়গায় (আমি ছাড়া) কেউ কারো কথা স্মরণ করবে না- নিজেকে নিয়েই তারা ব্যস্ত থাকবে। প্রথমস্থান হলো মিযান- যে পর্য্যন্ত না জানবে যে, তার পাল্লা হালকা হয়েছে- না কি ভারী হয়েছে। দ্বিতীয়স্থান হলো- যখন আমলনামা উড়ে এসে পড়বে- যতক্ষণ না সে জানবে যে, তার ডানহাতে আমলনামা পড়েছে- নাকি বামহাতে অথবা তার পিঠের পিছনে। তৃতীয়স্থান হলো- পুলসিরাত যখন জাহান্নামের পিঠের উপর স্থাপন করা হবে- যে পর্য্যন্ত না সে তা অতিক্রম করে যাবে” (আবু দাউদ)। (এই হাদীস উম্মতের বেলায়- নবীদের বেলায় নয়)।\n\nব্যাখ্যাঃ তিন সময় হলো ভয়ঙ্কর। (ক) নেকীবদী ওজন করার সময়। (খ) আমলনামা উড়ে এসে হাতে পড়ার সময়। (৩) পুলসিরাত অতিক্রমের সময়। এই তিন সময়ে নবী ব্যতিত কেউ কারো খোঁজ রাখবে না। এই অবস্থা হবে অন্যদের বেলায়। নবী করীম (ﷺ) এই তিন বিপদের সময় মুমিনদেরকে সাহায্য করবেন বলে অন্য হাদীসে স্পষ্টভাবে উল্লেখ করা হয়েছে। অত্র হাদীসের ভাষায়ও বুঝা যায় যে, অন্যদের বেলায় এই হাদীস প্রযোজ্য। কেননা, নেকীবদী ওজন হবে উম্মতের। আর ডান বা বামহাতে আমলনামা আসা- এটাও উম্মতের বৈশিষ্ট। পুলসিরাত অতিক্রম করার অনিশ্চয়তা- এটাও উম্মতের বেলায় প্রযোজ্য। প্রিয়নবীজী তো হবেন সেই দিন এই তিন জায়গায় সাহায্যকারী। সুতরাং এ ধরণের আম হাদিসে নবীজী অন্তর্ভুক্ত নন। এটা জরুরী বিষয়। যারা অত্র হাদীসে নবীজীকে অন্তর্ভূক্ত করে, তারা ভ্রান্ত।\n\nতদুপরি- احد - احدا-এই দুইটি শব্দ নাকারা (نكره)। সুতরাং অছুলে তাফসীরের সুত্র অনুযায়ী এক সাথে দুটি নাকারা আসলে দু প্রকৃতির লোক বুঝানো হয়- এক প্রকারের নয়। অত্র হাদীসে প্রথম احد শব্দ দ্বারা মুমিনে কামেলকে বুঝানো হয়েছে এবং দ্বিতীয় احدا শব্দ দ্বারা কাফের বা গুনাহ্গারকে বুঝানো হয়েছে। বুঝা গেল-মুমিনে কামিলগণ অন্য গুনাহ্গারকে সাহায্য করবেন- তবে তিন জায়গায় নিজেদের অবস্থান নিশ্চিত না হওয়া পর্য্যন্ত তাঁরাও কারো কথা ভাববেন না। নিজের মুক্তির ব্যাপারে নিশ্চিত হওয়ার পরই তাঁরা সাহায্যার্থে এগিয়ে আসবেন। কেউ নিজের কবিলার লোকদের জন্য সুপারিশ করবেন। কেউ কেউ দশজনের জন্য সুপারিশ করবেন- আবার কেউ মাত্র একজনের জন্য সুপারিশ করবেন। ইহাই অত্র হাদীসের মর্মকথা।\n\nযারা বলে- নবীসহ কেহই সাহায্যের জন্য এগিয়ে আসবে না- তারা ভুল ব্যাখ্যা করেছে। তারা মু’তাজিলা ফের্কার অন্তর্ভূক্ত। মো’তাজিলা ও ওহাবী ফের্কার লোকেরা বলে- “সুপারিশ করে ক্ষমা করালে আল্লাহর ইনসাফ থাকেনা। অপরাধীর শাস্তির ঘোষণা দেয়া হয়েছে কোরআন মজিদের অকাট্য দলীল দ্বারা। এর খেলাফ হওয়া মূলতঃই অসম্ভব”।\n\nতাদের এই যুক্তির খন্ডন হলো- ইনসাফের পরেই দয়ার স্থান বাকী থাকে। ক্ষমা করার অর্থ ওয়াদাখেলাফী নয়- বরং অনুগ্রহ করা। ফাঁসির হুকুমের পর খালাস করা সর্বোচ্চ নির্বাহীর দয়ার প্রতীক। দেওবন্দের ওলামাগণ বলেন- “খল্ফুল ওয়ায়িদ” বা শাস্তির পূর্ব প্রতিশ্রুতির খেলাপ করার অর্থ হলো “ইম্কানুল কিযব” বা মিথ্যা বলার সম্ভাবনা। “আল্লাহ্ শাস্তির পুর্ব প্রতিশ্রুতি ভঙ্গ করে অপরাধীকে ক্ষমা করতে পারেন” -এর অর্থ হলো- মিথ্যা বলতে পারেন। নাউযুবিল্লাহ! (ফতুয়া রশিদিয়া-দেখুন ইম্কানুল কিয্ব্ প্রসঙ্গ)।\n\n১২। আমলনামার এপিঠ-ওপিঠ দেখানো হবে\n\nইমাম কুরতুবী তাযকিরাহ্ গ্রন্থের ২৭৯ ও ২৮০ পৃষ্ঠায় হাশরের ময়দানে ডানহাতে আমলনামা ধারনকারী, বামহাতে ধারণকারী ও পিঠের পিছনে বামহাতে আমলনামা ধারনকারীদের একটি বিস্তারিত চিত্র এভাবে তুলে ধরেছেন- যার মর্মার্থ নিম্নরূপঃ\n\n(১২- ক) যারা মূলতঃই নেক আমলধারী মানুষ, তাদেরকে আল্লাহর সামনে নেয়া হবে। আল্লাহ্পাক একটি সাদা কাগজ বের করে দেখাবেন- তাতে সাদা হরফে উপরের পিঠে তার নেক কাজসমূহ লিখিত থাকবে এবং উল্টো পিঠে লিখিত থাকবে তার কিছু গুনাহ্।\n\nআল্লাহ্পাক প্রথমে উল্টো পিঠের লিখিত গুনাহ্সমূহ তাকে দেখাবেন। এতে নেককারবান্দা ভয় পেয়ে যাবে। তার চেহারা পরিবর্তিত হয়ে হরিৎ রং ধারণ করবে। যখন শেষ পর্য্যন্ত নযর বুলাবে- তখন তাকে বলা হবে- এগুলো তোমার বদ আমল। আমি এগুলো ক্ষমা করে দিয়েছি। তখন নেককার ব্যক্তি খুব খুশী হয়ে যাবে।\n\nএরপর উপরের পিঠ দেখানো হবে- যাতে নেক আমলসমূহ লিখিত থাকবে। যখন সে নেক আমলসমূহ পাঠ করবে- তখন তার খুশী আরো বৃদ্ধি পাবে। যখন পাঠ শেষ করবে, তখন আল্লাহ্পাক বলবেন- এই তোমার নেক আমলসমূহ। আমি এগুলোকে বহুগুণ বৃদ্ধি করে দিয়েছি। তখন তার চেহারা খুশীতে উজ্জল হয়ে উঠবে। তার মাথায় মুকুট পরানো হবে এবং দুই সেট পোষাক তাকে দেয়া হবে। তার দেহের প্রত্যেক জোড়ায় জোড়ায় অলংকার পরানো হবে। তার দৈর্ঘ হবে হযরত আদম (আঃ) -এর মত ষাইটগজ লম্বা। তাকে বলা হবে- তুমি তোমার বন্ধুদেরকে গিয়ে এই সুসংবাদ দাও যে, প্রত্যেক নেককারের জন্যই এরূপ ব্যবস্থা রাখা হয়েছে। যখন সে বিদায় হয়ে বন্ধুদের কাছে আসবে- তখন বলতে থাকবে- বন্ধুরা আমার! এই নাও আমার আমলনামা- তোমরাও তা পাঠ করে দেখো। আমি জানতাম যে, আমাকে হিসাব নিকাশের সম্মূখীন হতে হবে। অতঃপর সে সুখীজীবন যাপন করবে সু-উচ্চ জান্নাতে। “তার ফলসমূহ অবনমিত হয়ে মুখের কাছে আসবে”। (ছুরা হাক্কাহ্ ১৯-২৩ আয়াত)। এরপর ঐ ব্যক্তি বন্ধুদেরকে বলবে- আমাকে চিনেন কি? তারা বলবে- আল্লাহর প্রদত্ত সম্মান তোমাকে আচছাদিত করে রেখেছে- তুমি কে? সে বলবে- আমি অমুকের পুত্র অমুক। তোমাদের প্রত্যেককেই আল্লাহর এ সুসংবাদ দিতে এসেছি- “তোমরা বিগত দিনে তথা উপবাসের দিনে যা প্রেরন করেছিলে- তার প্রতিদানে খাও এবং পান করো”। (সুরা হাক্কাহ্ ২৪ আয়াত)।\n\n(১২- খ) যারা মূলতঃই বদকার হবে, তাদেরকেও আল্লাহর সামনে ডাকা হবে। তাদের সামনে আল্লাহ্পাক একটি কালো কাগজ বের করে দেখাবেন। সেখানে কালো অক্ষরে আমলসমূহ লেখা থাকবে। ভিতরের দিকে লেখা থাকবে নেকের কাজ- আর বাইরের দিকে লেখা থাকবে খারাপ কাজ। আল্লাহ্পাক প্রথমে দেখাবেন ভিতরের নেক কাজের পৃষ্ঠা। বদ্লোক উহা পাঠ করে মনে করবে- নাজাত পেয়ে গেছি। শেষ পর্য্যন্ত পড়া হলে আল্লাহ্ বলবেন- তোমার এই নেক্কাজ তোমার কাছে ফেরত দেয়া হলো। তখন তার চেহারা কালো হয়ে যাবে, আর চিন্তা বৃদ্ধি পেতে থাকবে এবং সে নিরাশ হয়ে পড়বে।\n\nএরপর আমলনামার উল্টো পিঠ দেখানো হবে। সে তার অপরাধসমূহ পাঠ করে আরো বেশী চিন্তাযুক্ত হয়ে পড়বে এবং তার চেহারা আরো কালো হয়ে যাবে। যখন সে শেষপর্য্যন্ত পৌঁছবে, তখন দেখতে পাবে- “এই দেখ তোমার বদ আমল সমূহ- তোমার আযাব বহুগণে বৃদ্ধি করা হবে”। হাদীস বর্ণনাকারী রাবী বর্ণনা করেন- জাহান্নামের দিকে নযর করে তার চোখ ঘোলাটে হয়ে যাবে এবং চেহারা হয়ে যাবে কালো। আর তাকে পরানো হবে গলিত আলকাত্রার পোষাক। তাকে বলা হবে- যাও! তোমার বন্ধুদেরকে গিয়ে বলো- যত পাপী ও অপরাধী আছে- তাদের এ ধরণেরই শাস্তি হবে। সে যেতে যেতে বলবে- হায়! যদি আমাকে আমলনামা না দেওয়া হতো- তাহলে কতই না ভাল হতো। হায়! আমাকে যদি এধরণের আমালনামা না দেয়া হতো। হায়! আমার মৃত্যুই যদি শেষ গন্তব্য হতো! আজ আমার ধন সম্পদের ক্ষমতা ও বাহাদুরী সব ধংস হয়ে গেলো”।\n\nতখন আল্লাহ্পাক বলবেন- “একে ধরো, গলায় বেড়ী পরিয়ে দাও। অতঃপর নিক্ষেপ করো জাহান্নামে। অতঃপর সত্তর গজ দীর্ঘ শিকল দিয়ে তাকে বাধো”। (সূরা হাক্কাহ ২৫-৩২ আয়াত)।\n\nহযরত ইবনে আব্বাস (রাঃ) বলেন- দুনিয়ার সত্তর গজ লম্বা শিকল পরিয়ে তাকে জাহান্নামে নিক্ষেপ করা হবে। লোহার শিক তার মুখে ঢুকিয়ে পায়খানার রাস্তা দিয়ে টেনে বের করা হবে- অথবা পায়খানার রাস্তা দিয়ে ঢুকিয়ে মুখ দিয়ে টেনে বের করা হবে। ঐ শিকলের একটি কড়া যদি কোন পাহাড়ে রাখা হতো, তাহলে উক্ত পাহাড় গলে যেতো। সে তার বন্ধুদেরকে ডেকে বলবে- আমাকে তোমরা চিন কি? তারা বলবে- না, চিনি না। তবে তোমার অপমান প্রত্যক্ষ করছি। সে বলবে- আমি অমুকের পুত্র অমুক। তোমাদের প্রত্যেকের জন্যই অনুরূপ শাস্তির ব্যবস্থা রয়েছে”।\n\n(১২- গ) যাদের আমলনামা পিঠের পিছনে দেয়া হবে-\n\nতাদের কাঁধের বামদিক ফুঁড়ে বামহাত পিছনের দিকে চলে যাবে। তাফসীর বিশারদ মুজাহিদ বলেন-তার চেহারাও পিছনদিকে ফিরিয়ে দেয়া হবে। অতঃপর সেও অনুরূপ দেখতে পাবে এবং অনুরূপ শাস্তি ভোগ করবে”। (তাযকিরাহ্ পৃষ্ঠা ২৭৯-২৮০)।\n\n(১৩) চার প্রশ্নের জওয়াব না দিয়ে কেউ নড়তে পারবে না,\nعن ابی ھریرۃؓ : قال قال رسول اللّٰہ ﷺ لا تزول قد ما عبد یوم القیامۃ حتی یسأل عن اربع : عن عمر فیما افناہ وعن علمہ ما عمل فیہ ، وعن مالہ من این اکتسبہ وفیھا انفقہ، وعن جسمہ فیما ابلاہ رواہ الترمذی۔\nঅর্থাৎ : হযরত আবু হোরায়রা (রাঃ) থেকে বর্ণিত- তিনি বলেন, রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন-“ কিয়ামতের দিনে হিসাবের সময় কোন বান্দা চার প্রশ্নের জওয়াব না দিয়ে পা সরাতে পারবে না- (ক) তার জীবন কোন্ কাজে শেষ করে দিয়েছিল (খ) এলেম শিক্ষা করে আমল করেছে কি? (গ) কোন্ পথে সম্পদ অর্জন করেছে এবং কোথায় ব্যয় করেছে? (ঘ) শরীরকে কোন্ কাজে ধ্বংস করেছে” (তিরমিযি)।\n\nএই হাদীসটি হাসান লি যাতিহি ও সহীহ লি গায়রিহি পর্যায়ের।\n\n(১৪) হক্কুল্লাহর মধ্যে নামায এবং হক্কুল ইবাদ- এর মধ্যে হত্যা সম্পর্কে প্রথম বিচার করা হবে,\nوخرج النسائی مرفوعا ۔: اول ما یحاسب علیہ العبد الصلوۃ واول ما یقطی بین الناس والدماء\nঅর্থ : ইমাম নাছায়ী মারফু’ সুত্রে একখানা হাদীস বর্ণনা করেছেন। নবী করীম (ﷺ) এরশাদ করেছেন- “হুক্কুল্লাহ্র মধ্যে সর্বপ্রথম হিসাব-নিকাশ নেয়া হবে নামায সম্পর্কে এবং মানুষের হক্বের মধ্যে সর্বপ্রথম বিচার করা হবে খুন খারাবীর বিষয়ে”। (মাওয়াহিব ৬৫৮ পৃঃ)\n\n(১৫) সর্বপ্রথম উম্মতে মোহাম্মদীকে বিচারের জন্য ডাকা হবে,\nعن ابن عباس قال: قال رسول اللّٰہ ﷺ فاذا اراد اللّٰہ تعالی ان یقضی بین خلقہ نادی مناد : این محمد اومتہ فاقوم تتبعنی امتی عزا محجلین من اثر الطھور ۔ قال ﷺ فنحن الاٰخرون الاولون واول من یحاسب ۔ وتفرج لنا الامم عن طریقنا وتقول الامم کادت ھذہ الامۃ ان تکون انبیاء کلھا ۔ خرجہ ابوداؤد الطیالسی مرفوعا ۔\n\nঅর্থ : হযরত ইবনে আব্বাস (রাঃ) থেকে বর্ণিতঃ নবী করীম সাল্লাল্লাহু আলাইহি ওয়া সাল্লাম এরশাদ করেছেন- অবশেষে যখন আল্লাহ্পাক আপন বান্দাদের ফায়সালা করার ইচ্ছা করবেন- তখন একজন আহ্বানকারী ফিরিস্তা ডাক দিয়ে বলবে- “কোথায় আছেন প্রিয় মোহাম্মদ এবং কোথায় আছে তাঁর উম্মত? (আপনারা এগিয়ে আসুন বিচারের জন্য)। হুযুর (ﷺ) বলেন- আমি যাওয়ার জন্য তৈরী হবো এবং আমার পিছনে পিছনে আমাকে অনুসরণ করবে আমার উম্মতগণ। তাদের প্রতীকচিহ্ন হবে অযুর স্থানসমূহে উজ্জ্বল জ্যোতি। (মূলতঃ ঘোড়ার শরীরে ডোরা চিহ্নকে “গোররা মুহাজ্জাল” বলা হয়)।\n\nহুযুর (ﷺ) এ প্রসঙ্গে নিজের ও উম্মতের মর্যাদার প্রতি ইঙ্গিত করে বলেন- “আমরা সর্বশেষে দুনিয়াতে এসেও পরকালে হবো অগ্রগামী এবং সর্বপ্রথম আমাদের হিসাব নিকাশ চুকিয়ে ফেলা হবে এবং আমাদের রাস্তা হতে অন্যান্য উম্মতকে সরিয়ে দিয়ে আমাদের জন্য রাস্তা পরিষ্কার করে দেয়া হবে। অন্যান্য উম্মতরা বলাবলি করবে- মনে হয় যেন উনারা সবাই এক একজন নবী”। (আবু দাউদ তায়ালেছী ইবনে আব্বাস সুত্রে)।\n\n(১৬) পরকালে এক যালেমকে ক্ষমা করে মযলুম ব্যক্তির জান্নাত লাভ,\nعن انس : بینا رسول اللّٰہ ﷺ جالس اذ رایناہ یضحک حتی بدت ثنایاہ ، فقال لہ عمر ما اضحکک یا رسول اللّٰہ ﷺ بابی انت وامی ۔ قال رجلان من امتی جثیا بین یدی رب العزۃ فقال احدھما یا رب خذلی مظلمتی من اخی فقال اللّٰہ کیف تضع باخیک ولم یبن من حسناتہ شئی؟ قال یا رب فلیتحمل من اوزاری ۔ وفاضت عینا رسول اللّٰہ ﷺ بالبکاء ۔ ثم قال : ان ذلک لیوم عظیم یحتاج الناس ان یحمل عنھم من اوزارھم ۔ فقال اللّٰہ للطالب ۔ ارفع بصرک فانظر فقال یا رب اری مدائن من ذھب وفضۃ ملکۃ باللؤلؤ لا ی نبی ھذا ۔ او لائی صدیق ھذا اولائی شھید ھذا ۔ قال لمن یعطی الثمن ۔ فقال یارب ومن یملک ذلک؟ قال انت تملکہ ۔ قال بماذا؟ قال بعفوک عن اخیک قال رب فانی قد عفوت عنہ ۔ قال اللّٰہ تعالی فخز بیک اخیک وادخلہ الجنۃ فقال رسول اللّٰہ ﷺ عند ذلک اتقوا اللّٰہ واصلحوا ذات بینکم فان اللّٰہ یصلح بین المسلمین یوم القیامۃ رواہ الحاکم والبیھقی فی البعث ۔\n\nঅর্থাৎ : ইমাম বায়হাকী ও মোস্তাদরাক্ হাকেম হযরত আনাছ (রাঃ) থেকে বর্ণনা করেছেন। হযরত আনাছ (রাঃ) বর্ণনা করেন,\n\n“একদিন নবী করীম সাল্লাল্লাহু আলাইহি ওয়া সাল্লাম মজলিসে বসা অবস্থায় ছিলেন। আমরা দেখতে পেলাম- তিনি উচ্চ হাসি হাসছেন এবং তার সামনের চারটি দান্দান মোবারক প্রকাশিত হয়ে পড়েছে। হযরত ওমর (রাঃ) নিবেদন করে বললেন- আমার পিতা-মাতাকে আপনার উপর উৎসর্গীত করলাম- আপনি কিজন্য হাসছেন? হুযুর (ﷺ) এরশাদ করলেন- “আমার উম্মতের দু’ব্যক্তিকে আল্লাহ্ রাব্বুল ইজ্জতের সামনে নতজানু হয়ে বসে থাকতে দেখ্লাম। তাদের একজন অন্যজনের বিরূদ্ধে আল্লাহর কাছে নালিশ করে বল্ছে- হে আমার রব! আমার এই ভাইয়ের নিকট থেকে যুলুমের বদ্লা নিয়ে আমাকে দিন। আল্লাহ্ বললেন- তোমার ভাইয়ের নিকট তো কোন নেক আমল নেই, কাজেই তুমি এখন তোমার ভাইয়ের থেকে কিভাবে বদ্লা নিবে? বাদী বললো- হে আমার রব! তাহলে সে আমার গুনাহ্সমূহ থেকে সমপরিমান গুনাহ্ বহন করুক!\n\nহযরত আনাছ (রাঃ) বলেন- এসময় হুযুর (ﷺ) -এর দুচোখ বেয়ে পানি গড়িয়ে পড়ছিলো। কান্না শেষে হুযুর (ﷺ) বললেন- ঐদিনটি হবে খুবই ভয়ঙ্কর দিন। ঐদিন মানুষ এই বিষয়ের মুখাপেক্ষী হয়ে পড়বে- যেন তাদের গুনাহ্সমূহ অন্যে নিয়ে যায়। আল্লাহ্পাক বাদীকে বললেন- তুমি চোখ তুলে দেখ। বাদী বললো- হে রব! আমি স্বর্ণ ও রৌপ্য খচিত লুলু পাথরের অনেক শহর দেখতে পাচ্ছি। এগুলো কি কোন নবী, সিদ্দিক অথবা শহীদের জন্য তৈরী করা হয়েছে? আল্লাহ্ বললেন- না, বরং ঐ ব্যক্তির জন্য, যে এর মূল্য দিতে পারবে। বাদী বললো- হে রব! কার সাধ্য আছে এত মূল্য দেয়ার? আল্লাহ্ বললেন- তোমারই ক্ষমতা আছে। বাদী বললো- কিভাবে? আল্লাহ্ বললেন- তোমার অসহায় যালেম ভাইকে ক্ষমা করার দ্বারা জান্নাতের মূল্য পরিশোধ করতে পারো। বাদী খুশী হয়ে বললো- তাহলে আমি আমার এই অসহায় ভাইকে ক্ষমা করে দিলাম। আল্লাহ্ বললেন- যাও! তোমার ভাইয়ের হাত ধরে নিজে জান্নাতে যাও এবং তাকেও জান্নাতে প্রবেশ করাও”।\n\nনবী করীম (ﷺ) এ ঘটনা বর্ণনা করে এরশাদ করলেন- “তোমরা সদাসর্বদা আল্লাহ্কে ভয় করে চলবে এবং নিজেদের মধ্যে আপোষ করে চলবে। তাহলে পরকালে আল্লাহ্ও মুসলমানদের মধ্যে আপোষ করে দিবেন”। (হাকেম ও বায়হাকী এবং মাওয়াহিব : ৬৫৯-৬৬০ পৃষ্ঠা)।\n\nব্যাখ্যাঃ যুলুম হলো ক্ষমার অযোগ্য অপরাধ। মযলুম ব্যক্তি ক্ষমা না করলে বা তার প্রতি সন্তষ্ট না হওয়া পর্য্যন্ত আল্লাহ্ ক্ষমা করবেন না। যুলুমের পরিমান মত নেক আমল যালেম থেকে ছিনিয়ে নিয়ে পরকালে ময্লুমকে দেয়া হবে। যালেম ব্যক্তির কোন নেক না থাকলে মযলুমের গুনাহের বোঝা তার কাঁধে চাপিয়ে দেয়া হবে- বলে অনেক হাদীসে বর্ণিত হয়েছে। তবে আল্লাহ্পাক ইচ্ছা করলে তাদের মধ্যে এভাবে আপোষ করাতে পারেন যে, ময্লুম ব্যক্তি যালেমকে ক্ষমা করলে তার বিনিময়ে তাকে উচ্চ মাকাম প্রদান করবেন এবং এই ক্ষমার কারনে যালেমকেও জান্নাত দিতে পারেন। বর্তমান হাদীসটি তারই প্রমান। তবে এটা নীতির উপর নির্ভরশীল নয়- বরং দয়ার উপর।\n\nসুতরাং- ইবাদত বন্দেগী যদি ক্ষতিপূরণ দিতে দিতে শেষ হয়ে যায়- তাহলে সে ইবাদতের কি মূল্য আছে? তাই ইবাদত দিয়ে যেন যুলুমের ক্ষতিপূরণ দিতে না হয়- সেজন্য যুলুম করা থেকে বেঁচে থাকার চেষ্টা করাই কর্তব্য। উক্ত দুই ব্যক্তির ক্ষেত্রেই অত্র হাদীসটি সীমিত, সবার বেলায় নয়- একথা মনে রাখতে হবে। বুঝাগেল আল্লাহ্ কোন্ সময় কি কাজ করেন- নবীজী মদিনায় বসেই তা দেখেন (সোবহানাল্লাহ)।\n\n১৭। এক শস্যবীজ পরিমাণ যুলুমের বিনিময়ে সাতশত মকবুল নামায ছিনিয়ে নেয়া হবে,\nوقد نقل : لو ان رجلا لہ ثواب سبعین نبیا ولہ خصم بنصف دائق لم یدخل الجنۃ حتی یرضی خصمہ وقیل یؤخذ بدائق سبع مأتہ صلاۃ مقبولۃ فتعطی لخصمہ ذکرہ القشیری فی التحبیر (المواھب ص ۰۶۶)\nঅর্থ : “বর্ণিত আছে- কোন ব্যক্তির যদি সত্তরজন নবীর সমপরিমান সওয়াবও থাকে- আর তার প্রতিপক্ষের প্রতি যদি অর্ধদানা পরিমান যুলুম করা হয়-তাহলে যে পর্য্যন্ত প্রতিপক্ষ রাযী না হবে- সে পর্যন্ত সে জান্নাতে প্রবেশ করতে পারবেনা। আরও কথিত আছে- একদানা পরিমান যুলুমের পরিবর্তে সাতশ মকবুল নামায ক্ষতিপূরন স্বরূপ তার থেকে ছিনিয়ে নেয়া হবে। ইমাম কোশায়রী তার “তাহ্বীর” নামক গ্রন্থে এ বর্ণনা উল্লেখ করেছেন। (মাওয়াহিবে লাদুন্নিয়া ৬৬০ পৃষ্ঠা)।\n\n(১৮) হাশরের দিনে সবচেয়ে গরীব ও সর্বহারা হবে যালেম ব্যক্তি,\nعن ابی ھریرۃ عن النبی ﷺ انہ قال اتدرون ماالمفلس ؟ قالوا المفلس فینا من لادرھم لہ ولامتاع ۔ فقال علیہ السلام ان المفلس من امتی من یأتی یوم القیامۃ الصلوۃ والصیام والزکوۃ ۔ ویأتی قد شتم ھذا وقذف ھذا واکل مال ھذا وسفک دم ھذا وضرب ھذا ۔ فیعطی ھذا من حسنا وھذا من حسناتہ ۔ فان فنیت حسناتہ قبل ان یقضی ما علیہ اخذ من خطایا ھم فطرحت علیہ ثم طرح فی النار رواہ مسلم۔\n\nঅর্থাৎ : নবী করীম সাল্লাল্লাহু আলাইহি ওয়া সাল্লাম এরশাদ করেছেন- “তোমরা কি জান- প্রকৃত অভাবী ব্যক্তি কে? সাহাবায়ে কেরাম উত্তর দিলেন- আমাদের মধ্যে যাদের দিরহাম বা সম্পদ নেই- তারাই অভাবী। রাসুল করিম (ﷺ) বললেন- আমার উম্মতের মধ্যে প্রকৃত অভাবী ও সর্বহারা হলো ঐব্যক্তি- যে হাশরের ময়দানে নামায, রোযা, যাকাত- ইত্যাদির সাওয়াব নিয়ে হাযির হবে- কিন্ত সে দুনিয়াতে কাউকে গালিগালাজ করেছে, কারও চরিত্রের উপর মিথ্যা তোহ্মত দিয়েছে, কারো সম্পদ অবৈধভাবে হজম করেছে, অবৈধভাবে কারোও খুন ঝরিয়েছে, কাউকে অন্যায়ভাবে খুন করেছে, কাউকে অন্যায়ভাবে মারপিট করেছে। এমতাবস্থায় পরকালে জরিমানা ও ক্ষতিপূরণ স্বরূপ সকলকে দেয়া হবে তার নেক আমল। যখন দিতে দিতে তার নেক আমল শেষ হয়ে যাবে- তখন মযলুম ব্যক্তির গুনাহ্র বোঝা যালেমের মাথায় চাপিয়ে দেয়া হবে। এরপর যালেম ব্যক্তিকে জাহান্নামে নিক্ষেপ করা হবে”। (মুসলিম)\n\n(১৯) মযলুমের দোয়া আল্লাহর দরবারে কবুল হয়,\nقال رسول اللّٰہ ﷺ ایاک ودعوۃ المظلوم وانما یسأل اللّٰہ تعالی جقہ وان اللّٰہ لا یمنع ذاحق (مشکوۃ)\nঅর্থাৎ : নবী করীম (ﷺ) এরশাদ করেছেন- “মযলুমের বদ্দোয়া ও আহাজারী থেকে নিজেকে বাঁচিয়ে রাখো। নিশ্চয়ই আল্লাহ্ ময্লুমের হক সম্পর্কে প্রশ্ন করবেন। আর আল্লাহ্পাক ময্লুমকে তার প্রাপ্য থেকে বঞ্চিত করবেন না”। (মিশকাত)।\n\n(২০) বেনামাযীর শাস্তি, নামাযীর পুরস্কার\nعن عمروبن العاص عن النبی ﷺ انہ ذکر الصلوۃ یوما فقال من حافظ علیھا کانت لہ نورا وبرھانا ونجاۃ یوم القیامۃ ومن لم یخاف علیھا لم یکن لہ نوا ولا برھانا ولا نجاۃ وکان یوم القیامۃ مع قارون وفرعون وھامان وابی بن خلف رواہ احمد والبیھقی فی شعب الایمان (مشکوۃ کتاب الصلوۃ فی فضیلتھا)\n\nঅর্থাৎ : আমর ইবনে আছ (রাঃ) নবী করীম (ﷺ) থেকে বর্ণনা করেন- একদিন রাসুলে করিম (ﷺ) নামায প্রসঙ্গে আলোচনায় এরশাদ করলেন- যেব্যক্তি ঠিকমত নিয়ম কানুন অনুযায়ী নামায আদায় করবে- তার জন্য কিয়ামত দিবসে নামায হবে নূর, মুক্তির সনদ এবং স্বয়ং মুক্তির দলীল। আর যেব্যক্তি নামায নিয়ম অনুযায়ী আদায় করবেনা (ফরয, ওযাজিব, সুন্নাত সহ) তার জন্য নামায- না হবে নূর, না হবে মুক্তির সনদ, আর না হবে মুক্তির দলীল। তদুপরি- তার হাশর হবে কারুন, ফিরাউন, হামান ও নবীর দুশমন উমাইয়া ইবনে খালফ- এর সাথে”। (ইমাম আহমদ এবং বায়হাকী শুয়াবুল ঈমান, মিশকাত ফাযায়েলে সালাত অধ্যায়)।\n\nব্যাখ্যাঃ ইমাম তীবী বলেন- নামাযীরা নবী, সিদ্দীক ও শহীদানদের সাথে হাশরে উঠবে এবং বেনামাযী বা নামাযের হক্ব অনাদায়ী ব্যক্তির হাশর হবে কারুন, ফিরাউন, হামান ও উমাইয়া ইবনে খল্ফের সাথে।\n\n(২১) যাকাত অনাদায়ী ব্যক্তির শাস্তি হবে আগুনের লৌহদণ্ডের দাগ,\nعن ابن عمر قال قال رسول اللّٰہ ﷺ ما من صاحب ذھب ولا فضۃ لا یؤدی منھا حقھا الا اذا کان یوم القیامۃ صفحت لہ صفائح من نار فاحمی علیھا فی نار جھنم فیکوی بھا جنبہ وظھرہ کلما بردت اعیدت لہ فی یوم کان مقدارہ خمسین الف سنۃ حتی یقضی بین العباد فیری سبیلہ ام الی الجنۃ واما الی النار رواہ مسلم ۔\n\nঅর্থাৎ : হযরত আবদুল্লাহ্ ইবনে ওমর (রাঃ) বর্ণনা করেন- রাসুল (ﷺ) এরশাদ করেছেন- “যেব্যক্তি স্বর্ণরৌপ্যের ছাহেবে নেছাব হয়েও যাকাত আদায়ের মাধ্যমে তার হক্ব আদায় করলোনা, কিয়ামতের দিনে আগুনের লৌহদন্ড দিয়ে তাকে দাগ দেয়া হবে। উক্ত লৌহদন্ড জাহান্নামের আগুনে উত্তপ্ত করে তা দ্বারা তার কপালে, পিঠে এবং পার্শ্বদেশে ছেঁক দিয়ে দগ্ধ করা হবে। যখনই তা ঠান্ডা হবে, পুনরায় তা উত্তপ্ত করা হবে- এমন একদিনে- যা হবে পঞ্চাশ হাজার বছরের সমান। ঐদিন আল্লাহ্পাক বান্দাদের মধ্যে ফয়সালা করবেন। সে দেখতে পাবে, তার ঠিকানা জান্নাতে- নাকি জাহান্নামে”। (মুসলিম শরীফ)।\n\nব্যাখ্যাঃ এই হাদীসখানা কোরআন মজিদের সূরা তাওবার ৩৪-৩৫ আয়াতের বিস্তারিত ব্যাখ্যা স্বরূপ। আয়াত দুটি হলো,\nالَّذِينَ يَكْنِزُونَ الذَّهَبَ وَالْفِضَّةَ وَلَا يُنفِقُونَهَا فِي سَبِيلِ اللَّهِ فَبَشِّرْهُم بِعَذَابٍ أَلِيمٍ - يَوْمَ يُحْمَىٰ عَلَيْهَا فِي نَارِ جَهَنَّمَ فَتُكْوَىٰ بِهَا جِبَاهُهُمْ وَجُنُوبُهُمْ وَظُهُورُهُمْ ۖ هَٰذَا مَا كَنَزْتُمْ لِأَنفُسِكُمْ فَذُوقُوا مَا كُنتُمْ تَكْنِزُونَ\nঅর্থাৎ : “যারা স্বর্ণ ও রৌপ্য (টাকা পয়সা) জমা করে রাখে এবং তা আল্লাহর পথে ব্যয় করে না (যাকাত দেয় না), হে রাসুল! তাদেরকে বেদনাদায়ক আযাবের সুসংবাদ শুনিয়ে দিন। সেদিন জাহান্নামের আগুনে তা (জমাকৃত সম্পদ) উত্তপ্ত করা হবে এবং তার দ্বারা তাদের ললাটে, পার্শ্বদেশে ও পৃষ্ঠদেশে ছেঁক দিয়ে দগ্ধ করা হবে এবং বলা হবে- এগুলো হলো ঐ সম্পদ- যা তোমরা নিজেদের জন্য জমা করে রেখেছিলে। সুতরাং এক্ষনে স্বাদ গ্রহণ করো জমাকৃত সম্পদের”। (ছুরা তাওবাহ্ ৩৪-৩৫ আয়াত)।\n\n(২২) যাকাত অনাদায়ী মাল গলায় সাপ হয়ে দংশন করবে,\nروی النسائی والبخاری مرفوعا عن ابی ھریرۃؓ رضی اللّٰہ عنہ قال قال رسول اللّٰہ ﷺ من آتاہ اللّٰہ مالا فلم یود زکاتہ مثل لہ یوم القیامۃ شجاعا اقرع لہ زبیبتان یطوقۃ یوم القیامۃ ثم یاخذ بلھزمتیہ یعنی شد فیہ ۔ ثم یقول انا مالک ان کنزک ثم تلا قولہ تعالی ولا یحسبین الذین یبخلون بما اٰثھم اللّٰہ من فضلہ ھو خیرا لھم ۔ بل ھو شرلھم یسطوقون مایخلوا بہ یوم القیامۃ۔\n\nঅর্থাৎ : “ইমাম নাছায়ী ও ইমাম বুখারী হযরত আবু হোরায়রা (রাঃ) হতে বর্ণনা করেছেন। হযরত আবু হোরায়রা (রাঃ) বলেন- রাসুলেকরিম (ﷺ) এরশাদ করেছেন- আল্লাহ্ যাকে সম্পদের মালিক বানিয়েছেন- কিন্ত সে যাকাত আদায় করেনি, হাশরের দিনে ঐ মাল বিষধর দ্বিমূখী সাপ হয়ে তার গলায় জড়িয়ে ধরবে এবং তার দুই ঠোঁট দিয়ে তাকে জড়িয়ে ধরে বলবে- আমি তোমার সম্পদ, আমি তোমার সঞ্চয়কৃত ধনভান্ডার। এই ঘটনা বর্ণনা করে রাসুলেপাক (ﷺ) প্রমান স্বরূপ কালামে মজিদের ছুরা আলে ইমরানের ১৮০ নং আয়াত তিলাওয়াত করলেন- যার অর্থ হচ্ছে-\n\n“আল্লাহ্ নিজ অনুগ্রহে তাদেরকে যে সম্পদ দান করেছেন, তাতে যারা কৃপনতা করে এই ধারনায় যে, কার্পন্য করাই তাদের জন্য মঙ্গলকর হবে- তারা যেন এরূপ ধারনা না করে। বরং এটা তাদের জন্য একান্তই ক্ষতিকর বলে প্রতিপন্ন হবে (কিয়ামতের দিনে)। যে সম্পদে তারা বখিলী করে- সেসব ধনসম্পদ কিয়ামতের দিন তাদের গলায় বেড়ী বানিয়ে পরিয়ে দেয়া হবে”। (সূরা আলে ইমরান ১৮০ আয়াত)।\n\nব্যাখ্যাঃ আয়াতে বলা হয়েছে- শুধু বেড়ী পরানো হবে। কিন্ত নবী করীম (ﷺ) সেই বেড়ীর ব্যাখ্যা দিয়েছেন এভাবে- বিষাক্ত দ্বিমূখী সাপ তার গলায় বেড়ীর ন্যায় জড়িয়ে ধরে তাকে দংশন করতে থাকবে। পরকালের শাস্তি বা শান্তি- সবকিছু নবীজীর নখদর্পনে। তিনি এখান থেকেই সব কিছু দেখছেন। হাযির নাযির হওয়ার এটি একটি দলীল। অর্থাৎ এক জায়গায় থেকেই সবকিছু দেখা ও দৃষ্টিগোচরে আনয়ন করা। হাযির নাযিরের আর এক অর্থ- তিনি সশরীরে একই সময়ে বিভিন্নস্থানে উপস্থিত হতে পারেন। আরবীতে এটাকে বলা হয় “শাহেদুন” বা সশরীরে উপস্থিত ও চাক্ষুস সাক্ষী (রাগেব ইস্পাহানী)।\n\n(২৩) হাশরে উজ্জ্বলচেহারা হবে আহ্লে সুন্নাত অনুসারীদের- আর কালো চেহারা হবে ৭২ ফের্কার বাতিলপন্থীদের,\nعن ابن عمر بن الخطاب رضی اللّٰہ عنھا قال قال رسول اللّٰہ ﷺ فی قولہ تعالی ’’یوم تبیض وجوہ تسود وجوہ‘‘ قال : یعنی وجوہ اھل السنۃ وتسود وجوہ اھل البدعۃ ۔ وقال مالک بن انس رضی اللّٰہ عنہ ھی فی اھل الھواء ۔ وقال الحسن ھی فی المنافقین وقال قتادۃ فی المرتدین ۔ وقال ابی بن کعب ھی فی الکفار وھو اختیار الطبری (وقال القرطبی اللّٰھم بیض وجھنا یوم تبیض وجوہ اولیائک ولا تسود وجوھنا ۔ یوم تسود وجوہ اعدائک بحق رسلک وانبیائک واصفیائک بفضل یاذا الفضل العظیم وکرمک یا کریم ۔\n\nঅর্থাৎ : হযরত আবদুল্লাহ্ ইবনে ওমর (রাঃ) বলেন- আল্লাহ্পাকের কালামে মজিদের সূরা আলে ইমরান -এর ১০৬ আয়াত “ঐদিন অনেক চেহারা হবে উজ্জ্বল এবং অনেক চেহারা হবে কালো”- একথার ব্যাখ্যায় নবী করিম (দ:) এরশাদ করেছেনঃ আল্লাহ্ পাকের একথার অর্থ হলো- “আহ্লে সুন্নাত অনুসারীদের চেহারা হবে উজ্জ্বল- আর আহ্লে বিদ্আত (ওহাবী, খারেজী, মৌদুদীসহ ৭২ ফের্কা) -এর চেহারা হবে কালো। ” (ইবনে ওমর)\n\nইমাম মালেক (রাঃ) বলেছেন- কালো চেহারা হবে “আহ্লে হাওয়া” বা বাতিলপন্থীদের। হযরত হাসান বসরীর মতে- কালো চেহারা হবে “মুনাফিকদের”। কাতাদাহ্ বলেছেন- “ধর্মত্যাগীদের” চেহারা হবে কালো। হযরত উবাই ইবনে কা’ব (রাঃ) বলেছেন- উক্ত আয়াতে কালো চেহারা বলতে “কাফেরদেরকে” বুঝানো হয়েছে এবং ইমাম তাবারী তাঁর তাফসীরে এ মতই সমর্থন করেছেন”। (তাযকিরাহ্)\n\n(অর্থাৎ-আহ্লে সুন্নাত পরিপন্থী কাফির, মুনাফিক, ধর্মত্যাগী, বাতিলপন্থী- তথা আহ্লে বিদআত বা ৭২ দল- সকলের চেহারাই হাশরের দিনে কালো হবে। ইহাই জাহান্নামী হওয়ার আলামত)।\n\n“সুন্নীয়ো কে মুহ্ উজালা, ওহাবীয়ো কেমুহ্ কালা”\n\nইয়া নবী ছালাম আলাইকা, ইয়া রাসুল ছালাম আলাইকা।\n\nইমাম কুরতুবী আল্লাহর দরবারে ফরিয়াদ করছেন এভাবে- “হে আল্লাহ্! যেদিন তোমার বন্ধুদের মুখ উজ্জ্বল হবে- সেদিন আমাদের মুখও উজ্জ্বল করো এবং যেদিন তোমার শত্র“দের মুখ কালো হবে- সেদিন আমাদের মুখ কালো করোনা (কেননা, আমরা তো সুন্নী)। হে আল্লাহ্! তোমার নবীরাসুল ও খাস লোকদের তোফায়লে এবং তোমার অনুগ্রহে আমাদের ফরিয়াদ কবুল করো- হে মহান অনুগ্রহদাতা এবং কবুল করো তোমার দয়ায়- হে দয়াবান। ” (তাযকিরাহ্)\n\nবিঃ দ্রঃ “আহ্লে সুন্নাত” শব্দটি নতুন নাম নয়- বরং নবীজী এবং সাহাবীগণের প্রদত্ত নাম। ইহাই ইসলামের মূল ধারা। যে এটাকে ব্যঙ্গ করবে- সে নবী ও সাহাবীদের দুশমন। আমরা সুন্নী হয়ে গৌরববোধ করি এবং আহ্লে সুন্নাতের সেবা করি। বাতিল ৭২ ফের্কাকে সংক্ষেপে ও এক নামে বলা হয় “আহ্লে বিদ্আত”। সুতরাং আহ্লে সুন্নাত হলো জান্নাতী দল এবং আহ্লে বিদ্আত হলো ৭২ ফের্কাভূক্ত জাহান্নামী দল।\n\n(২৪) ছোট ছোট গুনাহ্ একসাথ হয়ে কবিরা গুনাহে পরিনত হয়- যদি তা প্রতিনিয়ত করতে থাকে,\nوقد روی ان النبی ﷺ ضرب بصغائر الذنوب مثلا فقال : انما محقرات الذنوب کمثل قوم نزلوا سوادا واججوا نارا فشورا خبزھم ۔ وان الذنب الصغیر یجتمع علی صاحبہ فیھلکہ الا ان یغفروا اللّٰہ واتقوا محقرات الذنوب فان لھا من اللّٰہ طالبا ۔\nঅর্থাৎ : “হাদীসে বর্ণিত আছে- নবী করীম (ﷺ) সগীরা গুনাহ্সমূহের একটি উদাহরণ এভাবে দিয়েছেন- “নিশ্চয়ই ছোট ছোট গুনাহ্সমূহের উপমা হচ্ছে এরূপঃ যেমন একদল লোক কোন এক বিরান ময়দানে অবতরন করলো এবং খাদ্যদ্রব্য পাকানোর জন্য অন্য লোকেরাও এসে উপস্থিত হলো। তাদের প্রত্যেকে লাক্ড়ী সংগ্রহ করতে নেমে পড়লো। কেউ সংগ্রহ করে আনলো এক মুঠি লাক্ড়ী, কেউ দু মুঠি। এভাবে তারা অল্প অল্প করে লাকড়ীর বিরাট স্তপ করলো এবং আগুন জ্বালিয়ে প্রয়োজনীয় রুটি তৈরী করলো। অনুরূপ ভাবেই ছোট ছোট গুনাহ্সমূহ একত্রিত হয়ে গুনাহ্কারীকে ধ্বংস করে দেয়। তবে আল্লাহ্পাক ক্ষমা করে দিলে অন্য কথা। তোমরা ছোট ছোট গুনাহ্সমূহ হতে বেঁচে থাকো। কেননা, এগুলো সম্পর্কেও আল্লাহর কাছে বিচারপ্রার্থী রয়েছে। ” (আত্ তাযকিরাহ্ ২৮২ পৃষ্ঠা)।\n\nব্যাখ্যাঃ নীতিমালা হলো- সগীরা গুনাহ্ অন্যান্য ইবাদতের মাধ্যমে মাফ হয়ে যায়- যদি অনিচ্ছাকৃত হয়। কিন্ত ইচ্ছাকৃতভাবে প্রতিনিয়ত করতে থাকলে বিনা তাওবাহ্তে তা ক্ষমা হবে না এবং এগুলো একত্রিত হয়ে কবিরা গুনাহ্য় পরিনত হয়। আল্লাহ্ ইচ্ছা করলে কবিরা- সগীরা- সব ধরণের গুনাহ্-ই ক্ষমা করতে পারেন। ইহা সাধারণ নিয়মের অন্তর্ভূক্ত নয়। আল্লাহ্পাক এরশাদ করেন- “নিশ্চয়ই আল্লাহ্ ক্ষমা করেননা শিরিক গুনাহ্। এছাড়া অন্যান্য সগীরা কবিরা- সব ধরণের গুনাহ্ই ক্ষমা করার অধিকারী তিনি। যাকে ইচ্ছা- তিনি ক্ষমা করবেন” (সুরা নিসা)।\n\n(২৫) কি কি বিষয়ে কাকে কাকে হাশরে প্রশ্ন করা হবে এবং প্রশ্নের ধরন কি হবে?\n\nআল্লাহ্পাক সুব্হানাহু ওয়া তায়ালা কোরআন মজীদে হাশরের ময়দানে বিভিন্ন বিষয়ে প্রশ্নের উল্লেখ করেছেন। যথা-\n\n২৫- (ক) চোখ, কান ও অন্তকরনকে প্রশ্ন করা হবে।\n\nএ প্রসঙ্গে আল্লাহ্পাক এরশাদ করেন-\nإِنَّ السَّمْعَ وَالْبَصَرَ وَالْفُؤَادَ كُلُّ أُولَٰئِكَ كَانَ عَنْهُ مَسْئُولًا\nঅর্থাৎ “নিশ্চয়ই কান, চোখ ও অন্তকরন- এদের প্রত্যেকটিই জিজ্ঞাসিত হবে”। (সুরা বনী ইসরাঈল ৩৬ আয়াত)।\n\nব্যাখ্যাঃ কানকে প্রশ্ন করা হবে- তুমি সারাজীবন কি কি আকথা-কুকথা শুনেছ? চোখকে প্রশ্ন করা হবে- তুমি সারা জীবন কি কি খারাপ জিনিস দেখেছ? অন্তরকে প্রশ্ন করা হবে-তুমি সারা জীবন মনে মনে কি কি খারাপ কল্পনা করেছ এবং কোন্ কোন্ আক্বিদা-বিশ্বাস পোষন করেছ?\n\nযদি কান দ্বারা শরিয়ত বিরোধী কথাবার্তা শুনে থাকে; যেমন কারো গীবত এবং হারাম গানবাদ্য শুনে থাকে। চক্ষু দ্বারা যদি শরিয়ত বিরোধী কোন বস্তু দেখে থাকে- যেমন বেগানা স্ত্রীলোক বা বেগানা পুরুষের প্রতি কু-দৃষ্টি দিয়ে থাকে। অন্তকরন দ্বারা যদি কোরআন- সুন্নাহ্ বিরোধী কোন আক্বিদা পোষন করে থাকে- অথবা প্রমাণ ছাড়া কারো প্রতি যদি মনে মনে কোন অভিযোগ স্থাপন করে থাকে- তাহলে এগুলো সম্পর্কেও প্রশ্ন করা হবে। আল্লাহ্পাক আরো বলেন-\nإِن تُبْدُواْ مَا فِي أَنفُسِكُمْ أَوْ تُخْفُوهُ يُحَاسِبْكُم بِهِ اللّهُ\nঅর্থাৎ “তোমরা মনে মনে যা কিছু দৃঢ়ভাবে পোষন করে থাক- কিংবা মুখে তা প্রকাশ কর- সে সম্পর্কেও তোমাদের থেকে হিসাব নেয়া হবে” (সুরা বাক্কারাঃ ২৮৪)।\n\nএ ধরণের বিষয়ে হিসাব নিকাশ নিয়ে শাস্তি দেয়া হবে। কিন্তু হাদীসে এসেছে- “মনের কল্পনা বাস্তবায়ন না করা পর্য্যন্ত এগুলোর শাস্তি হবে না”। তাই এ ধরণের আয়াতের তিলাওয়াত বহাল থাকলেও অন্য আয়াত ও হাদীসের দ্বারা এ হুকুম রদ হয়ে গেছে। যেমন,\nعن ابی ھریرۃ قال قال رسول اللّٰہ ﷺ ان اللّٰہ تجاوز عن امتی ما وسوست بہ صدورھا مالم تعمل بہ اوتتکلم متفق علیہ ۔\nঅর্থাৎ : “হযরত আবু হোরায়রা (রাঃ) বর্ণিত হাদীসে রাসুলেপাক সাল্লাল্লাহু আলাইহি ওয়া সাল্লাম এরশাদ করেছেন- “আমার উম্মতের মনে যেসব কুখেয়াল বা পাপের উদ্ভব হয়- আল্লাহ্পাক তা ক্ষমা করে দিবেন-যে পর্যন্ত না তা বাস্তবায়ন করা হয় অথবা মুখে তা উচ্চারণ করা হয়”। (বুখারী ও মুসলিম)।\n\nঅধিকাংশ উলামাদের ব্যাখ্যা হলো- মনে ওয়াছ্ওয়াছা বা কুচিন্তা আসলে তা ধর্তব্য নয়- কিন্ত মনে মনে কুকাজের সিদ্ধান্ত عزم بالجزم নিয়ে ফেললে তার শাস্তি হবে। উপরে বর্ণিত হাদীসে وَسْوَست দ্বারা ইঙ্গিতে অন্তঃকরনের স্থিরচিন্তা ও স্থিরসিদ্ধান্তের শাস্তির কথাই বুঝানো হয়েছে। আল্লাহ্পাক অন্য আয়াত দ্বারা ছুরা বাক্বারার উক্ত আয়াতের (২৮৬) হুকুম স্থগিত করেছেন অথবা ব্যাখ্যা করেছেন। আয়াতটি হলে,\nلَا يُكَلِّفُ اللَّهُ نَفْسًا إِلَّا وُسْعَهَا\nঅর্থাৎ : “আল্লাহ্ সাধ্যের বাইরে কারো উপর বোঝা চাপিয়ে দেন না”। মনের কুচিন্তা সাধ্যের বাইরের জিনিস।\n\n২৫- (খ) ভালমন্দ সমস্ত আমল সম্পর্কে প্রশ্ন করা হবে,\n\nএ প্রসঙ্গে আল্লাহ্পাক এরশাদ করেন,\nمَّتَاعَ الْحَيَاةِ الدُّنْيَا ثُمَّ إِلَينَا مَرْجِعُكُمْ فَنُنَبِّئُكُم بِمَا كُنتُمْ تَعْمَلُونَ\nঅর্থাৎ : “পার্থিব জীবনের সুফল ভোগ করে নাও। তারপর আমার নিকট প্রত্যাবর্তন করতে হবে। তখন আমি বলে দেবো- তোমরা দুনিয়াতে কি কি কাজ করতে” (ছুরা ইউনুছ ২৩ আয়াতের শেষাংশ)। এতে বুঝা গেল- ভালমন্দ সব কাজেরই হিসাব নিকাশ ও জিজ্ঞাসাবাদ করা হবে।\n\n২৫- (গ) অনু পরমানু পরিমান আমলের হিসাব নেয়া হবে,\n\nএ প্রসঙ্গে আল্লাহ্পাক এরশাদ করেন,\nفَمَن يَعْمَلْ مِثْقَالَ ذَرَّةٍ خَيْرًا يَرَهُ - وَمَن يَعْمَلْ مِثْقَالَ ذَرَّةٍ شَرًّا يَرَهُ\nঅর্থাৎঃ “অতঃপর যে কেউ অনু পরিমান ভাল কাজ করবে- তা সে দেখতে পাবে এবং অনু পরিমান মন্দকাজ করলে- তাও সে দেখতে পাবে”। (ছুরা যিলযাল)।\n\nব্যাখ্যাঃ বুঝা গেল- শরিয়তসম্মত সৎকর্ম অনুযায়ী সুফল পাবে। ঈমান অবস্থায় শরিয়ত সমর্থিত সৎকাজ করলে তার বিনিময়ে জান্নাতে উচ্চ মাকাম লাভ করবে। যদি অনু পরিমান সৎকর্মও না থাকে- শুধু ঈমান থাকে- তাহলেও সে আল্লাহর দয়ায় বিলম্বে হলেও জান্নাতে প্রবেশাধিকার পাবে। যতবড় গুনাহ্গারই হোকনা কেন- মুমিন চিরকাল জাহান্নামে থাকবেনা।\n\nকিন্ত কাফের ব্যক্তির দুনিয়াতে যতই সৎকর্ম থাকুক না কেন- সে দুনিয়াতেই শুধু তার সুফল ভোগ করবে। কিন্ত ঈমানের অভাবে জান্নাতে প্রবেশাধিকার থেকে বঞ্চিত থাকবে।\n\nআর অনু পরিমান অসৎকর্ম করে থাকলেও সাজা পাবে- যদি তাওবা করে তা থেকে বিরত না হয়। তাওবা করে গুনাহ্ থেকে বিরত থাকলে বিগত সব গুনাহ্ মাফ- ঐগুলো সম্পর্কে জিজ্ঞাসিত হবে না। ইহাই শেষ আয়াতের ব্যাখ্যা। সুতরাং ছোট বড় সব ধরণের গুনাহ্ থেকে তাওবা করে বিরত থাকতে হবে- নতুবা পরকালে ছোট বড় সব গুনাহেরই হিসাব নিকাশ করে পাকড়াও করা হবে। অত্র অধ্যায়ের ২৪নং হাদীস এদিকেই ইঙ্গিত করেছে।\n\n(২৬) মোমিনবান্দার হিসাব নিকাশ হবে- অতি গোপনে\nعن علی بن ابی طالب رضی اللّٰہ عنہ قال : قال رسول اللّٰہ ﷺ اذا کان یوم القیامۃ خلا اللّٰہ عزوجل بعبدہ المومن یوقفہ علی ذنوبہ ذنبا ذنبا ثم یغفر اللّٰہ لہ لا یطلع علی ذلک ملک مقرب ولا مرسل و ستر علیہ من ذنوبہ ما یکرہ ان یقف علیھا ثم یقول لساتہ کونی حسنات ۔ خرجہ مسلم بمعناہ ۔\nঅর্থাৎ : “হযরত আলী ইবনে আবু তালেব (রাঃ) বর্ণনা করেন- রাসুলেপাক সাল্লাল্লাহু আলাইহি ওয়া সাল্লাম এরশাদ করেছেন : যখন কিয়ামত দিবসে বিচার অনুষ্ঠিত হবে- তখন আল্লাহ্ জাল্লা জালালুহু তাঁর মোমেন বান্দাকে একান্তে ডেকে নিয়ে তার গুনাহ্সমূহ একটি একটি করে তাকে অবহিত করবেন। তারপর তাকে এমন গোপনে ক্ষমা করে দিবেন যে, কোন ঘনিষ্ট ফিরিস্তা বা অন্য কোন প্রেরিত নবীও তা জানতে পারবেন না। আর উক্ত বান্দা তার যেসব গুনাহ্ সম্পর্কে অন্যের জানা পছন্দ করতোনা- সেগুলোকে আল্লাহ্ গোপন করে রাখবেন। এরপর তার গুনাহ্সমূহকে সম্বোধন করে বলবেন- “তোমরা নেকী হয়ে যাও”। (ইমাম মুসলিম এ মর্মেই হযরত আলী থেকে অন্য রেওয়ায়াত করেছেন)।\n\nব্যাখ্যাঃ “কিছু গুনাহ্ থাকা সত্বেও আল্লাহ্পাক নবীজীর প্রিয় উম্মতকে লোকসম্মূখে অপমানিত করবেন না”-এমর্মে নবীজীর সাথে যে ওয়াদা করেছিলেন- তারই বাস্তবায়ন হবে এভাবে। আল্লাহ্পাক কোরআন মজিদে ওয়াদা করেছেনঃ\nيَوْمَ لا يُخْزِي اللَّهُ النَّبِيَّ وَ الَّذينَ آمَنُوا\nঅর্থাৎঃ “আল্লাহ্পাক ঐদিন আপন প্রিয়নবী ও মোমনদেরকে অপদস্ত করবেন না”। (কুরআনঃ ৮)\n\nএটা নবীজীর শানে মাহবুবীর বহিঃপ্রকাশ। তিনি হাবিবুল্লাহ- যার সন্তষ্টি আল্লাহর একান্ত কাম্য। তাই অগ্রিম এই প্রতিশ্রুতি। নবীজীর উম্মতের গুনাহ্ সম্পর্কে অন্য কোন নবী জানতে পারবেন না। ইহাই হাদীসের মর্ম।\n\nহে আল্লাহ্- নবীজীর সম্মান রক্ষা করার জন্য আমাদেরকে তৌফিক দান করো- আমরা যেন অপরাধমূলক কাজ থেকে বিরত থাকতে পারি!\n\nবিশেষভাবে স্মরণ রাখতে হবে- আল্লাহ্তায়ালা শুধু নিজের ইবাদতের ক্ষেত্রেই এরূপ গোপনীয়তা অবলম্বন করবেন। অন্যের হক কখনও গোপন করবেন না। সুতরাং, পরের ব্যাপারে খুব সতর্ক থাকতে হবে- নতুবা নিজের কৃত সব নেক আমল দিয়ে ঐদিন ক্ষতিপূরণ আদায় করতে হবে। কাজেই এমন আমল করতে হবে- যাতে অন্যকে ক্ষতিপূরন দিতে না হয়। বান্দার হক সম্পর্কে আল্লাহ্ অবশ্যই কঠোরতা অবলম্বন করবেন। কেননা, তিনি ন্যায়ের পৃষ্ঠপোষক। মোহাদ্দেছ আবু বকর ইবনে আরবী এবং ইমাম কুরতুবী এভাবেই বিভিন্ন হাদীসের সমন্বয় করেছেন।\n\n(২৭) আল্লাহর গোপন ক্ষমা দেখে মোমেনরা সেদিন বারবার সিজ্দা করবে,\nعن ابی ھریرۃ رضی اللّٰہ عنہ : یدنی اللّہ العبد منہ یوم القیامۃ ویضع علیہ کنفہ فیسترہ عن الخلائق کلھا یدفع الیہ کتابہ فی ذلک الستر فیقول لہ اقرأ یا ابن آدم کتابک قال۔ فیمر الحسنۃ فیبیض لھا وجھہ ۔ ویمر بالسیۃ فیسودلھا وجھہ ۔ قال : فیقول اللّٰہ تعالی لہ وتعرف یا عبدی ؟ قال : فیقول تعم یا رب اعرف قال فیقول انی اعرف بھا منک قد غفرتھا لک ۔ قال فلا تزال حسنۃ تقبل فیسجد وسیءۃ فیسجد۔ فلا یری الخلائق منہ الا ذلک حتی ینادی الخلائق بعضھا بعضا طوبی لھذا العبد الذی لم یعص قط ولا یدرون ما قد بقی فیما بینہ وبین اللّٰہ تعالی مما قد وقفہ علیہ (خرج ابو القسم فی الدیباج)\n\nঅর্থাৎ : “হযরত আবু হোরায়রা (রাঃ) বর্ণনা করেনঃ কিয়ামতের দিন আল্লাহ্পাক মোমেনবান্দাকে কাছে নিয়ে তার উপর নিজের কুদরতী (স্নেহের) হাত স্থাপন করবেন। অতঃপর তাকে সমস্ত হাশরবাসীর দৃষ্টি থেকে আড়াল করে ফেলবেন এবং ঐ গোপন অবস্থায়ই তাকে তার আমলনামা দিবেন- আর বলবেন, হে বনী আদম! তোমার আমলনামা পড়ে দেখ। নবীজী বলেন- অতঃপর নিজ আমলনামায় নেকী দেখে তার চেহারা উজ্জ্বল হয়ে উঠবে এবং বদী দেখে চেহারা কালো হবে। নবীজী বলেন- অতঃপর আল্লাহ্ তাকে জিজ্ঞাসা করবেন- তুমি কি এগুলো স্বীকার করো? বান্দা বলবে- হ্যাঁ, স্বীকার করি। আল্লাহ্ বলবেন- আমি তোমার চেয়ে বেশী জানি ও চিনি। যাও- তোমার গুনাহ্ ক্ষমা করে দিলাম। নবীজী বলেন- যখন নেকী তার সামনে পেশ করা হবে- তখন সে সিজদা করতে থাকবে এবং আল্লাহ্ যখন গুনাহ্ ক্ষমা করবেন- তখনও সে শুকরিয়ার সিজদা করতে থাকবে। হাশরবাসীরা শুধু তাকে সিজদা করতেই দেখবে। তখন তাদের মধ্যে একজন আরেকজনকে ডেকে বলবে- এই বান্দা বড়ই ভাগ্যবান যে, সে কখনও গুনাহ্-ই করেনি। তারা বুঝতেই পারবেনা যে, আল্লাহ্ ও বান্দার মধ্যে গোপনে কি ঘটে গিয়েছে। শুধু তাকেই তার গুনাহ্ সম্পর্কে অবহিত করা হয়েছে। ” (আবুল কাশেম কৃত- দীবাজ)।\n\nবিশেষ জ্ঞাতব্যঃ উপরে বর্ণিত হাদীসসমূহে দেখা গিয়েছে- মোমিন, কাফের, মুনাফিক, গুনাহ্গার ও নেককারদের বিভিন্ন ধরণের কঠিন প্রশ্নের সম্মূখীন হতে হবে। আবার অত্র বর্ণনায় দেখা যায়- কারো কারো ক্ষেত্রে হিসাব হবে অতি গোপনে। এখন প্রশ্ন হলোঃ\n\n(১) কোন কোন আয়াতে দেখা যায়ঃ অপরাধীদের অপরাধ সম্পর্কে কোন প্রশ্নই করা হবেনা। যেমন- সূরা কাসাস ৭৮ আয়াতে এরশাদ হয়েছে-\nوَلَا يُسْأَلُ عَن ذُنُوبِهِمُ الْمُجْرِمُونَ\nঅর্থাৎঃ “অপরাধীদেরকে তাদের কৃত গুনাহ্ সম্পর্কে কোনই প্রশ্ন করা হবে না”।\n\nঅনুরূপ সূরা আর- রহমান আয়াত নং ৩৯-৪১-বলা হয়েছে,\nلَّا يُسْأَلُ عَن ذَنبِهِ إِنسٌ وَلَا جَانٌّ - فَبِأَيِّ آلَاءِ رَبِّكُمَا تُكَذِّبَانِ - يُعْرَفُ الْمُجْرِمُونَ بِسِيمَاهُمْ فَيُؤْخَذُ بِالنَّوَاصِي وَالْأَقْدَامِ\nঅর্থাৎ- “ঐ দিন না কোন ইনসানকে প্রশ্ন করা হবে তার গুনাহ্ সম্পর্কে, না কোন জ্বীনকে প্রশ্ন করা হবে। ” “অপরাধীদের চেহারা দেখেই তাদের পরিচিতি হয়ে যাবে। তাদের মাথা ও পা পাকড়াও করে জাহান্নামে নিক্ষেপ করা হবে”। তাহলে প্রশ্ন জাগে- হিসাব নিকাশের দিবস হলো কী করে?\n\n(২) কোন কোন হাদীসে দেখা যায়- প্রত্যেক উম্মতেরই হিসাব নিকাশ হবে। যেমন- হযরত মুয়ায ইবনে জাবাল, হযরত আবু হোরায়রা, হযরত আনাছ- প্রমূখ সাহাবাগণ বর্ণনা করেছেন যে, “চার প্রশ্নের জবাব না দিয়ে কোন ব্যক্তিই কদম নাড়তে পারবে না” (১৩ নং হাদীস দেখুন)। তাহলে তো কোরআন ও হাদীসের মধ্যে বৈপরিত্য দেখা যাচ্ছে। এর জবাব কী হবে?\n\nজবাবঃ (১) প্রথম প্রশ্নের জবাবে ইমাম কুরতুবী বলেন- ‘হাশরের ময়দানে অনেক ঘাটি বা চৌকি হবে। তন্মধ্যে কোন কোন ঘাটিতে সওয়াল-জওয়াব হবে, আর কোন কোন ঘাটিতে সওয়াল-জওয়াব হবে না। সুতরাং সওয়াল-জওয়াব যেমন সত্য, তদ্রুপ কোন কোন স্থানে সাওয়াল জওয়াব না হওয়াও সত্য। জায়গা ও স্থানের ব্যবধানের কথাই কোরআনে বিধৃত হয়েছে। আর যেসব আয়াত ও হাদীসে প্রত্যেকেরই হিসাব নিকাশের কথা উল্লেখ আছে- তা হবে অন্য কোন ঘাটি বা গেইটে। সুতরাং কোরআন ও হাদীসের মধ্যে কোন বৈপরিত্য বা বিরোধীতা নেই। দুইটি দুই অবস্থায় হবে।\n\n(২) দ্বিতীয় প্রশ্নের জওয়াব হলো- আল্লাহ্পাক হিসাব নিকাশের সংক্ষিপ্ত বিবরণ দিয়েছেন। নবী করীম সাল্লাল্লাহু আলাইহি ওয়া সাল্লাম তার বিস্তারিত বিবরণ, ব্যাখ্যা ও বাস্তব চিত্র তুলে ধরেছেন। কোরআন হাদীসে বর্ণিত সওয়াল-জওয়াব হওয়া এবং না হওয়ার সারসংক্ষেপ তাফসীর ও হাদীস বিশারদ ওলামায়ে কেরাম এভাবে উল্লেখ করেছেন।\n\n(ক) একদল লোকের (চার কোটি নব্বই লক্ষ বা তার চেয়েও বেশী)। মোটেই হিসাব নিকাশ হবে না। শুধু নবীজীর সুপারিশক্রমে- বিচার শুরু হওয়ার পূর্বেই বিনা হিসাবে তাঁরা জান্নাতে প্রবেশ করবে- যার বিবরণ শাফাআত অধ্যায়ে দেয়া হয়েছে।\n\n(খ) দ্বিতীয়দলের হিসাব নিকাশ হবে খুব হাল্কা ধরণের- অর্থাৎ তাদেরকে শুধু আল্লাহর দরবারে পেশ করা হবে। কোন জিজ্ঞাসাবাদ করা হবে না। যেমন- হিসাব নিকাশ অধ্যায়ের ১নম্বরে বর্ণিত হয়েছে।\n\n(গ) এক ধরণের অপরাধী মোমেন এবং কাফেরদের হিসাব নিকাশ হবে খুবই কঠিন। তবে মুসলমানগণ আল্লাহর রহমতের খুব কাছাকাছি অবস্থান করবে এবং কাফেরগণের অবস্থান হবে গযব ও ধ্বংসের কাছাকাছি। তাদেরকে বিনা হিসাবেই দোযখে প্রেরণ করা হবে। (আত্ তাযকিরাহ্ পৃষ্ঠা ৩১২)।\n\nনবী করীম সাল্লাল্লাহু আলাইহি ওয়া সাল্লাম এরশাদ করেছেন-\nامتی امۃ مرحومۃ\nঅর্থাৎ : “আমার উম্মত কোন না কোনভাবে আল্লাহর রহমতপ্রাপ্ত হবেই”।\n\nআল্লাহ্পাক মুমিনদের সাথে যেভাবে ব্যবহার করবেন- এটা শুধু নবীজীর উম্মত হওয়ার কারণেই। তাই শেখ শরফুদ্দীন ইয়াহ্ইয়া মানেরী বিহারী- যিনি সোনারগাঁও ইসলামী বিশ্ববিদ্যালয়ে আপন শ্বশুর হযরত আবু তাওয়ামা (রহঃ) -এর মাদ্রাসার প্রধান ছিলেন- তিনি তার “মকতুবাতে সদীতে” উল্লেখ করেছেন- “উম্মতে মোহাম্মদী তাদের গুনাহের কারণে দোযাখে যাবেনা- বরং তাওবা করার সুবর্ণ সুযোগ গ্রহণ না করার কারণেই দোযখে যাবে। কেননা, যাদের খালেছ দিলে তাওবা করার নসীব হয়েছে- তাদের সব গুনাহ্ মাফ হয়ে যাবে। এভাবে দুনিয়া থেকে বিদায় নিতে পারলে জাহান্নামে যাওয়ার প্রশ্নই আসেনা। তাই তিনি এই তত্বপূর্ণ উক্তিটি করেছেন ক্ষোভের সাথে- “দোযখে যাওয়ার শেষ কারণ হলো তাওবার সুযোগ গ্রহণ না করা”। হযরত আবদুর রহমান জামী (রহঃ) তাঁর “ইউছুফ-যোলায়খা” গ্রন্থে রাসুলেপাকের শাফাআত ও দয়ার প্রত্যাশী হয়ে লিখেছেন-\n\n“বড়ি নাযম্ কেহ্ হাস্তম উম্মতে তু-\nগুনেহ্গারম ওয়া লেকীন খোশ্ নসীবম।\n\nঅর্থাৎঃ “আমার ইহাই বড় অহংকার যে, আপনার উম্মত হতে পেরেছি। শত গুনাহ্গার হওয়া সত্বেও আমি অতি ভাগ্যবান। কেননা- আপনি শাফিউল মুযনিবীন”।"},{"1":"৩৬তম অধ্যায়ঃ আম্বিয়ায়ে কেরামের জিজ্ঞাসাবাদের ধরণ","2":"ছত্রিশতম অধ্যায়ঃ আম্বিয়ায়ে কেরামের জিজ্ঞাসাবাদের ধরণ\nপ্রশ্নঃ সমস্ত মানব ও জ্বীনের হিসাব-নিকাশ হবে কিয়ামত দিবসে। আম্বিয়ায়ে কেরামগণের হিসাব হবে কিনা? হলে কী ধরণের হিসাব হবে- উনাদের আমলের- নাকি শুধু স্বাক্ষ্য দেয়ার জন্য? তা জান্তে চাই।\nউত্তরঃ কোরআন মজিদে শুধু এতটুকু উল্লেখ আছে যে, যাদের প্রতি আম্বিয়ায়ে কেরাম প্রেরিত হয়েছিলেন- তাদের যেমন হিসাব- নিকাশ হবে- তেমনিভাবে রাসুলগণেরও হিসাব হবে। এর বেশী কোন সরাসরি ইঙ্গিত কোরআন মজিদে উল্লেখ করা হয়নি। নবী করীম (ﷺ) তার বিস্তারিত ব্যাখ্যা দিয়েছেন হাদীসের মাধ্যমে।\n\n(১) আল্লাহ্পাক নবীগণের জিঙ্গাসাবাদ সম্পর্কে এরশাদ করেছেন,\nفَلَنَسْأَلَنَّ الَّذِينَ أُرْسِلَ إِلَيْهِمْ وَلَنَسْأَلَنَّ الْمُرْسَلِينَ - فَلَنَقُصَّنَّ عَلَيْهِم بِعِلْمٍ ۖ وَمَا كُنَّا غَائِبِينَ\nঅর্থাৎ : “অতএব আমি অবশ্যই ঐসব লোকদেরকে প্রশ্ন করবো- যাদের প্রতি রাসুলগণকে প্রেরণ করা হয়েছে এবং অবশ্যই আমি প্রশ্ন করবো রাসুলগণকেও। ” (সূরা আ’রাফ ৬ ও ৭ আয়াত)।\n\nব্যাখ্যাঃ মানুষ এবং রাসুলগণের এই প্রশ্ন হবে শুধু তাবলীগে নবুয়ত ও তাবলীগে রিসালাত সম্পর্কে। এই প্রশ্ন অনুষ্ঠানকে হাদীসে বলা হয়েছে عرض للمعاذير অর্থাৎ নবীগণের পক্ষে সাফাই পেশ করা। অস্বীকারকারীরা বিনা হিসাবেই জাহান্নামবাসী হবে। কিয়ামতের দিন প্রশ্ন করা হবে- “আমি তোমাদের কাছে আমার পক্ষ হতে রাসুলগণ ও কিতাবসমূহ প্রেরণ করেছিলাম- তোমরা তাদের সাথে কি ধরণের আচরণ করেছো”?\n\nআর রাসুল ও নবীগণকে প্রশ্ন করা হবে- “যেসব বিধান ও শরিয়ত দিয়ে আমি আপনাদেরকে প্রেরণ করেছিলাম- সেগুলো আপনারা নিজ নিজ উম্মতের কাছে পৌঁছিয়ে দিয়েছিলেন কি না?” (মাযহারী)। এই জিজ্ঞাসাবাদ হবে নবীগণের পক্ষে সাফাই -এর জন্য।\n\n(২) সহীহ্ মুসলিম শরীফে হযরত জাবের (রাঃ) কর্তৃক বর্ণিত হাদীসে আছে- রাসুলেপাক সাল্লাল্লাহু আলাইহি ওয়া সাল্লাম বিদায় হজ্বের ভাষনে উপস্থিত সাহাবায়ে কেরামকে উদ্দেশ্য করে প্রশ্ন করেছিলেন- কিয়ামতের দিন যখন তোমাদেরকে আমার দায়িত্ব পালন বা তাবলীগে রিসালাত সম্পর্কে প্রশ্ন করা হবে যে, আমি সঠিকভাবে আল্লাহর পয়গাম পৌঁছিয়েছি- কিনা? তখন তোমরা কি বলবে? এক লক্ষ ছাব্বিশ হাজার সাহাবায়ে কেরাম সম্মিলিত কণ্ঠে বললেন- আমরা বলবো- আপনি যথাযথভাবে আল্লাহর পয়গাম আমাদের কাছে পৌঁছিয়ে দিয়েছেন এবং আল্লাহ্ প্রদত্ত দায়িত্ব যথাযথভাবে পালন করেছেন। একথা শুনে রাসুল মকবুল (ﷺ) গদগদ কণ্ঠে ভাবগম্ভীর স্বরে বললেন- “হে আল্লাহ্! আপনি সাক্ষী থাকুন” اللھم اشھد\n(৩) হাশরে নবীজীকে কি প্রশ্ন করা হবে?\n\nনবী করীম (ﷺ) কে হাশরের দিনে কি প্রশ্ন করা হবে- সেটিও তিনি ঐদিনই বলে দিয়েছেন। ইমাম আহমদ (রহঃ) তাঁর ‘মুসনাদে আহমদ’ হাদীসগ্রন্থে হুযুরের জওয়াব এভাবে উল্লেখ করেছেনঃ “বিদায় হজ্বের দিনে তিনি সাহাবীদের স্বাক্ষ্যদানের কথা শুনে বললেন- “কিয়ামতের দিনে আল্লাহ্পাক যখন আমাকে জিজ্ঞাসা করবেন- আমি তাঁর পয়গাম ঠিকমত পৌঁছিয়েছি কিনা! তখন আমি বলব- হ্যাঁ, পৌঁছিয়ে দিয়েছি”। কাজেই তোমরা সচেষ্ট হও যে, তোমরা যারা এখন উপস্থিত রয়েছো- তারা যেন অনুপস্থিত সাহাবীদের (লোকদের) কাছে আমার এই পয়গাম পৌঁছিয়ে দেয়”। (তাফসীরে মাযহারী)।\n\nবিঃ দ্রঃ অত্র হাদীস দ্বারা বুঝা গেলো- হুযুর (ﷺ) সাহাবায়ে কেরামকে নিজ পয়গাম অন্য অনুপস্থিত সাহাবী বা তাবেয়ীনদের নিকট পৌঁছিয়ে দেয়ার জন্য যে নির্দেশ দিয়েছেন- ইহার নাম তাবলীগে ইসলাম- যার মূলনীতি বা অছুল হলো ৫টি। বর্তমান তাবলীগ জামায়াত যে ৬ অছুলের তাবলীগ করে- এগুলো নবীজীর পয়গাম নয়- বরং দিল্লীর মৌলভী ইলিয়াছের স্বপ্নেপ্রাপ্ত পয়গাম বা মলফুযাত। এটা ইসলামের নামে বা নবীজীর আদেশ বলে প্রচার করা প্রতারণা ছাড়া আর কিছুই নয়। ইসলামী তাবলীগের সাথে স্বপেপ্রাপ্ত ছয় উছুলী দিল্লীর ইলিয়াছী তাবলীগের কোনই সম্পর্ক নেই। তাই মসজিদে মসজিদে এগুলো প্রচার করা ইসলামী দৃষ্টিতে নাজায়েয। (এম.এ. জলিল)।\n\n(৪) আল্লাহ্পাক নিজের কসম করে কাফিরদেরকে জিজ্ঞাবাদের কথা এভাবে উল্লেখ করেছেন\nالَّذِينَ جَعَلُوا الْقُرْآنَ عِضِينَ - فَوَرَبِّكَ لَنَسْأَلَنَّهُمْ أَجْمَعِينَ\nঅর্থাৎ : “যারা কোরআনকে খন্ড খন্ড করেছে- আমি আপনার রবের (নিজের) কসম করে বলছি- আমি অবশ্যই ওদের সবাইকে জিজ্ঞাসাবাদ করবো”। (সূরা হিজর ৯১ ও ৯২ আয়াত)।\n\nব্যাখ্যাঃ সাহাবায়ে কেরাম এই জিজ্ঞাসাবাদের ধরণ জানতে চাইলে নবী করীম (ﷺ) এরশাদ করলেন- “লা ইলাহা ইল্লাল্লাহ্” কলেমা বা মূল বিশ্বাস সম্পর্কে জিজ্ঞাসাবাদ করা হবে।\n\nইমাম কুরতুবী বলেন- সাহাবায়ে কেরাম পূনঃ জিজ্ঞাসা করলেন- ইয়া রাসুলাল্লাহ্! আন্তরিকভাবে আল্লাহ্-রাসুলকে বিশ্বাস করার অর্থ কী? তিনি বললেন- এই কালেমা যখন মানুষকে হারাম ও অবৈধ কর্ম থেকে বিরত রাখবে- তখনই বুঝা যাবে- সে আন্তরিকভাবেই আল্লাহ্-রাসুলকে বিশ্বাস করেছে” (কুরতুবী)।\n\n(৫) হাশরের ময়দানে প্রথমে নবীগণকে দায়িত্বপালন সম্পর্কে জিজ্ঞাসা করা হবে। তারপর তাঁদের উম্মতদেরকে ডাকা হবে, এ প্রসঙ্গে আল্লাহ্পাক এরশাদ করেন,\nيَوْمَ يَجْمَعُ اللَّهُ الرُّسُلَ فَيَقُولُ مَاذَا أُجِبْتُمْ ۖ قَالُوا لَا عِلْمَ لَنَا ۖ إِنَّكَ أَنتَ عَلَّامُ الْغُيُوبِ\n\nঅর্থাৎ : “ঐদিন সকল রাসুলগণকে একত্রিত করে আল্লাহ্পাক জিজ্ঞাসা করবেন- হে নবীগণ! বলুন, আপনারা তাদের পক্ষ থেকে কতটুকু সাড়া পেয়েছিলেন? তাঁরা বলবেন- হে প্রভূ! আমাদের কিছুই মনে নেই- আপনিই অদৃশ্য বিষয়ে মহাজ্ঞানী”। (ছুরা মায়েদাহ্ ১০৯ আয়াত)\n\nব্যাখ্যাঃ ইমাম কুরতুবী বলেন- আল্লাহর কথা শুনে নবীগণ প্রথম প্রথম ঘাব্ড়ে যাবেন- কোন উত্তর দিতে পারবেন না। কেননা, জানা সত্বেও ঐ দিনের ভয়াবহ অবস্থা দেখে তাঁরা সাময়িকভাবে ভীতসন্ত্রস্ত হয়ে পড়বেন এবং বুঝে উঠতে পারবেন না- কি জওয়াব দিবেন।\n\nতখন আল্লাহ্পাক তাঁদেরকে দুনিয়ার সব বিষয় পুনঃ স্মরণ করিয়ে দিবেন। অতঃপর নবীগণ এক এক করে সামনে আসবেন এবং নিজ নিজ উম্মতের কারা কারা অস্বীকার করেছে এবং কারা কারা ঈমান এনেছে- তা খুলে বলবেন। (তাযকিরাহ্ ৩১৬ পৃঃ)।\n\n(৬) হাশরের দিনে প্রত্যেক নবীকে তাঁর উম্মতসহ ডাকা হবে -\n\nইবনে মাজাহ্ হযরত আবু সায়ীদ খুদরী (রাঃ) থেকে একটি সংক্ষিপ্ত হাদীস এভাবে বর্ণনা করেছেন,\nعن ابی سعید قال قال رسول اللّہ ﷺ یجی النبی یوم القیامۃ ومعہ الرجل ۔ ویجبی ومعہ الرجلان ویجئ النبی ومعہ الثلاثۃ واکثر من ذلک واقل فیقال لہ ھل بلغت قومک؟ فیقول نعم فیدعی قومہ ۔ فیقال ھل بلغکم؟ فیقولون لا فیقال من یشھد لک؟ فیقول محمد امتہ فتدعی امۃ محمد ﷺ فیقال ھل بلغ ھذا؟ فیقولون نعم۔ فیقول وما علمکم بذلک؟ فیقولون اخبرنا نبینا محمد ﷺ بذالک ان الرسل فدبلغوا فصدقناہ ۔ قال فذلک قولہ تعالی وکذلک جعلناکم امۃ وسطا لتکونوا شھداء علی الناس ویکون الرسول علیکم سھیدا ۔\n\nঅর্থাৎঃ “হযরত আবু সায়ীদ খুদরী (রাঃ) বর্ণনা করেন- রাসুলকরিম সাল্লাল্লাহু আলাইহি ওয়া সাল্লাম এরশাদ করেছেন- কিয়ামতের দিনে কোন কোন নবী মাত্র একজন ঈমানদার উম্মত নিয়ে হাযির হবেন। কোন কোন নবী দুজন, কোন কোন নবী তিনজন বা কম বেশী ঈমানদার উম্মত নিয়ে হাযির হবেন। ঐ নবীকে জিজ্ঞাসা করা হবে- আপনি কি আল্লাহর বাণী ও আপনার রিসালাত আপনার স্বজাতির কাছে পৌঁছিয়ে ছিলেন? তিনি বলবেন- হ্যাঁ। তখন তাঁর কাফের স্বজাতিকে ডেকে আনা হবে এবং জিজ্ঞাসা করা হবে- তিনি কি তোমাদের কাছে আমার বাণী পৌঁছিয়েছেন? তারা বলবে-না। তখন আল্লাহ্পাক ঐ নবীকে উদ্দেশ্য করে জিজ্ঞাসা করবেন- আপনার পক্ষে সাক্ষী কে? তখন ঐ নবী বলবেন- “মুহাম্মদ সাল্লাল্লাহু আলাইহি ওয়া সাল্লাম ও তাঁর উম্মত আমার সাক্ষী। ” অতঃপর উম্মতে মোহাম্মদীকে ডাকা হবে এবং বলা হবে- ইনি কি পৌঁছিয়ে দিয়েছিলেন? তাঁরা বলবে- হ্যাঁ। আল্লাহ্পাক পূনঃ জিজ্ঞাসা করবেন- তোমাদেরকে একথা কে শিক্ষা দিয়েছেন? তারা বলবে- আমাদের প্রিয়নবী সাল্লাল্লাহু আলাইহি ওয়া সাল্লাম আমাদেরকে উনাদের বিস্তারিত সংবাদ দিয়েছেন। এভাবেই আমরা জেনেছি যে, রাসুলগণ তাঁদের দায়িত্ব সঠিকভাবেই পালন করেছিলেন। আমরা আমাদের প্রিয়নবীর কথা মনেপ্রানে বিশ্বাস করেছি। ” এ পর্য্যন্ত বলে নবী করীম সাল্লাল্লাহু আলাইহি ওয়া সাল্লাম এরশাদ করলেন- হাশরের এ ঘটনার দিকে ইঙ্গিত করেই আল্লাহ্পাক সুরা বাক্বারার ১৪৩ আয়াতে এরশাদ করেছেন “এমনিভাবেই আমি তোমাদেরকে মধ্যপন্থী বা নির্ভরযোগ্য উম্মত করে পাঠিয়েছি- যাতে তোমরা সমগ্র মানব মন্ডলীর জন্য সত্য সাক্ষ্যদাতা হও এবং যাতে আমার এই রাসুল হন তোমাদের সকলের পক্ষে সহা সাক্ষ্যদাতা”। (সূরা বাক্বারা ১৪৩ আয়াত)।\n\nব্যাখ্যা : অত্র হাদীসে আমাদের প্রিয়নবীর শান কত সুন্দরভাবেই না ফুটিয়ে তুলেছেন আল্লাহ্পাক সুব্হানাহু ওয়া তায়ালা। নবীগণকে প্রশ্ন করার উদ্দেশ্য হবে- উনাদেরকে সম্মানিত করা এবং অমান্যকারী সম্প্রদায়কে চুড়ান্তভাবে অপদস্ত করা। পূনরায় সমস্ত নবীগণের সাক্ষ্যকে পাকাপোক্ত করার জন্য উম্মতে মোহাম্মদী ও প্রিয়নবীর সাক্ষ্যের প্রয়োজন হবে। উম্মতে মোহাম্মদী সেদিন সম্মানিত হবে নবীগণের পক্ষে সাক্ষ্য দিয়ে। তাদের সাক্ষ্য সত্যায়ন করবেন প্রিয়নবী সাল্লাল্লাহু আলাইহি ওয়া সাল্লাম। নবীজীর সাক্ষ্য হবে চুড়ান্ত সাক্ষ্য। এর উপরই ফায়সালা করা হবে- নবীগণের নাজাত ও অবাধ্য সম্প্রদায়ের শাস্তির বিষয়টি।\n\nকতবড় সম্মান এটি! সুব্হানাল্লাহ্। এ মর্মে অনেক দীর্ঘ হাদীস সহীহ বুখারীসহ অন্যান্য হাদীস গ্রন্থসমূহে বর্ণিত হয়েছে। আমাদের প্রিয়নবীজী পূর্ববর্তী নবীগণের মুক্তির সনদ। নবী করীম (ﷺ) -এর মন্তব্যের উপরে ঐদিন কোন কাফের জেরা করবে না। কেননা, “আমাদের সাক্ষ্য হবে শুনা সাক্ষ্য- কিন্ত নবীজীর সাক্ষ্য হবে দেখা সাক্ষ্য”। ইহাই মোহাদ্দেসীনে কেরামের অভিমত। কেননা, শুনা সাক্ষীর জেরা হয়- দেখা সাক্ষীর জেরা হয় না।\n\nপূর্বযুগের ঘটনার চাক্ষুস সাক্ষী হওয়ার কারনেই আল্লাহ্পাক তাঁকে “শাহেদ ও শাহীদ” দুটি উপাধীতে ভূষিত করেছেন- যার বিস্তারিত প্রমাণ বিভিন্ন হাদীস ও তাফসীরগ্রন্থে বর্ণিত হয়েছে। শাহেদ ও শাহীদ দুটি শব্দের তাহ্কিক ও বিশ্লেষনের জন্য “মুফ্রাদাতে রাগীব ইস্পাহানী” নামক তাফসীরগ্রন্থ দেখুন। (সামনের হাদীসে আরো বর্ণনা দেখুন)।\n\n(৭) উম্মতে মোহাম্মদী ও পূর্ববর্তী উম্মতসমূহের মধ্যে বাদানুবাদ হবে হাশরে-\n\nআবদুল্লাহ্ ইবনে মোবারাক (হানাফী মাযহাবের বড় মাপের ফকিহ ও হাদীস বিশারদ) মুরসাল সূত্রে একটি দীর্ঘ হাদীস এভাবে বর্ণনা করেছেন- যার অনুবাদ হলো-\n\n“নবী করীম সাল্লাল্লাহু আলাইহি ওয়া সাল্লাম এরশাদ করেছেন- আল্লাহপাক যখন আপন বান্দাদেরকে কিয়ামতের দিনে একত্রিত করবেন, তখন সর্বপ্রথম ডাকা হবে ইসরাফীল ফিরিস্তাকে। আল্লাহ্পাক তাকে জিজ্ঞেস করবেন- আমার অঙ্গীকারনামা, প্রতিশ্রুতি ও বানী কি তুমি পৌঁছিয়ে দিয়েছো? ইসরাফীল বলবে- হ্যাঁ, আমি জিবরাঈলকে বুঝিয়ে দিয়েছি। জিবরাঈলকে আল্লাহ্ ডেকে বলবেন- ইসরাফীল কি আমার বানী তোমার কাছে বুঝিয়ে দিয়েছে? জিবরাঈল বলবে- হ্যাঁ, আমিও তা পৌঁছিয়ে দিয়েছি সংশ্লিষ্ট আম্বিয়ায়ে কেরামের কাছে। নবীগণকে আল্লাহ্ ডেকে বলবেন- জিবরাঈল কি আপনাদের কাছে আমার উক্ত প্রতিশ্রুতিনামা পৌঁছিয়ে দিয়েছে? নবীগণ বলবেন- হ্যাঁ। আমরা তা আমাদের স্বজাতির কাছে পৌঁছিয়ে দিয়েছি।\n\nতখন আল্লাহ্ তাঁদের উম্মতগণকে ডাকবেন এবং বলবেন- তোমাদের স্ব-স্ব নবীগণ কি আমার বাণী তোমাদের কাছে পৌঁছিয়ে দিয়েছিলেন? তারা কেউ কেউ স্বীকার করবে- আবার কেউ কেউ অস্বীকার করবে। তখন নবীগণ বলবেন- আমরা যে পৌঁছিয়ে দিয়ে দায়িত্ব পালন করেছি- তার পক্ষে আমাদের সাক্ষী আছে- আর তুমি তো নিজেই সাক্ষী। আল্লাহ্ জিজ্ঞাসা করবেন- তোমাদের পক্ষে বড় সাক্ষী কে? নবীগণ বলবেন “মুহাম্মদ সাল্লাল্লাহু আলাইহি ওয়া সাল্লাম এবং তাঁর উম্মতগণ”।\n\nঅতঃপর উম্মতে মোহাম্মদীকে (আমাদেরকে) ডাকা হবে। আল্লাহ্ উম্মতে মোহাম্মদীকে জিজ্ঞাসা করবেন- আচ্ছা! এই নবীগণ যে দাবী করছেন- তাঁরা নিজ নিজ সম্প্রদায়ের কাছে রিসালাতের বাণী পৌঁছিয়ে দিয়েছেন- তোমরা কি তা সাক্ষ্য দিচ্ছো? তারা বলবে- হ্যাঁ। হে প্রতিপালক, নবীগণ সত্যিই তোমার বাণী পৌঁছিয়ে দিয়ে তাঁদের উপর অর্পিত দায়িত্ব পালন করেছেন।\n\nতখনই পূর্ববর্তী উম্মতেরা প্রতিবাদমুখর হয়ে উঠবে এবং বলবে- তোমরা আমাদের পরে এসেছো। না দেখে না শুনে কিভাবে আমাদের বিরুদ্ধে সাক্ষ্য দিচ্ছো? আল্লাহ্কে উদ্দেশ্য করে তারা বলবে- যারা আমাদের যামানা পায়নি- তারা কি করে আমাদের কার্যক্রমের সাক্ষ্য দিচ্ছে? তখন আল্লাহ্পাক উম্মতে মোহাম্মদীকে জিজ্ঞাসা করবেন- তোমরা পূর্ববর্তী উম্মত এবং তাদের কার্যক্রম না দেখে কিভাবে সাক্ষ্য দিচ্ছো? (মনে হয়- পূর্ববর্তী ও পরবর্তী উম্মতের মধ্যে বিতর্ক লাগিয়ে দিয়ে আল্লাহ্পাক তামাশা দেখবেন এবং পরে আসল জিনিস প্রকাশ করবেন)।\n\nউম্মতে মোহাম্মদীগণ বলবে- হে প্রভূ! তুমি আমাদের কাছে এমন মহান রাসুল প্রেরন করেছো- যিনি শাহেদ ও শাহীদ বা হাযির নাযির উপাধীধারী, যার মাধ্যমে তুমি আমাদের কাছে তোমার কিতাব পাঠিয়ে পূর্ব জামানার সমস্ত ঘটনা বর্ণনা করেছো এবং বলে দিয়েছো যে, পূর্ববর্তী নবীগণ তাঁদের দায়িত্ব পূর্নভাবে পালন করেছেন। আমরা তাঁর মুখে এইসব কথা শুনে বিশ্বাস করেছি।\n\nনবী করীম (ﷺ) এ পর্য্যন্ত সংক্ষিপ্ত বর্ণনা দিয়ে এবং বিস্তারিত কিছু না বলে শুধু সূরা বাক্বারার ১৪৩ আয়াত তিলাওয়াত করলেন- যার অর্থ হচ্ছে- “এমনিভাবে আমি তোমাদেরকে মধ্যপন্থী বা নির্ভরযোগ্য উম্মত বানিয়েছি- যাতে তোমরা সমগ্র মানবজাতির সাক্ষী হতে পারো এবং তোমাদের রাসুল যেন তোমাদের সাক্ষ্যর উপর সত্যায়নকারী মহাসাক্ষী হন”।\n\nইমাম কুরতুবী বলেন- আয়াতের মধ্যে أُمَّةً وَسَطًا শব্দের অর্থ হলো নির্ভরযোগ্য উম্মত”। (আত্ তাযকিরাহ্ ৩১৭ পৃষ্ঠা)।\n\nব্যাখ্যাঃ আল্লাহ্পাক হাশরের ময়দানে এই বিতর্ক সৃষ্টি করে সমস্ত নবীগণকে আমাদের নবীজীর মুখাপেক্ষী বানিয়ে দিবেন এবং সমস্ত উম্মতকে মুখাপেক্ষী বানাবেন উম্মতে মোহাম্মদীর কাছে। আমাদেরকে আল্লাহ্পাক “ওয়াছাতান” বা মধ্যমপন্থী ও নির্ভরযোগ্য উম্মত উপাধীতে ভূষিত করেছেন। এর বিনিময়ে আল্লাহ্ ও নবীজীর কাছে আমরা চির কৃতজ্ঞ।\n\nহুযুর (ﷺ) বলেছেন- انتم شهداء الله في الارض অর্থাৎ :“তোমরা হচ্ছো পৃথিবীতে খোদায়ী সাক্ষী। তোমরা যে সাক্ষ্য দিবে- তা আল্লাহর পক্ষ হতেই হবে এবং আল্লাহর কাছে গৃহীত বলে গণ্য হবে। তাই মুসলমানগণ সম্মিলিতভাবে যে কাজকে ভাল বলে- তা আল্লাহর কাছেও ভাল। যেমন- মিলাদ ও কিয়াম। (দেখুন- মক্কা মদিনার ফতোয়া- ফতুয়া আল হারামাঈন ১২৮৬ হিঃ) যা বারাহীনে কাতেয়ায় উল্লেখ করা হয়েছে)।\n\n(৮) ইমাম আবু হামেদ গাযালী (রহঃ) তাঁর “কাশ্ফু উলুমিল আখিরাহ্” গ্রন্থে দীর্ঘতম একটি হাদীস এভাবে বর্ণনা করেছেন- যার মর্মার্থ এইঃ\n\n“আম্বিয়ায়ে কেরাম ও তাঁদের উম্মতদের এই বিতর্কের পূর্বে আল্লাহ্পাক চতুষ্পদ জন্তুদের ফয়সালা করে ফেলবেন। শিং বিহীন মযলুম পশুকে শিং দান করে বদলা নেয়ার ব্যবস্থা করবেন। এরপর তাদেরকে মাটিতে মিশিয়ে দেবেন। আর নবীবিদ্রোহী ও খোদাদ্রোহীরা সেদিন আফসোস করে বলতে থাকবে- “যদি তারাও মাটিতে মিশে যেতে পারতো”। (ছুরা নিসা ৪০ আয়াত)।\n\nআর কাফেরগণ বলবে- “হায়! যদি আমরা মাটি হয়ে যেতাম- তাহলে কতই না ভাল হতো”। ছুরা নাবা ৪০ আয়াত।\n\nএরপর আহ্বান শুনা যাবে- কোথায় লওহে মাহ্ফুয? লওহে মাহফুয কাঁপতে কাঁপতে হাযির হবে। আল্লাহ্পাক লওহে মাহ্ফুযকে জিজ্ঞেস করবেন- তোমার মধ্যে লিখিত তৌরাত, যবুর, ইঞ্জিল ও ফুরকান কোথায়? লওহে মাহ্ফুয জওয়াব দিবে- হে আল্লাহ্! জিবরাঈল আমীন সেগুলো আমার থেকে লিখে নিয়ে গেছেন। জিবরাঈল হাঁটু কাঁপতে কাঁপতে আসবে। আল্লাহ্পাক জিজ্ঞাসা করবেন-লওহে মাহফুয বল্ছে- তুমি নাকি সব বাণী লিখে নিয়ে গিয়েছো- এটা কি সঠিক? জিবরাঈল বলবে- হ্যাঁ সঠিক, হে প্রভূ! আমি লওহে মাহ্ফুয থেকে লিখে নিয়ে হযরত মূছার কাছে তৌরাত, হযরত দাউদের কাছে যবুর, হযরত ইছার কাছে ইঞ্জিল এবং মুহাম্মদ সাল্লাল্লাহু আলাইহি ওয়া সাল্লামের কাছে কোরআন পৌঁছিয়ে দিয়েছি। আর প্রত্যেক নবীর কাছে নবুয়তের দায়িত্ব, প্রত্যেক রাসুলের কাছে রিসালাতের দায়িত্ব এবং সহীফার মালিকদের কাছে সহিফাসমূহ পৌঁছিয়ে দিয়েছি”।\n\nঅতঃপর প্রথমে ডাক পড়বে হযরত নূহের। তিনি কাঁপতে কাঁপতে হাযির হবেন। আল্লাহ্ তাঁকে জিজ্ঞাসা করবেন হে নূহ্, জিবরাঈল বলছে- তুমি রাছুলগণের মধ্যে একজন অন্যতম রাসুল। হযরত নূহ্ (আঃ) আরয করবেন- হ্যাঁ, বারে এলাহী। তাঁকে পুনঃ জিজ্ঞাসা করা হবে- তুমি তোমার স্বজাতির সাথে কি আচরণ করেছো? হযরত নূহ্ (আঃ) বলবেন- আমি তাদেরকে দিনে রাত্রে, প্রকাশ্যে ও গোপনে বহু ডেকেছি। কিন্ত এর ফলাফল কিছুই পাইনি- বরং তারা আমার নিকট থেকে আরো দূরে সরে গিয়েছে।\n\nএরপর ডাকা হবে নূহ্ নবীর স্বজাতিকে। তাদের সবাইকে একসাথে হাযির করা হবে এবং বলা হবে- তোমাদের স্বজাতি ভাই- তোমাদের এই সাথী নূহ্ (আঃ) বল্ছেন- তিনি তোমাদের কাছে তাঁর রিসালাতবানী পৌঁছিয়ে দিয়েছেন। তোমরা কী বলো? তারা বলবে- হে আমাদের প্রতিপালক! তিনি মিথ্যা বল্ছেন। আমাদের কাছে তিনি কিছুই পৌছাননি”। তারা তাঁর রিসালাতকেই অস্বীকার করে বসবে।\n\nতখন আল্লাহ্পাক বলবেন- হে নূহ্! তোমার কি কোন প্রমাণ আছে? হযরত নূহ্ (আঃ) বলবেন- হে রব! আমার সত্যতার প্রমাণ হলেন মোহাম্মদ সাল্লাল্লাহু আলাইহি ওয়া সাল্লাম ও তাঁর উম্মতগণ। একথা শুনে তারা এর প্রতিবাদ করে বলবে- এরা তো আমাদের পরে দুনিয়াতে গিয়েছিলো। আমরা হলাম বহু পূর্বের উম্মত- আর তারা হলো অনেক পরবর্তী উম্মত। (তারা না দেখে কিভাবে সাক্ষ্য দিচ্ছে?)।\n\nঅতঃপর নবী করীম সাল্লাল্লাহু আলাইহি ওয়া সাল্লামকে আনা হবে এবং উম্মতের সাক্ষ্য সত্যায়ন করা হবে নবীজীর সাক্ষ্য দ্বারা। তিনি হবেন চাক্ষুস রাজসাক্ষী। তাঁর উপরই ফাইনাল সিদ্ধান্ত হবে। ইমাম গাযালী (রঃ) বলেন- অতঃপর হুকুম করা হবে- তাদের সবাইকে বিনা ওজনে ও বিনা হিসাবে من غير وزن ولاحساب এক সাথে জাহান্নামে নিক্ষেপ করো”।\n\nতারপর ডাকা হবে হযরত হুদ্ আলাইহিস সালামকে। হযরত নূহের মতই হযরত হুদের উম্মতরা তাঁর সাথে ব্যবহার করেছিল। তিনিও আখেরী নবী এবং তাঁর উম্মতগণকে সাক্ষী মানবেন। অতঃপর নাফরমানদেরকে বিনা ওজনে- এবং বিনা হিসাবে জাহান্নামে পাঠানো হবে। এরপর এক এক করে হযরত সালেহ্ (আঃ) ও তাঁর সম্প্রদায় সামুদ জাতিকে ডাকা হবে। তিনিও আখেরী নবী এবং তাঁর উম্মতকে সাক্ষী মানবেন। তাঁর নাফরমান সম্প্রদায়কেও ঐভাবে বিনা হিসাবে জাহান্নামে প্রেরন করা হবে। এভাবে এক এক নবী ও তাঁর উম্মতকে ডাকা হবে। সবাই শেষ নবীও তাঁর উম্মতকে সাক্ষী মানবে। অপরাধীরা লা-জওয়াব হয়ে জাহান্নামে যাবে। এদিকে ইঙ্গিত করেই আল্লাহ্পাক কোরআন মজিদের ছুরা ফোরকান- এর ৩৮ নং আয়াতে এরশাদ করেছেন- “আমি এভাবেই ধ্বংস করেছি আদ, সামুদ, আসহাবে রাছ এবং তাদের মধ্যবর্তী অনেক সম্প্রদায়কে”।\n\nএছাড়াও অন্যান্য জাতি- যেমন কাওমে তারুখ, কাওমে তারূহ, কাওমে দোহা, কাওমে আস্রা এবং এ ধরণের অন্যান্য জাতিকে ধ্বংস করে দেয়া হয়েছে- তাদের অবাধ্যতার কারণে। এভাবে হতে হতে ইয়ামেনের কাওমে তুববা, ইরাকের ও বাবেলের নমরূদ, মিশরের ফিরাউন, শাদ্দাদ- ইত্যাদি জাতিকে তাদের নাফরমানীর কারণে ধ্বংস করে দেয়া হয়েছে এবং পরকালে তাদের যামানার নবীগণের অভিযোগের ভিত্তিতে ও আমাদের নবীজীর সত্যায়নের ফলে তারা বিনা ওজনে ও বিনা হিসাবেই জাহান্নামে যাবে। তাদের সাথে আল্লাহ্ সরাসরি কোন কালাম করবেন না- বরং আল্লাহর মুখপাত্র ফিরিস্তাগণই তাদের বিরূদ্ধে ব্যবস্থা গ্রহণ করবে। কেননা, “আল্লাহ্ যার দিকে নযর করবেন এবং যার সাথে কথা বলবেন- তাদের শাস্তি হবে না”।\n\nশেষের দিকে হযরত মূছা (আঃ), হযরত দাউদ (আঃ), ও হযরত ইছা (আঃ) এবং তাঁদের উম্মতকে ডাকা হবে এবং মিম্বারে দাঁড়িয়ে তাঁদেরকে যথাক্রমে তৌরাত, যাবুর ও ইঞ্জিল পাঠ করার জন্য আহ্বান করা হবে। তাঁরা এমন সূরে তিলাওয়াত করবেন- যেন সদ্য ঐসব কিতাব নাযিল হয়েছে। হযরত দাউদ (আঃ) ৭০ সূরে যাবুর তিলাওয়াত করবেন। মনে হবে যেন বাদ্যযন্ত্র বাজানো হচ্ছে (গুনিয়াতুত ত্বালেবীন)। এই সূরকেই মাযামিরে দাউদ বলা হয়েছে হাদীসে। মূলতঃ উহা বাদ্যযন্ত্র ছিল না- ছিল কণ্ঠস্বর।\n\nইছা (আঃ) কে ডেকে আল্লাহ্পাক বলবেন- তুমি কি মানুষকে বলেছিলে যে, আমাকে এবং আমার মা মরিয়মকে তোমরা খোদার পরিবর্তে ইলাহ্ মানো? জবাবে ইছা (আঃ) বলবেন- হে আল্লাহ্! আমি তোমার গুনগান করি। আমার কি অধিকার আছে যে, আমি ঐসব কথা বলবো? আমি যদি বলে থাকি- তাহলে তুমিতো অবশ্যই জানো। “তুমি আমার অন্তরের কথা জানো- কিন্ত আমি তো তোমার অন্তরের কথা জানিনা”। (সুরা মায়েদা ১১৬ আয়াত)।\n\nনবী করীম (ﷺ) বলেন- একথা শুনে আল্লাহ্ হেসে ফেলবেন এবং বলবেন- আজকের দিনে সত্যবাদীদের সত্যবাদীতা তাঁদের উপকারে আসবে”। (ছুরা মায়েদা ১১৮ আয়াত)।\n\nসর্বশেষে আহ্বান করা হবে আমাদের প্রিয়নবী (ﷺ) কে। আল্লাহ্ বলবেন- হে প্রিয় হাবীব; জিবরাঈল বলছে- সে আপনার কাছে কোরআন পৌঁছিয়ে দিয়েছে। ইহা সঠিক কিনা? তিনি বলবেন- হ্যাঁ সঠিক। আল্লাহ্ বলবেন- আপনি মিম্বারে দাঁড়িয়ে কোরআন তিলাওয়াত করুন। হুযুর (ﷺ) যখন তিলাওয়াত শুরু করবেন- তখন হরফ, মাখ্রাজ, সূর- ইত্যাদি মিলিয়ে এক অভূতপূর্ব মিষ্টতা, আবেশ ও মাদকতা অনুভূত হবে। তখন মোত্তাকী বান্দারা খুশীতে বাগবাগ হয়ে যাবে এবং তাদের চেহারায় প্রস্ফুটিত হয়ে ফুটে উঠবে উজ্জলতার আভা। আর হুযুরের দুশমনদের চেহারা হয়ে যাবে কাল বর্ণের”। (ইমাম গাযালীর “কাশ্ফু উলুমিল আখিরাহ্” গ্রন্থ- এর বর্ণনা সমাপ্ত)। (তাযকিরাহ্ পৃঃ ১১৮, ১১৯, ১২০)।\n\nবিঃ দ্রঃ উপরে বর্ণিত আম্বিয়ায়ে কেরামগণকে ডাকা এবং তাঁদের সাক্ষ্যগ্রহণ করার মধ্যে নবী বিরোধীদেরকে চরম অপমান করাই উদ্দেশ্য। দুনিয়ার নিয়মে কারো বিরুদ্ধে কোন সাক্ষী সাক্ষ্য প্রদান করলে আসামীরা এই অপমান সহ্য করতে পারেনা। তদ্রুপ- পরকালে নবীগণ যখন সাক্ষ্য দিবেন, তখন তারা চরমভাবে অপদস্ত হবে। ইহাই নবীগণের সাক্ষ্য গ্রহণের মূল উদ্দেশ্য।\n\n(৯) নবী করীম (ﷺ) উম্মতের যাবতীয় আমল সকাল সন্ধ্যায় দেখেন এবং তিনি হবেন “চাক্ষুস ও প্রত্যক্ষ সাক্ষী” (হাযির নাযির),\nعن سعید بن السیب یقول لیس من یوم الا تعرض علی النبی ﷺ امتہ غدوۃ وعشیۃ فیعرفھم بسماھم واعمالھم فلذلک یشھد علیھم یقول اللّٰہ تعالی ’’فکیف اذا حئنا من کل امۃ بشھید وجئنانک علی ھؤلاء شھیدا\nঅর্থাৎ : “তাবেয়ী হযরত সায়ীদ ইবনে মুসাইয়েব (রহঃ) বলেন- এমন কোন দিন নেই- যেদিন সকাল সন্ধ্যায় নবীজীর দরবারে উম্মতের আমল ও উম্মতকে পেশ করা হয়না। অতঃপর হুযুর (ﷺ) প্রত্যেক উম্মতকে তাদের নামে নামে চিনেন এবং তাদের আমল দেখেন। ” এ কারনেই আল্লাহ্পাক এরশাদ করেছেন- “কাফেরগণ কিভাবে অস্বীকার করবে- যখন আমি প্রত্যেক উম্মতের ব্যাপারে একজন সাক্ষী (নবী) হাযির করবো এবং আপনাকে হাযির করবো সবার জন্য চাক্ষুস সাক্ষী হিসাবে”। (সুরা নিসা ৪১ আয়াত)।\n\nরাগীব ইস্পাহানী “মুফরাদাত” তাফসীর গ্রন্থে বলেন- নবীজীর নাম “শাহেদ” রাখা হয়েছে এজন্য যে, তিনি উম্মতের আমল দেখেন এবং উম্মতের কাছে উপস্থিত থাকেন,\nالشاهد من المشاهدة اومن الشهود\nঅর্থাৎ- “উপস্থিত ও প্রত্যক্ষদর্শীকে ‘শাহেদ’ বলা হয়। ” নবীজী উপস্থিত সাক্ষী।\n\nবিঃ দ্রঃ- পূর্বে বর্ণনা করা হয়েছে যে, উম্মতের আমল আল্লাহর কাছে পেশ করা হয় প্রত্যেক সোম ও বৃহস্পতিবার এবং আম্বিয়ায়ে কেরাম ও মা-বাপের কাছে পেশ করা হয় প্রতি জুমার দিনে। এতে মনে হতে পারে যে, অত্র হাদীসে তো প্রত্যেক দিন সকাল সন্ধ্যার কথা বলা হয়েছে- আবার অন্য হাদীসে সপ্তাহে একবারের কথা উল্লেখ করা হলো কেন?\n\nউত্তর হলোঃ পিতামাতাকে যেদিন সন্তানের আমল দেখানো হবে- সেখানে নবীজীও দেখবেন। এটা হলো আম বা সাধারণ নিয়ম। কিন্তু নবীজীর কাছে খাস করে পেশকরা হয় প্রত্যেক দিন সকাল ও সন্ধ্যায়। এটা নবীজীর একক বৈশিষ্ট। সুতরাং উভয় হাদীসের মধ্যে কোন বিরোধ নেই। (তাযকিরাহ্ পৃঃ ৩২১)।\n\n১০। হাশরের ময়দানে স্বাক্ষীরূপে উপস্থিত থাকবে ফিরিস্তাগণ: (শাহেদ ও শাহীদের ব্যাখ্যা)\n\n(ক) আল্লাহ্পাক কোরআন মজিদে ফিরিস্তাগণকে শাহেদ ও শুহাদা বলে উল্লেখ করেছেন। যথা, সূরা যুমার ৬৯ নম্বর আয়াতে এরশাদ হয়েছে,\nوَوُضِعَ الْكِتَابُ وَجِيءَ بِالنَّبِيِّينَ وَالشُّهَدَاءِ وَقُضِيَ بَيْنَهُم\nঅর্থাৎ : “(ঐদিন) আমলনামা স্থাপন করা হবে, নবীগণ এবং সাক্ষ্যদাতা ফিরিস্তাগণকে আনা হবে এবং সকলের মধ্যে ন্যায় বিচার করা হবে”।\n\nব্যাখ্যাঃ এখানে শুহাদা বা সাক্ষীগণ দ্বারা দুই কাঁধের দুই ফিরিস্তা-কিরামান ও কাতিবীনকে বুঝানো হয়েছে এবং এটাই বাহ্যিক অর্থ। হাশরের ময়দানে প্রত্যেকের আমলনামা লেখক ফিরিস্তারা সাক্ষী হিসাবে উপস্থিত থাকবে। তাহলে বুঝা গেল- “শাহেদ” শব্দের অর্থই “উপস্থিত ও প্রত্যক্ষ সাক্ষী। নবীজীও উপস্থিত সাক্ষী- শুধু শুনা সাক্ষী নন। ” তাই তিনি হাযির-নাযির।\n\n(খ) হাশরের ময়দানে চাক্ষুস সাক্ষী হিসাবে উপস্থিত থাকবেন নবীগণঃ\n\nআল্লাহ্পাক সূরা নিসা ৪১ আয়াতে এ প্রসঙ্গে আম্বিয়ায়ে কেরামকে “শাহীদ” বা উপস্থিত সাক্ষী বলে উল্লেখ করেছেন। যথা,\nفَكَيْفَ إِذَا جِئْنَا مِن كُلِّ أُمَّةٍ بِشَهِيدٍ وَجِئْنَا بِكَ عَلَىٰ هَٰؤُلَاءِ شَهِيدًا\nঅর্থাৎ : “কাফিরগণ কিভাবে অস্বীকার করবে বা তাদের অবস্থা কী হবে- যখন প্রত্যেক উম্মতের জন্য তাদের নবীগণকে চাক্ষুস সাক্ষীরূপে আমি উপস্থিত করবো এবং আপনাকে ডেকে আনবো তাদের সকলের উপর চাক্ষুস, প্রত্যক্ষ ও মহাসাক্ষী হিসাবে”। (সুরা নিসা ৪১ আয়াত)।\n\nব্যাখ্যাঃ অত্র আয়াতে আম্বিয়ায়ে কেরামকে “শাহীদ” বা উপস্থিত চাক্ষুসসাক্ষী বলা হয়েছে এবং রাসুলেপাক (ﷺ) কে বলা হয়েছে “চাক্ষুস মহাসাক্ষী”। তাহলে “শাহীদ” অর্থ-উপস্থিত সাক্ষী। যারা শুনা সাক্ষী বলে- তারা ভুল করেছে।\n\nবুঝা গেল- “শাহেদ” এবং “শাহীদ” উভয় শব্দের অর্থ শুধু সাক্ষী নয়- বরং “উপস্থিত চাক্ষুস সাক্ষী”। এ প্রেক্ষাপটেই সূরা আহ্যাবে রাসুল (ﷺ) কে “নবী” এবং “শাহেদ” বলে দুটি অর্থ করা হয়েছে। “নবী” অর্থ- গায়েবের সংবাদদাতা এবং “শাহেদ” শব্দের অর্থ “উপস্থিত চাক্ষুস সাক্ষী”। আল্লাহর সিফাতী নাম শাহেদ- নবীজীর সিফাতী নামও শাহেদ এবং ফিরিস্তাদের সিফাতী নামও শাহেদ। তাঁরা উপস্থিত থেকে দেখেন- ফিরিস্তাগণের নাম سائق এবং شھید । দেখুন সূরা ক্বাফ আয়াত-২১।\n\nسائق অর্থ- পেছন থেকে চালক ফিরিস্তা এবং شھید অর্থ উপস্থিত সাক্ষ্যদাতা ফিরিস্তা। যারা বলে- شھید শব্দের অর্থ শুধু “সাক্ষী”, তারা ভুল অর্থ করে। শাহেদ (شاھد) শব্দের মূল ধাতু হলো দুটি। একটি হলো مشاھدۃ বা পরিদর্শন করা। দ্বিতীয় অর্থ হলো شھود বা উপস্থিত থাকা। এই দুটি অর্থের সমন্বয়কে বলা হয় হাযির নাযির বা شھید (দেখুন- রাগেব ইস্পাহানীর ‘মুফরাদাত’। )\n\nনবীজীকে হাযির নাযির বললে এক শ্রেণীর মৌলভী চিৎকার করে বলতে থাকে “শিরিক শিরিক”। তারা ‘শাহেদ’ শব্দের তাহ্কীক বা বিশ্লেষন না জানার কারনেই এরূপ বলে। তাদের মতানুযায়ী আমাদের রাসুল চাক্ষুস সাক্ষী নন- বরং “অন্ধ এবং শুনা সাক্ষী” (নাউযুবিল্লাহ্)। আল্লাহর কালাম বলছে- নবীজী হাযির নাযির। আর বিভ্রান্ত জ্ঞানপাপীরা বলছে- শিরিক। তাহলে শিরিকের ফতোয়া তাদের ভাষ্যানুযায়ী আল্লাহর উপরই প্রথম বর্তায়-যা একেবারেই অবাস্তব। কোরআন, হাদীস, ইজ্মা এবং কিয়াছের ৪ দলীল দ্বারা নবীজী হাযির ও নাযির প্রমাণিত। আলেমানা এই তথ্য ও তাহ্কীক ভাল করে পড়বেন।\n\n(১১) হাশরের ময়দানে সাক্ষী হবে শরীর ও হাত পা- মুখ থাকবে সীলগালা করা\n\n(ক) আল্লাহ্পাক সূরা নূর ২৪ আয়াতে এরশাদ করেন,\nيَوْمَ تَشْهَدُ عَلَيْهِمْ أَلْسِنَتُهُمْ وَأَيْدِيهِمْ وَأَرْجُلُهُم بِمَا كَانُوا يَعْمَلُونَ\nঅর্থাৎ : “সেদিন অবাধ্য লোকদের বিরূদ্ধে তাদের মুখ, তাদের হাত ও তাদের পা সাক্ষ্য দিবে ঐ কাজকর্মের- যা তারা দুনিয়াতে অর্জন করতো”। (সূরা নূর ২৪ আয়াত)।\n\n(খ) সূরা ইয়াসীন- এ মুখে সীলগালা করে হাত পা থেকে সাক্ষ্য গ্রহণের কথা এভাবে উল্লেখ করা হয়েছে-\nالْيَوْمَ نَخْتِمُ عَلَىٰ أَفْوَاهِهِمْ وَتُكَلِّمُنَا أَيْدِيهِمْ وَتَشْهَدُ أَرْجُلُهُم بِمَا كَانُوا يَكْسِبُونَ\nঅর্থাৎ : “আজকের দিনে (কিয়ামতের দিনে) আমি অবাধ্য লোকদের মুখ সীলগালা করে দিব এবং আমার সাথে কথা বলবে তাদের হাত। আর তাদের পা সমূহ সাক্ষ্য দিবে এগুলোর মাধ্যমে তাদের কৃতকর্মের”।\n\n(১২) যমীন, দিবসসমূহ, রাতসমূহ এবং ধনসম্পদ সাক্ষী দিবে তাদের বিরুদ্ধেঃ\n\n(ক) যমীনের সাক্ষ্য প্রসঙ্গে আল্লাহ্পাক এরশাদ করেছেনঃ\nيَوْمَئِذٍ تُحَدِّثُ أَخْبَارَهَا\nঅর্থাৎ : “ঐ দিন যমীন তার মধ্যে সংঘটিত সব বিষয়ের খবর বলে দিবে”। (সুরা যিলযাল)।\n\nনবীজী এরশাদ করেন “ঐ দিন যমিন বলবে- অমুক বান্দা, অমুক বান্দা আমার উপরে অমুক অমুক দিন এই এই অপকর্ম করেছে”।\n\n(খ) অবৈধ উপায়ে অর্জিত মাল এভাবে সাক্ষ্য দিবে,\nانہ م یأخذہ بغیر حقہ کالذی یأکل ولایشبع ویکون علیہ شھیدا ۔ خرج مسلم عن ابی سعید الخدری ۔\nঅর্থাৎ : হযরত আবু সায়ীদ খুদরী বর্ণিত এবং মুসলিম শরীফে সংকলিত হাদীসে নবী করীম (ﷺ) এরশাদ করেন- “যেব্যক্তি অবৈধভাবে অর্থ ও সম্পদের পাহাড় গড়ে তোলে, তার উপমা হলো ঐ ব্যক্তির ন্যায়- যে খায় কিন্ত অতৃপ্ত থেকে যায় এবং তার ক্ষুধা মিটেনা। ঐ সম্পদ হাশরের দিনে তার বিরূদ্ধে সাক্ষ্য দিবে”। (মুসলিম)।\n\nমন্তব্যঃ বর্তমানের প্রেক্ষাপটে দেখা যায়- দূর্নীতির মাধ্যমে শাসকগোষ্ঠি ও তাদের দালালরা হাজার হাজার কোটি টাকা অবৈধভাবে উপার্জন করলেও তাদের ক্ষুধা মিটেনা। তারা সবসময় খাম-খাম করে। অবশেষে সৎ শাসকগণের কাছে ধরা পড়ে জেলে যায়- ঘানি টানে। নবী করীম (ﷺ) ১৪০০ বৎসর পূর্বেই এদের দুনিয়ার অতৃপ্তি ও পরকালের শাস্তির কথা উল্লেখ করে গিয়েছেন। এই অবৈধ সম্পদ তাদের উপকারী বন্ধু নয়- বরং চরম অপকারী শত্র“।\n\nসারসংক্ষেপঃ পরকালে কয়েক প্রকারের সাক্ষী হবে। যথা (১) কিরামান কাতেবীন (২) যমীন (৩) দিন তারিখ (৪) গলায় পেঁচানো আমলনামা (৫) অবৈধ সম্পদ (৬) আমলনামার দৈনন্দিন ডায়েরী (৭) হাত, পা, মুখ ও অন্যান্য অঙ্গ প্রত্যঙ্গ। শত প্রকার সাক্ষীর কথা বহু হাদীসে এবং বহু আয়াতে বর্ণিত হয়েছে। তখন অস্বীকার করার উপায় থাকবে না। এই সাক্ষী হবে উপস্থিত ও চাক্ষুস সাক্ষী। একেই বলা হয় “হাযির ও নাযির”।"},{"1":"৩৭তম অধ্যায়ঃ মিযান বা নেকীবদীর পাল্লা","2":"সাইত্রিশতম অধ্যায়ঃ মিযান বা নেকীবদীর পাল্লা\nপ্রশ্নঃ নেকীবদীর পাল্লা বা মিযান বলতে কী বুঝায়? হিসাব নিকাশ বা জিজ্ঞাসাবাদের পূর্বে আমল ওজন করা হবে- নাকি পরে? পুলসিরাতের পূর্বে- নাকি পরে ওজন করা হবে? কার কার আমল ওজন করা হবে?\nউত্তরঃ মিযান শব্দটির দুটি অর্থ আছে। একটি হলো ইছমে আলা- এর অর্থ। আরেকটি হলো মাস্দারের অর্থ। ইছ্মে আলা হলে তার অর্থ হবে- ওজনের যন্ত্র, পরিমাপক যন্ত্র বা পাল্লা। বাংলায় বলা হয় দাঁড়িপাল্লা। আর মাস্দার হলে তার অর্থ হবে- ওজন করা- তা যেভাবেই হোক্না কেন। আল্লাহ্ ইচ্ছা করলে দাঁড়িপাল্লা ছাড়াও অন্যভাবে ওজন করতে পারেন। এখানে পাল্লা অর্থেই মিযান শব্দটি ব্যবহৃত হয়েছে।\n\n২য় প্রশ্নের উত্তর হলোঃ জিজ্ঞাসাবাদের পরেই আমল পূনঃ ওজন করা হবে। জিজ্ঞাসাবাদ বা মোহাছাবা-র উদ্দেশ্য হবে নেকীবদী প্রমাণ করা এবং ওজন করার উদ্দেশ্য হবে- নেকী বদীর পরিমাপ করা। সুতরাং মোহাছাবা, হিসাব নিকাশ ও জিজ্ঞাসাবাদের পরেই পূনঃ নেকীবদীর পরিমাপ ঠিক করার জন্য তা ওজন করা হবে।\n\nএ প্রসঙ্গে আল্লামা কুরতুবী (রহঃ) বলেন,\nقال العلماء: واذا انقض الحساب۔ کان بعدہ وزن الاعمال۔ لان الوزن للجزاء فینبغی ان یکون بعد المحاسبۃ۔ فان المحاسبۃ لتقدیر الاعمال۔ والوزن لاظھار مقادیرھا۔ لیکون الجزاء بحسبھا۔ قال اللّٰہ تعالی۔ ونضع الموازین القسط لیوم القیامۃ۔ فلا تظلم نفس شیئا وان کان مثقال حبۃ من خردل۔ اتینا بھا۔ وکفی بنا حاسبین ۔\n\nঅর্থাৎঃ বিশেষজ্ঞ উলামাগণের অভিমত হলো- হিসাব নিকাশ করার জন্যই জিজ্ঞাসাবাদ করা হবে। তারপর পূনঃ ওজন করা হবে। তারপর ফয়সালা করা হবে। এই ওজন করার পদ্ধতিকেই মিযান, মাওয়াযীন ইত্যাদি নামে উল্লেখ করা হয়েছে। ওজন করা হবে প্রতিদানের উদ্দেশ্যে। সুতরাং হিসাব নিকাশ বা জিজ্ঞাসাবাদের পরেই তা হওয়া বাঞ্চনীয়। কেননা, জিজ্ঞাসাবাদ করা হয় ভালমন্দ আমল নির্ধারন করার উদ্দেশ্যে, আর ওজন করা হয় ভালমন্দ পরিমাপ করার জন্য- যাতে সে মোতাবেক প্রতিদান নির্দ্ধারন করা যায়। “এ প্রসঙ্গেই আল্লাহ্পাক এরশাদ করেছেন- আমি ন্যায় বিচারের লক্ষ্যে কিয়ামতের দিনে মানদন্ডসমূহ স্থাপন করবো। সুতরাং কারও প্রতি বিন্দুমাত্র যুলুম করা হবেনা। যদি কোন আমল (ভালমন্দ) সরিষার দানার পরিমানও হয়- আমি তা উপস্থিত করবো। আর হিসাব গ্রহণের জন্য আমিই যথেষ্ঠ”। (সুরা আম্বিয়া ৪৭ আয়াত)।\n\n৩য় প্রশ্নের উত্তর হলোঃ পুলসিরাতের পূর্বে মিযান স্থাপন করা হবে। এটা হবে দ্বিতীয় পরীক্ষা। প্রথম পরীক্ষা ছিল জিজ্ঞাসাবাদ বা যোগ জিজ্ঞাসার পর্যায়। পুল্সিরাত অতিক্রম করা হবে ফাইনাল অগ্নিপরীক্ষা। (হাশর, মিযান ও পুলসিরাতের পরীক্ষার সময় যেন নবীজীর সাহায্য ও শাফাআত আমাদের নসীব হয়- আমীন। )\n\n৪র্থ প্রশ্নের উত্তর হলোঃ আয়াত ও কোন কোন হাদীস দ্বারা বাহ্যিকভাবে বুঝা যায় যে, গুনাহ্গার, মোমেন, কাফের এবং মুশরিক সকলেরই আমলের ওজন করা হবে। যেমন- সুরা ক্বারিয়াহ্ ৬-৯ আয়াত, সুরা আ’রাফ ৯ নম্বর আয়াত, সূরা মুমিনুন ১০৫ নম্বর আয়াত এবং সুরা আম্বিয়ার ৮৭ আয়াত পর্যালোচনা করলে বুঝা যায় যে, গুনাহ্গার মুমিনদের সাথে কাফির এবং মুশরিকদের আমলও ওজন করা হবে। সুরা ক্বারিয়ার ৬-৯ আয়াত হচ্ছে,\nفَأَمَّا مَن ثَقُلَتْ مَوَازِينُهُ - فَهُوَ فِي عِيشَةٍ رَّاضِيَةٍ - وَأَمَّا مَنْ خَفَّتْ مَوَازِينُهُ - فَأُمُّهُ هَاوِيَةٌ\nঅর্থঃ যার নেকীর পাল্লা ভারী হবে- সে সুখী জীবন যাপন করবে। আর যার পাল্লা হালকা হবে- তার ঠিকানা হবে হাবিয়া” (প্রজ্জ্বলিত অগ্নি)।\n\nসূরা আরাফ- এর ৯ নম্বর আয়াত হচ্ছে,\nوَمَنْ خَفَّتْ مَوَازِينُهُ فَأُولَٰئِكَ الَّذِينَ خَسِرُوا أَنفُسَهُم\nঅর্থঃ “যাদের পাল্লা হাল্কা হবে, তারা এমন লোক- যারা নিজেদের ক্ষতি নিজেরাই করেছে”।\n\nসূরা মুমিনুন- এর ১০৫ নং আয়াত হলোঃ\nأَلَمْ تَكُنْ آيَاتِي تُتْلَىٰ عَلَيْكُمْ فَكُنتُم بِهَا تُكَذِّبُونَ\nঅর্থঃ আল্লাহ্পাকের পক্ষ হতে কাফেরদের উদ্দেশ্যে বলা হবেঃ “তোমাদের নিকট কি আমার আয়াত সমূহ পাঠ করা হতো না? অতঃপর তোমরা তাকে মিথ্যা বল্তে”। (সুরা মোমিনুন ১০৫ আয়াত ১৮ পারা)।\n\nসুরা আম্বিয়া ৪৭-আয়াত হলোঃ\nوَنَضَعُ الْمَوَازِينَ الْقِسْطَ لِيَوْمِ الْقِيَامَةِ فَلَا تُظْلَمُ نَفْسٌ شَيْئًا\nঅর্থঃ কিয়ামাতের দিন ন্যায় বিচারের লক্ষ্যে আমি মানদন্ড (মিযান) স্থাপন করবো। সুতরাং কারো প্রতি বিন্দুমাত্র যুলুম করা হবেনা”। (সূরা আম্বিয়া ৪৭ আয়াত)।\n\nব্যাখ্যাঃ উক্ত ৪টি আয়াত ও অন্যান্য আয়াত দ্বারা ওলামাগণ বলেছেন- উক্ত আয়াত সমূহে কাফিরদের আমলসমূহ ওজন করার প্রতিই স্পষ্ট ইঙ্গিত রয়েছে।\n\nকিন্তু ইমাম গাযালীর দীর্ঘ বর্ণনায় পূর্ব অধ্যায়ে বলা হয়েছে- কাফিরদের কোন হিসাবই হবে না। (দেখুন ৩৬ অধ্যায়- তাদেরকে বিনা হিসাবে জাহান্নামে প্রেরন করা হবে। আর ৪৯০ কোটি মুমিনেরও হিসাব হবে না। প্রমান নীচে দেখুন)।\n\nনোটঃ ইমাম গাযালী বলেন- ৭০,০০০ x ৭০,০০০ = ৪৯০, ০০০০০০০ (চারশত নব্বই কোটি)। লোকের হিসাব হবেনা এবং আমলের ওজনও হবেনা। বিচার আরম্ভ হওয়ার পূর্বেই তাঁরা বিনাহিসাবে ও বিনা ওজনে নবীজীর শাফাআতে জান্নাতে প্রবেশ করবে। আরবী এবারত নিম্নরূপ,\nقال ابو حامد : والسبعون والسبعون الالف الذین یدخلون بلا حساب لا یرفع لھم میزان ولا یأخذون صحفا\nইমাম গাযলী (রহঃ) বলেন- ৭০,০০০ x ৭০,০০০ = ৪৯০, ০০০০০০০ (চারশত নব্বই কোটি) লোক যারা বিনা হিসাবে বিচারের পূবেই জান্নাতে প্রবেশ করবেন- তাঁদের জন্য ওজনের মানদন্ড উত্তোলন করা হবে না এবং তাঁদের আমলনামাও দেখা হবে না”। (আত- তাযকিরাহ্ পৃঃ ৩৩৮)\n\nঅতএব বুঝাগেল- কিছু খাস লোকের হিসাব হবেনা। অনুরূপভাবে কাফিরদের আমলেরও হিসাব বা ওজন হবে না।\n\n(১) ভাল মন্দ ওজনের খন্ড খন্ড চিত্রঃ (মিযান)\n\nইমাম বুখারী হযরত আবু হোরায়রা (রাঃ) হতে বর্ণনা করেন- রাসুল করিম (ﷺ) এরশাদ করেছেন- কাফেরদের সৎকাজ ওজনযোগ্য নয়ঃ\nعن ابی ھریرۃ۔ عن النبی ﷺ۔ قال: انہ لیأتی الرجل العظیم السمین یوم القیامۃ۔ لا یزن عند اللّٰہ جناح بعوضۃ۔ واقرأوا ان شئتم۔’’ فلا نقیم لھم یوم القیامۃ وزنا‘‘۔\nঅর্থাৎঃ হযরত আবু হোরায়রা (রাঃ)- এর মাধ্যমে বর্ণিত হাদীসে রাসুলে পাক সাল্লাল্লাহু আলাইহি ওয়া সাল্লাম এরশাদ করেছেন- “কিয়ামতের ময়দানে একজন মোটা তাজা ও বিরাট শরীরধারী লোক আসবে- অথচ আল্লাহর নিকট তার ওজন একটি মশার ডানার সমানও হবেনা”।\n\nনবী করীম (ﷺ) বলেন- ইচ্ছা করলে তোমরা এ প্রসঙ্গে আল্লাহর কালামের একটি আয়াতাংশ পড়ে দেখতে পারো- তা হচ্ছে-\nفَلَا نُقِيمُ لَهُمْ يَوْمَ الْقِيَامَةِ وَزْنًا\nঅর্থাৎঃ (যারা আল্লাহর সম্মুখে সাক্ষাতের বিরোধীতা করে নিষ্ফল হয়ে যাবে) “অতএব আমি কিয়ামতের দিন তাদের জন্য কোন গুরুত্বই স্থির করবো না”। অর্থাৎ- “তাদের কোন গুরুত্বই দেয়া হবে না এবং তাদের কোন মূল্যায়নই করা হবে না”। (সূরা কাহাফ ১০৫ আয়াতাংশ)।\n\nঅত্র হাদীসে বুঝাগেল- কাফিরদের আমলের কোন ওজন হবে না। অত্র আয়াতেও হাদীসের প্রতি সমর্থন পাওয়া যাচ্ছে।\n\nউলামায়ে কেরাম অত্র হাদীসের ব্যাখ্যায় বলেন- “কাফিরগণ তাদের দুনিয়াবী কোন সৎকর্মেরই প্রতিদান পাবে না এবং মিযানেও তার কোন ওজন হবে না বা মূল্যায়ন হবে না। আরো বুঝা যাচ্ছে যে, তাদের এমন কোন সৎকর্ম নেই যে, তা মিযানের পাল্লায় ওজনের যোগ্য হবে। আর যার কোন গ্রহণযোগ্য সৎকর্মই নেই- তার ঠিকানা হবে বিনা হিসাবে জাহান্নাম”।\n\nএ মর্মে সাহাবী হযরত আবু সায়ীদ খুদরী (রাঃ) বর্ণিত হাদীসে বলা হয়েছে-\nیؤتی باعمال کجبال تھامۃ۔ فلا تزن شیأ\nঅর্থাৎঃ “তিহামা পর্বতসম সৎ কাজ উপস্থিত করা হবে- অথচ তা ওজন বা মূল্যায়নের কোন যোগ্যই হবে না”।\n\nব্যাখ্যাঃ উপরোক্ত হাদীসে বিরাট বপু বা নাদুস নুদুস লোকের প্রতি এই ইঙ্গিত রয়েছে যে, সে দুনিয়াতে উদরপূর্তি ও আমোদ আহ্লাদে থেকে আল্লাহর স্মরণ হতে গাফেল ছিল। সুতরাং প্রয়োজনের অতিরিক্ত খানাপিনায় আসক্ত লোক তাদের দেহকে জাহান্নামের লাক্ড়ী হিসাবেই ব্যবহৃত হওয়ার উপযুক্ত করে মাত্র। তাদের আমলের কোন ওজন হবে না। বিনা হিসাবে ও বিনা ওজনে তারা জাহান্নামী। ইমাম গাযালীর কথাই সঠিক।\n\n(২) মিযান কয়টি হবে? একটি- না কি বহু?\n\nআল্লাহ্পাক কোরআন মজিদে মিযান শব্দটি বহু বচনে ব্যবহার করেছেন। যথা- ৮ পারা সুরা আ’রাফ ৯ নম্বর আয়াতে এরশাদ করেছেনঃ\nوَمَنْ خَفَّتْ مَوَازِينُهُ\n“যাদের মিযানের পাল্লাসমূহ হাল্কা হবে”। এখানে مَوَازِينُ বহুবচনেরও বহু বচন হিসাবে উল্লেখ করেছেন। যেমন مفاتیح কে جمع الجموع হিসাবে ব্যবহার করেছেন। এতে বুঝা যায়- এক একজনের এক এক ধরণের আমলের জন্য ভিন্ন ভিন্ন মিযান বা নিক্তি হবে। বুঝা গেল- মিযান অনেক হবে।\n\nঅন্যরা বলেছেন- হাদীসেপাকে মিযান শব্দটি একবচনেই এসেছে। এতে বুঝা যায়- সবার জন্য একটিমাত্র মিযান হবে। ঐ মিযানেই সবার আমল ওজন করা হবে।\n\nতাদের দলীল হলো- আল্লাহর কালামে বহুবচন ব্যবহার করার উদ্দেশ্য হলো মিযানের শানমান বর্ণনা করা যে, একটিমাত্র মিযানে একই সময়ে এত লোকের আমল ওজন করা খুবই তাৎপর্যপূর্ণ বিষয়। সুতরাং একটি মিযানই শত মিযানের সমান। যেমন- কোরআন মজিদে এক বচনকে বহুবচনে উল্লেখ করার নযির হলো- ১৯ পারা সুরা শুয়ারা ১০৫ নম্বর আয়াত- যেমন,\nكَذَّبَتْ قَوْمُ نُوحٍ الْمُرْسَلِينَ\nঅর্থাৎঃ “নূহের সম্প্রদায় রাসুলগণের প্রতি মিথ্যা আরোপ করেছিল”। এখানে مرسل এক বচনের পরিবর্তে مرسلین বহুবচন ব্যবহার করা হয়েছে- অথচ উদ্দেশ্য হচ্ছে একজন রাসুল- তথা নূহ্ আলাইহিস সালাম। নিজের শান বয়ান করার উদ্দেশ্যে “আমি” না বলে “আমরা” শব্দ ব্যবহার করার রীতি বাংলা ভাষায়ও আছে। তদ্রুপ مرسل না বলে مرسلین ব্যবহার করা হয়েছে।\n\nসিদ্ধান্তঃ ইমাম কাস্তুলানী (রহঃ) বলেন- এক মিযান- এর বর্ণনাই সঠিক এবং ইহার উপরই অধিকাংশের ঐক্যমত্য রয়েছে। (মাওয়াহিবে লাদুন্নিয়া পৃষ্ঠা ৬৬০-৬৬১)। ইমাম কুরতুবী বলেন- موازین শব্দটি میزان এর বহুবচন নয়- বরং موزون শব্দের বহুবচন। সুতরাং মিযান হবে একটিই- কিন্ত ওজনকৃত আমল হবে বহু। ইহাই موازین শব্দের প্রকৃত ব্যাখ্যা।\n\n(৩) মিযান কোথায় স্থাপন করা হবে?\n\nএ প্রসঙ্গে হাকীম তিরমিযি তাঁর নাওয়াদিরুল উসূল গ্রন্থে উল্লেখ করেছেন-\nاختلف فی کیفیۃ وضع المیزان۔ والذی جاء فی اکثر الاخبار ان الجنۃ توضع عن یمین العرش۔ والنار عن یسار العرش۔ ثم یؤتی بالمیزان۔ فتنصب بین یدی اللّٰہ تعالی ۔ فتوضع کفۃ الحسنات مقابل الجنۃ۔ وکفۃ السیأت مقابل النار ۔\nঅর্থঃ “মিযান বা পাল্লা বসানোর স্থান সম্পর্কে বিভিন্ন মতামত রয়েছে। তবে অধিকাংশ হাদীস ও বর্ণনায় যা এসেছে- তাহলো- জান্নাত স্থাপন করা হবে আরশের ডান দিকে, দোযখ স্থাপন করা হবে আরশের বাম দিকে এবং মিযান স্থাপন করা হবে আরশ অধিপতি আল্লাহ্ তায়ালার সম্মুখে। ” নেক আমল সমূহ রাখা হবে জান্নাতের দিকের মিযান বা পাল্লায়- অর্থাৎ ডান পাল্লায় এবং বদ আমল সমূহ রাখা হবে দোযখের দিকের পাল্লায়- অর্থাৎ বাম পাল্লায়।\n\n(৪) মিযানের পাল্লায় কি হুবহু আমল সমূহ রাখা হবে- নাকি আমলনামা বা রেকর্ডপত্র রাখা হবে? এ প্রসঙ্গে বিভিন্ন মতামত রয়েছে।\n\n(৪-ক) একদল ওলামা বলেন- হুবহু আমলই রাখা হবে মিযানের পাল্লায়। যেমন- নামায, রোযা ও অন্যান্য নেককাজসমূহ রাখা হবে ডান পাল্লায় এবং চুরির মাল, যুলুম, অন্যায় ও অন্যান্য বদ আমলগুলো হুবহু রাখা হবে বামের পাল্লায়। উনারা বলেন- আমলসমূহ যদিও অদৃশ্য বা নির্জীব- কিন্তু হাশরের দিনে নামায, রোযা, চুরি, ডাকাতি, ইত্যাদি রূপক আকৃতিতে হাযির হবে এবং ইহা আল্লাহর কুদরতের আওতায় রয়েছে।\n\n(৪-খ) অন্য একদল উলামার মতে হুবহু আমল নয়- বরং তার বিবরণী বা সহিফা বা আমলনামাই ওজন করা হবে। তাঁদের প্রমান হলো- “হাদীসে বাত্বাকা” -অর্থাৎ ﷺ শরীফের কাগজ বা রেকর্ড। নবী করীম (ﷺ) যখন উক্ত কাগজ নেকীর পাল্লায় রাখবেন, তখন নেকীর পাল্লা ভারী হয়ে যাবে। এই হাদীসখানা শাফাআত অধ্যায়ে হুবহু বর্ণনা করা হয়েছে- (ইমাম তিরমিযি কর্তৃক সংকলিত)। বুঝা গেল- হুবহু ﷺ নয়- বরং দরূদের রেকর্ড পাল্লায় ওজন করা হবে।\n\n(৪-গ) ইমাম তিরমিযি হযরত আবদুল্লাহ্ ইবনে আমর ইবনে আছ (রাঃ) থেকে একখানা মারফু’ হাদীস এভাবে বর্ণনা করেছেন- যাকে “হাদীসে বাত্বাক্বা” বলা হয়। উক্ত বাত্বাক্বায় কলেমা শাহাদাত লিখা থাকবে।\n\n(৫) হাদীসে বাত্বাকাঃ (কালেমার বাতাক্বা)\nعن عبد اللّٰہ بن عمروبن العاص ص یرفعہ بلفظ: ان اللّٰہ یستخلص رجلا من امتی علی رؤوس الخلائق یوم القیامۃ۔ فینشر علیہ تسعۃ وتسعین سجلا۔ کل سجل منھا مثل مد البصر۔ ثم یقول: اتنکر من ھذا شیأ ؟ اظلمک کتبتی الحافظون؟ فیقول: لا۔ یارب ۔ فیقول: او لک عذر؟ فیقول: لا۔ یا رب۔ فیقول: بلٰی۔ ان لک عندنا حسنۃ۔ وانہ لا ظلم علیک الیوم۔ فیخرج بطاقۃ۔ فیھا ’’اشھد ان لا الہ الا اللّٰہ وان محمدا عبدہ ورسولہ‘‘۔ فیقول: احضر وزنک۔ فیقول: یارب۔ ما ھذہ البطاقۃ مع ھذہ السجلات؟ فقال: انک لا تظلم ۔ قال : فتوضع السجلات فی کفۃ۔ والبطاقۃ فی کفۃ۔ قال: فطاشت السجلات۔ وثقلت البطاقۃ۔ فلا یثقل مع اسم اللّٰہ شئی۔\n\nঅর্থাৎঃ হযরত আবদুল্লাহ্ ইবনে আমর ইবনে আস্ (রাঃ) মারফু” শব্দাবলী দ্বারা হাদীস বর্ণনা করেছেন- নবী করীম (ﷺ) এরশাদ করেছেন- “আল্লাহ্ তায়ালা কিয়ামতের দিন প্রকাশ্যে আমার উম্মতের এক ব্যক্তিকে খালাস দিবেন এভাবে- তার সামনে নিরানব্বইটি বদ্ আমলের দপ্তর তুলে ধরা হবে। এক একটি দপ্তরের দৈর্ঘ হবে দৃষ্টিসীমানা পর্য্যন্ত। এরপর আল্লাহ্পাক তাকে জিজ্ঞেস করবেন- তুমি কি এর কোন একটি অস্বীকার করো? আমার কিরামান কাতেবীন কি তোমার উপর যুলুম করেছে? তখন সে ব্যক্তি বলবে- না, অস্বীকার করি না এবং ফিরিস্তাদ্বয়ও আমার প্রতি কোন প্রকার যুলুম করেনি। আল্লাহ্পাক পুনরায় প্রশ্ন করবেন- তোমার কি এতে কোন আপত্তি আছে? ঐ ব্যক্তি বলবে- না, হে প্রতিপালক! কোন ওযর- আপত্তি নেই। তখন আল্লাহ্পাক বলবেন- হাঁ, আমার নিকট তোমার অন্য একটি নেক আমল একান্ত গোপনে আছে। তোমার উপর আজ কোন যুলুম করা হবে না। এ বলে আল্লাহ্পাক এক টুকরা “ছোট্ট কাগজ” বের করবেন- তাতে লেখা আছে। “আশহাদু আল-লা-ইলাহা ইল্লাল্লাহু ওয়া আন্না মুহাম্মাদান আব্দুহু ওয়া রাসুলুহু”।\n\nতারপর আল্লাহ্পাক বলবেন- তোমার ওজনের পাল্লায় হাযির হও। বান্দা বলবে- হে রব! এই ছোট্ট টুকরাটি এতগুলো বদ্ দপ্তরের সাথে কেন? আল্লাহ্ বলবেন- “তোমার উপর কোন যুলুম হবে না”।\n\nনবী করীম (ﷺ) এরশাদ করেন- তার নিরানব্বই পাপের দপ্তর রাখা হবে এক পাল্লাতে, আর এই ‘টুকরাটি’ রাখা হবে অন্য পাল্লাতে (নেকীর পাল্লাতে)। হুযুর (ﷺ) এরশাদ করেন- অতঃপর তার ৯৯ দপ্তরের পাল্লা হাল্কা হয়ে যাবে এবং কাগজের ছোট্ট টুকরার পাল্লাটি ভারী হয়ে যাবে। আল্লাহর পবিত্র নামের বিপরীতে অন্য কিছু ভারী হতে পারে না”।\n\n(ইমাম তিরমিযি বলেছেন- এই হাদীসটি হাসান। মুসতাদ্রাক হাকেম বলেছেন- এই হাদীসখানা সহীহ। ইমাম বায়হাকীর অভিমতও তাই। এছাড়াও ইবনে মাজাহ্ এবং ইবনে হিববান এই হাদীসখানা বর্ণনা করেছেন)।\n\nসুব্হানাল্লাহ্। আল্লাহ্ দয়া করবেন শেষ কলেমার আমল দিয়ে এবং নবীজী দয়া করবেন ﷺ শরীফের টুক্রা দিয়ে। উভয়টির নামই “বাত্বাকা”। হে আল্লাহ্! আমরা তোমার ও তোমার হাবীবের দয়া প্রার্থী। (মাওয়াহিব পৃষ্ঠা ৬২১)। নবীজীর দরূদের কাগজের টুকরার নাম বাত্বাকা এবং কলেমা শাহাদাতের কাগজের টুকরার নামও বাত্বাকা। সোব্হানাল্লাহ্! এতে বুঝা গেল- হুবহু আমলের ওজন হবেনা- বরং রেকর্ড ওজন করা হবে। আরো বুঝা গেল- শেষ কলেমা নসীব হলে সব গুনাহ্ মাফ।\n\n(৫) নেকী ও বদী সমান সমান হলে কি হবে?\n\nএ প্রসঙ্গে ইমাম গাযালী (রাঃ) বর্ণনা করেছেন- কিয়ামত দিবসে এমন এক ব্যক্তিকে হাযির করা হবে- যার আরেকটি নেকী হলে নেকীর পাল্লা ভারী হতো। বর্তমানে তার নেকী- বদী সমান সমান। এমতাবস্থায় আল্লাহ্ দয়া করে তাকে বলবেন- মানুষের কাছে গিয়ে দেখ- কেউ তোমাকে একটি নেকী দেয় কিনা। তাহলে আমি ঐ একটি নেকীর দ্বারা তোমাকে জান্নাতে নিয়ে যাবো। সে তখন একটি নেকীর তালাশে বের হয়ে যার কাছেই একটি নেকী সাহায্য চাইবে- সে-ই অস্বীকার করবে। অন্য এক পাপী ব্যক্তি তার এ অবস্থা দেখে বলবে- আমার একটিমাত্র নেকী আছে। এটি দিয়ে তো আমার মুক্তি হবে না। তাই এটি তুমি নিয়ে মুক্তি লাভ করো। সে ঐ একটি নেক আমল নিয়ে খুশী মনে আল্লাহর দরবারে হাযির হয়ে তা পেশ করবে। তখন আল্লাহ্পাক তাকে বলবেন- তোমার খবর কি? সে ঘটনা খুলে বলবে। আল্লাহ্পাক দয়া করে ঐ দাতা গুনাহ্গার ব্যক্তিকে ডেকে বলবেন- তোমার দয়া ও দানের চেয়ে আমার দয়া ও দান অনেক বিস্তৃত। যাও! তোমার ভাইয়ের হাত ধরে তোমরা উভয়ে জান্নাতে প্রবেশ করো”। (মাওয়াহিব পৃষ্ঠা ৬৬৩)। এ মর্মে পূর্বেও একটি হাদীস বর্ণিত হয়েছে হিসাব নিকাশ অধ্যায়ে। এটি হবে দয়া। বিচারের পরেই দয়া বা গবৎপু পিটিশন দেওয়ার নিয়ম রয়েছে।\n\n(৬) নেকীবদী বরাবর হওয়ার আরেকটি ঘটনা\n\nএ প্রসঙ্গে ইমাম গাযালী (রহঃ) একটি ঘটনা এভাবে বর্ণনা করেছেন- “এক ব্যক্তির নেকীবদীর পাল্লা সমান সমান হবে। আল্লাহ্পাক তাকে বলবেন- তুমি না-জান্নাতী, না-জাহান্নামী! এমন সময় একজন ফিরিস্তা একটি ছোট্ট টুকরা তার বদীর পাল্লায় রাখবে। তাতে বদীর পাল্লাটি ভারী হয়ে যাবে। ঐ টুকরাতে লেখা রয়েছে উহ্ (اف) শব্দ। অর্থাৎঃ সে পিতা মাতার অবাধ্য। মা-বাপ তার আচরনে উহ্ বল্তো। অতঃপর তাকে জাহান্নামে নিয়ে যাওয়ার আদেশ হবে।\n\nতখন সে অনুরোধ করবে- তাকে আল্লাহর সামনে নিয়ে যাওয়া হোক। কিন্তু আল্লাহর পক্ষ হতে হুকুম আসবে- তাকে জাহান্নামে নিয়ে যাও। আল্লাহ্ তাকে ডেকে জিজ্ঞাসা করবেন- হে পিতামাতার অবাধ্য সন্তান! তুমি কোন্ উদ্দেশ্যে আমার কাছে আসতে চেয়েছিলে? সে বলবে, হে আল্লাহ্! আমি যখন জাহান্নামের দিকে যাচ্ছিলাম- তখন দেখি- আমার পিতাও জাহান্নামের দিকে যাচ্ছেন। “হে আল্লাহ্! তুমি আমার পিতার গুনাহ্ আমাকে দিয়ে তাঁকে মাফ করে দাও”!\n\nনবী করীম (ﷺ) এরশাদ করেন- তার কথা শুনে আল্লাহ্ খুশীতে হেসে ফেলবেন এবং বলবেন- দুনিয়াতে তুমি তার সাথে দুর্ব্যবহার করে আখেরাতে এসে সৎব্যবহার করছো? যাও- তোমার পিতার হাত ধরে আমার দয়ায় উভয়ে জান্নাতে চলে যাও”। (মাওয়াহিব পৃষ্ঠা ৬৬৩)।\n\nব্যাখ্যাঃ ৫ ও ৬ নম্বরে বর্ণিত ঘটনা দুটি ব্যতিক্রমধর্মী ও বিশেষ ধরণের ছাড় এবং তা ব্যক্তি বিশেষের ক্ষেত্রে প্রযোজ্য। ইহা সাধারণ নিয়ম বহির্ভূত আল্লাহর দয়ার দৃষ্টান্ত মাত্র। সবাই যেন এ আশায় বসে না থাকে (এম.এ. জলিল)।\n\n(৭) পাল্লাভারী বা হাল্কা হওয়ার ধরন কি রকম হবে?\n\nএ প্রসঙ্গে কোন কোন তাফসীর ও হাদীস বিশারদ বলেন- দুনিয়ার নিয়মে পাল্লা ভারী হওয়ার অর্থ নীচের দিকে ঝুঁকে পড়া; আর হাল্কা হওয়ার অর্থ উপরের দিকে উঠে যাওয়া। কিন্ত হাশরের ময়দানে তার বিপরীত হবে। অর্থাৎঃ পাল্লা ভারী হলে উপরের দিকে উঠে যাবে- আর হাল্কা হলে নীচের দিকে ঝুঁকে পড়বে।\n\nআল্লামা যারকাশী ভিন্নমত পোষন করে বলেন- ভারী ও হালকা দুনিয়ার নিয়মেই হবে। আল্লাহ্পাক ভারী হওয়ার কথা উল্লেখ করেছেন- ছুরা ক্বারিয়ায়। সুতরাং উহা নীচের দিকেই ঝুঁকবে। ভারী জিনিস নীচের দিকেই ঝুঁকে।\n\n(৮) সব আমল ওজন হবে- নাকি শেষ আমল?\n\nএ প্রসঙ্গে বিশিষ্ট তাবেয়ী ওয়াহাব ইবনে মুনাব্বিহ (রহঃ) বলেন- শেষ আমলই ওজন করা হবে এবং এর উপরই নির্ভর করবে শান্তি বা শাস্তি। কেননা, রাসুলুল্লাহ্ (ﷺ) এরশাদ করেছেন-\nانما الاعمال بالخواتیم\nঅর্থাৎঃ “শেষ আমলের উপরই নাজাত নির্ভরশীল”। (বুখারী হাদীস নম্বর ৬৬০৭)। এটা তাঁর ব্যক্তিগত নিজস্ব অভিমত। হিসাব হবে জাররা জাররা।\n\n(৯) মানব সেবার কারনে নবীজী সুপারিশ করবেন-\n\nএ প্রসঙ্গে হাফিযুল হাদীস আবু নোয়াঈম হযরত নাফে’ থেকে- তিনি হযরত ইবনে ওমর (রাঃ) থেকে বর্ণনা করেন,\nان رسول اللّٰہ ﷺ قال: من قضی لاخیہ المؤمن حاجۃ۔ کنت واقفا عند میزانہ ۔ فان رجح ۔والا شفعت لہ۔\nঅর্থঃ হযরত ইবনে ওমর (রাঃ) বর্ণিত হাদীসে নবী করীম (ﷺ) এরশাদ করেছেন- “যে ব্যক্তি তার অপর মুমিন ভাইয়ের একটি বৈধ হাজত পূর্ন করবে- আমি তার মিযানের পাল্লার কাছে দাঁড়িয়ে দেখবো। যদি নেকীর পাল্লা ভারী হয়ে যায়- তাহলে তো কোন কথা নেই। কিন্তু যদি হাল্কা হয়- তাহলে আমি তার ঐ মানব সেবার বিনিময়ে তার জন্য সুপারিশ করবো” (এবং তাকে জান্নাতে নিব)। (আবু নোয়াঈমের হিল্ইয়া)।\n\n(১০) ﷺ শরীফের মাধ্যমে নেকীর পাল্লা ভারী হবে (হাদীসে বাত্বাক্বা)\n\nএ প্রসঙ্গে নবী করীম (ﷺ) এরশাদ করেছেনঃ\nوفی الخبر۔ اذا خفت حسنات المؤمن۔ اخرج رسول اللّٰہ ﷺ بطاقۃ کالانملۃ۔ فیلقیھا فی کفۃ المیزان الیمنی۔ التی فیھا الحسنات فیقول ذلک العبد المؤمن للنبی ﷺ: بابی انت وامی۔ ما احسن وجھک وما احسن خلقک۔ من انت؟ فیقول؟ انا نبیک محمد۔ وھذہ صلاتک علی۔ التی کنت تصلی۔\nঅর্থঃ নবী করীম (ﷺ) এরশাদ করেছেন- যখন মোমেনের নেকীর পাল্লা হাল্কা হয়ে যাবে- তখন (আমি) আল্লাহর রাসুল পীপীলিকার ন্যায় ছোট্ট একটি কাগজের টুকরা বের করে তার নেকীর পাল্লায় রেখে দিবেন। এতেই তার নেকীর পাল্লা ভারী হয়ে যাবে। ঐ মোমেন ব্যক্তি আল্লাহর নবীকে (আমাকে) উদ্দেশ্য করে বলবে- আপনার চেহারা কতই না সুন্দর, আপনার চরিত্র কতই না উত্তম ! আমার পিতামাতা আপনার উপর কোরবান হোক! আপনি কে? নবী করীম (ﷺ) তখন বলবেন- “আমি তোমার দয়াল নবী এবং এটি তোমার ﷺ”। (ইতিপূর্বেও ৪ (খ)-তে একবার উল্লেখ করা হয়েছে)। দয়াল নবীর দয়া দেখুন!\n\nহে আল্লাহ্! আমাদেরকে বেশী বেশী ﷺ পড়ার তৌফিক দাও এবং হাশরে হুযুর (ﷺ) -এর শাফাআত আমাদের নসীব করো! আমীন।\n\n(১১) জ্বীন জাতির হিসাব নিকাশ ও আমলের ওজন হবে কি- না?\n\nপ্রথম মতঃ এ প্রসঙ্গে আল্লামা কুরতুবীর নিজস্ব মতামত তুলে ধরা হলো।\n\n(ক) তাঁর মতে- জ্বীন ইনসান সবার-ই হিসাব কিতাব হবে। আল্লাহ্পাক যেসব আয়াতে ঈমানদারদের জন্য জান্নাত ঘোষনা করেছেন- এবং কাফেরদের জন্য জাহান্নাম ঘোষনা করেছেন ঐসব আয়াতে জ্বীন ও ইনসান সবাই অন্তর্ভূক্ত। সুতরাং জ্বীন জাতিও জান্নাতে অথবা জাহান্নামে যাবে। (দেখুন আর রহমান সূরা ৩১, ৩২, ৩৩ আয়াত)।\n\n(খ) অন্যত্র আল্লাহ্পাক বলেছেন- হে জ্বীন ও ইনসান জাতি, তোমাদের নিকট কি তোমাদের মধ্য থেকে রাসুলগণ তাশরীফ নিয়ে যাননি? তাঁরা কি আমার আয়াতসমূহ তোমাদেরকে শুনাননি? তাঁরা কি তোমাদেরকে আজকের দিনে আমার সম্মূখে উপস্থিতি সম্পর্কে সতর্ক করেননি? তারা বলবে- হ্যাঁ, আমরা নিজের উপর সাক্ষ্য দিচ্ছি। (দেখুন সূরা আন্আম ১৩০ আয়াত)।\n\n(গ) আল্লাহ্পাক অন্য আয়াতে এরশাদ করেছেন- “আমি জাহান্নামের জন্য অনেক জ্বীন ও ইনসানকে তৈরী করেছি- যাদের বোধশক্তি থেকেও বুঝেনা, চক্ষু থাকা সত্বেও সত্য দেখেনা, কর্ন থাকা সত্বেও সত্য উপদেশ শুনেনা। তারা পশুর চেয়েও অধম”। (দেখুন সূরা আ’রাফ ১৭৯ আয়াত)।\n\nএসব আয়াতের দ্বারা প্রমানিত হচ্ছে যে, পরকালে জ্বীনদেরও হিসাব নিকাশ হবে এবং মানুষের মত তারাও জান্নাতে অথবা জাহান্নামে যাবে। তদুপরি- নবী করিম (ﷺ) এক হাদীসে এরশাদ করেছেন- “তোমরা গোবর ও হাড্ডি দিয়ে ইস্তিঞ্জা করোনা। কেননা, এগুলো হচ্ছে পরিবর্তিত রূপে তোমাদের ভাই জ্বীন জাতির খোরাক। বুঝা গেল- জ্বীন জাতি আমাদের ভাই এবং পরকালে আমাদের মতই তাদের পরিনতি হবে।\n\nদ্বিতীয় মতঃ অন্য একদল উলামা বলেছেন- কোরআন মজিদে জ্বীনদের জন্য শুধু জাহান্নামের শাস্তির কথা উল্লেখ আছে। জান্নাতের বেলায়, হিসাব নিকাশের বেলায়, মিযানের বেলায় জ্বীন জাতির কথা স্পষ্ট করে উল্লেখ নেই। সুতরাং দুষ্ট ও কাফির জ্বীনেরা জাহান্নামে যাবে ঠিকই- কিন্ত নেক্কার ও মুমিন জ্বীন জাতি জান্নাতে যাবে না। জান্নাত হলো আদম সন্তানের জন্য। কোরআন ও হাদীসে আদম সন্তানের জন্যই জান্নাতের হুর ও অন্যান্য নেয়ামতের কথা উল্লেখ আছে। জ্বিনদের পুরষ্কার হবে শুধু শাস্তি থেকে মুক্তি পাওয়া। তাদেরকে মাটিতে পরিনত করা হবে। ইমাম কুরতুবীর দলীল হলো নিজস্ব যুক্তি ভিত্তিক- কোরআন-সুন্নাহ্ ভিত্তিক নয়। সুতরাং অনুমান করে জান্নাতবাসী ঘোষণা করা ঠিক নয়।\n\nবিঃ দ্রঃ মুসলামানদের ৭২ ফের্কার মধ্যে একটি যুক্তিবাদী গোমরাহ্ দল আছে। তাদেরকে মো’তাযিলা বলা হয়। তারা হিসাব নিকাশ ও মিযান অস্বীকার করে। তাদের মতে আমল কোন এমন বস্তু নয় যে- ওজন দেয়া যাবে, বা প্রকাশ্যে প্রদর্শন করা যাবে। সুতরাং, এগুলোকে রূপক অর্থে ধরে নিতে হবে। তারা গোম্রাহ্ দল। তাদের যুক্তি গ্রহণযোগ্য নয়। হিসাব সত্য, মিযানও সত্য।"},{"1":"৩৮তম অধ্যায়ঃ পুল্সিরাত অতিক্রম","2":"আটত্রিশতম অধ্যায়ঃ পুল্সিরাত অতিক্রম\nপ্রশ্নঃ পুল্সিরাত অর্থ কি? এর অবস্থান কোথায়? এর দৈর্ঘ-প্রস্থ কত? পুল্সিরাত কি সবারই পার হতে হবে?\nউত্তরঃ পুল এবং সিরাত একই অর্থে ব্যবহৃত হয়। পুল হলো ফার্সী শব্দ এবং সিরাত হলো আরবী শব্দ। পুল ব্যবহারিক অর্থে- নদী, খাল বা কোন অগম্য জায়গার উপর দিয়ে পার হয়ে যাওয়ার সিড়ি। আর সিরাত অর্থ-রাস্তা রাজপথ- ইত্যাদি। ফার্সী ও আরবী উভয় শব্দ দু’টি যুক্ত হয়ে বাংলা ভাষায় পুল্সিরাত একটি যুক্তশব্দে পরিনত হয়েছে। পুল্সিরাত বলতে দুনিয়ার কোন পুল বা রাস্তাকে বুঝায়না। পরিভাষায় পরকালে হিসাব-নিকাশ ও মিযানে ওজনের পর সর্বশেষ অগ্নিপরীক্ষা হিসাবে জাহান্নামের উপর স্থাপিত দীর্ঘ পুল্কেই পুল্সিরাত বলা হয়। পুল্সিরাত অর্থ, পুলের উপর দিয়ে চলার রাস্তা।\n\nএই পুল্ পার হয়ে জাহান্নাম অতিক্রম করে সবাইকে ওপারে অবস্থিত জান্নাতে যেতে হবে। কাফির, মুনাফিক ও কোন কোন গুনাহ্গারকে পুলসিরাতের কড়া ও শিকল টেনে নীচে নামিয়ে জাহান্নামে নিক্ষেপ করবে। এই পুল্সিরাত ত্রিশ হাজার বছরের রাস্তার সমান দীর্ঘ, চুলের মত চিকন ও সরু এবং তলোয়ারের চেয়েও তীক্ষ্ম।\n\n(১) এ প্রসঙ্গে হযরত আবু সায়ীদ খুদরী (রাঃ) বর্ণিত হাদীসে তিনি বলেন-\nبلغنی۔ ان الجسر ادق من الشعر واحد من السیف۔ وفی روایۃ ادق من الشعر۔ رواھا مسلم۔ وفی روایۃ الفضیل بن عیاض۔ بلغنا۔ ان الصراط مسیرۃ خمس عشرۃ الف سنۃ۔ خمسۃ الاٰف صعود۔ وخمسۃ الاٰف ھبوط۔ وخمسۃ الاٰف مستوی ۔ مواھب صف۶۶۷\nঅর্থাৎঃ “আবু সায়ীদ খুদরী (রাঃ) বলেন- আমার নিকট এমর্মে হাদীস পৌঁছেছে যে, পুল্সিরাত হবে চুলের চেয়েও সরু এবং তলোয়ারের চেয়েও ধারালো”। অন্য বর্ণনায় এসেছে- ادق من الشعر অর্থাৎঃ চুলের চেয়েও চিকন। (মুসলিম শরীফ)।\n\nফোযায়েল ইবনে আয়ায (রহঃ) বলেন- পুলসিরাতের দৈর্ঘ হবে পনের হাজার বছরের রাস্তা। (যাতায়াত সহ ত্রিশ হাজার)। উপরের দিকে পাঁচ হাজার বছরের রাস্তা, নামার দিকে পাঁচ হাজার বছরের রাস্তা এবং মধ্যখানের সিঁড়ি পাঁচ হাজার বছরের রাস্তা। (মাওয়াহিব ৬৬৭ পৃষ্ঠা)।\n\nব্যাখ্যাঃ পুলসিরাতের প্রতিশব্দ আরবীতে جسر এবং قنطرۃ ব্যবহৃত হতে দেখা যায়। جسر -এর বহু বচন جسور এবং - قنطرۃ এর বহুবচন قناطیر এই দীর্ঘ পথটি জাহান্নামের উপরে স্থাপিত। সুতরাং এর উপর দিয়ে প্রত্যেককেই পার হতে হবে। আম্বিয়ায়ে কেরাম জায়গায় জায়গায় দাঁড়ানো থাকবেন- আর রাব্বি সাল্লিম, রাব্বি সাল্লিম- বলে নিজ নিজ উম্মতের সহীহ্ সালামতে পার হয়ে যাওয়ার জন্য আল্লাহর দরবারে দোয়া করতে থাকবেন।\n\nআমাদের প্রিয়নবী (ﷺ) কোন কোন উম্মতকে পতিত হতে দেখে টেনে তুলে নিবেন এবং পুল্সিরাত পার হতে সাহায্য করবেন। মুমিন বান্দাগণ জাহান্নামের ভয়াবহ অবস্থা অবলোকন করতে করতে অতিক্রম করতে থাকবে- আর আল্লাহর শুকরিয়া আদায় করতে থাকবে।\n\nএ প্রসঙ্গে বিভিন্ন হাদীস বর্ণিত হয়েছে। নিম্মে কিছু আয়াত ও কিছু হাদীস পেশ করা হলো।\n\n(২) আল্লাহ্পাক এরশাদ করেন,\nوَإِن مِّنكُمْ إِلَّا وَارِدُهَا كَانَ عَلَى رَبِّكَ حَتْمًا مَّقْضِيًّا\nঅর্থাৎঃ “তোমাদের মধ্যে এমন কেউ নেই যে, জাহান্নাম অতিক্রম করবে না। হে প্রিয় হাবীব! এটা আপনার পালনকর্তার অনিবার্য ফায়সালা”। (সূরা মরিয়ম ৭১ আয়াত)। ইবনে আব্বাসের মতে- এই আয়াত কাফেরদের শানে নাযিল হয়েছে।"},{"1":"৩৯তম অধ্যায়ঃ দোযখ ও তার শাস্তি","2":"ঊনচল্লিশতম অধ্যায়ঃ দোযখ ও তার শাস্তি\nপ্রশ্নঃ জাহান্নাম কেমন- এবং তার স্বরূপ কী? জাহান্নামের শাস্তির স্বরূপ কী? বিস্তারিত আলোচনা করুন।\nউত্তরঃ জাহান্নাম ৭টি। আল্লাহ্ তায়ালা কাফির, মুশরিক, মুরতাদ ও মোনাফিকদের জন্য স্থায়ীভাবে এবং গুনাহ্গারদের জন্য সাময়িকভাবে শাস্তির উদ্দেশ্যে এগুলো তৈরী করে রেখেছেন। ইহা কাফের, মুশরিক, মুরতাদ এবং মোনাফিকদের জন্য চিরস্থায়ী বসবাসের জায়গা, আর গুনাহ্গারদের জন্য সাময়িক শাস্তির ব্যবস্থা। নির্দ্দিষ্ট শাস্তি ভোগ করার পর- অথবা নবী, ওলী, শহীদ, গাউস, কুতুব- প্রমূখ নেককারগণের সুপারিশে কিছু শাস্তি ভোগের পর গুনাহ্গাররা মুক্তি পেয়ে জান্নাতে যাবে।\nজাহান্নামের পরিধি ও প্রকৃতি এবং তার আয়তন ও গভীরতাঃ\n\n(১) জাহান্নাম ওয়াল বেষ্টিত আগুনের গৃহঃ\n\nএ প্রসঙ্গে হযরত আবু সায়ীদ খুদরী (রাঃ) রেওয়ায়াত করেন,\nعن ابی سعید الخدری ص عن النبی ﷺ لسرادق النار اربعۃ جدر۔ کثف کل جدار مسیرۃ اربعین سنۃ۔ (الترمذی)\nঅর্থঃ “হযরত আবু সায়ীদ খুদরী (রাঃ) হতে বর্ণিত, জাহান্নাম চারদিকে দেওয়াল দ্বারা বেষ্টিত জায়গা। প্রত্যেক দেওয়ালের পুরুত্ব হবে এত মোটা যে, তা অতিক্রম করতেই চল্লিশ বৎসর লাগবে”। (তিরমিযি শরীফ)।\n\nদেওয়াল এত মোট হওয়ার কারণ হলো- তা যেন আগুনের উত্তাপে ফেটে না যায়। দেওয়াল যদি এত মোটা হয়, তাহলে ভিতরের জায়গা যে কত বড় হতে পারে- তা আল্লাহ্ এবং তাঁর রাসুলই ভাল জানেন। কেননা, রাসুলে করিম (ﷺ) নিজ চোখে তা দেখে এসেছেন। সুতরাং তাঁর বর্ণনা চাক্ষুস বর্ণনা।\n\n(২) জাহান্নামের আগুনের ভয়াবহতা,\nعن ابی ھریرۃ عن النبی ﷺ اوقد علی النار الف سنۃ۔ حتی احمرت۔ ثم اوقد علیھا الف سنۃ۔ حتی ابیضت۔ ثم اوقد علیھا الف سنۃ۔\nحتی اسودت فھو سودأ مظلمۃ۔ رواہ الترمذی (مشکوۃ صفۃ النار)\nঅর্থঃ “হযরত আবু হোরায়রা (রাঃ) হতে বর্ণিত- তিনি নবী করীম সাল্লাল্লাহু আলাইহি ওয়া সাল্লাম থেকে বর্ণনা করেছেন- “জাহান্নামের আগুনকে তিনবার উত্তপ্ত করা হয়েছে। প্রথমে একহাজার বছর উত্তপ্ত করার পর তার রং হয়েছে লাল বর্ণের। তারপর আরো একহাজার বছর উত্তপ্ত করার পর তার রং হয়েছে সাদা বর্ণের। তারপর পুনরায় আরো একহাজার বছর উত্তপ্ত করার পর তার রং হয়েছে একদম কলো ও অন্ধকারময়”। (তিরমিযি সূত্রে মিশকাত)।\n\nব্যাখ্যাঃ اوقد علی النار শব্দটি মাযি মজ্হুলের সীগা। এর দ্বারা অতীতকাল বুঝানো হয়েছে। অর্থাৎ- অতীতকাল থেকেই জাহান্নাম বিদ্যমান আছে। ইহাই আহ্লে সুন্নাতের আক্বিদা। কিন্তু মো’তাযিলাসহ অন্যান্য আহ্লে বিদ্আত ফের্কাসমূহ জাহান্নামের বর্তমান অস্তিত্বকে অস্বীকার করে। তারা ভ্রান্ত ও বাতিল। (সূত্র: মিরক্বাত শরহে মিশকাত)\n\n(৩) দুনিয়ার আগুন জাহান্নামের আগুনের ৭০ ভাগের এক ভাগ\nعن ابی ھریرۃ ان رسول اللّٰہ ﷺ قال: نارکم جزاء من سبعین جزأ من نار جھنم۔ قیل: یا رسول اللّٰہ ان کانت الکافیۃ ؟ قال: فضلت علیھن بتسعۃ وستین جزأ۔ کلھن مثل حرھا۔ متفق علیہ۔\nঅর্থঃ “হযরত আবু হোরায়রা (রাঃ) হতে বর্ণিত- নবী করীম সাল্লাল্লাহু আলাইহি ওয়া সাল্লাম এরশাদ করেছেন- “তোমাদের দুনিয়ার এই আগুন জাহান্নামের আগুনের ৭০ ভাগের ১ ভাগ মাত্র। আরয করা হলো- ইহাই কি যথেষ্ঠ? হুযুর সাল্লাল্লাহু আলাইহি ওয়া সাল্লাম তাকিদের সাথে জোর দিয়ে এরশাদ করলেন- দুনিয়ার সর্ব প্রকার আগুনের সমষ্টির উপরে জাহান্নামের আগুন ৬৯ গুন বেশী উত্তপ্ত ও প্রাধান্য বিস্তারকারী। দোযখের আগুনের ৭০টি উত্তাপের মধ্যে প্রত্যেকটির উত্তাপের পরিমান হবে দুনিয়ার সর্বপ্রকার আগুনের সমান”। (বুখারী ও মুসলিম এর শব্দাবলীর ঐক্য)।\n\nব্যাখ্যাঃ দুনিয়ার আগুনের উত্তাপ কত ডিগ্রী পর্য্যন্ত বাড়ানো সম্ভব- তা বিজ্ঞানীরাই ভাল বলতে পারবে। এ রকম শত প্রকারের আগুন রয়েছে। সবগুলোর উত্তাপ একসাথ করলে জাহান্নামের আগুনের ৭০ ভাগের ১ ভাগ হবে। এ কথার দ্বারা অনেকের মতে নবী করীম (ﷺ) জাহান্নামের আগুনের উত্তাপের আধিক্য বুঝিয়েছেন। হুবহু পরিমান উদ্দেশ্য নয়। যখন হুযুর (ﷺ) কে পুনরায় প্রশ্ন করা হলো- ইহাই কি শেষ কথা? হুযুর (ﷺ) বল্লেন- দুনিয়ার যাবতীয় আগুনের সম্মিলিত উত্তাপ হলো জাহান্নামের ৭০ ভাগের এক ভাগের সমান। জাহান্নামের আগুনের পরিমান ৭০ী৭০ = ৪৯০ গুণ বেশী হলে তার সম্মিলিত উত্তাপ কী পরিমান হতে পারে- তা সহজেই অনুমেয়।\n\n(৪) দুনিয়ার আগুনকে সত্তরবার সাগরের পানিতে ভিজিয়ে ঠান্ডা করা হয়েছে\nوسئل ابن عباس عن نار الدنیا مم خلقت؟ قال: من نار جھنم۔ غیر انھا اطفئت بالمأ سبعین مرۃ ۔ ولولا ذلک۔ ما قربت لانھامن نار جھنم۔ التذکرۃ صف ۴۳۰\nঅর্থঃ “হযরত ইবনে আব্বাস (রাঃ) কে দুনিয়ার আগুনের সৃষ্টি ও তার উত্তাপ সম্পর্কে প্রশ্ন করা হয়েছিল। তিনি বল্লেন- জাহান্নামের আগুন থেকেই দুনিয়ার আগুন সৃষ্টি করা হয়েছে। তবে তা পানি দিয়ে ৭০ বার ধুয়ে ঠান্ডা করা হয়েছে। তা না হলে দুনিয়ার আগুনের কাছে কেহই যেতে পারতো না। কেননা, ইহা জাহান্নাম থেকে সৃষ্ট”। (আল্লামা কুরতুবী কৃত আত্ তাযকিরাহ ৪৩০ পৃষ্ঠা)।\n\nব্যাখ্যাঃ বিভিন্ন রেওয়ায়াতে সাগরের পানি দিয়ে দুনিয়ার আগুনকে ২ বার, ৭ বার, ১০ বার, ৭০ বার ঠান্ডা করার কথা উল্লেখ করা হয়েছে। হযরত আবু হোরায়রার বর্ণনায় ২বার, ইবনে আব্বাসের এক বর্ণনায় ৭ বার, আবদুল্লাহ ইবনে মাসউদের বর্ণনায় ১০ বার এবং ইবনে আব্বাসের অন্য বর্ণনায় ৭০ বার ঠান্ডা করার কথা বলা হয়েছে। (আত্ তাযকিরাহ্ গ্রন্থের ৪৩০ পৃষ্ঠা)। এরূপ বলার কারণ হলো- নবী করীম (ﷺ) যখন যে রকম ওহী পেয়েছেন- সে রকমই বলেছেন। এর উদ্দেশ্য হলো জাহান্নামের আগুনের ৭০ ভাগের ১ ভাগ নিয়ে। এটাকে ২বার, ৭বার, ১০ বার এবং সর্বশেষ ৭০ বার পানি দিয়ে ঠান্ডা করে এর উত্তাপ কমানো হয়েছে। এখন চিন্তা করে দেখুন- জাহান্নামের আগুনের মূল উত্তাপ কত ডিগ্রী হতে পারে? মানুষের হিসাব শেষ হয়ে যাবে- কিন্তু উত্তাপের ডিগ্রী কেউ মেপে শেষ করতে পারবে না। হাদীসের মূল প্রতিপাদ্য বিষয় হলো- “এত উত্তপ্ত জাহান্নামে যাবার জন্য তোমরা চেষ্টা করো না”।\n\n(৫) জাহান্নামের গভীরতা,\nعن ابی ھریرۃ ص قال: کنا مع رسول اللّٰہ ﷺ اذ سمع وجبۃ فقال رسول اللّٰہ ﷺ: اتدرون ما ھذا؟ قلنا: اللہ ورسولہ اعلم۔ قال: ھذا حجر رمی بہ فی النار سبعین خریفا۔ فھو یھوی فی النار الی الاٰن۔ حتی انتھی الی قعرھا۔ اخرجہ مسلم (والوجبۃ الساقط الثقیل)\n\nঅর্থঃ “হযরত আবু হোরায়রা (রাঃ) হতে বর্ণিত, তিনি বলেন, আমরা সাহাবীগণ হুযুরের সাথে ছিলাম। এমন সময় তিনি একটি ভারী বস্তু পতনের বিকট শব্দ শুনতে পেলেন। অতঃপর হুযুর পুরনূর সাল্লাল্লাহু আলাইহি ওয়া সাল্লাম এরশাদ করলেন- তোমরা কি বুঝতে পেরেছো- এই শব্দটি কিসের? আমরা আরয করলাম- “আল্লাহ্ এবং তাঁর প্রিয় রাসুল-ই সবচেয়ে বেশী জানেন”। এবার তিনি ঘটনা খুলে বল্লেন- ইহা একটি পাথর। ইহা জাহান্নামের উপরের মুখ থেকে নীচের দিকে সত্তর বছর আগে নিক্ষেপ করা হয়েছিল। উক্ত পাথর নীচের দিকে যেতে যেতে এখন জাহান্নামের তলদেশের নাগাল পেয়েছে”। (মুসলিম শরীফ সুত্রে আত্ তাযকিরাহ্ ৪৩২ পৃষ্ঠা)।\n\nব্যাখ্যা (ক): এই হাদীসখানা ৭ম হিজরী হতে ১১ হিজরীর মধ্যে নবী করীম (ﷺ) বর্ণনা করেছেন। কেননা, এই হাদীস বর্ণনাকারী রাবী হযরত আবু হোরায়রা (রাঃ) ৭ম হিজরীতে মুসলমান হয়ে ৪ বৎসর হুযুর (ﷺ)-এর একান্ত সান্নিধ্যে থেকে সব হাদীস মুখস্ত করেছেন এবং অন্যান্য সাহাবীদের নিকট থেকে শুনে শুনেও অনেক হাদীস বর্ণনা করেছেন। তাঁর স্মরণশক্তি পূর্বে মোটেই ছিল না। নবী করীম (ﷺ) তাঁর চাদরের মধ্যে মুঠি মুঠি করে স্মরণশক্তি ঢেলে দিয়েছিলেন। (দেখুন- বুখারী শরীফ প্রথম খন্ড প্রথম পারা ২২ পৃষ্ঠা, অধ্যায়- বাবু হিফ্যুল ইলম)। নবীপ্রদত্ত স্মরণ শক্তির গুনে তিনি সবচেয়ে বেশী হাদীস বর্ণনা করেছেন। এজন্য তাঁকে “মিনাল মুক্সিরীন” সাহাবী বলা হয়। বুঝাগেল- “অদৃশ্য স্মরণশক্তি নবী করীম (ﷺ) -এর মুঠোর মধ্যে। তিনি এলেম, স্মরণ শক্তিসহ আল্লাহর রহমত বন্টনকারী” (বুখারী শরীফ)।\n\nব্যাখ্যা (খ): وجبۃ এটি আরবী শব্দ। এর অর্থ হলো ভারী বস্তু পতনের বিকট শব্দ। তিনি নবীজীর সাথে থাকার কারণে আওয়াজ শুনতে পেয়েছিলেন। নবী ও অলীগনের সান্নিধ্যে থাকলে এভাবেই অনেক গায়েবী শব্দ শুনা যায় এবং গায়েবী বস্তুও দেখা যায়।\n\nব্যাখ্যা (গ): রাসুল মাকবুল সাল্লাল্লাহু আলাইহি ওয়া সাল্লাম বিকট আওয়াজের মূল কারণ জানতেন। সাহাবীগণ শুধু বিকট আওয়াজই শুনেছিলেন- কিন্তু তার উৎসমূল সম্পর্কে ছিলেন অজ্ঞাত। একারণেই হুযুর (ﷺ) -এর প্রশ্নের জবাবে- ‘না’ বলে সাহাবীগণ আল্লাহ্ রাসুলের জ্ঞানের উপর বিষয়টি ন্যাস্ত করেছিলেন।\n\nব্যাখ্যা (ঘ): সাহাবায়েকেরাম গায়েবী বিষয়ে নিজেদের অজ্ঞতা স্বীকার করে গায়েবী ইলম্ আল্লাহ্-রাসুলের ইখতিয়ারভুক্ত বলে স্বীকার করে নিয়েছেন এবং বলেছেন “সর্ব বিষয়ের পরিপূর্ণ গায়েবী জ্ঞান ও ইলম্ একমাত্র আল্লাহ্ ও রাসুলের উপর ন্যাস্ত”। হযরত আবু হোরায়রা (রাঃ) সহ উপস্থিত সাহাবীগণ একবাক্যে বলেছিলেন-\nاللہ و رسولہ اعلم\nঅর্থাৎ- “আল্লাহ্ ও তাঁর প্রিয় রাসুলই সর্বজ্ঞ”। এই সর্বজ্ঞ বা اعلم শব্দটি ইস্মে তাফযীল একবচন। এখানে কর্তা দুইজন- কিন্তু ক্রিয়া একটি। এক ক্রিয়ায় দুজন শরীক। বিষয়টি গবেষনাধর্মী এবং ইল্মে গায়েব সম্পর্কিত দলীল। সাহাবায়ে কেরাম নবীজীর ইল্মে গায়েব স্বীকার করলেও এদেশীয় বাতিলপন্থীরা তা স্বীকার করে না। তাই এরা আহ্লে সুন্নাত থেকে খারিজ এবং আহ্লে বিদ্আত -এর অন্তর্ভূক্ত। এরা জাহান্নামী দল বলে নবীজী হাদীসে ঘোষনা দিয়েছেন। (বুখারী ও তিরমিযি- ৭২ ফের্কা অধ্যায়)।\n\nব্যাখ্যা (ঙ): জাহান্নামের কিনারা হতে নিক্ষিপ্ত পাথরটি ৭০ (সত্তর) বৎসর পূর্বে নিক্ষিপ্ত হয়েছিল। সে সময় নবীজী কোথায় ছিলেন? কিভাবে জানলেন? বুঝা গেল- নবীজী নিজ জম্মের পূর্বে ঘটিত সব বিষয় সম্পর্কে আল্লাহর দানে অবগত ও অবহিত ছিলেন। এটা স্বীকার করার নামই ঈমান এবং অস্বীকার করার নামই বেঈমানী ও কুফর। ৭০ বৎসর পূর্বে যে পাথরটি নিক্ষিপ্ত হয়েছিল- তা নিম্নগতিতে ৭০ বৎসরে কতটুকু নীচে গিয়ে জাহান্নামের তলদেশে পতিত হয়েছিল- তা থেকেই জাহান্নামের গভীরতা আন্দাজ করা যায়। মি’রাজ রজনীতে নবী করীম (ﷺ) এক মূহুর্তে জাহান্নামের তলদেশ পর্য্যন্ত পরিদর্শন করে জাহান্নামের বিভিন্ন জায়গা, স্তর ও বিভাগসহ সবকিছু দেখে এসে বর্ণনা করেছেন। এখন বুঝুন- নবীজীর ইল্মের গভীরতা কত? এখানে আর একটি বিষয় জানা দরকার- বিকট আওয়াজটি নবীজী ও সাহাবীগণ শুনেছিলেন- কিন্তু কি কারণে ঐ শব্দ হয়েছিল- তা কিন্তু সাহাবীগণ বুঝতে পারেননি। নবী করীম (ﷺ) মদিনা শরীফে অবস্থান করে কি করে বল্লেন- এখন এইমাত্র পাথরটি জাহান্নামের তলদেশে গিয়ে ঠেকেছে? তাহলে কি একথা বুঝা যায় না যে, নবীজীর দৃষ্টিতে জাহান্নামের ভিতরের সব দৃশ্য ভাসমান? এর জবাব দেওয়ার জন্য কোন বাতিলপন্থী মৌলভীদের প্রয়োজন হবে না- বরং সাধারন একজন আকলমান্দই যথেষ্ঠ।\n\nব্যাখ্যা (চ): এ মর্মে তাবেয়ী হযরত হাসান বসরী (রাঃ), সাহাবী মুয়ায ইবনে জাবল (রাঃ) এবং আবু উমামা বাহেলী (রাঃ)- প্রমূখ রাবীগণ হাদীস বর্ণনা করে বিষয়টি আরো পরিষ্কার করেছেন। চারটি বর্ণনার মধ্যে خریف ও عام শব্দ উল্লেখ করা হয়েছে। خریف অর্থ হলো- হেমন্তকাল- যা বৎসরে একবার হয়। আর عام অর্থ- বৎসর। তাহলে سبعین عام এবং سبعین خریف শব্দ দুটির মর্ম এক- অর্থাৎ- সত্তর হেমন্ত মৌসুম বা সত্তর বৎসর।\n\n(৬) জাহান্নামের লাগাম বা রশি হবে ৭০টি, প্রত্যেক রশি টানার জন্য ৭০ হাজার ফিরিস্তা\nعن ابن مسعود ص قال: قال رسول اللّٰہ ﷺ: یؤتی بجھنم یومئذ۔ لھا سبعون زمام۔ مع کل زمام سبعون الف ملک یجرونھا رواہ مسلم۔\nঅর্থঃ হযরত আবদুল্লাহ ইবনে মাসউদ (রাঃ) বর্ণনা করেছেন- রাসুলে খোদা সাল্লাল্লাহু আলাইহি ওয়া সাল্লাম এরশাদ করেছেন- “হাশরের দিনে জাহান্নামকে টেনে আনা হবে। তার রশি বা লাগামের সংখ্যা হবে ৭০টি। প্রত্যেক লাগাম ধরে টানবেন ৭০ হাজার ফিরিস্তা” (মুসলিম)।\n\nব্যাখ্যাঃ زمام অর্থ উটের লাগাম- যা ধরে উটের চালক উটকে টেনে নেয়। হাশরের দিনে ৭০টি লাগাম লাগিয়ে ৪৯ লক্ষ ফিরিস্তা জাহান্নাম টেনে এনে জাহান্নামীদের টেনে টেনে জাহান্নামে নিয়ে যাবে। এ বর্ণনা কোরআন মজিদে এসেছে এভাবে,\nوَسِيقَ الَّذِينَ كَفَرُوا إِلَىٰ جَهَنَّمَ زُمَرًا\nঅর্থাৎঃ কাফেরদেরকে দলেদলে রশি বেঁধে টেনে হিঁচড়ে জাহান্নামের দিকে নিয়ে যাওয়া হবে” (২৪ পারা সুরা যুমার)। একটি রশি টেনে নিবে ৭০ হাজার ফিরিস্তা। তাহলে ঐ রশিতে কতজনকে বাঁধা হবে- তা আল্লাহ্ এবং তাঁর রাসুলই ভাল জানেন। একাজে প্রত্যেক রশিতে নিয়োজিত ফিরিস্তার সংখ্যা হবে ৭০,০০০ x ৭০ = ৪৯,০০০০০ (উনপঞ্চাশ লক্ষ) ফিরিস্তা। সুব্হানাল্লাহ্!\n\nজাহান্নামের ভিতরে বিভিন্ন স্তর ও বিভিন্ন শাস্তির উপকরণ সমূহঃ\n\n(৭) জাহান্নামের ভিতরে ওয়ায়েল নামক গর্ত,\nعن عبد اللّٰہ بن مسعود ص عن النبی ﷺ قال: ’’ویل‘‘ واد فی جھنم۔ یھوی فیہ الکافر اربعین خریفا قبل ان یبلغ قعرہ۔ ( عبد اللّٰہ بن المبارک)\nঅর্থঃ “হযরত আবদুল্লাহ্ ইবনে মাসউদ (রাঃ) নবী করীম সাল্লাল্লাহু আলাইহি ওয়া সাল্লাম থেকে বর্ণনা করেন, নবী করীম (ﷺ) এরশাদ করেছেন- “জাহান্নামের ভিতরে একটি গভীর গর্তের নাম “ওয়ায়েল”। উক্ত ওয়ায়েল গর্তের গভীরে কাফেরগনের পৌঁছাতে সময় লাগবে ৪০ হেমন্তকাল বা ৪০ বৎসর”। (সাধারণ মানুষ বলে- ওয়ায়েল দোযখ- মূলতঃ উহা একটি গর্তের নাম)।\n\n(৮) জাহান্নামের ভিতরে সাউদ নামক পাহাড়,\nوخرج الترمذی عن ابی سعید الخدری ص عن رسول اللّٰہ ﷺ قال: الصعود جبل من نار یصعد فیہ الکافر سبعین خریفا ۔ ویھوی فیہ کذلک ابدا۔\nঅর্থাৎ- ইমাম তিরমিযি হযরত আবু সায়ীদ খুদরী (রাঃ) থেকে বর্ণনা করেছেন হাদীসে মারফু হিসাবে। তিনি বলেন- “নবী করীম (ﷺ) এরশাদ করেছেন- “সাউদ ( ) হলো দোযখের একটি পাহাড়। ঐ পাহাড়ে কাফের ব্যক্তি সর্বদা ৭০ বৎসরে আরোহন করবে এবং ৭০ বৎসরে নীচে অবতরন করবে”। (তিরমিযি)।\n\n(৯) জাহান্নামের আর একটি পাহাড়ের নাম ইয়াহ্মূম,\nوقال ابن زید فی قولہ تعالی (وظل من یحموم) ’’الیحموم‘‘جبل فی جھنم یستغیث الی ظلہ اھل النار۔ (لابارد) بل حار۔لانہ من دخان شفیر جھنم ۔ (ولاکریم) ای لاعذب\nঅর্থঃ ২৭ পারা সূরা “ওয়াকেয়াহ” এর ৪৩ ও ৪৪ নম্বর আয়াতে বর্ণিত ‘ইয়াহ্মূম’, ‘বারিদ’, এবং ‘কারিম’- এই তিনটি শব্দের ব্যাখ্যায় ইবনে যায়েদ বলেছেন - “ইয়াহ্মুম” জাহান্নামের একটি পাহাড়ের নাম। জাহান্নামীরা এর ছায়ায় আশ্রয় নিবে। “লা বারিদ” অর্থ খুব গরম- কেননা, উহা জাহান্নামের মুখ দিয়ে নির্গত ধুঁয়া হতে বের হয়ে আসবে। আর “কারীম” হলো “সুস্বাদু নয়”- বরং বিস্বাদ খাদ্য।\n\n(১০) গুনাহ্গার সুন্নী মুমিন ও বাতিলপন্থীদের মধ্যখানে দোযখের একটি গর্তের নাম মাওবিকা (موبقا)\n\nইমাম নূফ বাক্বালী সূরা কাহাফ -এর وَجَعَلْنَا بَيْنَهُم مَّوْبِقًا (৫২ নং আয়াতের) ব্যাখ্যায় বলেছেন- “তাদের মধ্যখানে আমি স্থাপন করে রেখেছি “মাওবিক্বা” নামক গর্ত। ” ইমাম বাক্বালী বলেন- মাওবিক্বা গর্তটি দুই দলের মধ্যখানে থাকবে। একদল হবে আহ্লে হক্ব বা সুন্নী মোমেন গুনাহ্গার এবং অন্যদল হবে “আহ্লে দ্বালাল” বা ভ্রান্ত ও বাতিল দল”। (আত্ তাযকিরাহ্)।\n\nব্যাখ্যাঃ আহ্লে সুন্নাতের গুনাহ্গার যদিও দোযখে যাবে- কিন্তু বাতিলপন্থী ৭২ ফের্কা থেকে আলাদা থাকবে। উভয় দলের মধ্যে পার্থক্য থাকবে দোযখেও। অথচ দুনিয়াতে আমরা তাদেরকে পৃথক করছিনা এবং রাখছিনা। বড়ই আফসোস্! নবীজী বলেছেন- اياكم واياهم “তাদের থেকে পৃথক থাকো এবং তাদেরকে পৃথক করে রাখো”।\n\n(১১) দোযখের একটি নালার নাম গাই, (غنئی)\nعن عائشۃ رضی اللّٰہ عنھا زوج النبی ﷺ: انھا سئلت عن قول اللّٰہ عزوجل : (فسوف یلقون غیا) قالت : نھرفی جھنم۔\nঅর্থঃ “হযরত আয়েশা সিদ্দিকা (রাঃ)- যিনি ছিলেন রাসুলেপাকের পবিত্রা স্ত্রী- তাঁকে কোরআন মজিদের সূরা মরিয়ম ৫৯ নম্বর আয়াতের ‘গাই’ শব্দের ব্যাখ্যা সম্পর্কে জিজ্ঞাসা করা হয়। আয়াতটির অর্থ- “যারা নামায নষ্ট করে বা পড়েনা এবং কুপ্রবৃত্তির অনুসরণ করে- তারা অচিরেই প্রত্যক্ষ করবে “গাই”। (সুরা মরিয়ম ৫৯ আয়াত)।\n\nউক্ত আয়াতের মধ্যে “গাই” শব্দের ব্যাখ্যায় হযরত আয়েশা (রাঃ) বলেন- “গাই” হলো জাহান্নামের একটি নালার নাম”। বেনামাযী ও প্রবৃত্তি পুজারীরা ঐ নালার মল-মূত্রযুক্ত পঁচা পানি পান করবে।\n\n(১২) জাহান্নামের একটি কয়েদখানা বা গারদের নাম হবে ফালাক,( فلق)\nواختلفوا فی الفلق۔ فی قولہ تعالی ( قل اعوذ برب الفلق) فروی ابن عباس انہ سجن فی جھنم۔ فقال کعب: بیت فی جھنم۔ اذا فتح صاح جمیع اھل النار من شدۃ حرہ ۔ ذکرہ ابو نعیم۔\nঅর্থঃ “সূরা ফালাক্ব -এ বর্ণিত “ফালাক্ব” শব্দটির ব্যাখ্যা সম্পর্কে বিভিন্ন মতামত পাওয়া যায়। হযরত ইবনে আব্বাস (রাঃ) -এর মতে “ফালাক্ব” হলো জাহান্নামের ভিতরে একটি গারদ বা কয়েদখানা। কা’ব (রাঃ) বলেন- “ফালাক্ব” হলো জাহান্নামের একটি ভীষন গরম ঘর- যখন তার দরজা খোলা হবে- তখন সমস্ত দোযখবাসী তার ভীষন গরম অনুভব করে চিৎকার করে উঠবে”। (তাযকিরাহ্ ৪৩৯ পৃষ্ঠা)। গারদ এবং গরম ঘর মূলতঃ একই জিনিস।\n\n(১৩) জাহান্নামের একটি বাসস্থানের নাম হবে হাওয়া (ھوأ),\nعن شقی الاصبحی قال: ان فی جھنم قصرا۔ یدعی ھوأ۔ یرمی الکافر من اعلاہ۔ فیھوی اربعین خریفا۔ قبل ان یبلغ اصلہ قال اللّٰہ تعالی (ومن یحلل علیہ غضبی۔ فقد ھوی)\nঅর্থঃ শাকী আস্বাহী (রহঃ) বলেছেন- জাহান্নামের একটি বাসস্থানের নাম হবে “হাওয়া”। কাফিরগণকে ঐ বিল্ডিংয়ের উপর হতে নীচের দিকে নিক্ষেপ করা হবে। সে ঐ বিল্ডিংয়ের নীচে পৌঁছার পূর্বেই ৪০ বৎসর অতিক্রান্ত হয়ে যাবে। তিনি এর প্রমাণস্বরূপ কোরআন মজিদের সূরা ত্বোয়াহা-৮১ আয়াত তিলাওয়াত করলেন। আয়াতের অর্থ হচ্ছে- “যার উপর আমার ক্রোধ নেমে আসবে, সে ধ্বংস হয়ে যাবে”। -অত্র আয়াতে “হাওয়া” শব্দটির ব্যাখ্যা হলো বিশেষ আবাসস্থলের প্রতি ইঙ্গিত।\n\n(১৪) জাহান্নামের একটি গর্তের নাম “লমলম” এবং ঐ গর্তের কুপের নাম হবে “হাবহাব” ,\nوذکرابو نعیم عن محمد بن واسع قال : دخلت یوما علی بلال بن ابی بردۃ۔ فقلت: یا بلال ان اباک حدثنی عن جدک عن رسول اللّٰہ ﷺ قال : ان فی جھنم وادیا یقال لہ لملم۔ ولذلک الواد بئر۔ یقال لہ ھبھب۔ حق علی اللّٰہ تعالی ان یسکنھا کل جبار۔ فایاک ان تکون منھم۔\n\nঅর্থঃ “মোহাদ্দেস আবু নোয়াঈম হাদীস বর্ণনা করেছেন মোহাম্মদ ইবনে ওয়াছে’ থেকে। তিনি বলেন- আমি একদিন বেলাল ইবনে আবু বুরদাহ্র ঘরে প্রবেশ করে বললাম- হে বেলাল, তোমার পিতা আবু বোরদাহ্ তোমার দাদার সূত্রে আমাকে একটি হাদীস শুনিয়েছেন। নবী করীম (ﷺ) এরশাদ করেছেন- “জাহান্নামের একটি গারদের নাম হবে লমলম”। ঐ লমলমের ভিতরে একটি কুপের নাম “হাবহাব”। আল্লাহ্পাকের দায়িত্ব হলো- ঐ লমলম গারদের হাবহাব কুপে সমস্ত যুলুমবাজদের বাসস্থান ঠিক করা। তুমি তাদের অন্তর্ভূক্ত হয়োনা”।\n\n“হযরত আবু হোরায়রা বর্ণিত হাদীসে এরূপ এসেছে- “লমলম” গারদটি এতো উত্তপ্ত হবে যে, জাহান্নামের অন্যান্য গারদসমূহ এর উত্তাপ থেকে আল্লাহর কাছে পানাহ্ চাইবে”।\n\n(১৫) জাহান্নামের একটি কুপের নাম “মান্ছা” (منسا),\nعن الحسین بن علی عن ابیہ علی عن رسول اللّٰہ ﷺ انہ کل مسکر خمر۔ وثلاثۃ۔ غضب اللّٰہ علیھم۔ ولاینظر الیھم۔ ولا یکلمھم۔ وھم فی المنسا۔ بئر فی جھنم للمکذب بالقدر، والمبتدع فی دین اللّٰہ۔ ومدمن الخمر۔ ذکرہ الخطیب ابوبکر۔\n\nঅর্থঃ “হযরত ইমাম হোসাইন (রাঃ) তাঁর পিতা হযরত আলী মোরতাদা (রাঃ) হতে, তিনি রাসুলপাক (ﷺ) হতে একটি হাদীস বর্ণনা করেছেন। উক্ত হাদীসে নবী করীম (ﷺ) এরশাদ করেছেনঃ “প্রত্যেক নেশাজাতীয় দ্রব্য শরাবের ন্যায় হারাম। তিন ব্যক্তির উপর আল্লাহ্ রাগান্বিত হবেন, তাদের প্রতি রহতের দৃষ্টিতে দেখবেন না এবং তাদের সাথে কথাও বলবেন না। ঐ তিনব্যক্তি জাহান্নামের “মান্ছা” নামক একটি কুপে আযাব ভোগ করবে। ঐ তিনব্যক্তি হলো (ক) তাক্বদীরে অবিশ্বাসী, (খ) আল্লাহর দ্বীনের মধ্যে কোরআন সুন্নাহ পরিপন্থী নতুন জিনিস সংযোজনকারী (গ) নিত্য শরাবখোর”। (খতীব আবু বকর এই হাদীসখানা ইমাম মালেক ইবনে আনাছ (রহঃ) হতে বর্ণনা করেছেন)।\n\n১৬। নেশাখোর ও অহঙ্কারী ব্যক্তিদেরকে “বাওলিছ” নামক কয়েদখানায় জাহান্নামীদের গলিত পদার্থ পান করানো হবে\nعن النبی ﷺ قال : یحشر المتکبرون یوم القیامۃ امثال الذر فی صورۃ الناس۔ یغشاھم الذل من کل مکان، یساقون الی سجن فی جھنم یسمی بولس ۔ تعلوھم نار الانیار، یسقون من عصارۃ اھل النار طینۃ الخبال ۔ اخرجہ الترمذی۔ وقال حدیث حسن۔ وفی البخاری ذلک لمن شرب المسکر۔\n\nঅর্থঃ (আমর ইবনে শোয়াইব তাঁর পিতা ও দাদার মাধ্যমে) নবী করীম (ﷺ) থেকে বর্ণনা করেছেন- হুযুর (ﷺ) এরশাদ করেছেন, “অহঙ্কারী ব্যক্তিদেরকে হাশরে উঠানো হবে ক্ষুদ্রাকারে মানুষের সূরতে। অপমান তাদেরকে চতুর্দিক থেকে ঘিরে ধরবে। তাদেরকে জাহান্নামের “বাওলিছ” নামক একটি কয়েদখানায় টেনে হেঁচড়ে নিয়ে যাওয়া হবে। কঠিন আগুন তাদের উপর চাপিয়ে দেয়া হবে। তাদেরকে “ত্বীনাতুল খাবাল”- নামক জাহান্নামীদের রক্ত-পুঁজ মিশ্রিত শরবত পান করানো হবে”। (তিরমিযি)\n\n“বুখারী শরীফে নেশাখোরদের জন্য এই শাস্তির কথা উল্লেখ আছে”। উল্লেখ্যঃ জাহান্নামীদের শরীর থেকে যেসব রস বের হবে- তাকে “ত্বীনাতুল খাবাল” বলা হয়। (আত্ তাযকিরাহ্ পৃষ্ঠা ৪৪০)।\n\n(১৭) রিয়াকার ক্বারী ও অন্যান্য রিয়াকারদের জন্য জাহান্নামের “জুববুল হোযন” গর্ত নির্ধারিত,\nعن علی بن ابی طالب ص۔ عن النبی ﷺ قال : تعوذوا باللّہ من جب الحزن۔ فقیل: یا رسول اللّٰہ وما جب الحزن؟ قال: واد فی جھنم۔ تتعوذ منہ جھنم فی کل یوم سبعین مرۃ۔ اعدہ اللّٰہ للقرأ المرائین۔ وفی روایۃ۔ اعدہ اللّٰہ للذین یرأون الناس باعمالھم۔ رواہ الترمذی ۔\n\nঅর্থঃ হযরত আলী ইবনে আবু তালেব (রাঃ) থেকে রাসুলপাকের হাদীস বর্ণিত। নবী করীম (ﷺ) এরশাদ করেছেন- “তোমরা আল্লাহর কাছে ‘জুব্বুল হোযন’ থেকে পানাহ্ চাও। আরয করা হলো- “জুব্বুল হোযন” কী? হুযুর (ﷺ) এরশাদ করলেন- ইহা জাহান্নামের মধ্যে একটি প্রশস্ত বিরান ময়দানের নাম। জাহান্নাম প্রতিদিন “জুব্বুল হোযন” থেকে আল্লাহর কাছে ৭০ বার পানাহ্ চায়”। (অন্য বর্ণনায় ৪০০ বারের উল্লেখ আছে)। জুব্বুল হোযন রিয়াকার ক্বারীদের জন্য তৈরী করা হয়েছে”। অন্য এক রেওয়ায়াতে আছে- “লোক দেখানো আমলকারীদের জন্যও জুব্বুল হোযন তৈরী করা হয়েছে”। (তিরমিযি শরীফ)। তাই ক্বিরাত ও ইবাদত শুধু আল্লাহর সন্তুষ্টির জন্য হওয়া চাই।\n\n(১৮) মন্দ ওলামাদের জন্য জাহান্নামের মধ্যে “আরহা” নামক স্থান নির্ধারিত,\nوقال ابو ھریرۃ ص ان فی جھنم ارحأ تدور بعلمأالسوء ۔ فیشرف علیھم بعض من کان یعرفھم فی الدنیا۔ فیقول: صیرکم الی ھذأ؟ وانما کنا نتعلم منکم ؟ قالوا: اناکنا نأمرکم بالامر ونخالفکم الی غیرہ۔ قال القرطبی: ھذا مرفوع معناہ فی صحیح مسلم من حدیث اسامۃ بن زید ؓ ۔\nঅর্থঃ “হযরত আবু হোরায়রা (রাঃ) বলেছেন- জাহান্নামে “র্আহা” নামক একটি নিকৃষ্ট স্থান আছে- মন্দ আলেমদেরকে উহা ঘেরাও করে রাখবে। দুনিয়াতে তাদের পরিচিত লোকেরা তাদের দিকে উঁকি মেরে দেখবে এবং জিজ্ঞেস করবে- কোন্ আমল আপনাদেরকে এ অবস্থায় নিয়ে এসেছে? আমরা তো আপনাদের নিকট থেকে অনেক কিছু শিখ্তাম? মন্দ ওলামাগণ জওয়াব দিবে- আমরা তোমাদেরকে আদেশ করতাম এক কাজের- কিন্তু করতাম তোমাদের বিপরীত কাজ”।\n\nআল্লামা কুরতুবী (রহঃ) বলেন- হযরত আবু হোরায়রা বর্ণিত এই মউকুফ হাদীসখানাই সরাসরি নবীজীর মারফু’ হাদীস হিসাবে মুসলিম শরীফে বর্ণনা করেছেন হযরত উছামা ইবনে যায়েদ (রাঃ)।\n\n(১৯) গুনাহের পরিমানে দোযখ শরীরের বিভিন্ন অংশ পোড়াবে,\nعن سمرۃ بن جندب ص۔ ان النبی ﷺ قال: منھم من تأخذہ النار الی رکبتیہ۔ ومنھم من تأخذہ النار الی کعبیہ۔ ومنھم من تأخذہ النار الی حجزتہ۔ ومنھم من تأخذہ النار الی ترقوتہ ۔ رواہ مسلم (مشکوۃ)\nঅর্থঃ “হযরত সামুরা ইবনে জুনদুব (রাঃ) থেকে বর্ণিত- রাসুলপাক (ﷺ) এরশাদ করেছেন- “দোযখ কারো পায়ের টাখ্নু বা গিরা পর্য্যন্ত আগুনে জ্বালাবে। কারো হাঁটু পর্য্যন্ত, কারো কোমর বা লুঙ্গি পরার স্থান পর্য্যন্ত এবং কারো গলা পর্য্যন্ত আগুনে জ্বালাবে”। (মুসলিম সূত্রে মিশকাত)।\n\n(২০) জাহান্নামী কাফিরদের শরীর হবে বিশালাকার,\nعن ابی ھریرۃ ص۔ قال : قال رسو ل اللّٰہ ﷺ: ما بین منکبی الکافر فی النار مسیرۃ ثلاثۃ ایام للراکب المسرع وفی روایۃ۔ ضرس الکافر مثل احد۔ وغلظ جلدۃ مسیرۃ ثلاث۔ رواہ مسلم (مشکوۃ)\nঅর্থঃ “হযরত আবু হোরায়রা (রাঃ) হতে বর্ণিত- তিনি বলেন- রাসুল (ﷺ) এরশাদ করেছেন, “দোযখবাসী কাফেরদের দু‘কাধের মধ্যবর্তী পরিধি হবে দ্রুতগামী অশ্বারোহী ব্যক্তির তিনদিনের রাস্তার সমান”। অন্য বর্ণনায় এসেছে- “কাফেরদের পাটির দাঁত হবে উহুদ পাহাড়ের ন্যায় এবং শরীরের চামড়ার পূরুত্ব হবে তিনদিনের রাস্তার সমান”। (মুসলিম শরীফ থেকে মিশকাত)।\n\n(২১) কাফিরদের শরীরের বিভিন্ন অংশের সাইজ হবে অদ্ভুত ধরণের এবং বিভিন্ন রকমের,\nعن ابی ھریرۃ ص۔ قال: قال رسول اللّٰہ ﷺ: ضرس الکافر یوم القیامۃ مثل احد۔ وفخذہ مثل البیضأ ومقعدہ من النار مسیرۃ ثلث مثل الزبدۃ ۔ رواہ الترمذی (مشکوۃ)\nঅর্থঃ “হযরত আবু হোরায়রা (রাঃ) হতে বর্ণিত হাদীসে নবী করীম (ﷺ) এরশাদ করেছেনঃ “কিয়ামতের দিন কাফিরদের পাটির দাঁত হবে উহুদ পাহাড়ের মত বড়, উরু হবে ‘বাইদা’ নামক পাহাড় বা স্থানের ন্যায়, বসার জায়গা হবে “রাব্যা” নামক পল্লীর দূরত্বের সমান”। (তিরমিযি হতে মিশকাত)।\n\nব্যাখ্যাঃ মদিনা মোনাওয়ারা হতে তিন দিনের (৫৭ মাইল) রাস্তার মাথায় “রাব্যা” পল্লী অবস্থিত। এই নিভূত পল্লীতে হযরত আবু যর গিফারী (রাঃ) কে নির্বাসিত করেছিলেন হযরত ওসমান (রাঃ)।\n\nতিনি ছিলেন দুনিয়া বিমুখী এবং প্রয়োজনের অতিরিক্ত সমস্ত সম্পদ দান করে দেয়ার প্রবক্তা। এতে করে যাকাত প্রথা বন্ধ হয়ে যাবে এবং ব্যক্তিগত সঞ্চয়ও নিষিদ্ধ হয়ে যাবে- যা ছিল ইসলামের অর্থনীতির বিপরীত মতবাদ। এ কারণেই ফিৎনার আশংকায় হযরত ওসমান (রাঃ) তাঁর খেলাফতকালে তাঁকে লোকালয় থেকে দূরে “রাব্যা” নামক নিভূত পল্লীতে সসম্মানে নির্বাসিত করেন- যাতে মানুষের মধ্যে ভুল বুঝাবুঝির সৃষ্টি না হয় এবং ইসলামের অর্থনৈতিক ব্যবস্থার উপর বিরূপ প্রভাব না পড়ে। ইহা বিদ্বেষ প্রসূত ছিলনা।\n\nবি: দ্র: চীন ও রাশিয়াপন্থী সাম্যবাদী দল হযরত আবু যর গিফারীর ফকিরী মতবাদকে তাদের সাম্যবাদী নীতির পক্ষে ব্যবহার করে সমাজতন্ত্র প্রতিষ্ঠা করতে চায়। যারা ইসলামই মানে না, তারা হযরত আবু যরের দোহাই দেয়(?)। মাওলানা ভাসানীর ন্যাপ ও মুজাফফর ন্যাপ সামাজতান্ত্রিক অর্থনীতি প্রবর্তনে আবু যর সাহাবীর ফকিরী নীতি বা যুহ্দ নীতিকে তাদের জন্য ফরয করে নিয়েছে- যা ইসলামের দৃষ্টিতে সম্পূর্ন অমুলক নীতি। এতে ব্যক্তিগত সম্পদ ও সঞ্চয়নীতির ইসলামী বিধানকে অস্বীকার করা হয়েছে। তাই এটা পরিত্যাজ্য। খোলাফায়ে রাশেদার নীতি হলো গ্রহণযোগ্য। অতএব হযরত ওসমান (রাঃ) ইসলামী সমাজকে রক্ষা করার জন্য হযরত আবু যর গিফারী (রাঃ) কে একাকী ও সমাজচ্যুত অবস্থায় থাকার ব্যবস্থা করেছিলেন। উহা বিদ্বেষ প্রসূত ছিল না। কিন্তু সমাজতন্ত্রী কথিত মুসলমানেরা হযরত ওসমান (রাঃ) এর বিরুদ্ধে এটাকে অজুহাত হিসাবে দাঁড় করে তাঁর বিরুদ্ধে বিদ্বেষ ছড়াচ্ছে। সমাজতন্ত্রী হয়ে ইসলামের নামে অগ্রহনযোগ্য মতবাদ নিয়ে মুসলমানদেরকে ধোকা দেওয়ার ব্যবস্থা করেছে ন্যাপ প্রবক্তারা। এটা তাদের প্রতারণা। খোলাফায়ে রাশেদার নীতি তারা মানছেনা কেন?\n\n(২২) কোন কোন কাফেরের শরীর হবে বিশালাকার,\nعن ابی ھریرۃ ص۔ قال: قال رسول اللّٰہ ﷺ: ان غلظ جلد الکافر اثنان واربعون ذراعا ۔ وان ضرسہ مثل احد وان مجلسہ من جھنم ما بین مکۃ والمدینۃ۔رواہ الترمذی (مشکوۃ)\nঅর্থঃ “হযরত আবু হোরায়রা (রাঃ) বর্ণনা করেন- নবী করীম (ﷺ) এরশাদ করেছেন- “কোন কোন কাফেরের শরীরের চামড়ার পুরুত্ব হবে ৪২ গজ, তাদের দাঁতের পাটি হবে উহুদ পাহাড়ের ন্যায়, তাদের উরু হবে মক্কা মদিনার দূরত্বের সমান”। (তিরমিযি হতে মিশকাত)।\n\n(২৩) কাফিরদের জিহ্বা হবে দুই ‘ফারছক’ লম্বা,\nعن ابن عمر ص۔ قال: قال رسول اللّٰہ ﷺ: لیسحب لسانہ الفرسخ۔ والفرسخین۔ یتوطاہ الناس ۔ رواہ احمد والترمذی۔\nঅর্থঃ হযরত আবদুল্লাহ্ ইবনে ওমর (রাঃ) হতে বর্ণিত হাদীসে নবী করীম (ﷺ) এরশাদ করেছেন- “দোযখী কাফিরের জিহ্বা হবে এক ফারছাখ মতান্তরে- দুই ফারছাখ লম্বা। এর উপর দিয়ে লোকেরা চলাচল করবে”। (ইমাম আহমদ ও তিরমিযি)।\n\nব্যাখ্যাঃ ফরছাখ বলা হয় তিন মাইল সমান রাস্তা। এরূপ এক ফারছাখে হয় তিন মাইল, দুই ফারছাখে হয় ৬ মাইল সমান রাস্তা। এই ব্যবধান হবে ব্যক্তি বিশেষের। কাফিরদের অপমানের এই চিত্রটি হলো হাদীসের মূল উদ্দেশ্য। আল্লাহ্ আমাদেরকে কুফরী থেকে আশ্রয় দান করুন।\n\n(২৪) দোযখবাসীর মাথায় গরম পানি ঢালা হবে,\nعن ابی ھریرۃ ص۔ عن النبی ﷺ قال: ان الحمیم لیصب علی رؤسھم۔ فینفذ الحمیم۔ حتی یخلص الی جوفہ۔فیسلت ما فی جوفہ حتی یمرق من قدمیہ ۔وھوالصھر ۔ثم یعاد کما کان۔ رواہ الترمذی۔\nঅর্থঃ হযরত আবু হোরায়রা (রাঃ) কর্তৃক বর্ণিত হাদীসে আল্লাহর প্রিয় রাসুল (ﷺ) এরশাদ করেছেন- “দোযখীদের মাথায় গরম ও উত্তপ্ত পানি ঢেলে দেয়া হবে। ঐ পানি তার পেটে গিয়ে পৌঁছবে এবং আঁতুড়ি সহ দুই পায়ের মধ্যখান দিয়ে বের হয়ে আসবে। এই পানি জুলাফের ন্যায় কাজ করবে। আবার পূর্বের ন্যায় মাথায় ঢালা হবে”। (তিরমিযি সূত্রে মিশকাত)।\n\n(২৫) উলঙ্গ ও বে-পর্দা নারীদের শাস্তি,\nروی مالک عن مسلم عن ابی صالح عن ابی ھریرۃ ص۔ انہ قال: نساء کاسیات عاریات۔ مائلات ممیلات۔ لایدخلن الجنۃ ولا یجدن ریحھا۔ وان ریحھا یوجد من مسیرۃ خمسمأۃ سنۃ۔\nঅর্থঃ হযরত মালেক মুসলিম হতে, তিনি আবু সালেহ্ থেকে, তিনি হযরত আবু হোরায়রা (রাঃ) থেকে বর্ণনা করেছেন। হযরত আবু হোরায়রা (রাঃ) বলেন- “এমন ধরণের কিছু মুসলিম মহিলা রয়েছে- যারা পোষাক পরিধান করা সত্বেও উলঙ্গ। পরপুরুষের দিকে তারা ঝুঁকে পড়ে এবং পরপুরুষকেও নিজেদের দিকে আকৃষ্ট করে। তারা (প্রাথমিকভাবে) জান্নাতে প্রবেশ করতে পারবে না এবং জান্নাতের সুগন্ধও পাবেনা। জান্নাতের সুগন্ধ পাওয়া যাবে পাঁচশত বৎসর দুরের রাস্তা থেকে”। (তাযকিরাহ্ ৫৩০ পৃষ্ঠা)।\n\n(২৬) জাহান্নামে সাপ ও বিচ্চু দংশন করবে,\nعن عبد اللّٰہ بن الحارث بن جزء قال: قال رسول اللّٰہ ﷺ ان فی النارحیات کامثال البخت ۔تلسع احدا ھن اللسعۃ۔ فیجد حموتھا اربعین خریفا ۔وان فی النار عقارب کامثال البغل المؤتفکۃ۔ تلسع احدٰا ھن اللسعۃ ۔فیجد حموتھا اربعین خریفا۔ رواہ احمد (مشکوۃ)\n\nঅর্থঃ হযরত আবদুল্লাহ্ ইবনে হারেছ ইবনে জায্ইন থেকে বর্নিত- তিনি বলেনঃ নবী করীম (ﷺ) এরশাদ করেছেন- “দোযখের মধ্যে খোরাসানী উটের ন্যায় বিশাল বিশাল উঁচু সাপ রয়েছে। উক্ত একটি সাপ এমন জোরে দংশন করবে যে, দোযখবাসী তার তীব্র ব্যথা ৪০ বৎসর পর্য্যন্ত অনুভব করবে। দোযখে আরো থাকবে লাগামযুক্ত খচ্চরের ন্যায় বিরাট বিরাট বিচ্চু। উক্ত বিচ্চুর এক একটি এমন জোরে দংশন করবে যে, দোযখবাসী উহার তীব্র ব্যথা ৪০ বৎসর পর্য্যন্ত অনুভব করবে”। (ইমাম আহমদের মুসনাদ সূত্রে- মিশকাত)।\n\n(২৭) কাফেরদের পোশাক হবে আগুনের এবং পানীয় হবে ফুটন্ত পানি -\n\nআল্লাহ্পাক কোরআন মজিদের সূরা হজ্বের ১৯-২২ নম্বর আয়াতাংশে এরশাদ করেন-\nفَالَّذِينَ كَفَرُوا قُطِّعَتْ لَهُمْ ثِيَابٌ مِّن نَّارٍ يُصَبُّ مِن فَوْقِ رُءُوسِهِمُ الْحَمِيمُ - يُصْهَرُ بِهِ مَا فِي بُطُونِهِمْ وَالْجُلُودُ - وَلَهُم مَّقَامِعُ مِنْ حَدِيدٍ - كُلَّمَا أَرَادُوا أَن يَخْرُجُوا مِنْهَا مِنْ غَمٍّ أُعِيدُوا فِيهَا وَذُوقُوا عَذَابَ الْحَرِيقِ\nঅর্থঃ “আল্লাহ্ বলেন- অতএব যারা কাফের- তাদের শরীরের মাপে আগুনের পোষাক তৈরী করা হবে। তাদের মাথার উপর ফুটন্ত তপ্ত পানি ঢেলে দেয়া হবে। ফলে তাদের পেটে যা আছে- তা এবং চর্ম গলে বের হয়ে যাবে। তাদের জন্য আছে লোহার হাঁতুড়ী। তারা যখনই যন্ত্রনায় অস্থির হয়ে জাহান্নাম থেকে বের হতে চাইবে- তখনই তাদেরকে হাতুড়ী মেরে তথায় ফিরিয়ে দেয়া হবে। আর বলা হবে- “দহনশাস্তি ভোগ করো”। (সূরা হজ্ব ১৯-২২ আয়াত)।\n\n(২৮) কাফেরদের পায়জামা হবে আলকাত্রার, আল্লাহ্ পাক বলেন-\nسَرَابِيلُهُم مِّن قَطِرَانٍ وَتَغْشَى وُجُوهَهُمْ النَّارُ\n“তাদের পায়জামা হবে আলকাত্রার এবং আগুন তাদের মুখমন্ডল জ্বালিয়ে দিবে”। (সূরা ইবরাহীম ৫০ আয়াত)।\n\n(২৯) কাফেরদের খাদ্য হবে কাঁটাদার যাক্কুম বৃক্ষ -\n\nআল্লাহ্ পাক এরশাদ করেন,\nإِنَّ شَجَرَتَ الزَّقُّومِ - طَعَامُ الْأَثِيمِ - كَالْمُهْلِ يَغْلِي فِي الْبُطُونِ\nঅর্থঃ “নিশ্চয়ই যাক্কুম বৃক্ষ পাপীদের খাদ্য হবে। গলিত তামার মত পেটে তা ফুটতে থাকবে”। (সুরা দোখান ৪২, ৪৩, ৪৪)।\n\nব্যাখ্যাঃ আল্লামা কুরতুবী বলেন- এই শাস্তি হবে কাফেরদের। জাহান্নামে প্রবেশের পূর্বে তাদেরকে কাঁটাদার যাক্কুম বৃক্ষ খাওয়ানো হবে। তারপর টেনে হেঁচড়ে জাহান্নামের ভিতরে নিয়ে যাওয়া হবে।\n\n(৩০) কাফির ও বাতিলপন্থী সীমা লংঘনকারীদের জন্য থাকবে গরম পানীয় এবং পুঁজ\n\nআল্লাহ্ পাক এরশাদ করেন,\nإِنَّ جَهَنَّمَ كَانَتْ مِرْصَادًا - لِّلطَّاغِينَ مَآبًا - لَّابِثِينَ فِيهَا أَحْقَابًا - لَّا يَذُوقُونَ فِيهَا بَرْدًا وَلَا شَرَابًا - إِلَّا حَمِيمًا وَغَسَّاقًا - جَزَاءً وِفَاقًا\nঅর্থঃ “নিশ্চয়ই জাহান্নাম প্রতীক্ষায় থাকবে সীমা লংঘনকারীদের আবাসস্থল রূপে। তারা সেখানে শতাব্দীর পর শতাব্দী অবস্থান করবে। সেখানে তারা না পাবে শীতল পানীয় এবং না পান করবে পানীয়- বরং পাবে তথায় ফুটন্ত পানি এবং পুঁজপরিপূর্ন পানীয়- পরিনাম হিসাবে”। (সুরা নাবা ২১-২৬ আয়াত)।\n\nব্যাখ্যাঃ طَّاغِينَ অর্থ সীমা লংঘনকারী। এরা দুই শ্রেণীর (১) কাফির (২) বাতিল ও ভ্রান্তদল- যেমন খারেজী, রাফেযী, শিয়া, মো’তাযেলা, ওহাবী, মওদূদী- ইত্যাদি বাতিল ফের্কা (তাফসীরে মাযহারী)।\n\n(৩১) কাফেরদেরকে পুঁজমিশ্রিত পানি পান করানো হবে -\n\nআল্লাহ্ রাব্বুল আলামীন এরশাদ করেন-\nإِنَّا أَعْتَدْنَا لِلظَّالِمِينَ نَارًا أَحَاطَ بِهِمْ سُرَادِقُهَا وَإِن يَسْتَغِيثُوا يُغَاثُوا بِمَاء كَالْمُهْلِ يَشْوِي الْوُجُوهَ بِئْسَ الشَّرَابُ وَسَاءتْ مُرْتَفَقًا\nঅর্থঃ “নিশ্চয়ই আমি যালেম তথা- কাফিরদের জন্য প্রস্তুত করে রেখেছি এমন আগুন- যার চতুর্দিকের দেওয়াল বা বেষ্টনী তাঁদেরকে বেষ্টন করে রাখবে। যদি তারা পানীয় প্রার্থনা করে- তাহলে পুঁজমিশ্রিত পানীয় পরিবেশন করা হবে- যা তাদের মুখমন্ডলকে দগ্ধ করে দেবে। ঐ পানীয় কতই না নিকৃষ্ট এবং তাদের আশ্রয়স্থল কতই না মন্দ”। (সূরা কাহ্ফ ২৯ আয়াতাংশ)।\n\n(৩২) ঈমানশুন্য আমলকারী এবং কাফেরদের খাদ্য হবে কাঁটাদার গুল্ম এবং পানীয় হবে ফুটন্ত নহরের পানি -\n\nআল্লাহ্পাক এরশাদ করেন,\nعَامِلَةٌ نَّاصِبَةٌ - تَصْلَىٰ نَارًا حَامِيَةً - تُسْقَىٰ مِنْ عَيْنٍ آنِيَةٍ - لَّيْسَ لَهُمْ طَعَامٌ إِلَّا مِن ضَرِيعٍ - لَّا يُسْمِنُ وَلَا يُغْنِي مِن جُوعٍ\nঅর্থঃ “সেদিন ক্লান্ত, পরিশ্রান্ত অনেক আমলকারীরা জ্বলন্ত আগুনে পতিত হবে। তাদেরকে ফুটন্ত নহর থেকে পানি পান করানো হবে। কন্টকপুর্ণ লতা-গুল্ম ছাড়া তাদের জন্যে অন্য কোন খাদ্য থাকবে না। এ খাদ্য তাদেরকে পুষ্টও করবে না এবং তাদের ক্ষুধাও নিবারন করবে না”। (সূরা গাশিয়াহ্ ৩-৭ আয়াত)।\n\nব্যাখ্যাঃ আল্লামা কুরতুবী তাঁর “জামেউল আহ্কাম” তাফসীর গ্রন্থে বলেছেন- “আমিলাতুন নাছিবাতুন” বলতে দুই ধরণের লোককে বুঝানো হয়েছে। যথা-\n\n(১) ঐসব কাফের- যারা দুনিয়াতে কুফরী ও শিরিকী অবস্থায় অনেক ইবাদত বন্দেগী করতো আল্লাহর সন্তুষ্টি লাভ করার উদ্দেশ্যে এবং এতে অসাধারণ পরিশ্রম করতো। কিন্তু এতসব পরিশ্রম পরকালে পণ্ড হয়ে যাবে। এসব ইবাদত- বন্দেগী পুরস্কার লাভের যোগ্য হবে না।\n\n(২) মুসলমানদের মধ্যে যাদের আক্বিদা ও বিশ্বাস বাতিল এবং কুফরী সীমায় পৌঁছেছে- তারাও উক্ত আয়াতের অন্তর্ভূক্ত। খারেজীরা ইবাদত বন্দেগীতে সুন্নত পন্থীদের ছাড়িয়ে যায়। তাদের কোরআন তিলাওয়াত, নামায ও রোযা দেখলে সাহাবীরাও লজ্জিত হয়। কিন্তু তারা ঈমানশুন্য হবে বদ আক্বিদার কারণে। তাদের থেকে ঈমান এমনভাবে বের হয়ে যাবে- যেভাবে তীর বের হয়ে যায় শিকারকে ভেদ করে। (বুখারী- হযরত আলী সূত্রে বর্ণিত হাদীস)। এসব নামধারী বাতিল পন্থীরাও অত্র আয়াতের অন্তর্ভূক্ত (কুরতুবী)।\n\nবিঃ দ্রঃ হযরত ইব্রাহীম (আঃ)- এর উপর নাযিলকৃত ছহিফায় লিখিত ছিল-“সফল জীবন হলো ঐ জীবন- যার দৈনন্দিন কাজের মধ্যে একভাগ যিকিরে, একভাগ ফিকিরে এবং একভাগ জীবিকা অর্জনে কাটে”। হযরত আবু যর গিফারী (রাঃ) বর্ণিত হাদীসে রাসুলেপাক (ﷺ) একথা বলেছেন। সুতরাং এভাবেই ইবাদত করতে হবে।\n\n(৩৩) অবিশ্বাসীদের সুহৃদ কেউ হবে না এবং কোন সুখাদ্যও তারা পাবে না -\n\nআল্লাহ্পাক এরশাদ করেন-\nفَلَيْسَ لَهُ الْيَوْمَ هَاهُنَا حَمِيمٌ - وَلَا طَعَامٌ إِلَّا مِنْ غِسْلِينٍ\nঅর্থঃ “সেদিন অবিশ্বাসীদের জন্য হবে না কোন সুহৃদ বন্ধু, আর পাবে না তারা গিসলীন ব্যতিত অন্য খাদ্য”। (সূরা হাক্কাহ্ ৩৫-৩৬ আয়াত)।\n\nব্যাখ্যাঃ غِسْلِينٍ বলা হয় ঐ নোংড়া পানিকে-যদ্বারা জাহান্নামীদের ক্ষতের পুঁজ ধৌত করা হবে। অর্থাৎ কাফিরদের খাদ্য ও পানীয় হবে পুঁজ-বিধৌত পানি।\n\nحَمِيمٌ অর্থ সুহৃদ বন্ধু। জাহান্নাম থেকে রক্ষা করার মত ঐদিন কোন সুহৃদ বন্ধু থাকবে না এবং পুঁজবাহিত পানীয় ছাড়া অন্য কোন সুপেয় পানিও পাওয়া যাবে না তথায়। আল্লামা কুরতুবী বলেন- উপরে বর্ণিত ২৭ হতে ৩৩ নম্বর পর্য্যন্ত আয়াত সমূহে কাফির ও বদ্ আক্বিদা পোষনকারীদের শাস্তির কথা বলা হয়েছে। গুনাহ্গারদের শাস্তি হবে অন্য রকম- কিছুটা হাল্কা। (তাযকিরাহ্)।\n\n(৩৪) জাহান্নামীদের ৫টি প্রার্থনার জওয়াব দিয়ে আল্লাহ্পাক তাদের সাথে কথা বন্ধ করে দেবেন।\n\nইমাম বায়হাকী মুহাম্মদ ইবনে কা’ব কুরযীর সূত্রে বর্ণনা করেছেনঃ জাহান্নামীরা ৫টি প্রার্থনা করবে। তন্মধ্যে ৫ টির জওয়াব আল্লাহ্পাক দিবেন। এরপর তাদের সাথে আর কোনদিন কথা বলবেন না। যথাঃ\n\n(ক) কাফেরগণ প্রার্থনা করবে,\nرَبَّنَا أَمَتَّنَا اثْنَتَيْنِ وَأَحْيَيْتَنَا اثْنَتَيْنِ فَاعْتَرَفْنَا بِذُنُوبِنَا فَهَلْ إِلَىٰ خُرُوجٍ مِّن سَبِيلٍ\nঅর্থঃ “তারা প্রার্থনা করবে- হে আমাদের রব! তুমি আমাদের দু’বার মৃত্যু দিয়েছো এবং দু’বার জীবন দিয়েছো। এখন আমরা আমাদের অপরাধ স্বীকার করছি। অতঃপর এখনও নিস্কৃতির কোন উপায় আছে কী”?\n\nআল্লাহ্পাক জওয়াবে বলবেন,\nذَٰلِكُم بِأَنَّهُ إِذَا دُعِيَ اللَّهُ وَحْدَهُ كَفَرْتُمْ ۖ وَإِن يُشْرَكْ بِهِ تُؤْمِنُوا ۚ فَالْحُكْمُ لِلَّهِ الْعَلِيِّ الْكَبِيرِ\nঅর্থঃ “তোমাদের এই বিপদ এ কারণে যে, যখন এক আল্লাহর দিকে ডাকা হতো- তখন তোমরা অস্বীকার করতে। আর যখন আল্লাহর সাথে অন্যকে শরীক করা হতো- তখন তোমরা বিশ্বাস স্থাপন করতে। এখন একমাত্র আদেশ আল্লাহর- যিনি সর্বোচ্চ ও সুমহান”। (সুরা মুমিন যথাক্রমে ১১ ও ১২ আয়াতে)।\n\n(খ) এরপর কাফেরগণ আবার প্রার্থণা করবে,\nرَبَّنَا أَبْصَرْنَا وَسَمِعْنَا فَارْجِعْنَا نَعْمَلْ صَالِحًا إِنَّا مُوقِنُونَ\nঅর্থঃ “হে আমাদের প্রতিপালক! আমরা এখন দেখেছি এবং শুনেছি বর্তমান অবস্থা সম্পর্কে। আমাদেরকে পুনরায় দুনিয়ায় ফেরত পাঠিয়ে দিন- যাতে আমরা সৎ আমল করতে পারি এবং দৃঢ়বিশ্বাসী হতে পারি”। (সিজদা ১২ আয়াত)\n\nজবাবে আল্লাহ্পাক বলবেন,\nفَذُوقُوا بِمَا نَسِيتُمْ لِقَاءَ يَوْمِكُمْ هَٰذَا إِنَّا نَسِينَاكُمْ ۖ وَذُوقُوا عَذَابَ الْخُلْدِ بِمَا كُنتُمْ تَعْمَلُونَ\nঅর্থঃ “অতএব এ দিবসকে ভুলে থাকার কারণে এখন তোমরা মজা আস্বাদন করো। আমিও তোমাদেরকে ভুলে গিয়েছি। তোমরা তোমাদের কৃতকর্মের বিনিময়ে চিরস্থায়ী শাস্তি ভোগ করতে থাকো”। সূরা সিজদাহ্ ১৪ আয়াত)।\n\n(গ) এরপর কাফিরগণ পুনরায় প্রার্থনা করবে,\nفَيَقُولُ الَّذِينَ ظَلَمُواْ رَبَّنَا أَخِّرْنَا إِلَى أَجَلٍ قَرِيبٍ نُّجِبْ دَعْوَتَكَ وَنَتَّبِعِ الرُّسُلَ\nঅর্থঃ “যালেমরা বলবে- হে আমাদের পালনকর্তা! আমাদেরকে আরেকবার সামান্য সুযোগ দাও- যাতে তোমার আহ্বানে সাড়া দিতে পারি এবং নবীগণের অনুসরণ করতে পারি”। (ছুরা ইব্রাহীম ৪৪ আয়াত প্রথমাংশ)\n\nজবাবে আল্লাহ্পাক বলবেন-\nأَوَلَمْ تَكُونُواْ أَقْسَمْتُم مِّن قَبْلُ مَا لَكُم مِّن زَوَالٍ\nঅর্থঃ “তোমরা কি ইতিপূর্বে কসম করে বলতেনা যে, তোমাদেরকে এ দুনিয়া ছেড়ে যেতে হবে না”? (সুরা ইব্রাহীম ৪৪ আয়াত শেষাংশ)।\n\n(ঘ) এরপর কাফিরগন পুনরায় প্রার্থনা করবে,\nوَھُمْ. ﯾَﺻْطَرِﺧُونَ. ﻓِﯾﮭَﺎ. رَﺑﱠﻧَﺎ. أَﺧْرِﺟْﻧَﺎ. ﻧَﻌْﻣَلْ. ﺻَﺎﻟِﺣًﺎ. ﻏَﯾْرَ. اﻟﱠذِي. ﮐُﻧﱠﺎ. ﻧَﻌْﻣَلُ\nঅর্থঃ “তারা জাহান্নামে আর্তচিৎকার করে বলবে- হে আমাদের রব! আমাদেরকে বের করে দুনিয়াতে পাঠাও। সেখানে গিয়ে আমরা পূর্বের কুকাজ ছেড়ে দিয়ে তার বিপরীতে সৎকাজ করবো”। (ফাত্বির ৩৭ আয়াত প্রথমাংশ)।\n\nজবাবে আল্লাহ্পাক বলবেন,\nأَوَلَمْ نُعَمِّرْكُم مَّا يَتَذَكَّرُ فِيهِ مَن تَذَكَّرَ وَجَاءكُمُ النَّذِيرُ فَذُوقُوا فَمَا لِلظَّالِمِينَ مِن نَّصِيرٍ\nঅর্থঃ “আমি কি তোমাদেরকে এতটা বয়স দেইনি যে, যা চিন্তা করার বিষয়- তা চিন্তা করতে পারতে? উপরন্তু তোমাদের নিকট সতর্ককারীও গিয়েছিলেন। এখন শাস্তির মজা ভোগ করো। যালেমদের কোনই সাহায্যকারী নেই”। (সুরা ফাত্বির ৩৭ আয়াত শেষাংশ)।\n\n(ঙ) তারপর কাফিরগণ পুনরায় প্রার্থনা করবে,\nرَبَّنَا غَلَبَتْ عَلَيْنَا شِقْوَتُنَا وَكُنَّا قَوْمًا ضَالِّينَ\nঅর্থঃ “হে আমাদের পালনকর্তা! আমরা দূর্ভাগ্যের হাতে পরাভূত ছিলাম এবং আমরা ছিলাম বিভ্রান্ত জাতি”। (ছুরা মুমিনুন ১০৬ আয়াত)।\n\nজবাবে আল্লাহ্পাক বলবেন,\nقَالَ اخْسَؤُوا فِيهَا وَلَا تُكَلِّمُونِ\nঅর্থঃ “তোমরা ধিকৃত অবস্থায় এখানেই পড়ে থাকো। আমার সাথে আর কোন কথা বলো না”। (সূরা মুমিনুন ১০৮ আয়াত)।\n\nউল্লেখ্যঃ আল্লাহ্পাক কত ধৈর্যশীল! কাফেরগন যতবারই প্রার্থনা করবে- ততবারই তিনি ধৈয্যের সাথে তাদের জবাব দিবেন। ৫ম বারে শেষ কথা বলে দিবেন- “আমার সাথে আর কোন কথা হবে না”।\n\n(৩৫) জাহান্নামের ক্ষুধা,\nمسلم عن انس عن النبی ﷺ قال: تزال جھنم یلقی۔ وتقول: ھل من مزید ؟ حتی یضع رب العزۃ قدمہ فیھا۔ فینزوی بعضھا الی بعض وتقول: قط قط ۔\nঅর্থঃ হযরত আনাছ (রাঃ) হতে বর্ণিত। তিনি বলেন- নবী করীম (ﷺ) এরশাদ করেছেন- “জাহান্নামে লোক নিক্ষেপ করে ভর্তি করা হতে থাকবে- আর জাহান্নাম বলতে থাকবে “আরো বেশী চাই”। অতঃপর আল্লাহ্ রাব্বুল ইজ্জত জাহান্নামে কুদ্রতি কদম (তৃপ্তিশক্তি) রাখবেন। এতে জাহান্নামের একাংশ অন্যঅংশের উপর লাফিয়ে পড়বে- আর বলবে- যথেষ্ঠ, যথেষ্ঠ”। (মুসলিম)।\n\nব্যাখ্যাঃ জাহান্নামে লোক নিক্ষেপ করা হবে পর্যায়ক্রমে এবং দলে দলে। এতে জাহান্নামের ক্ষুধার আগুন দাউ দাউ করে জ্বলে উঠবে। সে ক্ষুধার জ্বালায় ‘আরো চাই’ বলতে থাকবে। যখন লোকে ভর্তি হয়ে যাবে, তখন সে তৃপ্ত হয়ে বলবে “যথেষ্ঠ হয়েছে”। ইহাকেই খোদার “কুদরতি কদম স্থাপন” বলা হয়েছে।\n\nমুজাহিদ ব্যাখ্যা করেছেন এভাবে- “জাহান্নাম প্রথমদিকে বলবে- আরোও আছে কি? পরিপূর্ণ হওয়ার পর বলবে-“ক্বাতক্বাত”-অর্থাৎ “যথেষ্ঠ”। ইহাই হাদীসের ব্যাখ্যা। এর প্রমাণ হলো কোরআন মজিদের আয়াত\nتکاد تمیز من الغیظ۔\nঅর্থাৎঃ “জাহান্নাম গোস্বায় পেঁচ খেতে থাকবে”।\n\nঅতঃপর নির্ধারিত সবলোকে ভর্তি হয়ে গেলে তার ক্ষুধা মিটে যাবে। এই ক্ষুধা মিটে যাওয়াকেই “আল্লাহর পা রাখা” বলা হয়েছে। আল্লাহর তো কোন হাত-পা নেই- তিনি নিরাকার। অতএব হাত পায়ের উল্লেখ যেখানেই আছে- সেখানেই “শক্তি”, তৃপ্তি, করুণা ইত্যাদি ব্যাখ্যা করতে হবে। যেমন- হাদীস শরীফে এসেছে- “আল্লাহ্পাক নবীজীর দু’কাঁধে “আপন হাত” রাখলেন- যার ফলে হুযুর (ﷺ) এর অন্তর শীতল হয়ে গেল”। এ কথার অর্থ হাত রাখা নয়- বরং “দানের হাত” রাখা বুঝায়। বাংলাতেও এ ধরণের রূপক কথার প্রচলন আছে। যেমন- “দানের হাত বাড়িয়ে দিন”। এ কথার অর্থ হাত বাড়ানো নয়- বরং দানের পরিমান বৃদ্ধি করা বা সর্বান্তকরনে দান করা। (কুরতুবী ৪৬৫ পৃষ্ঠা)। যারা আল্লাহর হাত-পা বিশ্বাস করে- তারা কাফের। যেমন- ইবনে তাইমিয়া ও ইবনে কাইয়েম। দেখুন- কিতাবুর রুহ্ শেষ অধ্যায়। সে খোদার হাত-পা স্বীকার করেছে।\n\n(৩৬) রাসুলকরিম (ﷺ) জানেন- কে সর্বশেষ জাহান্নাম থেকে বের হয়ে সর্বশেষে জান্নাতে প্রবেশ করবে,\nمسلم عن عبد اللّٰہ بن مسعود قال: قال رسول اللّٰہ ﷺ انی لاعلم آخر اھل النار خروجا منھا۔ واخر اھل النار دخولا الجنۃ۔ رجل یخرج من النار حبوا فیقول اللہ تعالی: اذھب۔ فادخل الجنۃ۔ فیأتیھا۔ فیخیل الیہ انھا ملائی۔ فیرجع۔ فیقول: یارب وجدتھا ملائی۔ فیقول: اذھب فادخل الجنۃ۔ فان لک مثل الدنیا وعشرۃ امثالھا اوان لک عشرۃ امثال الدنیا ۔ قال: فیقول: اتسخر بی؟ او اتضحک بی۔ وانت الملک؟ قال: لقد رأیت رسول اللّٰہﷺ ضحک۔ حتی بدت نواجذہ۔ قال : فکان یقال ذلک ادنی اھل الجنۃ منزلۃ۔\n\nঅর্থঃ মুসলিম শরীফে হযরত আবদুল্লাহ্ ইবনে মাসউদ (রাঃ) হতে বর্ণিত হাদীসে নবী করীম (ﷺ) এরশাদ করেছেন- “নিশ্চয়ই আমি ভাল করে জানি- কোন্ ব্যক্তি সর্বশেষ জাহান্নাম থেকে বের হয়ে সর্বশেষে জান্নাতে প্রবেশ করবে। ঐ ব্যক্তি জাহান্নাম থেকে হাতে ও হাঁটুতে ভর করে হামাগুড়ি দিয়ে জাহান্নাম থেকে বের হবে। আল্লাহ্ তাকে বলবেন- যাও! তুমি বেহেস্তে প্রবেশ করো। সে জান্নাতের নিকটে এসে খেয়াল করবে- যেন জান্নাত লোকে ভর্তি হয়ে গেছে। সে বলবে, হে রব, আমি তো জান্নাতকে লোকে পরিপূর্ন দেখছি। (কোনটি খালী দেখছিনা)। আল্লাহ্ বলবেন- যাও, জান্নাতে প্রবেশ করো। সে ফিরে এসে পূর্বের ন্যায়ই বলবে- জান্নাত পূর্ন হয়ে গেছে। আল্লাহ্ আবার বলবেন- যাও, জান্নাতে প্রবেশ করো। সে জান্নাতের নিকটে গিয়ে পুনরায় ফিরে এসে বলবে- হে রব, জান্নাত তো পূর্ন হয়ে গেছে।\n\nএবার আল্লাহ্পাক বলবেন- যাও, জান্নাতে প্রবেশ করো। আমি তোমার জন্য দশটি দুনিয়ার সমান জায়গা জান্নাতে বরাদ্দ করে রেখেছি। ঐ লোকটি তখন আশ্চর্য হয়ে বলবেঃ হে আমার রব, তুমি কি আমার সাথে ঠাট্টা করছো? তুমি কি আমার সাথে হাসি তামাশা র্কছো? তুমি তো জান্নাতের মহান মালিক!\n\nহযরত ইবনে মাসউদ বলেন- আমি দেখতে পেলাম- নবী করীম (ﷺ) এ পর্য্যন্ত বলেই হেসে ফেললেন। এমন কি- তাঁর দু পাটির দন্ত মোবারক প্রকাশ হয়ে পড়লো- অর্থাৎ তিনি খোলা মনে তৃপ্তির হাসি হাসলেন। রাবী বলেন- ইহাই হবে জান্নাতীদের জন্য সবচেয়ে কম বরাদ্দকৃত জায়গা” (মুসলিম শরীফ সূত্রে আত্-তাযকিরাহ্ পৃষ্ঠা ৪৬৬-৪৬৭)।\n\nব্যাখ্যাঃ নবী করীম (ﷺ) জাহান্নামী ও জান্নাতীদের সব খবর সম্পর্কে ওয়াকিফহাল। যিনি গায়েবী জগতের সব খবর জানেন- ওহাবী ও বাতিল পন্থীরা কি করে বলে- “নবীজী একটি দেয়ালের পিছনের খবরও জানেন না”। ইসমাঈল দেহলভী লিখেছে- “জিস্কা নাম মুহাম্মদ ইয়া আলী হ্যায়, ওস্কো পছে দিওয়ার কি খবর ভী নেহী হ্যায়”- অর্থাৎ : “যার নাম মুহাম্মদ (ﷺ) অথবা আলী (রাঃ)- সে দেওয়ালের অপর দিকের খবরও জানেনা”। নবীজীর খোদাপ্রদত্ত ইল্মে গায়েবের অস্বীকৃতি প্রসঙ্গে সে এ মন্তব্য করেছে। সুতরাং সে কাফির। দেখুন- হোসসামূল হারামাঈন।\n\nঅত্র হাদীসে আর একটি বিষয় লক্ষ্য করার যোগ্য। তাহলো- উক্ত দোযখী ব্যক্তি দোযখ থেকে বের হয়ে একবার জান্নাতের নিকট গমন করবে- আবার আল্লাহর কাছে ফিরে এসে ‘জান্নাতে সিট খালী নেই’ বলবে- তখন রাসুল (ﷺ) কোথা থেকে এ কথাগুলো শুনবেন? হাদীসে তা পরিষ্কার উল্লেখ না থাকলেও বুঝতে কারো কষ্ট হবার কথা নয়।\n\n(৩৭) সর্বশেষ অন্য এক ব্যক্তি কিভাবে জান্নাতে প্রবেশ করবে,\nعن عبد اللّٰہ بن مسعود ص۔ ان رسول اللّٰہ ﷺ قال: آخر من یدخل الجنۃ رجل۔ فھو یمشی مرۃ۔ ویکب مرۃ۔ وتسفعہ النار مرۃ۔ فاذا جاوزھا التفت الیھا۔ فقال: تبارک الذی نجانی منک۔ لقد اعطانی اللّٰہ شیئا ما اعطاء احدا من الاولین والاخرین ۔ فترفع لہ شجرۃ۔ فیقول: ای رب۔ ادننی من ھذہ الشجرۃ ۔ فلاستظل بظلھا۔ واشرب من ماءھا۔ فیقول اللّٰہ تعالی۔ یا ابن آدم: لعلی ان اعطیتکھا سألتنی غیرھا۔ فیقول: لا یا رب۔ یعاھدہ ان لا یسألہ غیرھا۔ وربہ یعذرہ۔ لانہ یری ما لا صبر لہ علیہ۔ فیدنیہ منھا۔ فیستظل بظلھا۔ ویشرب من ماءھا۔ ثم ترفع لہ شجرۃ۔ ھی احسن من الاولی۔ فیقول: یارب ادننی من ھذہ لأشرب من ماءھا۔ واستظل بظلھا۔ لا اسألک غیرھا۔ فیقول: یا ابن آدم لعلی ان ادنیک منھا۔ تسألنی غیرھا۔ فیعاھدہ ان لا یسألہ غیرھا۔ وربہ یعذرہ لانہ یری مالا صبر لہ علیھا۔ فیدنیہ منھا۔ فاذا ادناہ منھا۔ سمع اصوات اھل الجنۃ۔ فیقول: ای رب ادخلنیھا فیقول: یا ابن آدم ما یصرینی منک؟ ایرضیک ان اعطیک الدنیا ومثلھا معھا۔ فیقول: ای رب۔ اتستھزی بی۔ وانت رب العالمین؟ فضحک ابن مسعود۔ فقال: الا تسألونی مم اضحک؟ فقالوا: مم تضحک؟ قال: ھکذا ضحک رسول اللّہ ﷺ :فقالوا مم تضحک یا رسول اللّٰہ؟ قال: من ضحک رب العالمین فیقول الرب: انی لا استھزی منک۔ ولکنی علی ما اشاء قادر‘‘۔\n\nঅর্থঃ হযরত আবদুল্লাহ ইবনে মাসউদ (রাঃ) থেকে বর্ণিত, নবী করীম (ﷺ) এরশাদ করেছেন- “সর্বশেষ অন্য এক ব্যক্তি জান্নাতে প্রবেশ করবে। তার এমন অবস্থা হবে- একবার সামনে চলবে- আরেকবার আছাড় খেয়ে পড়বে। জাহান্নাম তার দিকে লেলীহান শিখা নিয়ে এগিয়ে আসবে। সে জাহান্নামের সীমানা পার হয়ে এসে তার দিকে তাকিয়ে বলবে- “আল্লাহ্ তাবারাকা ওয়া তায়ালা তোমা থেকে আমাকে নাজাত দিয়েছেন। আমাকে আল্লাহ্ এমন জিনিস দান করেছেন- যা পূর্ববর্তী ও পরবর্তী - কাউকে দান করেননি”।\n\nতারপর তার সামনে জান্নাতের একটি গাছ তুলে ধরা হবে। গাছ দেখে ঐ ব্যক্তির মনে লোভ আসবে। সে বলবে- হে আমার পালনকর্তা! তুমি আমাকে এই বৃক্ষের কাছে নিয়ে যাও- আমি তার ছায়ায় বিশ্রাম নেবো এবং জান্নাতের পানি পান করবো (এতটুকুই আমার জন্য যথেষ্ঠ)। আল্লাহ্ বলবেন- হে আদম সন্তান! আমি তোমাকে এ সুযোগ দিলে তুমি আরো চাইবে। লোকটি শপথ করে বলবে- না আর কিছু চাইবো না। আল্লাহ্পাক তার অধৈর্যভাব ও ব্যাকুলতা দেখে তার অনুরোধ কবুল করে জান্নাতের বৃক্ষের কাছে তাকে নিয়ে যাবেন। গাছের ছায়ায় সে বিশ্রাম নিবে এবং জান্নাতী পানি পান করবে।\n\nতারপর আরো একটি উত্তম বৃক্ষ তার সামনে তুলে ধরা হবে। সে পূর্বের কথা ভুলে গিয়ে বলবে- হে রব! আমাকে এই বৃক্ষের কাছে নাও- আমি তার ছায়ায় বিশ্রাম নেবো এবং জান্নাতের পানি পান করবো। আমি তৃতীয়বার আর কিছু চাইবো না। আল্লাহ্ বলবেন- হে বনী আদম! এবারও যদি তা দেই- তাহলে তুমি পুনরায় অন্য আরো কিছু চাইবে। যাক- আল্লাহ্ আবারও তার আপত্তি শুনবেন এবং দয়া করে তা দিবেন। কেননা, ঐব্যক্তির ধৈর্য খুবই কম। যখন তাকে উক্ত বৃক্ষের কাছে নিয়ে যাওয়া হবে, তখন সে এর চেয়েও উত্তম আর একটি বৃক্ষ দেখতে পাবে- একেবারে জান্নাতের গেইটে। উক্ত ব্যক্তি এই বৃক্ষের ছায়ায় বিশ্রাম নেয়ার জন্য পূর্বের মত প্রার্থনা করবে। আল্লাহ্পাক দয়াপরবশ হয়ে তাকে এবারও সুযোগ দিবেন।\n\nসে উক্ত বৃক্ষের কাছে গিয়ে বেহেস্তী লোকদের কোলাহল শব্দ শুনতে পাবে। সে বলবে- হে রব! আমাকে একটু জান্নাতের ভিতরে নিয়ে যাও না! আল্লাহ্পাক বলবেন- কিভাবে আমি তোমার আব্দার থেকে খালাস পাবো? তুমি কি সন্তুষ্ট হবে- যদি আমি তোমাকে দুনিয়া ও তার সমপরিমান জায়গা দিয়ে দিই? সে বলবে- হে আল্লাহ্! তুমি কি সত্যিই বলছো- নাকি আমার সাথে এমনিতেই ঠাট্টা করছো? তুমি তো রাব্বুল আলামীন!\n\nহাদীসের এ পর্য্যন্ত বর্ণনা করেই হযরত ইবনে মাসউদ (রাঃ) হেসে ফেললেন। তিনি তাঁর শাগরিদদেরকে বল্লেন- তোমরা কি জানো- আমি এখন কেন হাস্লাম? সবাই বললো- কেন? তিনি বল্লেন- যেহেতু রাসুল (ﷺ) একথা বলে হেসেছিলেন। তাই আমিও হাসলাম।\n\nইবনে মাসউদ বলেন- হুযুরের হাসি দেখে সাহাবীগণ আরয করলেন- হাসলেন কেন- ইয়া রাসুলাল্লাহ্? নবী করীম (ﷺ) বললেন- “যেহেতু একথা বলে আল্লাহ্ নিজে হেসেছেন- তাই আমিও হাসলাম”। তিনি বলেন- অতঃপর আল্লাহ্পাক ঐ বান্দাকে বলবেন- তোমার সাথে আমি ঠাট্টা করছি না। আমি যা ইচ্ছা- তাই করতে সক্ষম”। (মুসলিম শরীফ সূত্রে আত্-তাযকিরাহ্ ৪৬৭ পৃষ্ঠা)।\n\nটীকাঃ সর্বশেষ জান্নাতে প্রবেশকারী অন্য এক বান্দার প্রতি আল্লাহর মেহেরবানীর কথাই অত্র হাদীসে ফুটে উঠেছে। যারা পূর্বে জান্নাতে গমন করেছে- তাঁদের প্রতি না জানি আল্লাহ্ আরো কত সদয়! তাঁদের জন্য জান্নাতের নির্ধারিত স্থান না জানি আরো কত বেশী প্রশস্ত! তার প্রতিই ইঙ্গিত রয়েছে অত্র হাদীসে। আর বনী আদমের সীমাহীন কামনা ও বাসনার প্রতিও ইঙ্গিত রয়েছে অত্র হাদীসে। একটি পেলে সে আর একটি পেতে চায়। এক দুনিয়া পেলে আরেক দুনিয়া চায়- ইহাই সাধারণ মানুষের স্বভাব।\n\nকিন্তু হযরত বড়পীর আবদুল কাদের জিলানী (রাঃ) চেয়েছিলেন আল্লাহর দীদার। রাবেয়া বসরী (রহঃ) চেয়েছিলেন আল্লাহর সন্তুষ্টি। কেননা, আল্লাহর দীদার ও নবীজীর সান্নিধ্যের চেয়ে বড় নেয়ামত আর কিছু হতে পারে না। তাই কেহ চায় মাল- আর কেহ চায় মালিক। এ দুয়ের মধ্যে আসমান যমীন ব্যবধান। এখানেই শরিয়ত ও মা’রেফাতের শেষ গন্তব্য। শরিয়তের শেষ গন্তব্য হলো জান্নাত- আর মা’রেফাতের শেষ গন্তব্য হলো জান্নাতের মালিক।\n\nবিঃ দ্রঃ ইমাম আবদুর রহমান সোহায়লী বলেন- সর্বশেষ দোযখ থেকে নিস্কৃতি লাভকারী এবং জান্নাতে প্রবেশকারী ব্যক্তি হবে যোহায়না গোত্রের একজন লোক। তার নাম হবে হান্নাদ। ইহা নবীজীর বাণী। জান্নাতীরা পরস্পর বলাবলি করবে- “যোহায়নার কাছ থেকে জাহান্নামের সর্বশেষ তথ্য জেনে নাও”।\n\nউল্লেখ্য- ইতিপূর্বেও এ ধরণের সর্বশেষ জান্নাতী অন্য এক ব্যক্তির কথা উল্লেখ করা হয়েছে। কাজেই “সর্বশেষ” কথাটি আপেক্ষিক- অর্থাৎ শেষের দিকে জান্নাতে গমনকারীদের মধ্যে একজন। এটাকে اخرویت اضافی বলা হয়। আলেমগণ এটা বুঝবেন।\n\nবিশেষভাবে উল্লেখ্য যে, অত্র হাদীসে আল্লাহ্ ও সর্বশেষ নাজাতপ্রাপ্ত ব্যক্তির কথপোকথনে “ঠাট্টা তামাশা” ইত্যাদি শব্দ এসেছে। আল্লাহ্ কি ঠাট্টা ও তামাশা করতে পারেন? তাহলে ঐ লোকটি কি করে এই কথা বলবে এবং আল্লাহ্ও তার কথা শুনে হেসে ফেলবেন কেন ?\n\nউত্তর হলোঃ ঐলোকটি খুশীতে আত্মহারা হয়েই আব্দারের সুরে এই কথাটুকু বলবে। আল্লাহ্ তার এই বোকাশুলভ কথা শুনেই তুষ্টির হাসি হেসে ফেলবেন। এরূপ উদাহরণ মুসলিম শরীফের হাদীসেও এসেছে। এক ব্যক্তি আল্লাহর দয়ায় উম্মত্ত হয়ে বলে ফেলেছিল- “আল্লাহুম্মা আন্তা আব্দী ওয়া আনা রাব্বুকা”- হে আল্লাহ্! তুমি আমার বান্দা এবং আমি তোমার রব”। তার ঐ গলদ কথায় আল্লাহ্ গোস্বা হননি- বরং তার মনের নিয়তের দিকে দৃষ্টি করে উক্ত কথা আমলে নেননি। দয়াপ্রার্থীর কথায় কোন গলদ হয়ে গেলে তা ধর্তব্য নয়- এটা দুনিয়ারও নিয়ম। আল্লাহ্ মন দেখেন- সূরত দেখেন না”। “ভিতর দেখেন -বাহির দেখেন না”।\n\n(৩৮) মৃত্যুকে পুলসিরাতের উপর রেখে যবেহ্ করা হবে। এরপর বাকী থাকবে শুধু হায়াত-\n\n(ক) আল্লামা র্কুতুবী (রহঃ) তাযকিরাহ্ গ্রন্থে লিখেছেন- হাশরের দিনে যখন দোযখবাসী ও জান্নাত বাসীদের ঠিকানা স্থায়ী হয়ে যাবে- তখন মউতকে জান্নাত ও জাহান্নামের মধ্যবর্তীস্থানে পুলসিরাতের উপর সাদাকালো ডোরাকাটা ছাগলের আকারে যবেহ্ করা হবে। নবী করীম (ﷺ) -এর সামনে এবং নবীজীর আদেশে হযরত ইয়াহ্ইয়া আলাইহিস সালাম উক্ত ছাগলরূপী মউতকে যবেহ্ করবেন। (খালউন না’লাঈন গ্রন্থ)। অপর বর্ণনায় এসেছে- হযরত জিবরাঈল আলাইহিস সালাম যবেহ্ করবেন”। (কিতাবুল আরূছ সুত্রে তাযকিরাহ্)।\n\n(খ) ইমাম বুখারী ইবনে ওমর (রাঃ) থেকে এ প্রসঙ্গে রেওয়ায়াত করেন,\nعن ابن عمر قال: قال رسول اللّٰہ ﷺ اذا صار اھل الجنۃ الی الجنۃ واھل النار الی النار جیئی بالموت۔ حتی یجعل بین الجنۃ والنار۔ ثم یذبح ۔ ثم ینادی مناد یا اھل الجنۃ۔ لا موت۔ ویا اھل النار۔لا موت فیزداد اھل الجنۃ فرحا الی فرحھم ویزداد اھل النار حزنا الی حزنھم۔ رواہ البخاری۔\n\nঅর্থঃ হযরত ইবনে ওমর (রাঃ) হতে বর্ণিত। তিনি বলেন- নবী করীম (ﷺ) এরশাদ করেছেন- “যখন জান্নাতীগন জান্নাতে প্রবেশ করবে এবং দোযখীরা দোযখে থেকে যাবে- তখন মউতকে জান্নাত ও জাহান্নামের মধ্যখানে (পুলসিরাতের উপর) রেখে যবেহ্ করা হবে এবং একজন আহ্বানকারী ঘোষনা করবে- “হে জান্নাতবাসীগন, তোমাদের আর মৃত্যু হবে না। হে নরক বাসীগন! তোমাদেরও আর মৃত্যু হবে না। জান্নাতবাসীরা এ সংবাদে অত্যন্ত খুশী হবে এবং দোযখীরা এ সংবাদে অত্যন্ত চিন্তিত হয়ে পড়বে। ” (বুখারী সূত্রে- আত্-তাযকিরাহ ৪৭৬ পৃষ্ঠা)।\n\n(গ) ইমাম ইবনে মাজাহ্ আবু হোরায়রা (রাঃ) থেকে বর্ণনা করেন,\nعن ابی ھریرۃص۔ قال: قال رسول اللّٰہ ﷺ یجأ بالموت یوم القیامۃ۔ فیوقف علی الصراط۔ فیقال یااھل الجنۃ۔ فیطلعون خائفین ان یخرجوا من مکانھم الذی ھم فیہ ۔ ثم یقال یااھل النار۔ فیطلعون ۔ مستبشرین فریحین ان یخرجوا من مکانھم الذی ھم فیہ۔ فیقال: ھل تعرفون ھذا؟ قالوا: نعم۔ ھذا الموت۔ قال: فیؤمر بہ فیذبح علی الصراط۔ ثم یقال للفریقین کلیھما۔ خلود فیما تجدون۔ لا موت فیہ ابدا ۔ رواہ ابن ماجۃ ۔\n\nঅর্থঃ হযরত আবু হোরায়রা (রাঃ) থেকে বর্ণিত। তিনি বলেন- রাসুলকরিম (ﷺ) এরশাদ করেছেন- “কিয়ামতের দিন মউতকে পুলসিরাতের উপর আনা হবে। অতঃপর এ বলে ডাক দেয়া হবে -“হে জান্নাতবাসীগণ”! জান্নাতবাসীগণ এই ভেবে ভীত সন্ত্রস্ত হয়ে উঁকি মেরে দেখবে যে, তাঁদেরকে জান্নাতী বাসস্থান থেকে বের করে দেয়ার জন্য ডাক দেয়া হলো কি-না? তারপর ডাকা হবে- “হে দোযখবাসীগন”! দোযখবাসীরা এই ভেবে খুশী মনে উঁকি মেরে দেখবে যে, তাদেরকে হয়তো তাদের বাসস্থান থেকে বের করে আনার জন্য ডাকা হলো কি-না? তারপর উভয় দলকে বলা হবে- তোমরা এটাকে চিন? (ছাগলের সূরতে মউতকে)। তারা বলবে- হ্যাঁ, চিনি- এটা তো মউত। অতঃপর আল্লাহর নির্দেশে মউতকে (ডোরা কাটা ছাগলের আকৃতিতে) পুলসিরাতের উপর এনে যবেহ্ করা হবে। তারপর উভয় দলকে লক্ষ্য করে বলা হবে- ইহা চিরস্থায়ী অবস্থান- যা তোমরা পেয়েছো। এখানে মৃত্যু কখনও তোমাদেরকে স্পর্শ করবে না”। (ইবনে মাজাহ্)।\n\nনোটঃ এমর্মে অনেক বর্ণনা এসেছে। আবু সায়ীদ খুদরী (রাঃ) কর্তৃক বর্ণিত হাদীস মোতাবেক মউতকে হাযির করা হবে کبش املح বা সাদাকালো ডোরাকাটা ছাগলের আকৃতিতে। তাফসীরে কুরতুবী ও অন্যান্য তাফসীরে হায়াত মউতের আকৃতি আছে বলে উল্লেখ করা হয়েছে। হায়াত হলো মাদী ঘোড়ার আকৃতি বিশিষ্ট এবং মউত হলো ছাগলের আকৃতি বিশিষ্ট।"},{"1":"৪০তম অধ্যায়ঃ  হাউযে কাউছার","2":"চল্লিশতম অধ্যায়ঃ হাউযে কাউছার\nআল্লাহ্ রাব্বুলআলামীন কোরআন মজিদে এরশাদ করেছেনঃ\nإِنَّا أَعْطَيْنَاكَ الْكَوْثَرَ\nঅর্থঃ “হে প্রিয় হাবীব! আমি আপনাকে কাউছার দান করে দিয়েছি”। (ছুরা কাউছার)।\nপ্রশ্নঃ কাউছার এবং হাউযে কাউছার অর্থ কি? হাউযে কাউছার কয়টি? উহা কি পুলসিরাতের পূর্বে হবে- নাকি পরে? হাউযে কাউছার কত বড়? উহার পেয়ালা বা গ্লাসের সংখ্যা কত? হাউযে কাউছারের যিম্মায় কে কে থাকবেন?\nউত্তরঃ কাউছার অর্থঃ خیر کثیر বা নানাহবিদ কল্যাণ ও মঙ্গল এবং হাউযে কাউছার অর্থ- কল্যাণকর পানির হাউয। (তাফসীরে ইবনে আব্বাস)।\n\nহাউযে কাউছার এমন বড় দিঘী- যার পানি হবে অফুরন্ত। পেয়ালা হবে আকাশের তারকারাজীর সমপরিমান। বিশুদ্ধমতে নবীজীর এবং অন্যান্য নবীগণের কাউছার হবে দু’টি করে হাউয, একটি হাশর ময়দানে, দ্বিতীয়টি জান্নাতে। পুল্সিরাত অতিক্রম করে জান্নাতে প্রবেশের পর পূনরায় হাউযে কাউছার পান করানো হবে। হাউযে কাউছারের সীমানা হবে দীর্ঘতম। নবী করীম (ﷺ) বিভিন্ন সাহাবীদের নিকট তাঁদের পরিচিত স্থানের নামসমূহ উল্লেখ করে তার দৈর্ঘ বুঝিয়েছেন। হাউযে কাউছারের যিম্মাদার থাকবেন চার সাহাবী।"},{"1":"৪১তম অধ্যায়ঃ জান্নাত ও তার নেয়ামত","2":"একচল্লিশতম অধ্যায়ঃ জান্নাত ও তার নেয়ামত\nপ্রশ্নঃ জান্নাত অর্থ কী? জান্নাতের আকৃতি কিরূপ? জান্নাতের অধিবাসীদের অবস্থা কী হবে? জান্নাতে কি কি নেয়ামত দান করা হবে? জান্নাতীদের প্রথম খাদ্য কি হবে? জান্নাত কয়টি ও কি কি?\nউত্তরঃ ইসলাম এসেছে পরকালে জান্নাতের সুসংবাদ দিতে। তাই কোরআন মজিদ ও হাদীস শরীফের অধিকাংশ বর্ণনাতেই জান্নাতের কথা আলোচিত হয়েছে। বিশেষ করে সুরা আর-রহমান, সূরা ওয়াকিয়াহ, সূরা দাহার এবং সূরা গাশিয়ায় সবচেয়ে বেশী আলোচিত হয়েছে জান্নাত ও তার অভ্যন্তরের নেয়ামত সম্পর্কে। নবী করীম (ﷺ) ঐ সমস্ত আয়াতের ব্যাখ্যা দিয়েছেন আরো বেশী বিস্তারিতভাবে। কেননা, শবে মি’রাজে তিনি জান্নাত ও জাহান্নাম স্বচক্ষে দর্শন করে এসেছেন। এজন্যই তিনি “শাহেদ” বা হাযির নাযির খেতাবে ভূষিত। তাই কোরআন ও সহীহ হাদীসের আলোকে জান্নাতের গঠন ও কাঠামো, জান্নাতের রূপসৌন্দর্য, জান্নাতের দৈর্ঘ-প্রস্থ, জান্নাতীদের রূপসৌন্দর্য, হুরও গিল্মান, জান্নাতের আরাম আয়েশের বিবরণ ক্রমানুসারে দেয়া হলো।\n\n(১) জান্নাতের গঠনাকৃতির বিবরণ\n\nহযরত আবু হোরায়রা (রাঃ) বর্ণিত হাদীস,\nعن ابی ھریرۃ رضی اللّٰہ عنہ قال قلت یا رسول اللّٰہ مم خلق الخلق؟ قال من الماء قلنا الجنۃ ما بنا ؤھا ؟ قال لبنۃ من ذھب من فضۃ ولاطھا المسک الازفر وحصباءھا اللؤلؤ والیاقوت۔ وتربتھا الزعفران ۔ من یدخلھا ینعم ولا یبأس یخلد ولا یموت ولا یبلی ثیابھم ولا یغنی مشبابھم (رواہ الترمذی والدارمی)\n\nঅর্থঃ হযরত আবু হোরায়রা (রাঃ) হতে বর্ণিত। তিনি বলেন- আমি রাসুলে করিম সাল্লাল্লাহু আলাইহি ওয়া সাল্লামের খেদমতে আরয করলাম- ইয়া রাসুলাল্লাহ্! সৃষ্টজগত কিসের থেকে সৃষ্টি হয়েছে? (অর্থাৎ সৃষ্ট জগতের উপাদান কি?) তিনি এরশাদ করলেন “পানির উপাদান থেকে”। আমরা পুনরায় প্রশ্ন করলাম- জান্নাত কিসের তৈরী? হুযুর সাল্লাল্লাহু আলাইহি ওয়া সাল্লাম এরশাদ করলেন- “জান্নাতের উপাদান হচ্ছে- একটি ইট স্বর্নের- অন্যটি রৌপ্যের এবং গাথুনীর মসলা হবে সুগন্ধ মিশ্ক। আর তার কাঠ বা খুটী হবে লুলু ও ইয়াকুত পাথরের এবং তার মাটি বা ভিটা হবে সুগন্ধ জাফ্রান। যেব্যক্তি জান্নাতে প্রবেশ করবে, সে বিভিন্ন ধরণের নেয়ামত ভোগ করবে এবং বিভিন্নভাবে পুরস্কৃত হবে- কোন প্রকারেই নিরাশ হবে না। সে মৃত্যুহীন চিরস্থায়ী হবে। তাঁর পোষাক পুরাতন হবেনা এবং যৌবনও ক্ষয়প্রাপ্ত হবে না- বরং অটুট থাকবে”। (মুসনাদে আহমদ, তিরমিযি ও দারামী)।\n\nব্যাখ্যাঃ এখানে বলা হয়েছে “পানি হতে সব কিছু সৃষ্ট। কিন্তু হযরত জাবেরের হাদীসে বলা হয়েছে- “নূরে মোহাম্মদী হতে সবকিছু সৃষ্ট”। কারণ কি?\n\nএর সমন্বয় এভাবে হবেঃ নূরে মোহাম্মদী হতেই পানিসহ সবকিছু সৃষ্ট। এটা শতসিদ্ধ কথা। তাই তার উল্লেখ করার প্রয়োজন নেই। তারপরে পানি হতে আসমান জমীন ও মানুষের উপাদান সৃষ্টি হয়েছে। অর্থাৎ- পানি সহ প্রত্যেক বস্তুতেই নূরে মোহাম্মদী হচ্ছে মূল উপাদান এবং পানি হচ্ছে আনুসঙ্গিক উপাদান। সৃষ্টিরহস্য ও সৃষ্টিতত্বের মৌলিক নীতি বিবৃত হয়েছে অত্র হাদীসে, বিস্তারিত বিষয় ও বিশ্লেষন বর্ণিত হয়নি। তদুপরি- “খাল্ক বা সৃষ্টজীব শব্দের মধ্যে নবীজী অন্তর্ভূক্ত নন”। তিনি ছাড়া সব বস্তুর মধ্যে পানি হলো অন্যতম উপাদান। আব, আতশ, খাক, বাদ- এই চার উপাদানে অন্যান্য জড় জিনিস সৃষ্টি। সুতরাং “প্রথম সৃষ্টি” শব্দটি আপেক্ষিক। প্রথমের উপরেও আরেক প্রথম থাকতে পারে। অতএব অত্র হাদীসে নূরে মোহাম্মদীকে অস্বীকার করা হয়নি।\n\n(২) জান্নাতের গেইট বা সিংহ দরজা কয়টি ও কি কি?\n\nজান্নাতে বিভিন্ন ধরণের ও সাইজের গেইট বা সদর দরজা হবে। কাযী আয়ায (রহঃ) ও অন্যান্য হাদীস বিশারদগনের মতে জান্নাতের মেইন গেইট বা সদর দরজার সংখ্যা হলো ষোল। যথা- বাবু মুহাম্মদ, বাবুস সালাত, বাবুস সউম, বাবুয যাকাত, বাবুস সাদ্ক্বা, বাবুল হজ্ব, বাবুল ওমরাহ্, বাবুল জিহাদ, বাবুস সিলাহ্ (আত্মীয়তার বন্ধন), বাবুল কাযিমীনাল গায়য (গোস্বা হজমকারীর গেইট), বাবুর রাযীন (তৃপ্তি ও সন্তুষ্টি), বাবুল আয়মান (বিনা হিসাবে জান্নাতীদের দরজা), বাবুত তাওবাহ্, বাবুর রহমত, বাবুল ফারাহ্, বাবুর রাইয়ান- ইত্যাদি। ইমাম কুরতুবী বলেন- বেহেস্তের মেইন গেইটের সংখ্যা প্রসিদ্ধ হলো ৮টি। বাকীগুলো সংশ্লিষ্ট এবং তুলনামূলক ছোট। এদিকে ইঙ্গিত করেই আল্লাহ্পাক এরশাদ করেছেন,\nوَسِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَرًا حَتَّى إِذَا جَاؤُوهَا وَفُتِحَتْ أَبْوَابُهَا\nঅর্থঃ “যারা দুনিয়াতে আল্লাহ্কে ভয় করতো, তাঁদেরকে স্বসম্মানে ফিরিস্তারা দলে দলে জান্নাতের দিকে নিয়ে যাবে। যখন তাঁরা জান্নাতের নিকটবর্তী হবে এবং তাঁদের জন্য জান্নাতের গেইট ও দরজাসমূহ খোলা হবে”। (সূরা যুমার ৭৩ আয়াতের প্রথমাংশ)।\n\nঅত্র আয়াতে  أَبْوَابُ শব্দ দ্বারা জান্নাতের বিভিন্ন মেইন গেইটের প্রতি ইঙ্গিত করা হয়েছে। এ প্রসঙ্গে ইমাম বুখারী ও ইমাম মুসলিম হযরত আবু হোরায়রা থেকে একখানা হাদীস বর্ণনা করেছেন। এই হাদীসে জান্নাতের গেইট সম্পর্কে নবীজী কয়েকটি গেইটের কথা উল্লেখ করেছেন। যথা,\nعن ابی ھریرۃ رضی اللّٰہ عنہ ان رسول اللّٰہ ﷺ قال من انفق زوجین فی سبیل اللّٰہ نودی فی الجنۃ یا عبدا للّٰہ ھذا خیر فمن کان من اھل الصلوۃ دعی من باب الصلوۃ ومن کان من اھل الجھاد دعی من باب الجھاد۔ ومن کان من اھل الصدقۃ ۔ دعی من باب الصدقۃ ومن کان من کان من اھل الصیام دعی من باب الریان۔ (بخاری ومسلم)\n\nঅর্থঃ হযরত আবু হোরায়রা (রাঃ) থেকে বর্ণিত। তিনি বলেন- রাসুলুল্লাহ্ সাল্লাল্লাহু আলাইহি ওয়া সাল্লাম এরশাদ করেছেন- “যেব্যক্তি আল্লাহর রাস্তায় একই বস্তুর জোড়ায় জোড়ায় (স্বর্ন ও রৌপ অথবা দীনার ও দিরহাম) দান করবে- তাঁকে আল্লাহ্পাক জান্নাতে ডাক দিয়ে বলবেন, “হে আল্লাহর বান্দা। ইহা তোমার জন্য অতি উত্তম”। নবী করীম (ﷺ) অতঃপর বল্লেন- “যেব্যক্তি নামাযী হবে- তাঁকে বাবুস সালাত গেইট দিয়ে ডেকে ভিতরে নিবেন। মোজাহিদকে ডেকে নিবেন বাবুল জিহাদ দিয়ে। যাকাত ও সাদক্বাকারীকে ডেকে নিবেন বাবুস সাদাক্বা দিয়ে। রোযাদারকে ডেকে নিবেন বাবুর রাইয়ান দিয়ে”। (বুখারী ও মুসলিম)।\n\nব্যাখ্যাঃ জান্নাতের বিভিন্ন গেইট হবে সাইনবোর্ডযুক্ত। যে যা আমল করেছে, তাঁকে সে নামের গেইট দিয়ে জান্নাতের ভিতরে নেয়া হবে। যারা সব আমল করেছে- তাঁদের জন্য ১৬টি গেইট-ই খোলা থাকবে। সে যেটা দিয়ে ইচ্ছা জান্নাতে প্রবেশ করবে। এটা যেন দুনিয়ার ভি.ভি.আই.পি. গেইট। আল্লামা কুরতুবী বলেন- হযরত ওমর (রাঃ) -এর বর্ণিত হাদীসে উত্তমভাবে অযুকারীর জন্য ৮ দরজা খোলার কথা আছে- যে দরজা দিয়ে ইচ্ছা- সে জান্নাতে প্রবেশ করবে।\n\nইমাম তিরমিযি আবু দাউদ ও নাছায়ী এ হাদীসখানা বর্ণনা করেছেন। ইমাম কুরতুবী বলেন- বিভিন্ন সহীহ্ হাদীস পর্যালোচনা করে আমি ১৬টি সদর দরজার প্রমান পেয়েছি- যা উপরে সংখ্যা দিয়ে বর্ণনা করেছি। মোট কথা- যত প্রকারের নেক আমল আছে- সে মোতাবেক এক একটি গেইট হবে। সেজন্যই আল্লাহ্পাক সুরা যুমার -এ أَبْوَابُ বহুবচন ব্যবহার করেছেন- সংখ্যা নির্ধারিত করে বলেননি। বুঝা গেল- জান্নাতের মেইন গেইটের সংখ্যা যার যার নেক আমল অনুযায়ীই হবে। ইহাই সমস্ত হাদীসের মূল কথা। আমরা যেন বাবু মোহাম্মদ দিয়ে প্রবেশ করতে পারি- এই প্রার্থনা।\n\n(৩) বেহেস্তের মধ্যে প্রাসাদসমূহ ও তার বাসিন্দা\n\nজান্নাতের মধ্যে প্রাসাদ থাকবে অনেক। ঐ প্রাসাদে থাকবে অনেক বাড়ী। বাড়ীতে থাকবে অনেক ঘর। ঐ ঘর বা কামরাতে থাকবে অনেক পালঙ্ক। পালঙ্কের উপরে থাকবে অনেক বিছানা। বিছানার উপর বসা থাকবে হুর বালা। প্রত্যেক ঘরে থাকবে খাদ্যের অনেক খাঞ্চা। প্রত্যেক খাঞ্চাতে থাকবে বিভিন্ন রকমের খাদ্য।\n\nএ প্রসঙ্গে হযরত আবু হোরায়রা (রাঃ) এবং ইমরান ইবনে হোসাইন (রাঃ) থেকে হাদীস বর্ণিত হয়েছে -\n\n(৪) জান্নাতের প্রাসাদ ও বাড়ীঘর\nعن الحسین قال : سألت عمران بن حصین واباھریرۃ رضی اللّٰہ عنھما عن تفسیر ھذہ الاٰیۃ (ومساکن طیبۃ فی جنت عدن) فقالا: سألنا عنھا رسول اللّٰہ ﷺ فقال : قصر من لؤلؤۃ فی الجنۃ فی ذلک القصر سبعون دارا من یاقوتۃ حمراء فی کل دار سبعون بیتا من زہر جدۃ خضراء فی کل بیت سبعون سریرا ۔ علی کل سریر سبعون فراشا من کل لون۔ علی فراش سبعون امراۃ من الحور العین فی کل بیت سبعون مائدۃ ۔ علی کل مائدۃ سبعون لونا من الطعام۔ فیعطی اللّٰہ تبارک وتعالی من القوۃ فی غداۃ واحدۃ مایأتی علی ذلک کلہ (کتاب النصیحۃ)\n\nঅর্থঃ হযরত হাসান বসরী (রহঃ) থেকে বর্ণিত- তিনি বলেন- আমি হযরত ইমরান ইবনে হোছাইন এবং হযরত আবু হোরায়রা রাদিয়াল্লাহু আনহুমাকে- কালামে মজিদের সূরা তাওবাহ্র ৭২ নম্বর আয়াতের তাফসীর ব্যাখ্যা করার জন্য অনুরোধ করলে তাঁরা বল্লেন- আমরা নবী করীম সাল্লাল্লাহু আলাইহি ওয়া সাল্লামের খেদমতে উক্ত আয়াতের ব্যাখ্যা জানতে চেয়েছি। আয়াতখানা হলোঃ وَمَسَاکِنَ طَیِّبَۃً فِیْ جَنّٰتِ عَدْنٍ অর্থাৎঃ “আল্লাহ্ ঈমানদার নরনারীদেরকে প্রতিশ্রুতি দিয়েছেন জান্নাতে আদনের মধ্যে “পবিত্র ও পরিচ্ছন্ন” ঘরের।\n\nহুযুর করিম সাল্লাল্লাহু আলাইহি ওয়া সাল্লাম “পরিচ্ছন্ন ঘর সমূহের” ব্যাখ্যা করে বল্লেন- ঐগুলো হলো- জান্নাতের প্রাসাদসমূহ- যা লুলু পাথরের তৈরী। প্রত্যেক প্রাসাদে থাকবে লাল ইয়াকুত পাথরের তৈরী ৭০টি বাড়ী। প্রত্যেক বাড়ীতে থাকবে ৭০টি সবুজ জমরুদ পাথরের ঘর। প্রত্যেকটি ঘরে থাকবে ৭০টি পালঙ্ক। প্রত্যেক পালঙ্কে থাকবে ৭০টি বিভিন্ন রংয়ের বিছানার চাদর। প্রত্যেক চাদরে বসা থাকবে ডাগরচোখের অধিকারিনী ৭০ জন হুরবালা। আর থাকবে প্রত্যেক ঘরে ৭০টি খাদ্যের খাঞ্চা বা ট্রে। প্রত্যেক খাঞ্চায় থাকবে ৭০ রকমের সুস্বাদু খাদ্য। আল্লাহ্ তায়ালা প্রত্যেক মুমিন পুরুষকে ঐ পরিমান যৌনশক্তি দান করবেন- যাতে সে প্রত্যেক হুরের সাথে একই দিনে মিলিত হতে পারে”। (“আন্-নসিহত” গ্রন্থ সুত্রেঃ আত্ তাযকিরাহ্ পৃষ্ঠা ৫৭০)।\n\n(৫) জান্নাতে প্রত্যেকের বালাখানা ও কামরা সংখ্যাঃ\n\nইবনে যায়েদ তাঁর পিতা যায়েদ (রাঃ) হতে বর্ণনা করেন,\nعن زید قال : قال رسول اللّٰہ ﷺ انہ لیجاء للرجل واحدۃ بالقصر من اللؤلؤۃ الواحدۃ ۔ فی ذلک القصر سبعون غرفۃ فی کل غرفۃ زوجۃ من الحور العین ۔ فی کل غرفۃ سبعون بابا یدخل علیہ من کل باب رائحۃ من رائحۃ الجنۃ۔ سوی الرائحۃ التی تدخل علیہ من الباب الاخر۔ وقرا قول اللّٰہ عزوجل ( فلا تعلم نفس ما اخفی لھم من قرۃ اعین) ذکر ابن وھب (التذکرۃ صفح ۵۰۸\n\nঅর্থঃ যায়েদ (রাঃ) হতে বর্ণিত- তিনি বলেন- নবী করীম সাল্লাল্লাহু আলাইহি ওয়া সাল্লাম এরশাদ করেছেন, “প্রত্যেক জান্নাতী ব্যক্তিকে একটি করে লুলু পাথরের তৈরী প্রাসাদ দেয়া হবে। ঐ প্রাসাদে ৭০টি কামরা থাকবে। প্রত্যেক কামরায় একজন করে ডাগরচোখ বিশিষ্ট হুর দেয়া হবে। প্রত্যেক কামরায় ৭০ টি জানালা থাকবে। প্রত্যেক জানালা দিয়ে ভিন্ন ভিন্ন জান্নাতী সুগন্ধি আসতে থাকবে। একথা বলে নবী করীম (ﷺ) কোরআন মজিদের সূরা সিজদাহ্র ১৭ নম্বর আয়াত তিলাওয়াত করে শুনালেন- যার অর্থ হলো “কেউ জানেনা তাঁদের জন্য নয়ন জুড়ানো কি কি প্রতিদান ও নেয়ামত লুক্কায়িত রাখা হয়েছে”। (ইবনে ওয়াহাব সুত্রে তাযকিরাহ্ ৫০৮ পৃষ্ঠা)\n\n(৬) চতুষ্কোন বিশিষ্ট স্বর্ণের বালাখানা হযরত ওমরের জন্য নির্ধারিত\nعن برید بن الخصیب رضی اللّٰہ عنہ قال : اصبح رسول اللّٰہ فدعا بلا لا فقال : یا بلال بما سبقتنی الی الجنۃ ؟ فما دخلت الجنۃ قط الا سمعت خشخشتک امامی دخلت الجنۃ البارحۃ فسمعت خشخشتک امامی ۔ فاتیت علی قصر بربع مشرف من ذھب فقلت لمن ھذا القصر ؟ قالوا لرجل عربی ۔ فقلت انا عربی لمن ھذا القصر قالوا الرجل من قریشی ۔ قالت انا قریشی لمن ھذا القصر قالوا لرجل من امۃ محمد ۔ قلت انا محمد ۔ لمن ھذا القصر ؟ قالوا لعمر بن الخطاب ۔ فقال بلال یا رسول اللّٰہ ما اذانت قط الاصلیت رکعتین وما اصابنی حدث الاتوضأ عندہ ۔ ورایت ان اللّٰہ تعالی رکعتین ۔ فقال رسول اللّٰہ ﷺ بھما ۔ خرجہ الترمذی۔\n\nঅর্থঃ হযরত বারীদ ইবনে খাসীব (রাঃ) হতে বর্ণিত। তিনি বলেন- “একদিন সোব্হে সাদেকের সময় নবী করীম সাল্লাল্লাহু আলাইহি ওয়া সাল্লাম নিদ্রা থেকে উঠে হযরত বেলাল (রাঃ) কে ডাকলেন এবং এরশাদ করলেন- “হে বেলাল! কোন্ আমলের কারণে তুমি আমার পূর্বে জান্নাতে প্রবেশ করেছো? আমি যখন জান্নাতে প্রবেশ করলাম, তোমার পায়ের মৃদু আওয়াজ আমার সামনে শুনলাম। আমি গতরাত্রে জান্নাতে প্রবেশ করে আমার সামনে তোমার পায়ের নরম আওয়াজ শুনতে পেয়েছি”।\n\nআর শুন, আমি স্বর্নের চতুষ্কোন বিশিষ্ট উঁচু একটি বালাখানায় গিয়ে জিজ্ঞেস করলাম- এই বালাখানা কার জন্য নির্মিত? ফিরিস্তারা জবাব দিলো- একজন আরবী লোকের জন্য তৈরী হয়েছে। আমি বললাম- আমিই তো আরবী। বলো- কার জন্য এটি তৈরী? তাঁরা বললো- কোরাইশ বংশের একজন লোকের জন্য। আমি বললাম- আমিই তো কোরাইশী লোক। বলো- কার জন্য এটি নির্মিত? তাঁরা বললো- না, আপনার জন্য নয়- বরং তিনি মুহাম্মদ (ﷺ) -এর একজন উম্মত। আমি বললাম- আমিই তো মুহাম্মদ (ﷺ)। আমার সে উম্মত কে? তাঁরা বললো- ওমর ইবনুল খাত্তাব” (রাঃ)।\n\nহযরত বেলাল (রাঃ) এ কাহিনী শুনার পর হুযুরের প্রশ্নের জবাবে আরয করলেন- ইয়া রাসুলাল্লাহ্ (ﷺ)! আমার মনে হয়- আমার উক্ত মর্তবার কারণ হলো- আমি যখনই আযান দিই- তখন দু রাকআত নফল পড়ে নিই। আর যখনই আমার অযু ভঙ্গ হয়ে যায়- সাথে সাথেই অযু করে নিই। আযানের পর আমার উক্ত দু রাকাআত নফল নামায আল্লাহর সন্তুষ্টি বিধানের জন্যই পড়ি। হুযুর (ﷺ) এরশাদ করলেন- হাঁ, উক্ত দু কারণেই তোমার ঐ মর্তবা হয়েছে”। (তিরমিযি)।\n\nব্যাখ্যাঃ আযানের পর দু’রাকআত নফল এবং দায়েমী অযুর কারণে হযরত বেলাল (রাঃ) জান্নাতের ঐ মর্তবা পেয়েছিলেন। এখন প্রশ্ন হলো- হুযুর (ﷺ) -এর আগে আগে কেন চলার শব্দ? পিছনে হলো না কেন? আল্লামা কুরতুবীসহ হাদীস বিশেষজ্ঞগণ বলেছেন- খাদেম ও সেবক হিসাবে মুনিবের আগে আগে চলাই রীতি ও নিয়ম। যেমন প্রধান মন্ত্রীর আগে আগে চলে সিকিউরিটি গার্ড ও খাদেমগণ। তাঁরা রাস্তার দুপাশের লোকদেরকে প্রধান মন্ত্রীর আগমনের ইঙ্গিত দিতে থাকে- যেন লোকেরা সম্মান প্রদর্শনের জন্য প্রস্তুতি গ্রহণ করে।\n\nএই হাদীসে পরিষ্কার হয়ে গেলো- হযরত ওমর (রাঃ) -এর জন্য জান্নাতে স্বর্নের আলীশান উঁচু প্রাসাদ পূর্বেই তৈরী হয়ে আছে এবং নবীজী বাহির থেকে তা দেখে এসেছেন। শিয়া সম্প্রদায় দিনরাত ২৪ ঘন্টা হযরত ওমরের (রাঃ) উপর লা’নত বর্ষণ করে থাকে। সুতরাং শিয়া সম্প্রদায় যে বাতিল ও ভ্রান্ত বেদআতী ফের্কা- এতে কোনই সন্দেহ নেই। একদল শিয়া হযরত আবু বকর (রাঃ) কেও গালাগালি করে থাকে, তাঁকে তারা সাহাবী বলেও স্বীকার করে না। একারণে তারা কাফির। কেননা, আল্লাহ্পাক কোরআনের সূরা তাওবার ৪০ নম্বর আয়াতে তাঁকে “সাহাবী” বলে ঘোষণা করেছেন। পূর্বে এক হাদীসে বলা হয়েছে- “উম্মতের মধ্যে সর্বপ্রথম আমলনামা হাতে আসবে হযরত ওমরের। হযরত আবু বকরকে এর পূর্বেই জান্নাতে পৌঁছিয়ে দেয়া হবে”। (দেখুন উড়ন্ত আমলনামা অধ্যায়)। এখন এই দুই সাহাবীকে একদল শিয়া সকাল সন্ধ্যায় লা’নত দিয়ে থাকে। তাই তারা কাফির ও বাতিল। (দেখুন মম রচিত শিয়া পরিচিতি)।\n\n(৭) সূরা ইখ্লাস ১০ বার পাঠে জান্নাতের একটি প্রাসাদ\nعن سعید بن المسیب یقول ای نبی اللّٰہ ﷺ قال: من قرأ سوۃ الاخلال عشر مرات بنی لہ قصر فی الجنۃ ۔ ومن قرأھا عشربن مرۃ بنی لہ قصران فی الجنۃ ومن قرأ ھا تثلثین مرۃ بنی لہ قصر فی الجنۃ ۔ فقال عمر بن الخطاب رضی اللّٰہ اذا لتکثرن قصورنا فقال رسول اللّٰہ ﷺ اللّٰہ اوسع من ذلک ۔ رواہ الدارمی\n\nঅর্থঃ তাবেয়ী হযরত সায়ীদ ইবনে মুসাইয়েব (রাঃ) বলেছেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “যেব্যক্তি সূরা ইখ্লাস বা কুলহুয়াল্লাহ্ ছুরা দশবার পাঠ করবে- তার জন্য জান্নাতে একটি প্রাসাদ বা বালাখানা তৈরী করা হবে। বিশবার পড়লে দুটি এবং ত্রিশবার পড়লে তিনটি বালাখানা তৈরী হবে। একথা শুনে হযরত ওমর ইব্নুল খাত্তাব আরয করলেন- তাহলে তো আমাদের প্রাসাদ বা বালাখানার সংখ্যা অনেক হয়ে যাবে। নবী করীম (ﷺ) এরশাদ করলেন “আল্লাহ্ এর চেয়েও বেশী প্রশস্ত”। (দারামী শরীফ)।\n\n(৮) জান্নাতের বিছানার ফরশ বা চাদর উঁচু হবে আকাশ ছোঁয়া\nعن ابی سیعد الخدری رضی اللّٰہ عنہ عن النبی ﷺ فی قولہ تعالی ۔ وقرشی مرفوعۃ ۔ قال ارتفاعھا لکما بین السماء والارض مسیرۃ خمسماءۃ عام۔ رواہ الترمذی۔\nঅর্থঃ হযরত আবু সায়ীদ খুদরী (রাঃ) হতে বর্ণিত। তিনি বলেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “আল্লাহ্পাকের কালাম- “ওয়া ফুরুশিম মারফুআতিন” -এর অর্থ হলো- উঁচু ফরশ বা বিছানার চাদর। এর পরিমান হলো আসমান যমীনের দূরত্বের সমান (পাঁচশত বৎসরের)”। (তিরমিযি শরীফ)।\n\n(৯) জান্নাতের درجات বা বিভাগ\n\nহযরত আবু সায়ীদ খুদরী (রাঃ) বর্ণনা করেন,\nعن ابی سعید الخدری رضی اللّٰہ عنہ عن النبی صلی اللّٰہ ﷺ قال ان الجنۃ مأۃ درجۃ ۔ لو ان العالمین اجتمعوا فی احداھن لو سعتھم ۔ رواہ الترمذی وقال حدیث غریب۔\nঅর্থঃ হযরত আবু সায়ীদ খুদরী (রাঃ) নবী করীম সাল্লাল্লাহু আলাইহি ওয়া সাল্লাম থেকে বর্ণনা করেছেন-- “জান্নাতের দারাজাত বা বিভাগ একশটি। তার একটি বিভাগে যদি সমগ্র সৃষ্টজগত একত্রিত করা হয়- তাহলে তাও সঙ্কুলান হয়ে যাবে”। (তিরমিযি- হাদীসে গরীব সুত্রে)।\n\n(১০) তোমরা জান্নাতুল ফিরদাউস -এর প্রার্থনা করবে\nعن معاذ بن جبل رضی اللّٰہ عنہ قال سمعت رسول اللّٰہ یقول ۔ الجنۃ مأۃ درجۃ کل درجۃ منھا ما بین السماء والارض وان اعلاھا الفردوس وسطھا الفردوس ۔ وان العرش علی الفردوس ۔ منھا تفجر انھار الجنۃ ۔ فاذا سألتم اللّٰہ فاسئلوہ الفردوس ۔ رواہ الترمذی (قال الترمذی عطاء ھذا لم یدرک معاذ بن جبل )\n\nঅর্থঃ হযরত মুয়ায ইবনে জাবাল (রাঃ) থেকে বর্ণিত। তিনি বলেন, আমি নবী করীম সাল্লাল্লাহু আলাইহি ওয়া সাল্লামকে একথা এরশাদ করতে শুনেছি- “জান্নাতে একশত দরজা বা বিভাগ রয়েছে। এক একটি বিভাগ আসমান যমিনের মধ্যবর্তী স্থানের সমান। উম্মতের জন্য জান্নাতের মধ্যে সর্বোচ্চ ও উত্তম জান্নাত হলো ফিরদাউস। ফিরদাউসের উপরে হলো আরশে আযীম। এই জান্নাতুল ফিরদাউস থেকে বেহেস্তের চারটি নহর প্রবাহিত হয়। (পানি, দুধ, মধু ও পবিত্র শরাব)। যখনই তোমরা আল্লাহর কাছে বেহেস্ত প্রার্থনা করবে- তখন জান্নাতুল ফিরদাউস-ই প্রার্থনা করবে”। (তিরমিযি মুনকাতা সুত্রে- মুয়ায থেকে)।\n\nব্যাখ্যাঃ আটটি বেহেস্তের মধ্যে সর্বোচ্চ “জান্নাতুল আদন” আম্বিয়ায়ে কেরামের জন্য নির্ধারিত। বাকী ৭টির মধ্যে ফিরদাউস হলো সর্বোচ্চ ও সর্বোত্তম। এটি ঈমানদার ও নেক আমলধারী নিখুঁত লোকদের জন্য বরাদ্দকৃত। এই সর্বোচ্চ জান্নাত প্রার্থনা করার জন্য নবীজীর পরামর্শের কারণ হলো- নবীগণের মধ্যে তিনি হলেন সর্বশ্রেষ্ঠ। উম্মতের মধ্যে উম্মতে মোহাম্মদী হলো সর্বশ্রেষ্ট এবং জান্নাতের মধ্যে (“নবীগণকে বাদ দিয়ে”) জান্নাতুল ফিরদাউস হলো সর্বশ্রেষ্ঠ। সুতরাং সর্বশ্রেষ্ঠ নবীর সর্বশ্রেষ্ঠ উম্মত হয়ে সর্বশ্রেষ্ঠ জান্নাত কামনা করাই যুক্তিসঙ্গত।\n\n(১১) কোরআনের আয়াতের সংখ্যা যত- জান্নাতের বিভাগও ততঃ\n\nহযরত ইবনে আব্বাস ও হযরত আয়েশা (রাঃ) -এর বর্ণনা\nعن عبد اللّٰہ بن عباس رضی اللّٰہ عنھما عن النبی ﷺ قال: درج الجنۃ علی عدد آی القرآن لکل آیۃ درجۃ ۔ فتلک ۔ فتلک ستۃ آلاف ومائتا اٰیۃ وستۃ عشر آیۃ ۔ بین کل درجتین مقدار ما بین السماء والارض۔ وینتھی بہ الی اعلی علیین ۔ لھا سبعون الف رکن وھی یا قوتۃ تضیئی مسیرۃ ایام ولیالی ۔\n\n وقالت عائشۃ رضی اللّٰہ عنھا ان عدد آی القران علی عدد درج الجنۃ فلیس احدیدخل الجنۃ ۔ افضل ممن قرأ القران ۔ وذکرہ مکی رحمۃ اللّٰہ علیہ۔ کتاب الاختیار فی الملح من الاخبار والآثار لابی حفص عمر بن عبد المجید القرشی المیانشی)\nঅর্থঃ হযরত আবদুল্লাহ্ ইবনে আব্বাস (রাঃ) নবী করীম সাল্লাল্লাহু আলাইহি ওয়া সাল্লাম থেকে রেওয়ায়াত করেন- নবী করীম (ﷺ) এরশাদ করেছেন- “কোরআনের আয়াতের সমপরিমান সংখ্যা হলো জান্নাতের দরজা বা বিভাগ সমূহের। ইবনে আব্বাস বলেন- “কোরআনের আয়াত হলো ৬২১৬ (ছয় হাজার দুইশত ষোল)। দু’বিভাগের মধ্যবর্তী স্থানের দূরত্ব হলো আসমান যমীনের মধ্যবর্তীস্থান। এক একটি বিভাগ “আ’লা ইল্লিয়্যিন” এ গিয়ে শেষ হয়েছে। জান্নাতের মধ্যে খাম্বা রয়েছে সত্তর হাজার। ঐ খাম্বাগুলো ইয়াকুত পাথরের তৈরী। এর আলো কয়েকদিনের রাস্তা পর্য্যন্ত বিস্তৃত”।\n\nহযরত আয়েশা (রাঃ) হতে বর্ণিত। তিনি বলেন- “কোরআনের আয়াতের সংখ্যা হলো বেহেস্তের দরজা বা বিভাগ সমূহের সংখ্যার সমপরিমান”। জান্নাতে প্রবেশকারীদের মধ্যে কোরআন পাঠকারী বা আলেমের চেয়ে উত্তম আর অন্য কেউ হবেনা”।\n\n(মশহুর ক্বারী মাক্কী তাঁর ফাওয়ায়েদে মাক্কিয়ায় মা আয়েশার রেওয়ায়াতটি বর্ণনা করেছেন- আবু হাফ্স ওমর ইবনে আবদুল মজিদ ক্বারশী মিয়ান্শী কর্তৃক রচিত কিতাব আল ইখ্তিবার ফিল মিল্হি মিনাল আখ্বার ওয়াল আছার গ্রন্থে”)।\n\nব্যাখ্যাঃ হযরত ইবনে আব্বাসের বর্ণনায় দেখা যায়- কোরআনের আয়াতের সংখ্যা ৬২১৬ টি এবং জান্নাতের বিভাগও ৬২১৬ টি। কিন্তু মা আয়েশা (রাঃ)- এর বর্ণনায় সংখ্যা নেই। তাই বিষয়টি গবেষণা ও পর্যালোচনার দাবী রাখে। অন্য মশহুর রেওয়ায়াতে দেখা যায়- কোরআনের আয়াত হলো ৬৬৬৬। ইহাই মশহুর। এই দুই বিপরীত সংখ্যার সমাধান কিভাবে করা যায়?\n\nএর জবাব হলো- হযরত ইবনে আব্বাসের বর্ণনার মধ্যে-\nفتلک ستۃ الاف ومائتا اية وستة عشر\nঅংশটুকু নবী করীম (ﷺ) অথবা ইবনে আব্বাসের বাণী কিনা- এ নিয়ে মতভেদ আছে। কেননা, নবী করীম (ﷺ) যদি সঠিকভাবে ৬২১৬ আয়াত বলে থাকতেন- তাহলে মশহুর রেওয়ায়াতে কি করে তার খেলাফ ৬৬৬৬ বলা হলো? বুঝা গেল- অন্য কেউ হয়তো এ সংখ্যাটি হাদীসের মধ্যে ঢুকিয়ে দিয়েছেন এবং এটাকে ইবনে আব্বাসের উক্তি বলেছেন। আরবীতে এটাকে مندرج বা অনুপ্রবেশ বলা হয়। মশহুর বর্ণনা অনুযায়ীই আমল করা হচ্ছে। বর্তমান কোরআনের বাংলা অনুবাদে আয়াতের সংখ্যা বিভিন্ন রকম দেখা যায়। তাফসীরে রূহুল বয়ান অনুযায়ী কোরআনের আয়াতের সংখ্যা সর্বাধিক ৬২৬৫ এবং রূহুল মাআনীতে সর্বাধিক ৬২৮৯। মক্কা, মদিনা, কুফা, বসরা ও সিরিয়ার ক্বেরাত বিশেষজ্ঞদের মতে আয়াতের মোট সংখ্যার মধ্যে তারতম্য লক্ষ্য করা যায়। সুতরাং মশহুর বর্ণনাকেই সংখ্যাগরিষ্ঠ ওলামাগণ গ্রহণ করে বলেছেন- আয়াতের সংখ্যা ৬৬৬৬।\n\nআয়াতের সংখ্যার মধ্যে পার্থক্য হওয়ার কারণ হলো- বড় বড় আয়াতকে কেউ কেউ কয়েকটি আয়াত ধরেছেন- যেমন, “যালিকাল কিতাবু লা-রাইবা ফিহী, হুদাললিল মুত্তাকীন” একটি আয়াতকে কেউ কেউ তিনটি আয়াত ধরেছেন। আবার অনেকে ছোট ছোট কয়েকটি আয়াত মিলিয়ে এক আয়াত গণনা করেছেন। বর্তমানে যারা চ্যালেঞ্জ করে- তারা কিন্তু এ বিষয়ে কোন জ্ঞানই রাখেনা। পরের হিসাবে তারা হিসাব করে। অনুবাদ ও তাফসীর গ্রন্থের মধ্যে সংখ্যার পার্থক্য লক্ষ্য করা যায়।\n\nহযরত আয়েশা সিদ্দিকা (রাঃ)- এর অত্র বর্ণনায় ক্বারীগণের যে মর্যাদা বয়ান করা হয়েছে- এর বিশ্লেষণ করে ইমাম কুরতুবী (রহঃ) বলেছেন- এখানে ক্বারী অর্থে “হামিলুল কোরআন” তথা কোরআন বিশেষজ্ঞকে বুঝানো হয়েছে- যারা কোরআনে বর্ণিত বিধিবিধান যথাযথভাবে বুঝেন এবং সে মোতাবেক আমল করেন। তারাই জান্নাতীদের মধ্যে সর্বোত্তম ব্যক্তি হবেন”। ১০ নম্বর হাদীসে জামাতের বিভাগ বলা হয়েছে একশত। উক্ত বর্ণনা চুড়ান্ত নয়। এরপরেও বিভাগ থাকতে পারে।\n\n(১২) জান্নাতের غرفات বা কামরার সংখ্যা এবং বাসিন্দাদের বর্ণনা\n\nআল্লাহ্পাক জান্নাতের কামরাসমূহ এবং তার বাসিন্দাদের সম্পর্কে সংখ্যা ছাড়াই সাধারণভাবে বর্ণনা দিয়েছেন এভাবে,\nلَكِنِ الَّذِينَ اتَّقَوْا رَبَّهُمْ لَهُمْ غُرَفٌ مِّن فَوْقِهَا غُرَفٌ مَّبْنِيَّةٌ\nঅর্থঃ “কিন্তু যারা তাঁদের পালনকর্তাকে ভয় করে, তাঁদের জন্য নির্মিত রয়েছে প্রাসাদের কামরার উপর কামরাসমূহ”। (সূরা যুমার ২০ আয়াত)।\n\nঅন্য আয়াতে বর্ণনা করেছেন,\nإِلَّا مَنْ آمَنَ وَعَمِلَ صَالِحًا فَأُوْلَئِكَ لَهُمْ جَزَاء الضِّعْفِ بِمَا عَمِلُوا وَهُمْ فِي الْغُرُفَاتِ آمِنُونَ\nঅর্থঃ (তোমাদের ধনসম্পদ ও সন্তান-সন্ততি তোমাদেরকে আমার নিকটবর্তী করতে পারবে না। ) “তবে- যারা ঈমান এনেছে এবং সৎকাজ করেছে, তাঁদের জন্য রয়েছে- তাঁদের কাজের বিনিময়ে বহুগুণ পুরষ্কার। তাঁরা কামরাসমূহে নিরাপদে থাকবে”। (সূরা সাবা ৩৭ আয়াত)।\n\nঅন্য আয়াতে আল্লাহ্ পাক বলেছেন,\nأُوْلَئِكَ يُجْزَوْنَ الْغُرْفَةَ بِمَا صَبَرُوا وَيُلَقَّوْنَ فِيهَا تَحِيَّةً وَسَلَامًا\nঅর্থঃ “যারা বিভিন্ন সৎকাজে কষ্ট স্বীকার করেছে, তাঁদেরকে তাঁদের সবরের বিনিময়ে প্রাসাদের কামরাসমুহ দেয়া হবে এবং তাঁদেরকে দোয়া ও সালামসহ তথায় অভ্যর্থনা জানানো হবে”। (সূরা ফুরকান ৭৫ আয়াত)।\n\nবুঝা গেল- জান্নাতে অসংখ্য কামরা হবে।\n\n(১৩) নবী করীম (ﷺ) উক্ত আয়াত সমূহের ব্যাখ্যায় জান্নাতের প্রাসাদের কামরা সমূহের বর্ণনা দিয়েছেন এভাবে-\nعن سھل بن سعد ان رسول اللّٰہ ﷺ قال ان اھل الجنۃ لیتراء ون اھل الغرف من فوقھم کما تتراء ون الکوکب الدری الغائر فی الافق من المشرق او المغرب لتضاضل ما بینھم ۔ قالوا یا رسول اللّٰہ تلک منازل الانبیاء لا یبلغھا غیرھم؟ قال: بلی والذی نفسی بیدہ۔ رجال آمنوا باللّٰہ وصدقوا المرسلین۔\n\nঅর্থঃ হযরত সাহল ইবনে সাআদ (রাঃ) নবী করীম (ﷺ) থেকে বর্ণনা করেছেন। নবীজী (ﷺ) বলেন- “সাধারণ জান্নাতবাসীরা প্রাসাদের কামরায় বসবাসকারী বিশেষ লোকদেরকে উপরের দিকে তাকিয়ে দেখতে পাবে- যেভাবে তোমরা উপরের দিকে তাকিয়ে দুরবর্তী উজ্জল তারকা দেখতে পাও- সকালে বা সন্ধ্যায়। এটা এজন্য যে, কর্ম অনুযায়ী তাঁদের মধ্যে মর্তবার এই পার্থক্য হবে”।\n\nসাহাবায়ে কেরাম একথা শুনে আরয করলেন- ইয়া রাসুলাল্লাহ্! ইহা তো মনে হয় নবীগণের শান। এই মর্যাদা তো তাঁদেরই প্রাপ্য? হুযুর (ﷺ) বললেন- হাঁ, তবে অন্যরাও পাবে। যে আল্লাহর হাতে আমার প্রাণ, তাঁর শপথ করে বলছি- ঐসমস্ত লোকেরাই এ মর্তবা পাবে-যারা মনেপ্রাণে আল্লাহ্কে বিশ্বাস করেছে এবং বিনাবাক্যে নবীগণকে সত্য বলে জেনেছে”।\n\n(হযরত সাহ্ল -এর অন্য রেওয়ায়াতে তিরমিযি শরীফে আছে- এ মর্তবাধারীদের মধ্যে হযরত আবু বকর (রাঃ), হযরত ওমর (রাঃ) রয়েছেন- মুসলিম শরীফ)।\n\n(১৪) জান্নাতী প্রাসাদের কামরা ৪ প্রকার লোকের জন্য,\nعن علی رضی اللّہ عنہ قال قال رسول اللّٰہ ﷺ ان فی الجنۃ لغرفا یری ظھورھا من بنونھا ویطونھا من ظھورھا فقام الیہ اعرابی فقال : لمن ھی یا رسول اللّٰہ، وقال لمن اطاب الکلام واطعم الطعام وادام الصیام وصلی اللّٰہ باللیل والناس نیام۔ (ترمذی)\n\nঅর্থঃ হযরত আলী (রাঃ) হতে বর্ণিত। তিনি বলেন- নবী করীম সাল্লাল্লাহু আলাইহি ওয়া সাল্লাম এরশাদ করেছেন- “জান্নাতের প্রাসাদ সমূহের মধ্যে অনেক অনেক কামরা আছে। উহার ভিতর থেকে বাহির দেখা যাবে এবং বাহির থেকেও ভিতর দেখা যাবে” (কাঁচের মত স্বচ্ছ)।\n\nএকথা শুনে জনৈক গ্রাম্য সাহাবী দাঁড়িয়ে আরয করলেন- কার জন্য এই কামরাসমূহ- ইয়া রাসুলাল্লাহ্? নবী করীম সাল্লাল্লাহু আলাইহি ওয়া সাল্লাম এরশাদ করলেন- “চার প্রকার লোকের জন্য- যথা- (১) যারা উত্তম কথা বলে, (২) যারা খাদ্য দান করে, (৩) যারা সর্বদা নফল রোযা পালন করে এবং (৪) যারা রাত্রে আল্লাহর নামায পড়ে- যখন অন্য (ধর্মের) লোকেরা নিদ্রাবিভূত থাকে”। (তিরমিযি)।\n\n(১৫ ক) উপরের হাদীসখানার ব্যাখ্যাস্বরূপ হযরত জাবের (রাঃ) এভাবে বর্ণনা করেছেন,\nعن جابر بن عبد اللّٰہ رضی اللّٰہ عنھما قال خرج علینا رسول اللّٰہ ذات یوم فقال : الا اخبرکم بغرف الجنۃَ ؟ غرفا من الوان الجواھر یری ظاھرھا من باطنھا ۔ وباطنھا من ظاھرھا ۔ فیھا من النعیم الثواب۔ والکرامات مالا اذن سمعت ولا عین رأت ۔ فقلنا بابینا انت وامنا۔ یا رسول اللّٰہ لمن تلک؟ فقال لمن افشی السلام وادام الصیام واطعم الطعام وصلی والناس نیام ۔فقلنا بابینا انت وامنا یا رسول اللّٰہ ومن یطیق ذلک؟ فقال امتی تطیق ذلک وسأخبرکم من یطیق ذلک ۔ من لقی اخاہ السلم فسلم علیہ فقد افشی السلام۔ ومن اطعم اھلہ وعیالہ من الطعام حتی یشبعھم فقد اطعم الطعام ۔ ومن صام من رمضان ومن کل شھر ثلاثۃ ایام فد ادام الصیام ۔ ومن صلی العشاء الاخیرۃ فی جماعۃ فقد صلی والناس نیام ای الیھود والنصاری والمجوس ۔ ( ابونعیم)\n\nঅর্থঃ হযরত জাবের ইবনে আবদুল্লাহ্ রাদিয়াল্লাহু আনহুমা থেকে বর্ণিত। তিনি বলেন- একদিন রাসুল করিম সাল্লাল্লাহু আলাইহি ওয়া সাল্লাম আমাদের মাঝে এসে উপস্থিত হয়ে এরশাদ করলেন- “আমি কি তোমাদেরকে জান্নাতের প্রাসাদের কামরাগুলো সম্পর্কে কিছু জানাবো না? একটি কামরা হবে মূক্তার রংয়ের মত- যার ভেতর থেকে বাইরে দেখা যাবে এবং বাইরে থেকেও ভিতর দেখা যাবে। ঐ কামরায় থাকবে এমন সব অগনিত নেয়ামত, পুরষ্কার ও মর্যাদাপূর্ণ বস্তু- যা কারো কর্ন কোনদিন শ্রবণ করেনি এবং কোন চক্ষুও তা কোনদিন অবলোকন করেনি”।\n\nহযরত জাবের বলেন- আমরা আরয করলাম- আমাদের পিতামাতা আপনার চরণে উৎসর্গীত হোক- হে আল্লাহর প্রিয়রাসুল! ঐ কামরাসমূহ কার জন্য নির্ধারিত? হুযুর (ﷺ) বল্লেন- চার প্রকার লোকের জন্য। যথা- (১) “যারা সালাম প্রথার প্রসার ঘটায়, (২) যারা সর্বদা রোযা রাখে, (৩) যারা খাদ্যদান করে এবং (৪) যারা নামায আদায় করে- যখন অন্য (ধর্মের) মানুষ ঘুমন্ত থাকে”।\n\nআমরা পুনরায় আরয করলাম- আমাদের পিতামাতা আপনার চরনে উৎসর্গ করতে আমরা প্রস্তুত- হে আল্লাহর প্রিয়রাসুল! আমাদের মধ্যে এমন সাধ্য কার আছে? হুযুর সাল্লাল্লাহু আলাইহি ওয়া সাল্লাম এরশাদ করলেন- আমার প্রত্যেক উম্মতেরই এই সাধ্য আছে। এখন আমি তোমাদেরকে আমার কথার ব্যাখ্যা করে বলছি (১) যারা আপন মুসলমান ভাইয়ের সাথে মোলাকাত হলে ছালাম বিনিময় করে- তারাই সালাম সম্প্রসারিত করে। (২) যারা আপন সন্তান-সন্ততি ও পরিবারস্থ লোকদেরকে তৃপ্তি সহকারে খাদ্য খাওয়ায়- তারাই খাদ্যদানকারী বলে গণ্য। (৩) যারা রমযানের রোযাসহ প্রতিমাসে তিন দিনের (আইয়ামে বীজের রোযা) নফল রোযা পালন করে, তারাই জীবনব্যাপী রোযাদার বলে গণ্য। (৪) আর- যারা মানুষের (ইয়াহুদ, নাছারাও অগ্নিপূজক) নিদ্রাবস্থায় এশার নামায জামাতে আদায় করে- তারাই সদা নামাযী বলে গণ্য”।\n\nঘুমন্ত মানুষ বলতে- ইহুদী, নাসারা ও মজুসীদের বুঝানো হয়েছে। কেননা, মুসলমান তো এমনিতেই জাগ্রত থেকে নামায আদায় করে। (আবু নোয়াঈম)।\n\nব্যাখ্যাঃ অত্র হাদীসে সাহাবায়ে কেরামের বিনয়, ভক্তি ও নবী প্রেমের উজ্জ্বল প্রমাণ পাওয়া যায়। তাঁরা সবসময় নবীজীর চরণে পিতামাতাকে কোরবান দিতে প্রস্তুত ছিলেন। জান্নাতের একটি কাম্রা পাওয়ার আশায় তাঁরা ছিলেন ব্যাকুল। নবী করীম (ﷺ) প্রথমে যেভাবে কথা বলেছেন- তাতে মনে হয়েছিল- উক্ত চারটি কাজ খুবই কঠিন। কিন্তু নবীজী নিজেই ব্যাখ্যা করে বুঝিয়ে দিলেন- চারটি কাজের অর্থ কী।\n\nহুযুর (ﷺ) -এর সবকথা যেখানে সাহাবীগণ অনুধাবন করতে অক্ষম- সেখানে আমরা কে? এজন্যই হাদীসের মর্ম বুঝার জন্য মাযহাবের বিজ্ঞ ইমামগণের প্রয়োজন হয়। তাঁদের ব্যাখ্যা ছাড়া নিজে নিজে কেউই বুঝতে পারবে না। একশ্রেণীর জাহেল লোক হাদীসের অনুবাদ পড়েই মাছআলা দেয়া শুরু করে দেয়। এরা মাযহাব মানেনা, ইমামদের ব্যাখ্যা মানেনা। এরা আহ্লে হাদীস বলে দাবী করে- অথচ একটি হাদীসের ব্যাখ্যা করার ক্ষমতাও এদের নেই। বর্তমানকালে জামাতী, তাবলীগী, আহ্লে হাদীস, লা-মাযহাবী লোকেরা কথায় কথায় হাদীসের উল্টাপাল্টা মর্ম বুঝায়। ইহা কোন্ ইমামের ব্যাখ্যা- তা তারা বলে না। আল্লাহ্ এদের খপপর থেকে মাযহাবপন্থী মুসলমানকে রক্ষা করুন। আমীন!\n\n(১৫ খ) প্রাসাদের কিছু কিছু কাম্রা থাকবে শুন্যে ভাসমান\nعن انس بن مالک رضی اللّٰہ عنہ قال قال رسول اللّٰہ ﷺ ان فی فی الجنۃ لغرفا لیس لھا مغالیق من فوقھا ولا عماد من تحتھا قیل یا رسول اللّٰہ وکیف یدخلھا اھلھا ؟ قال یدخلونھا اشباہ الطیر ۔ قیل ھی یا رسول اللّٰہ لمن ؟ قال سول الاھل الاسقام ۔ والاوجاع والبلوی ۔(التذکرۃ صفح ۵۰۷)\n\nঅর্থঃ হযরত আনাছ (রাঃ) হতে বর্ণিত। তিনি বলেন- রাসুলে মকবুল সাল্লাল্লাহু আলাইহি ওয়া সাল্লাম এরশাদ করেছেন, “নিশ্চয়ই জান্নাতের প্রাসাদ সমূহে এমন অনেক কাম্রা রয়েছে- যেগুলো শুন্যের উপর ভাসমান- উপরের দিকে কোন তালা নেই এবং নীচেও কোন খুটি নেই”। সাহাবীগণ আরয করলেন- ইয়া রাসুলাল্লাহ! তাহলে ঐ কামরাবাসীরা কেমন করে প্রবেশ করবে? হুযুর সাল্লাল্লাহু আলাইহি ওয়া সাল্লাম এরশাদ করলেন- তারা পাখীর ন্যায় উড়ে ঢুক্বে। পুনরায় আরয করা হলো- “ঐ কামরাগুলো কার জন্য নির্ধারিত”? হুযুর সাল্লাল্লাহু আলাইহি ওয়া সাল্লাম এরশাদ করলেন- “ঐগুলো রোগী, ক্ষুর্ধাত ও বিপদগ্রস্ত লোকদের জন্য”। (আত্-তাযকিরাহ্ পৃষ্ঠা ৫০৭)।\n\n(১৬) জান্নাতের তাবু হবে মুক্তার তৈরী\nعن ابی موسی الاشعری ان رسول اللّٰہ ﷺ قال فی الجنۃ خیمۃ من لؤلؤۃ غرفۃ ۔ عضھا ستون میلا فی کل زاوی منھا اھل للمومن م یرون الاٰخرین یطوف علیھم المؤمن ۔ رواہ مسلم وفی روایۃ الخیمۃ درۃ ۔ طوالھا فی السماء ستون میلا۔ فی کل زاریۃ۔ منھا اھل المؤمن ما یرون الاٰخرین۔\n\nঅর্থঃ হযরত আবু মুছা আশ্আরী (রাঃ) বর্ণনা করেনঃ রাসুলে মকবুল সাল্লাল্লাহু আলাইহি ওয়া সাল্লাম ইরশাদ করেছেন-“ জান্নাতের প্রাসাদে থাকবে লুলু পাথরের প্রশস্ত তাবুসমূহ। এক একটি তাবুর প্রস্থ হবে ৬০ মাইল। ঐ তাবুর চতুর্পার্শ্বের প্রতি কোনায় থাকবে মোমিনদের পরিবার পরিজন- যাদের একজন অন্যদেরকে দেখতে পাবে। মুমিনরা ঐসব স্ত্রীদের সাথে মিলিত হবে তথায়”। (মুসলিম শরীফ)।\n\nঅন্য বর্ণনায় এসেছে- তাঁবুগুলো হবে মুক্তার তৈরী। তাঁর উচ্চতা হবে আসমান ছোঁয়া। প্রস্থ হবে ৬০ মাইল। প্রত্যেক পাশে থাকবে মোমেনদের পরিবার পরিজন- যাদের একজন অন্যদেরকে দেখতে পাবে”। (তাযকিরাহ্)।\n\n(১৭) জান্নাতে সাপ্তাহিক প্রদর্শনী বাজার বসবে\nعن انس بن مالک رضی اللّٰہ عنہ ان رسول اللّٰہﷺ قال ان فی الجنۃ لسوقا یأتونھا کل جمعۃ ۔ فتھب ریح الشمال فتحثوا فی وجوھھم وثیابھم المسک ۔ فیزدادون حسنا وجمالا ۔ فیرجعون الی اھلھم وقد ازداروا ۔ حسنا جمالا۔ فیقول لھم اھلھم واللّٰہ لقد ازددتم حسنا وجمالا ۔ رواہ مسلم۔\n\nঅর্থঃ হযরত আনাস (রাঃ) হতে বর্ণিত- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “নিশ্চয়ই জান্নাতে থাকবে বাজারসমূহ। জান্নাতীরা প্রতি শুত্রবারে ঐ বাজারে একত্রিত হবে। উত্তরের শীতলবায়ু বয়ে যাবে। এতে তাদের চেহারা ও পোষাকে মিশ্ক সুগন্ধি ছড়াবে। আর তাদের সৌষ্ঠব তাঁদের সৌন্দর্য বৃদ্ধি পাবে বহুগুনে। যখন তাঁরা রূপসৌন্দর্য নিয়ে আপন পরিবারে ফিরে আসবে- তখন তারাও বলবে- খোদার কসম, তোমাদের রূপসৌন্দর্য তো আগের চেয়ে বহুগুণ বেড়ে গিয়েছে”। (মুসলিম শরীফ)।\n\nব্যাখ্যাঃ হযরত আলী ও হযরত আনাছ (রাঃ) বলেন- দুনিয়ার মত জান্নাতের বাজার বেচা কেনার বাজার নয়- বরং রূপসৌন্দর্য বৃদ্ধির পরিচর্যাগৃহ। সেখানে প্রতি শুক্রবার একবার করে রূপচর্চা হবে। দুনিয়ার মত সাজানী নয়- বরং প্রাকৃতিকভাবে উত্তরা হাওয়ায় মিশক ভেসে আসবে, চেহারা ও পোষাক সুগন্ধময় করে তুলবে এবং চেহারার রূপসৌন্দর্য বহুগণ বৃদ্ধি করে দিবে। (কল্পনার জন্য আধুনিক রূপচর্চা গৃহ ধারণা করা যেতে পারে। রূপসৌন্দর্য জান্নাতী তোহ্ফা স্বরূপ। এর জন্য সাধনা করা প্রয়োজন। অলস হয়ে বসে থাকলে চলবেনা)।\n\nউল্লেখ্যঃ জান্নাতে প্রবেশাধিকার হবে ঈমানের বিনিময়ে- কিন্তু মানাযিল বা মর্তবাসমূহ পাবে আমলের বিনিময়ে। এটাই ওলামায়ে কেরামের মতামত (আত-তাযকিরাহ্ ও মাওয়াহিব ৬৭৯ পৃষ্ঠা)। নবীর প্রেম ও ভালবাসায় পাওয়া যাবে নবীজীর সান্নিধ্য। সাহাবী রাবিয়া (রাঃ) নবীজীর সান্নিধ্য চেয়েছিলেন। নবীজী তা মঞ্জুর করেছেন। আল্লাহর ইবাদত ও নবীজীর মহব্বৎ হলো সকল মর্যাদার চাবি কাঠি।\n\n(১৮) গরীব মুসলমানগণ ধনীদের পাঁচশত বৎসর পূর্বে জান্নাতে যাবে\nعن ابی الدرداء رضی اللّٰہ عنہ قال حدثنی عمر بن الخطاب قال سمعت رسول اللّٰہ ﷺ یقول انی فقراء المسلمین یدخلون الجنۃ قبل الاغنیاء بنصف یوم ۔ قیل لہ یا رسول اللّٰہ وما نصف یوم؟ قال خمسمأۃ سنۃ قیل لہ فکم السنۃ من شھر قال خمسمأۃ شھر ۔ قیل لہ فکم الشھر من یوم ۔ قال خمسمأۃ یوم قیل لہ فکم الیوم قال خمسمأۃ مما تعدون ۔ (ذکرہ العتبی فی عیون الاخبار ۔ التذکرۃ للقرطبی صفح ۵۱۲)\n\nঅর্থঃ হযরত আবু দারদা (রাঃ) বলেন- হযরত ওমর (রাঃ) আমাকে একটি হাদীস শুনিয়েছেন। তাহলো- তিনি শুনেছেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “গরীব ও হত-দরিদ্র মুসলমানরা ধনী লোকদের অর্ধদিবস পূর্বে জান্নাতে প্রবেশ করবে”। আরয করা হলো- ইয়া রাসুলাল্লাহ্! অর্ধদিবস বলতে কি বুঝায়? হুযুর (ﷺ) বল্লেন- “পরকালের অর্ধদিবস হলো দুনিয়ার পাঁচশত বৎসরের সমান”। আবার আরয করা হলো- কতমাসে এক বৎসর হবে? হুযুর (ﷺ) বল্লেন- “পাচশত মাসে এক বৎসর”। আবার আরয করা হলো- কতদিনে একমাস? হুযুর (ﷺ) বল্লেন- “পাঁচশত দিনে একমাস”। পুনরায় প্রশ্ন করা হলো- একদিন কতদিনের সমান? হুযুর (ﷺ) বললেন- “একদিন পাঁচশত দিনের সমান”। (উৎবী কৃত উয়ুনুল আখ্বার সূত্রে- কুরতুবীর তাযকিরাহ্ পৃষ্ঠা ৫১২)।\n\nব্যাখ্যাঃ নবী করীম সাল্লাল্লাহু আলাইহি ওয়া সাল্লাম কত সুন্দর করে পরজগতের হিসাব তুলে ধরলেন এ হাদীসের মাধ্যমে। দুনিয়ার পাঁচশত বৎসরের সমান ওখানকার অর্ধদিন। দুনিয়ার এক হাজার বছরের সমান হবে হাশরের একদিন। কিন্তু আরশে মোয়াল্লার একদিন হলো দুনিয়ার পঞ্চাশ হাজার বৎসরের সমান।\n\n(১৯) মক্কার মুহাজির মুসলমানগণ ধনীগণের পাঁচশত বৎসর পূর্বে জান্নাতে যাবেন,\nعن ابی سعید الخدری رضی اللّٰہ عنہ قال قال رسول اللّٰہ ﷺ فقراء المھاجرین یدخلون الجنۃ قبل اغنیاءھم بخمسمأۃ عام ۔ خرجہ الترمذی۔\n۴۱ نمبر\nঅর্থঃ হযরত আবু সায়ীদ খুদরী (রাঃ) বর্ণনা করেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন - মক্কার মুহাজির মুসলমানগণ তাঁদের ধনীদের চেয়ে পাঁচশত বৎসর পূর্বে জান্নাতে প্রবেশ করবে”। (তিরমিযি শরীফ)।\n\nব্যাখ্যাঃ হযরত আবু দারদা বর্নিত পূর্ব হাদীসে হুযুর (ﷺ) সাধারণ গরীব মুসলমানের জান্নাতে প্রবেশের সময় বলেছেন- ধনীদের পাঁচশত বৎসর পূর্বে। আর হযরত আবু সায়ীদ খুদরী বর্ণিত বর্তমান হাদীসে দেখা যায়- মক্কার মুহাজির দরিদ্রগণও জান্নাতে যাবেন তাঁদের মধ্যকার ধনীগণের পাঁচশত বৎসর পূর্বে।\n\nবাহ্যিক দৃষ্টিতে দুটি বর্ণনা বিপরীতমুখী মনে হলেও মূলতঃ কোন বিরোধ নেই। কেননা, মুহাজির গরীব ও মুহাজির ধনীদের মধ্যে তুলনা করা হয়েছে পাঁচশত বৎসরের ব্যবধান। আর সাধারণ মুসলমান গরীব ও ধনীদের মধ্যেও তুলনা করা হয়েছে পাঁচশত বৎসরের ব্যবধান। সুতরাং প্রত্যেক যুগের ধনী দরিদ্রের মধ্যে এই ব্যবধান থাকবে। তাহলে সরল অর্থ দাড়ায় এই -“প্রত্যেক যুগের গরীবগণ সে যুগের ধনীদের চেয়ে পাঁচশত বৎসর পূর্বে জান্নাতে প্রবেশ করবে”।\n\nঅত্র হাদীসে গরীবদের জন্য শুভ সংবাদ দেয়া হয়েছে- যাতে গরীবগণ অধৈর্য না হয়ে আল্লাহর উপর আস্থা রাখে। আল্লাহ্ তাদের ধৈর্যের বিনিময়ে কম হিসাব নিকাশে ৫০০ বৎসর পূর্বেই জান্নাতের নেয়ামত দান করবেন। এ হাদীসের অর্থ এ নয় যে, গরীবরা হাত গুটিয়ে বসে থাকবে, কাজকর্ম ছেড়ে দিয়ে তাক্বদীরের উপর ভরসা করে বসে থাকবে- বরং চেষ্টা তাদবীরের পরও যাদের দারিদ্র দূর করা সম্ভব হয় না- তারা যেন অধৈর্য না হয়ে তাকদীর মেনে নেয়। তাহলেই আল্লাহ্পাক পরকালে তাদের জন্য উক্ত পুরষ্কার দিবেন। দুনিয়ায় কষ্ট পেলেও পরকালে সুখ পাবে এবং ধনীদের পূর্বে জান্নাতে প্রবেশ করবে। জান্নাতের নেয়ামত পেলে দুনিয়ার কষ্ট তখন ভুলে যাবে। সুতরাং গরীবরা ভাগ্যবান।\nজান্নাতের সংখ্যা ও নাম\n\nজান্নাতের সংখ্যা ৮টি যথা- (ক) জান্নাতুল আদন (খ) জান্নাতুল ফিরদাউস (গ) জান্নাতুন নাঈম (ঘ) জান্নাতুল মা’ওয়া (ঙ) দারুস সালাম (চ) দারুল খুল্দ (ছ) দারুল ক্বারার (জ) দারুল...।\n\nতন্মধ্যে সর্বোচ্চ জান্নাতুল আদন হচ্ছে আম্বিয়ায়ে কেরামের জন্য নির্ধারিত। এখানেই আল্লাহ্পাক নিজ দীদার দান করবেন। তারপর মোমেনদের জন্য সর্বোচ্চ ও সর্বোত্তম জান্নাত হচ্ছে জান্নাতুল ফিরদাউস। ইহা জান্নাতুল আদন সংলগ্ন। এর পরের স্থান হলো জান্নাতুল খুল্দ। এর পরের স্থান হলো জান্নাতুন নাঈম। এরপরের স্থান হলো জান্নাতুল মা’ওয়া। এর পরে দারুস সালাম। এরপরে দারুল ক্বারার। এরপরে দারুল....।"},{"1":"৪২তম অধ্যায়ঃ বেহেস্তের পোষাক/খাদ্য","2":"বিয়াল্লিশতম অধ্যায়ঃ বেহেস্তের পোষাক, খাদ্য, পাহাড় পর্বত- ইত্যাদি\n(১) জান্নাতীদের পোষাক, পানীয়, স্বর্ন রৌপ্যের পানপাত্র, ইত্যাদির বর্ণনা-\nعن ابی ھریرۃ رضی اللّٰہ عنہ عن النبی ﷺ انہ قال من لبس الحریر فی الدنیا لم یلبسہ فی الاٰخرۃ ۔ ومن شرب الخمر فی الدنیا لم یشربہ فی الاٰخرۃ۔ ومن شرب فی آنیۃ الذھب والفضۃ لم یشرب بھا فی الاٰخرۃ ثم ۔قال رسول اللّٰہ ﷺ لباس اھل الجنۃ۔ وشراب اھل الجنۃ وانیۃ اھل وآنیۃ اھل الجنۃ۔ رواہ النسائی۔\n\nঅর্থঃ হযরত আবু হোরায়রা (রাঃ) হতে বর্ণিত- তিনি বলেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “যেব্যক্তি দুনিয়াতে রেশমী পোষাক পরিধান করে- তাকে জান্নাতে রেশমী পোষাক পরিধান করতে দেয়া হবে না। যেব্যক্তি দুনিয়াতে শারাব পান করে, তাকে জান্নাতে শারাবান তাহুরা পান করতে দেয়া হবে না। যেব্যক্তি দুনিয়াতে স্বর্ন ও রৌপ্যের পাত্রে পানি পান করে- তাকে জান্নাতে স্বর্নরৌপ্যের পানপাত্র দেয়া হবে না। অতঃপর রাসুলে খোদা সাল্লাল্লাহু আলাইহি ওয়া সাল্লাম সংক্ষেপে ইরশাদ করলেন- “জান্নাতীদের পোষাক, জান্নাতীদের শারাবান তাহুরা এবং জান্নাতীদের পানপাত্র ঐরকম” (নাছায়ী শরীফ)।\n\nব্যাখ্যাঃ উক্ত লোকেরা জান্নাতে প্রাথমিক প্রবেশাধিকার পাবেনা- যদি তাওবাহ করে তা থেকে বিরত না থাকে। এই তিন জিনিস দুনিয়াতে পুরুষদের জন্য হারাম করা হয়েছে। তবে মহিলাদের জন্য রেশমী পোষাক ও স্বর্ন রৌপ্য ব্যবহার করা জায়েয করা হয়েছে- অন্য হাদীস দ্বারা।\n\n(২) জান্নাতের বৃক্ষরাজী\nعن ابی ھریرۃ رضی اللّٰہ عنہ قال قال رسول اللّٰہ ﷺ یقول اللّٰہ عزوجل اعدت لعبادی الصالحین ما لا عین رأت ولا اذن سمعت ۔ ولا خطر علی قلب بشر ۔ اقرأوا ان شئتم ’’وظل ممدود‘‘ وموضع سوط فی الجنۃ خیر من الدنیا وما فیھا ۔ واقرأوا ان شئتم ’’ فمن زحزح عن النار وادخل الجنۃ فقد فاز ۔ وما الحیوۃ الدنیا الا متاع الغرور۔‘‘ حدیث حسن صحیح۔ رواہ الترمذی۔\n\nঅর্থঃ হযরত আবু হোরায়রা (রাঃ) হতে বর্ণিত- তিনি বলেন- রাসুলপাক সাল্লাল্লাহু আলাইহি ওয়া সাল্লাম ইরশাদ করেছেন-“আল্লাহ্পাক ইরশাদ করেছেন- “আমি আমার নেককার বান্দাদের জন্য এমন এমন জিনিস তৈরী করে রেখেছি- যা কোন চক্ষু কোনদিন দেখেনি, কোন কান কোনদিন শুনেনি এবং কোন মানুষের অন্তরে তার ধারণা পর্য্যন্ত জন্মায়নি”। যদি তোমরা ইচ্ছা করো- তাহলে আল্লাহর এই কালাম পড়ে দেখো- “কেহই জানেনা- তার জন্য চক্ষু শীতলকারী কি কি জিনিস লুক্বায়িত রয়েছে”। (সূরা সিজদা ১৭ আয়াত ২১ পারা)। আর জান্নাতের মধ্যে এমন বিশাল বৃক্ষ রয়েছে- কোন সাওয়ারী একশত বৎসর যার ছায়ায় ভ্রমন করলেও তার শেষ সীমান্তে পৌঁছতে পারবে না। যদি ইচ্ছা করো- আল্লাহর এই কালাম পাঠ করে দেখো- “সুবিস্তৃত ছায়ায় তারা বসবাস করবে” (সূরা ওয়াকেয়াহ ৩০ আয়াত ২৭ পারা)। জান্নাতের এক চাবুক পরিমান জায়গা দুনিয়া এবং দুনিয়ার যাবতীয় বস্তু হতে উত্তম। ইচ্ছা করলে আল্লাহর এই কালাম পড়ে দেখো- “অতঃপর যাকে দোযখ থেকে দূরে রাখা হবে এবং জান্নাতে প্রবেশ করানো হবে- সে ব্যক্তিই সফলকাম হবে। দুনিয়ার পার্থিব জীবন ধোকার বস্তু ছাড়া আর কিছুই নয়”। (সূরা আলে ইমরান- ১৮৫ আয়াতাংশ)। তিরমিযি শরীফ। আবু ইছা তিরমিযি বলেন- অত্র হাদিসখানার মর্যাদা হলো হাছান লি যাতিহী ও সহীহ লিগায়রিহী পর্যায়ের।\n\n(৩) বেহেস্তের সর্ববৃহৎ বৃক্ষ হবে তূবা\nعن ابی امامۃ الباھلی قال : طوبی شجرۃ فی الجنۃ لیس منھا دار الا فیھا غصن منھا ولا طیر حسن الا وھو فیھا۔ ولا ثمرۃ الا وھی فیھا۔\nঅর্থঃ হযরত আবু উমামা বাহেলী (রাঃ) হতে বর্ণিত, তিনি বলেন- “তূবা” নামে জান্নাতে একটি বৃহৎ বৃক্ষ আছে। জান্নাতে এমন কোন বাড়ী নেই- যেখানে ঐ বৃক্ষের শাখা নেই, এমন কোন সুন্দর পাখী নেই- যা ঐ বৃক্ষের ডালে বসা নেই এবং এমন কোন ফল নেই- যা ঐ বৃক্ষে ফলেনা”। (ইবনে ওহাব সুত্রে তাযকিরাহ্ ৪৯৫ পৃষ্ঠা)। এক বৃক্ষে সহস্র রকমের ফল।\n\n(৪) জান্নাতীবৃক্ষের কান্ড হবে স্বর্নের\nعن ابی ھریرۃ رضی اللّٰہ عنہ قال قال رسو ل اللّٰہ ﷺ ما فی الجنۃ شجرۃ الا وساقھا من ذھب۔ رواہ الترمذی۔\nঅর্থঃ হযরত আবু হোরায়রা (রাঃ) রাসুলেপাক সাল্লাল্লাহু আলাইহি ওয়া সাল্লামের বাণী এভাবে বর্ণনা করেছেন-- “জান্নাতের যেকোন বৃক্ষের কাণ্ড বা গোড়ার দিকটি হবে স্বর্নের” (তিরমিযি শরীফ)।\n\n(৫) ছিদ্রাতুল মোন্তাহা বৃক্ষ\nعن اسماء بنت ابی بکر قالت سمعت رسول اللّٰہ ﷺ وذکر لہ سدرۃ المنتھی قال یسیر الراکب فی ضل الفنن منھا مأۃ سنۃ او یستظن بظلھا ماءۃ راکب شک الراوی فیھا۔ رواہ الترمذی۔\n\nঅর্থঃ হযরত আস্মা বিন্তে আবু বকর রাদিয়াল্লাহু আনহুমা থেকে বর্ণিত। তিনি বলেন- নবী করীম সাল্লাল্লাহু আলাইহি ওয়া সাল্লামের খেদমতে ছিদ্রাতুল মোন্তাহা বৃক্ষের আলোচনা হচ্ছিল। আমি শুনেছি- নবী করীম (ﷺ) ইরশাদ করলেন- “ঐ বৃক্ষ এত বিরাট যে, তার চতুর্দিকে ঘুরে আসতে একজন ঘোড়সাওয়ারীর একশত বৎসর লাগবে। (অথবা তিনি এরূপ বলেছিলেন) “তার ছায়ায় একশত ঘোড় সাওয়ারী একসাথে দৌঁড়াতে পারবে। ” (তিরমিযি শরীফ)।\n\nনোটঃ সিদ্রাতুল মোন্তাহা হলো সপ্তম আকাশের উপরে অবস্থিত। সুতরাং জান্নাতেরও উপরে। আরশের নীচে উক্ত বিশাল বৃক্ষে জিবরাঈল (আ:) বসবাস করেন- এবং এখান থেকেই আল্লাহর নির্দেশ গ্রহণ করেন। শহীদ ও মুমিনগণের রূহ্ সিদ্রাতুল মোন্তাহা নামক বরই গাছে ভ্রমণ করে ফল ফলাদী ভক্ষণ করে থাকে। নবী করীম (ﷺ) মি’রাজ রজনীতে ঐ বৃক্ষের নিকট থেকেই রফরফে আরোহন করে আরশে মোয়াল্লায় গমন করেছিলেন। ঐদিন আসমান, যমিন, জান্নাত, জাহান্নাম, আরশ, কুরছি, জ্বীন, ইনসান ও মালায়েক সবকিছু ছিল নবীজীর কদমের নীচে। ইহার নামই “রিফ্আতে শানে মোহাম্মদ” (ﷺ)।\n\n(৬) জান্নাতের ফলফলাদি\n\n(ক) আল্লাহ্পাক ইরশাদ করেন- \nفِيهِمَا مِن كُلِّ فَاكِهَةٍ زَوْجَانِ\nঅর্থঃ “ঐ দুই জান্নাতে আছে প্রত্যেক ফলের ভিন্ন ভিন্ন রূপ ও স্বাদ”। (সুরা আর রহমান ৫২ আয়াত)।\n\n(খ) আল্লাহ্পাক ইরশাদ করেন-\nفِيهِمَا فَاكِهَةٌ وَنَخْلٌ وَرُمَّانٌ\nঅর্থঃ “তথায় আছে ফলমূল, খেজুর ও আনার” (সুরা আর রহমান ৬৮ আয়াত)।\n\n(গ) আল্লাহ্পাক আরো বলেন-\nمُتَّكِئِينَ عَلَى فُرُشٍ بَطَائِنُهَا مِنْ إِسْتَبْرَقٍ وَجَنَى الْجَنَّتَيْنِ دَانٍ\nঅর্থঃ “তারা তথায় রেশমের আস্তর বিশিষ্ট বিছানায় হেলান দিয়ে বসবে। উভয় জান্নাতের (উদ্যানের) ফল তাদের নিকট ঝুঁক্বে”। (সূরা আর রাহমান ৫৪ আয়াত)।\n\n(ঘ) আল্লাহ্ আরো ইরশাদ করেন-\nكُلَّمَا رُزِقُواْ مِنْهَا مِن ثَمَرَةٍ رِّزْقاً قَالُواْ هَـذَا الَّذِي رُزِقْنَا مِن قَبْلُ وَأُتُواْ بِهِ مُتَشَابِهاً\nঅর্থঃ “যখনই জান্নাতীগণ খাবার হিসাবে কোন ফলপ্রাপ্ত হবে, তখনই তারা বলবে- এ তো অবিকল সে ফল- যা আমরা ইতিপূর্বে লাভ করেছিলাম। বস্তুতঃ তাদেরকে একই আকৃতির পরিচিত ফল প্রদান করা হবে”। (কিন্তু স্বাদ হবে ভিন্ন)। (সুরা বাক্বারা আয়াত ২৫)।\n\n(ঙ) জান্নাতের আঙ্গুর ফল হুযুর (ﷺ) -এর পবিত্র মুঠির মধ্যে-\nذکر مسلم من حدیث ابن عباس فی صلاۃ الکسوف قالوا یارسول اللّٰہ رأیناک قناولت فی مقامک یشأ ثم رأیناک تکعکعت۔ فقال: انی رأیت الجنۃ فتناولت منھا عنقودا۔ ولو اخذتہ لاکلتم منھا مابقیت الدنیا۔\n\nঅর্থঃ ইমাম মুসলিম সূর্য গ্রহণে (সালাতুল কুছুফ) অধ্যায়ে হযরত ইবনে আব্বাস (রাঃ) -এর একটি হাদীস এভাবে বর্ণনা করেছেন- “সাহাবায়ে কেরাম আরয করলেন, ইয়া রাসুলাল্লাহ! আমরা নামাযের মধ্যে দেখতে পেলাম- আপনি আপনার মোসাল্লায় দাঁড়িয়ে কি যেন হাত দিয়ে ধরেছেন। এরপর দেখলাম- আপনি মুঠি ছেড়ে দিয়ে পিছনে হটে আসলেন। রাসুল মকবুল সাল্লাল্লাহু আলাইহি ওয়া সাল্লাম ইরশাদ করলেন- “আমি নামাযরত অবস্থায় জান্নাতকে নিকটে দেখতে পেলাম। অতঃপর আমি হাত বাড়িয়ে কিছু আঙ্গুর ফলের থোকা ধরলাম। আমি যদি ঐ থোকা ছিঁড়ে নিয়ে আসতাম- তাহলে তোমরা দুনিয়ার শেষদিন পর্য্যন্ত তা থেকে খেতে পারতে”। (তাযকিরাহ্ ৪৯৪ পৃষ্ঠা)।\n\nব্যাখ্যাঃ অত্র হাদীস থেকে বুঝা গেল- জান্নাত হুযুর (ﷺ) -এর হাতের নাগালের মধ্যে। তিনি মদিনায়- কিন্তু তাঁর হাত মোবারক জান্নাতে। আরো বুঝা গেল- তিনি হাতের মুঠোয় যে থোকাটি ধরেছিলেন- তা থেকে কিয়ামত পর্য্যন্ত সবাই মিলে খেলেও তা ফুরাতো না। বুঝাগেল- হুযুরের এক মুষ্ঠিতে সারা দুনিয়ার মানুষের খাদ্য ও সম্পদ মৌজুদ রয়েছে। একেই বলে- “খোদার রাজ্যে নবীজীর রাজত্ব ও কর্তৃত্ব বা “সালতানাতে মোস্তফা”। আরেকটি বিষয় হলো- জান্নাত হুযুরের কাছে আসে। সুব্হানাল্লাহ্।\n\n(৭) জান্নাতের নহর ও সাগর সমূহঃ\n\n(৭-ক) আল্লাহ্পাক ইরশাদ করেন- জান্নাতের নহর ৪ টি\nمَثَلُ الْجَنَّةِ الَّتِي وُعِدَ الْمُتَّقُونَ فِيهَا أَنْهَارٌ مِّن مَّاء غَيْرِ آسِنٍ وَأَنْهَارٌ مِن لَّبَنٍ لَّمْ يَتَغَيَّرْ طَعْمُهُ وَأَنْهَارٌ مِّنْ خَمْرٍ لَّذَّةٍ لِّلشَّارِبِينَ وَأَنْهَارٌ مِّنْ عَسَلٍ مُّصَفًّى\n\nঅর্থঃ “মুত্তাকীনদের জন্য যে জান্নাতের প্রতিশ্রুতি দেয়া হয়েছে, তাতে আছে পানির নহর, দুধের নহর- যার স্বাদ অপরিবর্তনীয়, পানকারীদের জন্য সুস্বাদু শরাবের নহর এবং পরিশোধিত মধূর নহর সমূহ”। (সুরা মুহাম্মদ ১৫ আয়াত)। এই ৪ প্রকারের নহর জান্নাতুল ফিরদাউস হতে প্রবাহিত এবং হাউযে কাউসারে পতিত। (ইবনে মাজাহ্-আবু হোরায়রা সুত্রে)।\n\n(৭-খ) নবী করীম (ﷺ) ইরশাদ করেছেন- জান্নাতে ৪ প্রকার সাগর আছে।\nان فی الجنۃ بحر من الماء ۔ وبحر اللبن وبحر العسل وبحر الخمر ۔ ثم تنشق الانھار بعد ذلک۔\nঅর্থঃ “বেহেস্তের মধ্যে চার প্রকার সাগর আছে। পানির সাগর, দুধের সাগর, মধূর সাগর, পবিত্র শরাবের সাগর। অন্যান্য নহরসমূহ তা থেকে পৃথক হয়েছে”। (তিরমিযি শরীফ)।\n\n(৮-ক) জান্নাতে প্রদর্শনী বাজার\nعن علی رضی اللّٰہ عنہ قال قال رسول اللّٰہ ﷺ ان فی الجنۃ لسوقا ۔ ما فیھا شری ولا بیع الا الصور من الرجال۔ والنساء ۔ فذا اشتھی الرجل صورۃ ۔ دخل فیھا ۔ رواہ الترمذی۔\nঅর্থঃ “হযরত আলী (রাঃ) বর্ণনা করেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- জান্নাতে প্রদর্শনী বাজার বসবে। ঐ বাজারে কোন বেচাকেনা হবে না। শুধু নরনারীদের মিলনমেলা এবং বিভিন্ন জিনিস পত্রের নমুনা দেখানো হবে সেখানে। যখনই কোন লোক কোন নমুনা দেখতে ইচ্ছে করবে, তাতে প্রবেশ করে তা দেখতে পারবে” (তিরমিযি)। (৪১ অধ্যায় (১৭) দেখুন)।\n\n(৮-খ) হযরত আবু হোরায়রা ও সায়ীদ ইবনে মুসাইয়েব জান্নাতের সাপ্তাহিক বাজারে পরস্পর মোলাকাত করবেন। ঐ বাজারেই আল্লাহর দীদার লাভ হবে\nعن سعید بن المسیب انہ لقی ابا ھریرۃ فقال ابو ھریرۃ اسأل اللّٰہ ان یجمع بینی وبینک فی سوق الجنۃ فقال سعیک افیھا سوق ؟ قال نعم اخبرنی رسول اللّٰہ ﷺ ان اھل الجنۃ ازا دخلوھا ۔نزلوا فیھا ۔ بجل اعمالھم ۔ ثم یؤذن لھم فی مقدار یوم الجمعۃ من ایام الدنیا فیزورون ربھم ویبرز لھم عرشہ ویتبذر لھم فی روضۃ من ریاض الجنۃ ۔ فیوضع۔ لھم منابر من نور۔ ومنابر من لؤلؤ ۔ ومنابر من یقوت ۔ ومنابر من زبر جد ۔ ومنابر من ذھب ۔ ومنابر من فضۃ ۔ ویجلس ادناھم ۔ وما فیھم دنی علی کثبان المسک والکافور ما یرون ان اصحاب الکراسی بافضل منھم مجلسا ۔ قال ابو ھریرۃ قلت یا رسول اللّٰہ ھل نری ربنا؟ قال نعم ھل تتمارون فی رؤیۃ الشمس (فی نھار) والقمر لیلۃ البدر؟ قلنا لا قال کذلک لا تمارون فی رؤیۃ ربکم۔ ولا یبقی فی ذلک المجلس رجل الا حاضرہ اللّٰہ محاضرۃ ۔ حتی یقول للرجل منھم ۔ یا فلان بن فلان اتذکر یوم قلت کذا وکذا؟ فیذکر بعض عذر اتہ فی الدنیا ۔ فیقول یا رب افلم تغفرلی؟ فیقول بلی فبسعۃ مغفرتی بلغت منزلتک ھذہ فبینما ھم علی زلک غشیتھم سحابۃ من فوقھم فامطرت علیھم طیبا لم یجدوا مثل ریحہ شیا قط ویقول ربنا قوموا الی ما اعدت لکم من الکرامۃ فخذوا ما اشتھیتم ۔ فتاتی سوقا قدحفت بہ الملائکۃ فیھا مالم تنطر العیون الی مثلہ ولم تسمع الاٰذان ولم یخطر علی القلوب فنحمل لنا ما اشتھینا ۔ لیس یباع فیھا ولا یشتری ۔ وفی ذلک السوق یلقی اھل الجنہ بعضھم بعضا الخ۔\n\nঅর্থঃ হযরত সায়ীদ ইবনে মুসাইয়েব (তাবেয়ী) হযরত আবু হোরায়রা (রাঃ) -এর সাথে সাক্ষাৎ করলেন। হযরত আবু হোরায়রা (রাঃ) তাঁকে বল্লেন- আমি আল্লাহর কাছে প্রার্থনা করি- যেন তিনি তোমাকে ও আমাকে বেহেস্তের সাপ্তাহিক বাজারে মোলাকাত করান। হযরত সায়ীদ (রাঃ) বল্লেন- বেহেস্তে কি বাজার থাকবে? হযরত আবু হোরায়রা (রাঃ) বল্লেন- হাঁ থাকবে। নবী করীম সাল্লাল্লাহু আলাইহি ওয়া সাল্লাম আমাকে এ সংবাদ দিয়েছেন যে, জান্নাতী লোকেরা যখন জান্নাতে প্রবেশ করবে- তখন তাঁরা তাঁদের আমল অনুপাতে মাহফিলে অবস্থান করবে। তারপর দুনিয়ার জুমার দিনের মত সময়ের জন্য সাপ্তাহিক একদিন তাঁদেরকে একত্রিত করা হবে। তাঁরা তথায় আল্লাহর দীদার লাভ করবে। আল্লাহ্পাক তাঁদের মাথার উপর আরশ প্রকাশ করবেন এবং তাঁদেরকে বেহেস্তের বাগানে উত্তম পোষাক প্রদান করা হবে। তাঁদের প্রত্যেকের জন্য নূরের মিম্বার, লুলু পাথরের মিম্বার, ইয়াকুত পাথরের মিম্বার, জমরূদ পাথরের মিম্বার, স্বর্ণের মিম্বার, রূপার মিম্বার, যার যার উপযুক্ততা অনুপাতে দেয়া হবে। এমনকি- জান্নাতীদের নিম্ম পদমর্যাদার লোকের জন্যও মিম্বার সাজানো হবে। তাঁদের মধ্যে কেউ ছোট বলে গণ্য হবেনা। প্রত্যেককে দেয়া হবে মিশ্ক ও কাপুরের কুশান। কুশানে বসা লোকেরা কুরসিতে বসা লোকদেরকে তাঁদের চেয়ে বেশী উত্তম বলে মনে করবে না।\n\nহযরত আবু হোরায়রা (রাঃ) আগ্রহ করে নবীজীকে জিজ্ঞেস করলেন- আমরা কি আমাদের রবকে ঐখানে পরিষ্কারভাবে দেখতে পাবো? হুযুরপাক সাল্লাল্লাহু আলাইহি ওয়া সাল্লাম এরশাদ করলেন- হাঁ, অবশ্যই। তোমরা কি দিনের বেলায় সূর্য এবং পূর্নিমার রাত্রে চন্দ্র পরিষ্কার দেখতে পাওনা? এতে কোন সন্দেহ আছে কী? আমরা আরয করলাম- না- কোন সন্দেহ নেই। হুযুরপাক সাল্লাল্লাহু আলাইহি ওয়া সাল্লাম এরশাদ করলেন- ঐভাবেই তোমরা নিঃসন্দেহে আল্লাহ্কে দেখতে পাবে। ঐ মজলিসে এমন কোন লোক থাকবে না- যাদেরকে আল্লাহ্ পরিষ্কারভাবে দেখা দেবেন না। মাঝে কোন প্রতিবন্ধক থাকবে না। ঐ মজলিসের একজনকে আল্লাহ্ বলবেন-“তোমার কি মনে পড়ে- তুমি অমুক দিন এই এই অন্যায় কথা বলেছিলে? তখন বান্দা দুনিয়ার কিছু কিছু গুনাহের কথা স্মরণ করে আরয করবে- হে আল্লাহ্! তুমি কি আমার সে অপরাধ ক্ষমা করে দাওনি? আল্লাহ্ বলবেন- হ্যাঁ, আমার মুক্ত ও প্রশস্ত ক্ষমার কারণেই তো আজকের এই মর্তবা লাভ করেছো।\n\nএরূপ কথাবার্তার মাঝেই হঠাৎ করে তাঁদের মাথার উপর মেঘমালা এসে তাঁদেরকে ঢেকে ফেলবে এবং এমন সুগন্ধবৃষ্টি বর্ষন করতে থাকবে- যা তাঁরা কোনদিন দেখেনি। তখন এক পর্য্যায়ে আমাদের রব আল্লাহ্ বলতে থাকবেন- তোমরা এখন এ স্থানত্যাগ করো এবং ঐদিকে যাও- যেখানে আমি তোমাদের সম্মানে সবকিছু তৈরী করে রেখেছি। তোমাদের যা মনে চায় নিয়ে যাও।\n\nরাবী আবু হোরায়রা (রাঃ) বলেন- তখন আমরা এমন এক বাজারে যাবো- যার চতুর্দিকে ফিরিস্তারা পাহারায় দাঁড়িয়ে থাকবে। ঐ বাজারে এমন এমন জিনিস থাকবে- যা কোনদিন কোন চোখ দেখেনি, কোনদিন কোন কানও এ সংবাদ শুনেনি এবং কারো মন কোনদিন কল্পনাও করেনি। অতঃপর আমাদের মন যা চাইবে- তাই বহন করে নিয়ে আসা হবে। ঐসব জিনিসের কোন বেচাকেনা হবেনা- ফ্রি দেয়া হবে। ঐ বাজারে বেহেস্তীগণ পরস্পর মোলাকাত করবে” (দীর্ঘ হাদীস)। (তিরমিযি ও ইবনে মাজাহ্ সুত্রে মিশকাত ৪৭৯ পৃষ্ঠা- জান্নাতের বয়ান)।\n\n-হযরত আবু হোরায়রা সায়ীদ ইবনে মুসাইয়িবকে বেহেস্তের বাজারে একত্রিত হওয়ার কথা বলে এই দীর্ঘ প্রাণবন্ত হাদীসটি শুনিয়ে দিলেন। কি স্বাদের বয়ান এটি-জলিল)।\n\n(৯) ছোট মর্যাদার জান্নাতীর জন্য থাকবে ৮০ হাজার খাদেম ও ৭২ জন হুর\nعن ابی سعید الخدری ص قال قال رسول اللّٰہ ﷺ ادنی اھل الجنہ الذی لہ ثمانون الف کادم واثنثان وسبعون زوجۃ وتنصب لہ قبۃ من لؤلؤ وزبرزد وباقوت کما بین جابیۃ الی صنعاء رواہ ابن ماجۃ الدارمی۔\n\nঅর্থঃ হযরত আবু সায়ীদ খুদরী (রাঃ) হতে বর্ণিত। তিনি বলেন- আল্লাহর প্রিয় রাসুল সাল্লাল্লাহু আলাইহি ওয়া সাল্লাম ইরশাদ করেছেন- “একজন ছোট মর্যাদার জান্নাতী ব্যক্তির জন্য খাদেম থাকবে ৮০ হাজার এবং হুর স্ত্রী থাকবে ৭২ জন। আর তাঁর জন্য একটি গম্বুজ তৈরী করা হবে লুলু, জামরুদ, ও ইয়াকুত পাথর দিয়ে। ঐ গম্ভুজের দৈর্ঘ হবে সিরিয়ার জাবিয়া নামক স্থান হতে ইয়ামন দেশের সানা পর্য্যন্ত”। (ইবনে মাজাহ্ ও দারামী শরীফ)।\n\n(১০) হযরত মুছা (আঃ) ব্যতিত জান্নাতীদের বয়স হবে- দাঁড়ি গোপ বিহীন ৩০/৩৩ বৎসর-\nعن معاذبن جبل ان النبی ﷺ قال یدخل ھل الجنۃ الجنۃ جرداء مرداء مکحلین ابناء ثلاثین او ثلاث وثلاثین سنۃ۔ وفی روایۃ جابر بن عبد اللّٰہ الاموسی بن عمران فانہ لہ لحیۃ الی سرتہ خرجہ الترمذی۔\n\nঅর্থঃ মুয়ায ইবনে জাবাল (রাঃ) বলেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- জান্নাতবাসীরা পশমবিহীন ও দাঁড়িগোফ বিহীন অবস্থায় সুন্দর সূরতে ৩০/৩৩ বৎসরের নিখুঁত যুবক হয়ে সুরমা মন্ডিত চোখে জান্নাতে প্রবেশ করবে। হযরত জাবেরের বর্ণনায় আছে- “কিন্তু হযরত মুছা আলাইহিস সালাম নাভি পর্য্যন্ত লম্বা দাঁড়ি নিয়ে প্রবেশ করবেন”। (তিরমিযি)।\n\nটিকাঃ হাদীসের বর্ণনার ধরনে বুঝা যায়- এ অবস্থা হবে শুধু উম্মতের। নবীগণ হবেন মুরব্বী সুরতের এবং ইহাই মানানসই। তদুপরি- নবী করীম (ﷺ) অন্যের জন্য এই সংবাদদাতা- নিজের জন্য নন। এটি মনে রাখতে হবে। হুযুরের বয়স ও সুরত হবে নবীগণের সর্দারের সূরত ও মানানসই।\n\n(১১) জান্নাতে সন্তানাদি, খেত খামার ও চাষাবাদ- সবই দেয়া হবে- যদি কেউ চায়\n\n(১১-ক) আল্লাহ্পাক ইরশাদ করেন-\nلَكُمْ فِيهَا مَا تَشْتَهِي أَنفُسُكُمْ وَلَكُمْ فِيهَا مَا تَدَّعُونَ\nঅর্থঃ “জান্নাতে তোমাদের মনে যা ইচ্ছা করবে- তাই দেয়া হবে এবং তোমরা যা দাবী করবে- তাই দেয়া হবে”। (সুরা হা-মীম-সিজদাহ-৩১)\n\nব্যাখ্যাঃ জান্নাতে মেহমানদারীর সব আয়োজন তো থাকবেই- যা জান্নাতীদের জানার বাইরে। তারপরেও যদি দুনিয়ার অভ্যাসে কেউ কিছু চেয়ে বসে- তাও সরবরাহ করা হবে- চাওয়ার সাথে সাথেই। উড়ন্তপাখী দেখে খেতে মনে চাইলে সঙ্গে সঙ্গে বুনা হয়ে সামনে হাযির হবে। সন্তান চাইলে সাথে সাথে হুর গর্ভবর্তী হবে এবং সন্তান ভূমিষ্ট হয়ে খিলখিল করে হাসতে থাকবে। খেতখামার করতে মনে চাইলে সাথে সাথে হালচাষের ব্যবস্থা করা হবে। কিন্তু শর্ত হলো- মনে চাইতে হবে বা দাবী করতে হবে। এ প্রসঙ্গে অনেক হাদীস আছে। যেমন,\n\n(১১-খ) বেহেস্তী ব্যক্তি চাইলে হাওয়াই ঘোড়া দেয়া হবে-\nعن بریدۃ ان رجلا قال یا رسول اللّٰہ ﷺ ھل فی الجنۃ من خیل ۔ قال ان اللّٰہ ادخلک الجنۃ فلا تشاء ان تحمل فیھا علی فرسی یاقوتۃ حمراء یطیربک فی الجنۃ حیث شئت الا فعلت ۔ و سألہ رجل فقال یا رسول اللّہ ھل فی الجنۃ من ابل؟ قال فلم یقل لہ ما قال لصاحبہ فقال: ان یدخلک الجنۃ یکن لک ۔ ما اشتھت نفسک ولذت عینک ۔ رواہ الترمذی۔\n\nঅর্থঃ হযরত বোরাইদা (রাঃ) হতে বর্ণিত- এক ব্যক্তি আরয করলো- ইয়া রাসুলাল্লাহ্ (ﷺ)! জান্নাতে কি ঘোড়া পাওয়া যাবে? রাসুল করিম সাল্লাল্লাহু আলাইহি ওয়া সাল্লাম ইরশাদ করলেন- আল্লাহ্ তায়ালা তোমাকে জান্নাতে প্রবেশ করাবেন। তুমি ঘোড়ায় আরোহন করতে ইচ্ছা করলে লাল পাথরের ঘোড়া তোমাকে নিয়ে যথায় ইচ্ছা উড়ে বেড়াবে”।\n\nআরেক ব্যক্তি জিজ্ঞেস করলো- হে আল্লাহর রাসুল! বেহেস্তে কি উট থাকবে? নবী করীম (ﷺ) পূর্বের লোকটিকে যেভাবে বলেছিলেন, তাঁকে ঠিক সেভাবে না বলে শুধু বল্লেন- আল্লাহ্ তোমাকে জান্নাতে নিবেন এবং তোমার মনে যা চায় এবং যাতে তোমার চক্ষু শীতল হয়- তাই দেয়া হবে”। (তিরমিযি)\n\nনোটঃ দুনিয়ার চিন্তাভাবনায় যা ভাল মনে করা হয়- জান্নাতে গিয়ে শতগুণ উন্নত ব্যবস্থা দেখে দুনিয়ার সখ আর থাকবে না। মনের মালিক তো আল্লাহ্!\n\n(১১-গ) জান্নাতীরা ইচ্ছা করলে তাঁদের স্ত্রী গর্ভবতী হয়ে তাৎক্ষনিক সন্তান প্রসব করবে এবং বড় হয়ে যাবে-\nعن ابی سعید الخدری ص قال المؤمن اذا اشتھی الولد فی الجنۃ کان حملہ ووفعہ وسنہ فی ساعۃ کما یشتھی وقال اسحاق بن ابراھیم فی ھذا الحدیث ۔ اذا اشتھی المؤمن فی الجنۃ الولد کان فی ساعۃ ولکن لا یشتھی رواہ الترمذی۔\n\nঅর্থঃ হযরত আবু সায়ীদ খুদরী (রাঃ) এক রেওয়ায়াতে বর্ণনা করেন- মোমেনগণ যখন জান্নাতে সন্তান পেতে চাইবে, তখনই- সন্তানের গর্ভধারণ, জন্মগ্রহণ ও পূর্ন বয়স একই সময়ে হয়ে যাবে। ইছহাক ইবনে ইব্রাহীম অত্র হাদীস এভাবে বর্ণনা করেছেন- “মুমিনগণ যখন বেহেস্তে সন্তান চাইবে- তখনই হয়ে যাবে; কিন্তু তাঁরা তা চাইবে না”। (তিরমিযি)\n\nব্যাখ্যাঃ চাইলে হয়ে যাবে- না চাইলে হবেনা। এটা আল্লাহর এলেমের মধ্যে আছে। কিন্তু স্থানটি তো জান্নাত। দুনিয়ার মত কঁচু, ঘেঁচু, বিড়ি সিগারেট- হুক্কা তামাক- যা ইচ্ছা- তাই চাওয়ার মত পরিবেশ কি তখন থাকবে? হুক্কাখোর ও তামাকখোর কি রাজবাড়ীতে গিয়ে তামাক খোঁজে? তাঁর মনের গতিই তো তখন পরিবর্তন হয়ে যায়। জান্নাতে অনেক উন্নত পরিবেশ বিরাজ করবে। ধারনার বাইরে নাজ-নেয়ামত দেখেও যদি কেউ হুক্কাবিড়ি, তামাক চায়- তাহলে বুঝা গেল- সে অতি নীচুরুচির লোক। এই রুচি নিয়ে কেউ জান্নাতে যাবে- এটা কল্পনাও করা যায় না। আল্লাহ্পাক তাঁর ইচ্ছা পূরণ করবেন বলে ওয়াদা করেছেন। তাঁর ইচ্ছা তখন কি হবে- তা তো আল্লাহ্পাক পূর্বেই জানেন। তাই তাঁর ইচ্ছার স্বাধীনতার কথা ঘোষনা করেছেন। তামাকবিড়ি সাপ্লাই দেওয়া উক্ত ওয়াদার উদ্দেশ্য নয়। তখন রুচিই পরিবর্তিত হয়ে যাবে। দুনিয়ার রুচি কি সেখানে থাকবে?\n\n(১১-ঘ) ক্ষেতিগৃহস্থি চাইলেও দেয়া হবে\nعن ابی ھریرۃ ص ان رسول اللّٰہ ﷺ کان یحدث یوما وعندہ رجل من البادیۃ ۔ ان رجلا من اھل الجنۃ استأذن ربہ فی الزوع فقال لہ : اولست فیما شئت ؟ قال: بلی ولکن احب ان ازرع فاسرع وبذر فیادرالطرف نباتہ۔ واستواؤہ واستحصادہ وتکویرہ امثال الجبال فیقول اللّٰہ۔ یاابن آدم فانہ لایشبعک شئی فقال الاعرابی: یارسول اللّہ لا تجد ھذا الاقر یشأ اوانصاریا۔ فانھم اصحاب زرع ۔ فاما نحن فلسنا فاصحاب الزرع ۔ فضحک رسول اللّٰہ ﷺ ۔ رواہ البخاری\n۴۲ نمبر\n\nঅর্থঃ হযরত আবু হোরায়রা (রাঃ) হতে বর্ণিত- নবী করীম (ﷺ) একদিন আলোচনা করছিলেন। তাঁর পাশে ছিল একজন মরুচারী লোক। হুযুর (ﷺ) কথার মধ্যে বল্লেন- “বেহেস্তে এক ব্যক্তি আল্লাহর কাছে ক্ষেত খামারের অনুমতি চাইবে”। আল্লাহ্পাক তাঁকে বলবেন- তুমি কি দুনিয়াতে ইচ্ছমত কৃষিকাজ করোনি? সে বলবে- হাঁ, করেছি। তবে বর্তমানেও চাচ্ছি জান্নাতে চাষাবাদ করবো- যাতে বীজ বপনের সাথে সাথে অঙ্কুর উদগম হয় এবং সাথে সাথে যেন পাতা বের হয়, গাছ মোটা তাজা হয়ে ঠিকঠাক হয়ে যায় এবং সাথে সাথে যেন ফল ধরে ও পাকে এবং সাথে সাথে যেন কেটে আনতে পারি। ফসলের স্তুপ যেন পাহাড় সমান উঁচু হয়ে যায়। আল্লাহ্ বলবেন- “হে বনীআদম! কিছুতেই তোমার তৃপ্তি নিবারণ হচ্ছে না। নবী করীম (ﷺ) -এর বর্ণনা শুনে মরুচারী লোকটি বললো- “হে আল্লাহর রাসুল (ﷺ)! কোরাইশগণ তো পূর্বে ফসল বুনানো জানতোনা, আনসারদের সংস্পর্শে এসে তাঁরাও এখন ফসল করা শিখেছে। আমরা তো মরুর বদ্দু। আমরা ফসলাদি ফলাইনা (বরং ছাগল মেষ চড়াই)। তাঁর কথা শুনে হুযুর (ﷺ) হেসে ফেললেন”। (বোখারী)।\n\nব্যাখ্যাঃ একজন লোক জান্নাতে গিয়ে ক্ষেত খামার করার ইচ্ছা করবে। নবী করীম (ﷺ) -এর জবানে একথা শুনে উপস্থিত মরুবাসী লোকটি বলে উঠলো- ইয়া রাসুলাল্লাহ্! আমরা ক্ষেত খামার করিনা- ছাগল চড়াই। ক্ষেত খামার করে আনসারগণ এবং হালে কোরাইশরা এসে তাঁদের নিকট থেকে ক্ষেত খামার করা শিখেছে। সুতরাং ওনারাই জান্নাতে খেত খামার করার আবদার করবে- আমরা নই। একথা শুনে তাঁর সরলতা দেখে নবী করীম (ﷺ) হেসে ফেললেন। মোদ্দাকথা- জান্নাতে আল্লাহ্পাক মানুষের ইচ্ছা পূরন করবেন- যদি সে ইচ্ছা করে। অপর হাদীসে এসেছে- দুনিয়ার এমন তুচ্ছ জিনিসের ইচ্ছা তাঁদের মনেও জাগবে না।\n\nনোটঃ উক্ত হাদীসখানায় হাল্কা রসিকতার সাথে নবী করীম সাল্লাল্লাহু আলাইহি ওয়া সাল্লাম জান্নাতের কত সুন্দর চিত্র তুলে ধরেছেন। এ ধরণের বর্ণনা সাহাবীগনের কাছে খুবই চিত্তাকর্ষক বলে মনে হতো। হায়! আমরা যদি হুযুরের পবিত্র জবানে এমনি ধরণের দু’ একটি মধুর বাণী শুনতে পেতাম!"},{"1":"৪৩তম অধ্যায়ঃ জান্নাতী হুর/দুনিয়াবী স্ত্রী","2":"তেতাল্লিতম অধ্যায়ঃ জান্নাতী হুর ও দুনিয়াবী স্ত্রীর তুলনা\nপুরুষদের জন্য জান্নাতে দু প্রকারের স্ত্রী থাকবে। দুনিয়ার নিজ স্ত্রী বা স্ত্রীগণ এবং বেহেস্তের হুর জাতীয় স্ত্রী। এ ছাড়াও থাকবে- কাফেরের কোন স্ত্রী যদি মুসলমান হয়ে যায়- যেমন ফেরআউনের স্ত্রী আছিয়া। তিনি এবং হযরত মরিয়ম হবেন হুযুরের জান্নাতী স্ত্রী। পুরুষদের বয়স হবে ৩০/৩৩ বৎসরের মধ্যে। শক্তি হবে একশত পুরুষের। হুরগণের বয়স হবে পুরুষদের ইচ্ছানুযায়ী। জান্নাতে স্বামী-স্ত্রী হিসাবে আনন্দমিলন হবে- কিন্তু সন্তানাদি হওয়ার ইচ্ছা তাঁরা করবে না। তাঁদের মিলনে শরীর নাপাক হবে না। এ সম্পর্কে বিভিন্ন রেওয়ায়াত এসেছে। দুনিয়ার স্ত্রী ছাড়াও হুর হবে কমপক্ষে ৭২ জন করে। তাঁদের গঠনপ্রকৃতি ও রূপসৌন্দর্য হবে বিস্ময়কর- যা কেউ কোন দিন শুনেনি, দেখেনি-এমন কি কল্পনাও করেনি। দুনিয়ার স্ত্রীগণ হবেন সর্দার। দুনিয়ার স্ত্রী ও বেহেস্তী হুরদের মধ্যে রূপগুণ ও মর্যাদা নিয়ে মাঝে মধ্যে কথা কাটাকাটি হবে। বেহেস্তী হুরেরা বলবে- আমরা রুপেগুণী অধিক সুন্দরী, পাকপবিত্র ও স্বামী সোহাগিণী। অপরদিকে দুনিয়ার স্ত্রী বলবে- আমি ছিলাম নামাযী, রোযাদার, সুখ-দূঃখের সঙ্গিনী ও খেদমতগার। আমিই বেশী উত্তম। এভাবে তাঁরা স্বামীকে নিয়ে বড়াই করবে। আল্লাহ্পাক নেক্কার বান্দাদের জন্য জান্নাতের অনন্ত সুখের ব্যবস্থা করবেন- দুনিয়ার সামান্য ইবাদতের বিনিময়ে। এটাই হবে বড় সফলতা।\n(১) বেহেস্তের হুর তিন জিনিস দ্বারা সৃষ্ট\nان رسول اللّٰہ ﷺ سئل عن الحور العین من ای شئی خلقن؟ فقال : من ثلاثۃ اشیاء اسفلھن من المسک واوسطھن من العنبر واعلا ھن من الکافور ۔ وشعورھن وحواجبھن سواد سوداء خط من نور ۔ رواہ الترمذی۔\n\nঅর্থঃ রাসুলে মকবুল সাল্লাল্লাহু আলাইহি ওয়া সাল্লামের খেদমতে আরয করা হলো- বেহেস্তের হুর কিসের তৈরী? হুযুর (ﷺ) জবাব দিলেন “তিন বস্তু দ্বারা হুর সৃষ্টি- (১) নিম্মাংশ মিশ্ক -এর তৈরী (২) মধ্যভাগ আম্বরের তৈরী (৩) উপরিভাগ কাপুর জাতীয় পদার্থ দিয়ে তৈরী। তাঁদের চুল ও ভ্রু হবে কালো এবং নূরের রেখা সমৃদ্ধ” (তিরমিযি শরীফ)।\n(২) জান্নাতী পুরুষ হবে একই বয়সের যুবক- কিন্তু হুরের বয়স হবে পুরুষের ইচ্ছানুযায়ী\nذکر ابن الادمیات فی الجنۃ علی سن واحد واحد واما الحور العین۔ فاصناف مصفۃ صغار وکبار علی ما اشتھت النفس اھل الجنہ۔\nঅর্থঃ বর্ণিত আছে- জান্নাতে পুরুষগণ হবে সমবয়সী যুবক। কিন্তু ডাগর চোখের হুরগণ হবে বিভিন্ন বয়সের। ছোট, বড়- জান্নাতী পুরুষদের মনের ইচ্ছামত”। (আত্ তাযকিরাহ্ ৫৪৬ পৃষ্ঠা)।\n(৩) হুরদের পাত্লা গড়ন হবে এবং হাঁড়ের ভিতরের মগজ দেখা যাবে\nعن عبد اللّہ بن مسعود عن النبی ﷺ قال ان المرأۃ من اھل الجنۃ لیری بیاض ساقیھا من وراء سبعین حلۃ حتی یری مخھا۔ وذلک بان اللّہ تعالی یقول کانھن الیاقون والمرجان۔ والیاقوت حجر لو ادخلت فیہ سلکا ثم استصفیتہ لرأیتہ۔ رواہ الترمذی۔\n\nঅর্থঃ হযরত আবদুল্লাহ্ ইবনে মাসউদ (রাঃ) হতে বর্ণিত। নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “বেহেস্তীদের স্ত্রীগণের দু’পায়ের গোড়ালীর হাঁড় সত্তরটি পোষাকের ভিতর দিয়ে দেখা যাবে। এমনকি- হাঁড়ের ভিতরের মগজও দেখা যাবে। এ জন্য আল্লাহ্পাক ইরশাদ করেছেন- “হুর বালাগণকে মনে হবে- যেন ইয়াকুত ও মারজান পাথর”। ইয়াকুত এমন পাথর- যদি তুমি তার ভিতরে একটি শলাকা ঢুকিয়ে তাঁর স্বচ্ছতা পরীক্ষা করতে চাও- তাহলে ঐ শলাকা পরিষ্কার দেখতে পাবে”। (তদ্রূপ হুরদের মগজের মধ্যেও শলাকা ঢুকিয়ে দেখতে পারো”)। (তিরমিযি)।\n(৪) হুরদের এক চাহনীতে জান্নাত ও দুনিয়ার মধ্যবর্তীস্থান আলোকিত হয়ে যাবে\nعن انس بن مالک رضی اللّہ عنہ عن النبی ﷺ لو ان امراۃ من اھل الجنۃ اطلعت الی اھل الارض لا ضاء ت ما بینھما ولملاتہ ۔ ریھا۔ ولنصیفھا۔ علی رأسھا کیر من الدنیا وما فیھا۔ روی عن البخاری ۔ موقوفا۔\n\nঅর্থঃ হযরত আনাছ ইবনে মালেক (রাঃ) হতে বর্ণিত- তিনি নবী করীম সাল্লাল্লাহু আলাইহি ওয়া সাল্লাম থেকে বর্ণনা করেছেন- আল্লাহর প্রিয় রাসুল (ﷺ) এরশাদ করেছেন- “জান্নাতী লোকদের একজন স্ত্রী যদি জান্নাত থেকে দুনিয়াবাসীদের দিকে একটু ঝুঁকে তাকায়- তাহলে তাঁর সৌন্দর্যের ছটায় জান্নাত হতে দুনিয়া পর্য্যন্ত মধ্যবর্তীস্থান আলোকিত হয়ে যাবে এবং তাতে সুগন্ধি ছড়িয়ে পড়বে। একজন হুরের মাথার ওড়না দুনিয়া এবং দুনিয়ার যাবতীয় বস্তু হতে উত্তম হবে”। (ইমাম বুখারী হতে মওকুফ হাদীস হিসাবে বর্ণিত)।\n(৫) জান্নাতী হুরগণ হবেন নতুন কুমারী\n\nআল্লাহ্পাক ইরশাদ করেন-\nفِيهِنَّ قَاصِرَاتُ الطَّرْفِ لَمْ يَطْمِثْهُنَّ إِنسٌ قَبْلَهُمْ وَلَا جَانٌّ\nঅর্থঃ “জান্নাতের রমণীগণ হবে আনত-নয়না হুর। তাঁদেরকে এর পূর্বে কোন ইনসান বা জ্বীন স্পর্শ করেনি”। (আর রহমান- ৫৬)\n(৬) হুরগণ হবেন সতী-সাধ্বী নারী ও অনিন্দ্য সুন্দরী\n\nআল্লাহ্পাক বলেন-\nفِيهِنَّ خَيْرَاتٌ حِسَانٌ\nঅর্থাৎঃ “তথায় থাকবে সতী-সাধ্বী ও অনিন্দ্য সুন্দরী হুর রমনী”। (সূরা আর রহমান ৭০ আয়াত)।\n(৭) হুরগণ থাকবেন তাঁবুতে অবস্থানকারিনী\n\nআল্লাহ্ বলেন-\nحُورٌ مَّقْصُورَاتٌ فِي الْخِيَامِ\nঅর্থাৎঃ “হুরগণ থাকবেন তাঁবুতে অবস্থানকারিণী” (সুরা আর রহমান- ৭২ আয়াত)।\n(৮) হুরগণ চির কুমারী, কামিনী ও সমবয়স্কা হবে\nإِنَّا أَنشَأْنَاهُنَّ إِنشَاءً - فَجَعَلْنَاهُنَّ أَبْكَارًا - عُرُبًا أَتْرَابًا\nঅর্থঃ “আমি তাঁদেরকে উত্তমরূপে এবং বিশেষরূপে সৃষ্টি ও বৃদ্ধি করেছি। তাঁদেরকে বানিয়েছি চিরকুমারী। তাঁরা হবে সমবয়সী ভরাযৌবনা”। (সুরা ওয়াকিয়াহ্ ৩৫-৩৭ আয়াত)\n\nটিকাঃ\n\n(ক) হুরগণ বিশেষ প্রক্রিয়ায় সৃষ্টি হয়েছে। দুনিয়ার মহিলাগণ ষোড়শী ও যুবতী এবং সুশ্রী, সুন্দরী ও লাবন্যময়ী হবে। হযরত আনাছ (রাঃ) উক্ত রেওয়ায়াত বর্ণনা করেছেন- মা আয়েশা সিদ্দিকার মাধ্যমে।\n\n(খ) باکرۃ অর্থ- চিরকুমারী। জান্নাতী স্ত্রীগণ শতকোটি মিলনের পরেও চিরকুমারীর মতই থাকবে।\n\n(গ) عربا অর্থ-স্বামী সোহাগিণী ও কামিনী নারী।\n\n(ঘ) اترابا অর্থ- সমবয়সী ভরাযৌবনা। স্বামীরা হবেন পূর্ণ যুবক ৩০/৩৩ বৎসর বয়ষ্ক। (হাদীস)\n(৯) দুনিয়ার স্ত্রী ও জান্নাতী হুরদের মধ্যে বিতর্ক অনুষ্ঠানঃ হুরদের অহঙ্কার।\nعن علی رضی اللّٰہ عنہ قال قال رسول اللّٰہ ﷺ فی الجنۃ لمجتمعا للحور العین۔ یرتفعن باصوات لم تسع الخلائن بمثلا، قال یقلن نحن الخالات فلا نبیذ ونحن الناعمات فلا نبأس ۔ ونحن الراضیات فلا نسخط۔ طوبی لمن کان لنا وکنا لہ ۔\n\nঅর্থঃ হযরত আলী (রাঃ) বলেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “জান্নাতের মধ্যে ডাগর চোখ বিশিষ্ট হুরদের মিলনমেলা বসবে। তাঁরা এত উচ্চ আওয়াজ করবে- যা সৃষ্টির কেউ শুনেনি। হুযুর (ﷺ) বলেন- “তাঁরা উচ্চ আওয়াজে বলতে থাকবে- “আমরা জান্নাতে এমন চিরস্থায়ী যে- নষ্ট হবো না। আমরা এমন নেয়ামত প্রাপ্তা যে- তা কখনও পুরাতন এবং নষ্ট হবেনা। আমরা স্বামীদের প্রতি এমন রাযী যে- কোনদিন গোস্বা হবোনা। আমরা যাদের জন্য এবং যারা আমাদের জন্য- সবারই ভাগ্য সুপ্রসন্নœ” (তিরমিযি শরীফ)।\n(১০) দুনিয়ার স্ত্রীদের জবাব\nقالت عائشۃ رضی اللّٰہ عھا ان الحور العین اذا قلن ھذہ المقالۃ ۔ اجابھن ۔ المؤمنات من اھل الدنیا ۔ نحن المصلیات وما صلیتن ۔ ونحن الصائمات ۔ وما صمتن ،ونحن المتوضات وما توضائن ونحن المتصدقات وما تصدقتن ۔ قالت عائشۃ فلغبنھن۔\n\nঅর্থঃ হযরত আয়েশা সিদ্দিকা (রাঃ) বলেন- “জান্নাতী হুরেরা যখন ঐসব বড়াই করবে- তার জবাবে দুনিয়ার মুমিন স্ত্রীগণ বলবে-“আমরা ছিলাম নামাযী- তোমরা নামাযী নও। আমরা ছিলাম রোযাদার- তোমরা তো রোযা রাখনি। আমরা ছিলাম ওযু সম্পাদনকারিনী- তোমরা তো তা ছিলেনা। আমরা ছিলাম সাদ্কাকারিনী- তোমরা তো তা ছিলেনা”। হযরত আয়েশা সিদ্দিকা (রাঃ) বলেন- দুনিয়ার মহিলারাই এই বিতর্কে জিতে যাবে”। (আত্ ত্াযকিরাহ্)।\n\nব্যাখ্যাঃ বুঝা গেলো- হুরেরা হলো ভোগের, আর দুনিয়ার স্ত্রীরা হলো ত্যাগের। হুরেরা আমল শুন্য- আর মোমেন নারীরা হবে আমলে পূন্য। শুন্যের উপর পূন্যের প্রাধান্য সর্বজন স্বীকৃত। কাজেই দুনিয়ার স্ত্রীর সম্মান হবে বেশী। ইহাই হাদীসের মূল কথা। আল্লাহ্ যেন আমাদেরকে জান্নাতে দুনিয়ার পূন্যবতী স্ত্রী নসীব করেন। আমীন!\n\nবিঃ দ্রঃ ঐসব মা বোনদের জন্য সুসংবাদ- যারা দুনিয়াতে নামায রোযা, অযু গোসল, পাক পবিত্রতা ও সাদ্কা খয়রাতে ত্রুটি করেন না। তাঁরাই হবেন সেরা ও মর্যাদার অধিকারিনী। তাঁদের মূল্য জান্নাতী হুরের চেয়েও অধিক।\n\n(১১) হুরের মিষ্টি থুথু\nقال ابن عباس ان فی لجنۃ حوراء یقال لھا لعب ۔ لو بزقت فی البحر لعذب ماء البحر کلہ۔ مکتوب علی نحرھا من احب ال یکون لہ مثل فلیعمل بطاعۃ ربی عزوجل ۔\n\nঅর্থঃ হযরত ইবনে আব্বাস (রাঃ) বলেন- “বেহেস্তের মধ্যে এক প্রকার হুর আছে- তাঁদের বলা হয় “লোয়াব”। তাঁরা যদি দুনিয়ার সাগরে মুখের থুথু বা লোয়াব নিক্ষেপ করতো- তাহলে সাগরের সব জলরাশি মিষ্টি হয়ে যেতো। তাঁদের বুকে লিখা থাকবে- “যারা আমার মত হুর পেতে পছন্দ করে, তাঁরা যেন আমার প্রভূর আনুগত্যের আমল করেন”। (আত্ তাযকিরাহ্ পৃষ্ঠা ৫১৮-৫১৯)।\n\n(১২) শবে মি’রাজে দেখা হুরের বর্ণনা\nروی عن النبی ﷺ انہ وصف حوراء لیلۃ الاسراء فقال : ولقد رایت جبینھا کا الھلال ۔ فی طول البدر منھا الف وثلاثون ذکرعا۔ فی رأسھا ماءۃ صفیرۃ ما بین الصفیرۃ والصفیرۃ سبعون سبعون الف ذؤابۃ اضؤا من البدر مکلل بالدر وصفوف الجواھر ۔ علی جبینھا سطران مکتوبان بالدر والجوھر۔ فی السطر الاول بسم اللّٰہ الرحمٰن الرحیم۔ وفی السطر الثانی ۔ من اراد مثلی فلیعمل یطاعۃ ربی فقال جبرئیل ۔ یا محمد ھذہ وامثالھا لا متک فابشر یامحمد وبشر امتک و امرھم بالاجتھاد۔\n\nঅর্থঃ নবী করীম সাল্লাল্লাহু আলাইহি ওয়া সাল্লাম থেকে বর্ণিত আছে- তিনি শবে মি’রাজে দেখা হুরদের বর্ণনা দিতে গিয়ে ইরশাদ করেছেন- “আমি ঐ হুরদের মুখমন্ডলে পূনির্মার চাঁদে একহাজার ত্রিশগজ দৈর্ঘ নূতন চাঁদের মত বাঁকা ও লম্বা মুখমন্ডল দেখতে পেলাম। তাঁদের মাথায় রয়েছে চুলের একশত গুচ্ছ। এক গুচ্ছ হতে অন্য গুচ্ছ পর্য্যন্ত এক হাজার খোঁপা রয়েছে। আর ঐ খোঁপাগুলো পূর্নিমার চাঁদের চেয়েও বেশী উজ্জ্বল। মনিমুক্তার সুতা দিয়ে ঐগুলি মোড়ানো। সিঁথি হবে মুক্তার। তাঁদের কপালে মনিমুক্তার দুটি লাইন লিখিত আছে। এক লাইনে লিখা আছে- “বিছমিল্লাহির রাহমানির রাহিম। ” দ্বিতীয় লাইনে লেখা আছে- “যারা আমার মত হুর পেতে চায়, তাঁরা যেন আমার প্রতিপালকের ইবাদত করে”। অতঃপর জিবরাঈল আমাকে বল্লেন- হে প্রিয় মুহাম্মদ! এই রমণী ও অনুরূপ আরো রমনী আপনার উম্মতের জন্য প্রস্তুত। হে প্রিয় মুহাম্মদ! আপনি নিজে এই সুসংবাদ গ্রহন করুন এবং আপনার উম্মতকে সুসংবাদ দিন- যেন তাঁরা তা পাওয়ার জন্য বিশেষভাবে চেষ্টা করে”। (আত্ তাযকিরাহ্ ৫১৯)।\n\nব্যাখ্যাঃ হুর লাভ করা মর্যাদার ব্যাপার। মর্যাদা পাওয়ার বিনিময় হলো ইবাদত ও আমল। কিন্তু জান্নাতে প্রবেশের শর্ত হলো ঈমান। সুতরাং ঈমান হলো- প্রবেশপত্র এবং আমল হলো মর্যদার পূর্বশর্ত।\n\n(১৩) হুরগণ যদিও সুন্দরী, কিন্তু দুনিয়ার স্ত্রীগণ হবে আমলের কারণে শ্রেষ্ঠ\nقال عبد اللّٰہ بن المبارک عن عبد اللّٰہ بن مسعود رضی اللّٰہ عنہ انہ قال: ان المراۃ من الحور العین لیری مخ ساقیھا من وراء اللحم والعظم ومن تحت سبعین حلۃ کما یری الشراب الاحمر فی الزجاجہ البیضاء وقال عن حبان بن ابی حبلۃ قال ؛ ان نسأ الدنیا من دخل منھن الجنۃ فضلن علی العین بما عمل فی الدنیا۔ وروی مرفوعا ان الامھیات افضل من الحور العین بسبعین الف ضغت (التذکرۃ صفح ۵۱۹)\n\nঅর্থঃ হযরত আবদুল্লাহ্ ইবনে মোবারক (রঃ) (হানাফী মোহাদ্দেস) হযরত আবদুল্লাহ্ ইবনে মাসউদ (রাঃ) -এর সনদে হাদীস বর্ণনা করেছেন। ইবনে মাসউদ (রাঃ) বলেন- “জান্নাতী ডাগরচোখ বিশিষ্ট হুরগণের পায়ের গোঁড়ালীর মগজ, তাঁদের মাংস ও হাড্ডি এবং সত্তরটি পোষাকের ভিতর দিয়েও দেখা যাবে- যেমন দেখা যায় সাদা কাঁচপাত্রের ভিতরের লাল শরাব”। আবদুল্লাহ্ ইবনে মোবারক (রহঃ) হিব্বান ইবনে আবু জাবালা সূত্রে আর একটি হাদীস বর্ণনা করেছেন। হিব্বান বলেন- “দুনিয়ার যেসব মহিলা জান্নাতবাসিনী হবেন- তাঁরা নেক আমলের কারণে হুরদের চেয়ে বেশী মর্যাদাবতী হবেন”। অন্য একটি মারফু হাদীসে এসেছে- “দুনিয়ার নারীগণ হুরদের চেয়ে সত্তর হাজার গুন বেশী উত্তম হবে”। (আত্ তাযকিরাহ্ ৫১৯ পৃষ্ঠা)।\n\n(১৪) দুনিয়ার অতি সামান্য সদ্কা হবে হুরদের মোহর\nعن ابی ھریرۃ رضی اللّٰہ عنہ ان رسول اللّٰہ ﷺ قال مھور العین قبضات التمر وفلق الخبز ۔ ذکرہ الثعلبی ۔ وقال ابو ھریرۃ ۔ رضی اللّٰہ عنہ یتزوج احدکم فلانۃ بنت فلان بالمال الکثیر ویدع الحور العین ۔ باللقمۃ والتمر والکسوۃ ۔\n\nঅর্থঃ হযরত আবু হোরায়রা (রাঃ) বলেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “ডাগরচোখ বিশিষ্ট হুরদের মোহরানা হলো দুনিয়াতে কয়েকটি খুরমা ও কয়েক টুকরা রুটি সদ্কা করা”। (ছা’লাবীর বর্ণনা)।\n\nহযরত আবু হোরায়রা (রাঃ) নিজ ভাষ্যে (মাওকুফ) বলেছেন- “তোমাদের যেকোন লোক অনেক অর্থ খরচ করে অমুকের মেয়ে অমুককে বিবাহ করো। কিন্তু কয়েকটি লোকমা, কিছু খুরমা ও সাধারন পরিধানবস্ত্র দান করে তোমরা ডাগর চোখের অধিকারীনী হুরদেরকে বিবাহ করছো না”। (আত্ তাযকিরাহ্ ৫২০ পৃষ্ঠা)।\n\nব্যাখ্যাঃ জান্নাতী হুরদের সাথে পুরুষদের বিবাহ হবে জান্নাতে। কিন্তু মোহরানা আদায় করে যেতে হবে দুনিয়াতে। ফকির মিসকিনকে কয়েক টুক্রা রুটি ও কয়েকটি খুরমা দান করলে হুরদের মোহরানা আদায় হয়ে যায়। হযরত আবু হোরায়রা (রাঃ) বলেন- তোমরা অনেক টাকা পয়সা খরচ করে দুনিয়ার মহিলাদেরকে বিবাহ করছো- কিন্তু সামান্য কিছু দান সদ্কা করে এবং ফকির মিসকিনকে কয়েক লোকমা ভাত, রুটি, খুরমা বা সাধারণ পরিধান বস্ত্র দান করে জান্নাতী হুর লাভ করছো না- এটা বড়ই আফসোসের কথা। বুঝা গেল- দুনিয়াতে যারা সামান্য দান সদ্কা করে- তাঁরা জান্নাতী হুর বিবাহ করতে পারবে এবং তাঁদের মোহরানা অগ্রীম আদায় হয়ে যাবে।\n\nএই হাদীসখানা নীতিমালা স্বরূপ। পূর্ব অধ্যায়ে ৭২ জন হুরবালা পাওয়ার যে সুসংবাদ দেয়া হয়েছে এবং দুনিয়ার আমলের বিনিময়ে তা পাওয়া যাবে বলে উল্লেখ করা হয়েছে- তাঁর অর্থ এখন পূর্ণভাবে বুঝা গেল। নামায রোযার সাথে ফকির মিসকিন, অনাথ গরীব, ও দুস্থ মানবসেবা হলো মূল মোহরানা বা বিনিময়। আরো বুঝা গেল- যারা আল্লাহর হক্বের সাথে বান্দার হক্ব আদায় করবে- তাঁরাই হুর পাবে। খুশী মনে জান্নাতী স্ত্রী লাভের আশায় দান সদ্কা করতে হবে। ইহাই হাদীসের মুখ্য বিষয়।\n\n(১৫) জান্নাতে কেউ সন্তান নিবেনা\nعن النبی ﷺ اذا اشتھی المؤمن الولد فی الجنۃ کان فی ساعۃ کما یشتھی ولکن لا یشتھی ھذا ابدا۔ وفی حدیث الترمذی عن ابی سعید الخدری رضی اللّٰہ عنہ قال رسول اللّٰہ ﷺ المومن اذا اشتھی الولد فی الجنۃ کان حملہ ووضعہ ۔ وسنہ فی ساعۃ کما یشتھی ۔ (التذکرۃ صفح ۵۲۵)\n\nঅর্থঃ নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “কোন জান্নাতী মোমেন পুরুষ যদি চায়- তাহলে চাওয়া মাত্র এক মুহুর্তেই সন্তান পয়দা হবে। কিন্তু সে কখনও তা চাইবেনা। ” তিরমিযি শরীফে হযরত আবু সায়ীদ খুদরী (রাঃ) বর্ণিত হাদীসে নবী করীম (ﷺ) এরশাদ করেছেন-“মোমেন পুরুষ যখনই জান্নাতে সন্তান কামনা করবে, তখনই এক মূহুর্তে গর্ভধারণ, ভূমিষ্ট ও পূর্ণবয়স্ক সন্তান পেয়ে যাবে”। (যদি ইচ্ছা করে) আত্ তাযকিরাহ্ ৫২৫ পৃষ্ঠা।\n\nব্যাখ্যাঃ আল্লাহ্পাক বলেছেন- “জান্নাতে যা চাইবে- তাই পাবে”। হাদীসেও তাই বলা হয়েছে। কিন্তু নবীজী জানেন যে, কোন জান্নাতী পুরুষই তা কামনা করবে না। এই গায়েবী সংবাদ নবীজীই প্রচার করেছেন। গায়েবী বিষয়সমূহ ব্যাপকহারে আল্লাহ্পাক নবীজীকে দান করেছেন বলে কোরআন মজিদে ঘোষণা করা হয়েছে- وَعَلَّمَكَ مَا لَمْ تَكُن تَعْلَمُ আয়াতের মাধ্যমে। তাফসীরে জালালাঈন উক্ত আয়াতের ব্যাখ্যায় বলেছেন-“আল্লাহ্পাক নবীজীকে গায়েবী এলেম ব্যাপকহারে শিক্ষা দিয়েছেন” (من الاحکام والغیب)\n\nতাফসীরে রুহুল বয়ানে উল্লেখ আছে-\nصار علمہ علیہ السلام محیطا لجمیع المغیبات الملکوتیۃ۔\nঅর্থাৎঃ “উর্দ্ধজগতের যাবতীয় গায়েবী বিষয় নবীজীর ইলেমের আওতাভুক্ত রয়েছে”। (ছুরা নাজম) নবীজীর খোদাপ্রদত্ত ইলমে গায়েব অমান্যকারী ষ্পষ্ট গোম্রাহ্ ও পথভ্রষ্ট- এতে কোন সন্দেহ নেই। তাঁরা হিংসুক ও পরশ্রীকাতর। লওহে মাহফুযে সংরক্ষিত ইলম নবীজীর ইল্মের তুলনায় অতি সামান্য। কাসিদা বুরদা শরীফে আছে-\nومن علومه علم اللوح والقلم\nঅর্থাৎ- লওহ- কলমের ইলেম নবীজীর এলেমের সামান্য অংশ মাত্র।\n\nলওহে মাহ্ফুজ, জান্নাত, জাহান্নাম সম্পর্কে হুযুরের ইল্মের নামই ইল্মে গায়ব, এটা শতসিদ্ধ কথা। ওহাবীরা বড়ই হতভাগা। ওহাবী নেতা ইসমাঈল দেহলভী তার ‘তাকভিয়াতুল ঈমান’ পুস্তকে লিখেছে- “যার নাম মোহাম্মদ (ﷺ)- সে দেওয়ালের অপরদিকের খবরও জানেনা”। এজন্যই সে কাফের বলে ঘোষিত হয়েছে ১৩২৩ হিজরীতে। (হোস্সামুল হারামাঈন)।\n\n(১৬) জান্নাতে দুনিয়ার স্ত্রীদের সাথে মিলন হবে কিনা?\nعن عبد اللّٰہ بن عباس رضی اللّٰہ عنھما قال قلنا یار سول اللّٰہ ﷺ انفضی الی نسائنا فی الجنۃ کما نفضی الیھن فی الدنیا؟ قال : ای والذی نفسی بیدہ ان الرجل لیفضی فی الغداۃ الواحدۃ الی مأۃ عذراء۔ ذکرہ المخرمی کذا فی التذکرۃ ۔ صفح ۵۲۴\n\nঅর্থঃ হযরত আবদুল্লাহ্ ইবনে আব্বাস রাদিয়াল্লাহু আনহুমা বলেন- আমরা আরয করলাম- ইয়া রাসুলাল্লাহ্! আমরা দুনিয়াতে যেভাবে স্ত্রীমিলন করি ও বীর্য নিক্ষেপ করি- অনুরূপভাবে কি জান্নাতে তাঁদের সাথে- বীর্যপাত ঘটাতে পারবো? হুযুর (ﷺ) ইরশাদ করলেন- হাঁ, যে সত্বার হাতে আমার প্রাণ- তাঁর শপথ করে বলছি- একজন ব্যক্তি একই দিনে একশত কুমারীর সাথে মিলন ঘটাতে পারবে”। (মুখরামী সূত্রে আত্ তাযকিরাহ্ ৫২৪ পৃষ্ঠা)।\n\n(১৭) জান্নাতীদের ভুরিভোজ এক নিমিষে হজম হয়ে যাবে\nعن زید بن ارقم رضی اللّٰہ عنہ قال : قال رسول اللّٰہ ﷺ ان الرجل من اھل الجنۃ لیعطی قوۃ ماءۃ رجل فی الاکل والشراب والجماع والشھوۃ ۔ فقال رجل من الیھود ۔ ان الذی یاکل ویشرب یکون منہ الحاجۃ ۔ قال ثم یفیض من جدلہ عرق۔ فاذا بنطہ قد ضمر ۔ رواہ الدارمی فی سندہ ۔\n\nঅর্থঃ হযরত যায়েদ ইবনে আরকাম কোরায়শী রাদিয়াল্লাহু আনহুমা থেকে বর্ণিত- তিনি বলেন- নবী করীম সাল্লাল্লাহু আলাইহি ওয়া সাল্লাম ইরশাদ করেছেন- “জান্নাতী পুরুষলোককে পানাহার ও যৌনশক্তির ক্ষেত্রে একশত পুরুষের শক্তি দান করা হবে। একজন ইয়াহুদী প্রশ্ন করলো- যেব্যক্তি খাওয়া দাওয়া ও পানাহার করে- তার তো প্রস্রাব পায়খানার প্রয়োজন হয়? নবী করীম (ﷺ) ইরশাদ করলেন- পানাহারের পর সাথে সাথে তার চামড়ার লোমকুপ দিয়ে এক প্রকার ঘাম বের হবে। তখন সব হজম হয়ে যাবে” (দারামী শরীফ)। (এই জানার নামই ইলমে গায়েব) এটা জিবরাইলের মাধ্যমে নয়।\n\n(১৮) কোন মহিলার একাধিক স্বামী থাকলে জান্নাতে কার সাথী হবে?\nذکر ابو بکر العربی فی احکام القرآن لہ \nفان کانت المراۃ ذات ازواج فقیل ان من مات عنھا من الازواج اخراھن لہ قال حذیفۃ لامرتہ ان سرک ان تکون ام الدرداء فأبت وقالت وقالت : سمعت ابا الدرداء یحدث رسول اللّٰہ ﷺ انہ قال المراۃ لاخر ازواجھا فی الجنۃ ۔ وقال لی ان اردت ان تکونی زوجتی فی الجنۃ فلا تزوجی من بعدی۔\n\nঅর্থঃ আবু বকর ইবনে আরাবী তাঁর “আহ্কামুল কোরআন” তাফসীরে উল্লেখ করেছেন- যে মহিলার কয়েক বিবাহ হয়, সে শেষ স্বামীর সাথে জান্নাতে যাবে- যদি তাঁরা উভয়ে জান্নাতী হয়। হযরত হোযায়ফা ইবনুল ইয়ামন (রাঃ) তাঁর স্ত্রীকে লক্ষ্য করে বলেছিলেন- “যদি তোমার মনে চায় যে, জান্নাতে আমার স্ত্রী হবে- যদি আল্লাহ্ আমাদের উভয়কে জান্নাত দান করেন- তাহলে আমার পরে অন্য স্বামী গ্রহণ করোনা। কেননা, দুনিয়ার শেষ স্বামীর সাথেই স্ত্রী জান্নাতে যাবে”।\n\nহযরত মুয়াবিয়া (রাঃ) হযরত উম্মে দারদাহ্ (রাঃ) কে বিবাহের প্রস্তাব দিলে উম্মে দারদাহ্ (রাঃ) অস্বীকৃতি জানিয়ে বল্লেন- “আমি আমার শহীদ স্বামী হযরত আবু দারদাহ্ (রাঃ) -এর মুখে রাসুলুল্লাহ্র একটি হাদীস শুনেছি যে, নারীরা শেষ স্বামীর সাথেই জান্নাতে থাকবে। আমার স্বামী আমাকে ওসিয়ত করে বলেছেন- যদি তুমি পছন্দ কর যে, জান্নাতে আমার সাথে থাকবে, তাহলে আমার পরে কারো সাথে বিবাহ বন্ধনে আবদ্ধ হয়ো না”। (আত্ তাযকিরাহ্ ৫২৫ পৃষ্ঠা)।\n\nনোটঃ হযরত হোযায়ফা (রাঃ) এবং আবু দারদা ছিলেন জান্নাতী। তাই ওই অসিয়ত করেছিলেন। এতে বুঝা গেল- জোর করে বিধবাকে বিবাহ দিবে না। কিন্তু সৈয়দ আহমদ বেরলভী ও ইসমাঈল দেহ্লভী জোর করে সীমান্ত প্রদেশের বিধবাদেরকে বিবাহ দিতেন এবং এটাকে বলেছেন “সংস্কার” বা মুজাদ্দেদ -এর কাজ। (নাউযুবিল্লাহ)! এটাই ছিল তাদের পতনের মূল কারণ।\n\n(১৯) কোন মহিলার দুই স্বামী জান্নাতী হলে উত্তম স্বভাবের স্বামীর সাথে থাকবে\nعن انس بن مالک رضی اللّٰہ عنہ ان ام حبیبۃ زوج النبی ﷺ قالت ؛ یا رسول اللّٰہ المراۃ یکون لھا زوجان فی الدنیا ثم یموتون یجتمعون فی الجنۃ لا یھما تکون الاول او الاخر؟ ۔ قال لاحسنھما خلقا کان معھا یا ام حبیبۃ ۔\n\nঅর্থঃ হযরত আনাছ ইবনে মালেক (রাঃ) বলেন- নবীপত্নী হযরত উম্মে হাবিবা (রাঃ) হুযুর সাল্লাল্লাহু আলাইহি ওয়া সাল্লামার খেদমতে আরয করলেন- ইয়া রাসুলাল্লাহ্! কোন মহিলা যদি দুনিয়াতে দুই স্বামীর ঘর সংসার করে থাকে এবং উভয় স্বামী জান্নাতী হলে স্ত্রী কোন্ স্বামীর সহগামিনী হবে- প্রথম জনের- নাকি দ্বিতীয় জনের? হুযুর সাল্লাল্লাহু আলাইহি ওয়া সাল্লাম ইরশাদ করলেন- “যে স্বামী তাঁর সাথে বেশী সৎ ব্যবহার করতো- তাঁর সাথে থাকবে হে উম্মে হাবীবা”! (আত্ তাযকিরাহ্ ৫২৫ পৃষ্ঠা)।\n\nআস্ সালাতু আসসালামু আলাইকা ইয়া রাসুলাল্লাহ্ (ﷺ)।"},{"1":"৪৪তম অধ্যায়ঃ দীদারে এলাহী","2":"চুয়াল্লিশতম অধ্যায়ঃ দীদারে এলাহী\nপ্রশ্নঃ জান্নাতে কি আল্লাহর দীদার লাভ হবে? যদি হয় তাহলে কোথায় এবং কিভাবে? আকৃতিতে দেখা যাবে- নাকি আকৃতিহীন অবস্থায়? জান্নাতের সবচেয়ে বড় নেয়ামত কি? জান্নাতীদের খাদ্য কি হবে?\nউত্তরঃ ইমাম আবু আবদুল্লাহ কুরতুবী (৬৭১ হিঃ) তাযুকিরাহ গ্রন্থে কিছু হাদীস দিয়ে প্রমাণ করেছেন যে, জান্নাতে মোমেনগণ আল্লাহর দীদার লাভ করবে- সর্বোচ্চ জান্নাত “জান্নাতুল আদনে” । ঐ জান্নাত আম্বিয়ায়ে কেরামের জন্য নির্ধারিত। জান্নাতীদেরকে জান্নাতুল আদন”-এ নিয়ে গিয়ে আল্লাহপাক আপন দীদার নসীব করবেন। নবী করীম সাল্লাল্লাহু আলাইহি ওয়া সাল্লাম ভবিষ্যতের এই দৃশ্যটি রূপকভাবে উপস্থাপন করে উম্মতকে দীদারে এলাহী লাভ করার জন্য আমলের উৎসাহ দিয়েছেন। এই দীদার হবে পূর্ণিমার চাঁদের মত স্বচ্ছ ও আলোময়- যার তুলনা হয় না। আল্লাহপাক নিরাকার। সুতরাং আকৃতিতে নয়- নিরাকার ভাবেই তাঁর দর্শন লাভ হবে এবং সবাই ঐ মনমোহিনী অবস্থা দেখে সিজদায় গিয়ে বেহঁশ ও বেখোদ অবস্থায় পড়ে থাকবে। আর জান্নাতীদের প্রথম খাদ্য হবে মাছের কলিজা ও জান্নাতী ষাঁড়। ইবরানী ভাষায় ষাড়কে বলা হয় “উম্ম” এবং মাছকে বলা হয় “নুন”। আরবীতে বলা হয় যথাক্রমে ছাওর ও হুত। এ হলো সংক্ষিপ্ত বর্ণনা। এখন বিস্তারিত কিছু হাদীস বর্ণনা করা হচ্ছেঃ\n\n(১)আল্লাহপাক কোরআন মজিদে ইঙ্গিতে জান্নাত ও আপন দীদার -এর কথা বলেছেন। ইরশাদ হচ্ছে-\nلِّلَّذِينَ أَحْسَنُواْ الْحُسْنَى وَزِيَادَةٌ\nঅর্থঃ যারা দুনিয়াতে নেক আমল করেছে তাদের জন্য রয়েছে \"হুসনা” এবং “যিয়াদাহ”। (সূরা ইউনুছ ২৬ আয়াত)।\n\n(২) “হুসনা” ও যিয়াদাহ” শব্দদ্বয়ের ব্যাখ্যা সম্পর্কে জিজ্ঞাসিত হয়ে নবা করিম (দরূদ) ইরশাদ করে :\nعن صھیب قال : قیل الرسول اللّٰہ صلی اللّٰہ وسلم ھذہ الاٰیۃ۔ (للذین احسنوا الحسنی وزیارۃ) قال : اذا دخل اھل الجنۃ الجنۃ واھل النار النار ینادی ۔ یا اھل الجنۃ ان لکم عند اللّٰہ موعدا یرید ان ینجزکموہ، فقالوا الم تبیض وجوھنا ۔وتشقل موازیننا وتجرنا من النار ۔ قال فیکشف الحجاب ۔ فینظروا الیہ۔ فواللّٰہ ما اطاھم اللّٰہ شیأ احب الیھم من النظر الی وجہ اللّٰہ ولا اقر لاعینھم ۔ رواہ النسائی ۔\n\nঅর্থঃ হযরত সোহায়েব রুমী (রাঃ) হতে বর্ণিত। তিনি বলেন- নবী করিম সাল্লাল্লাহু আলাইহি ওয়া সাল্লামকে কোরআন মজিদের সূরা ইউনুছের ২৬ নম্বর আয়াতের ব্যাখ্যা সম্পর্কে জিজ্ঞাসা করা হলো। আয়াতের আভিধানিক অর্থ হলো- “যারা দুনিয়াতে নেক আমল করেছে, তাদের জন্য রয়েছে “হুসনা” এবং যিয়াদাহ”- অর্থাৎ \"উত্তম ও অতিরিক্ত জিনিস”। নবী করিম (দরূদ) ইরশাদ করলেন- এখানে ”হুসনা” অর্থ জান্নাত এবং “যিয়াদাহ” অর্থ দীদার। যখন জান্নাতীরা জান্নাতে যাবে এবং জাহান্নামীরা জাহান্নামে প্রবেশ করবে, তখন এক অদৃশ্য ঘোষণাকারী ঘোষণা করবে- হে জান্নাতীগণ, তোমাদের জন্য আল্লাহর একটি প্রতিশ্রুতি পূরণ করা বাকী রয়ে গেছে। তিনি ইচ্ছা করছেন- এখন তা পূরণ করবেন। জান্নাতীরা বলবে- আমাদের মুখমণ্ডল কি উজ্জল করা হয়নি? আমাদের নেক আমলের পাল্লা কি ভারী করা হয়নি? আমাদেরকে জাহান্নাম থেকে কি মুক্ত করা হয়নি? (আর কি বাকী রয়ে গেলো!)। তখনই দৃষ্টিপথ থেকে হিজাব বা প্রতিবন্ধকতা সরে যাবে এবং তারা আল্লাহর দিকে চেয়ে থাকবে। নবী করিম (দরূদ) ইরশাদ করেন “আল্লাহর কসম। আল্লাহর সত্বার দিকে চেয়ে থাকা এবং চোখকে শীতল করার চেয়ে অধিক প্রিয় কোন বস্তু আল্লাহ্পাক তাদেরকে দান করেন নি।” (নাছায়ী শরীফ)।\n\nবুঝা গেল- নবীজী ’হুসনা’র অর্থ করেছেন জান্নাত এবং ‘যিয়াদাহ”-র অর্থ করেছেন দীদারে এলাহী। কোন সাহাবীই এর অর্থ বুঝতে পারেন নি। নবীজী ছাড়া কোরআন অর্থহীন।\n\n(৩) বিষয়টি আরো খোলাসা করে বর্ণনা করেছেন নবী করিম (দরূদ)\nعن انس بن مالک رضی اللّٰہ عنہ قال : سئل رسول اللّٰہ ﷺ فی الاٰیۃ (للذین احسنوا الحسنی وزیارۃ) فقال للذین احسنوا العمل فی الدنیا الحسنی وھی الجنۃ والزیارۃ النظرالی وجھہ الکریم۔ رواہ احمد\n\nঅর্থঃ হযরত আনাহ (রাঃ) বলেন- নবী করীম (দরদ) কে উক্ত ব্যাখ্যা সম্পর্কে জিজ্ঞাসা করা হলো- “হুসনা” দ্বারা কি বুঝায় এবং ”যিয়াদাহ” দ্বারা কি বুঝায়? নবী করীম (দরূদ) আরজ করলেন- ”যারা দুনিয়াতে উত্তম কাজ করেছে- তাদের জন্য রয়েছে \"হুসনা” অর্থাৎ জান্নাত। আর ”যিয়াদাহ” দ্বারা বুঝানো হয়েছে- আল্লাহর সত্বার প্রতি দৃষ্টি করা- অর্থাৎ দীদারে এলাহী। (ইমাম আহমদ ইবনে হাম্বল)।\n\n(৪) পূর্ণিমার নির্মল রাতে চাঁদের মত আলোময় দেখা যাবে আল্লাহকে\nعن جریر بن عبد اللّٰہ رضی اللّٰہ عنہ قال : کنا عند رسول اللّٰہ ﷺ فنظر القمر لیلۃ البدر فقال : الکم سترون ربکم عیانا کما ترون ھذاالقمر لا تضامون ۔ فی رؤیتہ رواہ البخاری وابو داؤد والترمذی وقال ھذا حدیث حسن ۔ صحیح۔\n\nঅর্থঃ হযরত জরীর ইবনে আবদুল্লাহ (রাঃ) হতে বর্ণিত। তিনি বলেন- আমরা সাহাবীগণ হুয়ুর (দরদ) -এর নিকট উপস্থিত ছিলাম। নবী করিম (দরদ) পূর্ণিমার চাঁদের দিকে চেয়ে ইরশাদ করলেন- তোমরা আজ চাঁদ যেভাবে পরিপূর্ণ ও খোলামেলা দেখছো, তদ্রূপ তোমাদের রব আল্লাহকেও দেখতে পাবে। চাঁদ দেখার ব্যাপারে যেমন কোন অস্পষ্টতা নেই, তদ্রূপ আল্লাহর দীদারেও অস্পষ্টতা থাকবে না। (বুখারীমুসলিম, আবু দাউদ ও তিরমিযি)\n\nএই হাদীসখানা হাদীসশাস্ত্রের বিধান অনুযায়ী হাসান লি যাতিহী ও সহীহ লিগায়রিহী পর্যায়ের। একে হাদীসে মোতাশাবিহাত বা দুর্বোধ্য হাদীস বলা হয় । কেননা, আল্লাহর কোন বাহ্যিক আকার নেই।\n\nআল্লামা কুরতুবীর ব্যাখ্যাঃ প্রিয় মাহবুবের সাথে মিলন ও তার দর্শন যে সবচেয়ে মধুর তার বাস্তব প্রমাণ হলো লাইলী মজনুর নিস্কাম প্রেম। কয়েস ওরফে মজনুকে বলা হয়েছিল- লাইলীকে কি তোমার কাছে ডেকে নিয়ে আসবো? মজনু জবাব দিলেন- লাইলী কি আমার থেকে অদৃশ্য যে ডেকে আনবে? আবার বলা হলো- তুমি কি সত্যিই লাইলীকে ভালবাসা? জবাব দিলো- ”মহব্বতের আকর্ষণই তো মিলনের পথ সুগম করে। লাইলীর আত্মার সাথে আমার আত্মার মিলন হয়ে গেছে। সুতরাং আমিই লাইলা এবং লাইলীই আমি” । (তাকিরাহ ৫৩৭ পৃষ্ঠা)।\n\n(৫) বেশেস্তবাসীদের প্রথম খাদ্য হবে জান্নাতী ষাঁড়ের মাংস এবং মাছের কলিজা\n\nخرج مسلم عن ثوبان مولی رسول اللّٰہ ﷺ قال کنت قاعدا عنک رسول اللّٰہ ﷺ فجاء ہ حبر من احبار الیھود ۔ فقال السلام علیک یا محمد ۔ فدفعتہ کاد یصرع منھا فقال لم تدفعنی؟ فقلت : الا تقول یا رسول اللّٰہ ؟ فقال الیھودی انما ندعوہ باسمہ الذی سماہ بہ اھلہ فقال رسول اللّٰہ ﷺ ان اسمی محمد الذی سمانی بہ اھلی فقال الیھودی جئت اسألک فقال رسول اللّٰہ ﷺ ۔ اینفعک شئی ان حدثتک ؟ قال اسمع باذنی فنکت رسول اللّٰہ ﷺ بعود منہ ۔ فال ’’سل‘‘ فقال الیھودی این یکون الناس یوم تبدل الارض غیر الارض والسمٰوٰت ؟ فقال رسول اللّٰہ ﷺ ’’ھم فی الظلمۃ دون الجسر‘‘ قال الیھود فمن اول الناس اجازۃ؟ قال الفقرء المھاجرین ۔ قال الیھودی فما تحفتھم حین یدخلون الجنۃ ؟ قال ’’زیارۃ کبد النون‘‘ قال: فما غذاؤھم؟ ینحر ثور الجنۃ الذی کان یأکل من اطرافھا‘‘ قال: فما شرابھم علی اثرھا؟ قال : من عین فیھا تسمی سلسبیلا ۔ فقال صدقت ۔ رواہ مسلم ۔\n\nঅর্থঃ রাসুলেপাকের আযাদকৃত গোলাম হযরত সাওবান (রাঃ) থেকে বর্ণিত। তিনি বলেন- আমি রাসুলে পাকের নিকট বসা ছিলাম। এমন সময় একজন ইহদী পণ্ডিত এসে হযুর (দরূদ) -এর নাম ধরে বললো- আসসালামু আলাইকা ইয়া মুহাম্মদ। সাওবান বলেন- আমি তাকে জোরে একটি ঘুষি মেরে দিলাম। আমার ঘুষি খেয়ে সে পড়ে যাওয়ার উপক্রম হলো। সে আমাকে বললো- আমাকে ঘুষি মারলে কেন? আমি বললাম- \"ইয়া রাসুলাল্লাহ\" বলে সালাম দিলেনা কেন? সে বললো- তোমাদের নবীকে তাঁর লোকেরা তো নাম ধরেই ডাকে। তাই আমরাও নাম ধরেছি। (তাতে দোষ হলো কোথায়?)। হুযুর ﷺ শান্তনার সুরে বললেন- “হা, আমার লোকেরা আমাকে মোহাম্মদ বলেই ডাকে”।\n\nএবার ইয়াহুদী পণ্ডিত শান্তনা পেয়ে বললো- আমি এসেছি আপনাকে কিছু প্রশ্ন করার জন্য। হুযুর (দরদ) বললেন- আমি জবাব দিলে তোমার উপকার আসবে কি? সে বললো- আমি নিজের কানে জবাব শুনবো। হযুর ﷺ নিজের লাঠি দিয়ে ইয়াহুদীকে খোঁচা দিয়ে প্রশ্ন করতে বললেন। ইয়াহুদী বললো- কিয়ামতের সময় যখন এই আসমান যমীনের পরিবর্তে আরেক আসমান যমীন হবে- তখন লোকেরা অন্য যমীনে যাওয়ার পূর্বে কোথায় অবস্থান করবে? হুযুর (ﷺ) সাথে সাথে জবাব দিলেন- অন্ধকারে পুলের ওপর ঠাসাঠাসি করে অবস্থান করবে। ইয়াহদী পণ্ডিত বললো- সর্বপ্রথম কারী জান্নাতে প্রবেশের অনুমতিপ্রাপ্ত হবে? হুযুর (ﷺ) এরশাদ করলেন- গরীব মুহাযিরগণ। ইয়াহুদী বললো- জান্নাতীদের প্রথম তোহফা কী দেয়া হবে? হুযুর (ﷺ) বললেন- মাছের অতিরিক্ত অংশ কলিজা। সে আবার প্রশ্ন করলো, জান্নাতীদের প্রথম খাদ্য কি হবে? হুযুর (ﷺ) এরশাদ করলেন ”বেহেস্তী ষাঁড়। তাকে যবেহ করে তার চারদিকের গোপ্ত পরিবেশিত হবে। সে বললো- খাওয়ার পর পানীয় হবে কী? হুযুর (ﷺ) বললেন- জান্নাতের ঝরনার পানি- যার নাম হবে ছালছাবিল। ইহুদী পণ্ডিত বললো- আপনি ঠিকই বলেছেন। (মুসলিম শরীফ)।\n\nঅত্র হাদীসখানা দিয়ে গ্রন্থখানা সমাপ্ত করছি এবং শুকরিয়া আদায় করছি এজন্য যে, অত্র হাদীসে নবীজীর ইলমে গায়েবের একটি পরিষ্কার ধারণা পাওয়া যাচ্ছে। বলতে হয়- অত্র হাদীসখানা নবীজীর পরকালীন বিষয়ক ইলমে গায়েবের ভাণ্ডার। হাদীসখানা বর্ণনা করেছেন সহীহ মুসলিম। সুতরাং তার নির্ভরযোগ্যতা প্রশ্নাতীত।\n\nঅত্র হাদীস দ্বারা নবীজীর যেসব ইলমে গায়েব প্রমাণিত হলো- তাহলো\n\n(১) ইয়াহুদী পণ্ডিত শিক্ষিত লোক। সে “ইয়া রাসুলাল্লাহু” না বলে \"ইয়া মোহাম্মদ\" বলে সম্বোধন করায় নবীর গোলাম হযরত সাওবান (রা:) তাকে ঘুষি বা ধাক্কা মারতে দ্বিধা করেননি। একেই বলে নবী প্রেম। সুন্নী নবীপ্রেমিক যুবকেরা উক্ত সুন্নাতটি আদায় করতে পারেন।\n\n(২) ইয়াহুদী পণ্ডিত তাদের তাওরাত কিতাব থেকে নবীজীর ইলমে গায়েব পরীক্ষা করার জন্য ৫টি প্রশ্ন করেছিল। প্রশ্নগুলো এত কঠিন ছিল যে, অন্য জগতের যাবতীয় বিষয় নখদর্পনে না থাকলে কেউ তার উত্তর পারবেনা।\n\nপ্রশ্ন ৫টি ছিল (ক) আসমান যমীন ধবংস হওয়ার পর অন্য যমীনে যাওয়ার পূর্বে এই মধ্যবর্তী সময়ে দুনিয়ার এত মানুষ কোথায় অবস্থান করবে? (খ) জান্নাতে প্রথম প্রবেশ করবে কারা? (গ) জান্নাতীদের প্রথম অভ্যর্থনামূলক তোহফা কি দেয়া হবে? (ঘ) জান্নাতে খাদ্য তালিকার প্রথম আইটেম কি হবে। (ঙ) খাওয়া শেষে হজমের জন্য কোন জাতীয় পানীয় সরবরাহ করা হবে? এগুলো তো সম্পূর্ণ গায়েবী ইলেমের বিষয়। একজন ইয়াহদী পণ্ডিতের আত্মবিশ্বাস ছিল যে, নবীজী এগুলোর জবাব অবশ্যই দিতে পারবেন। কিন্তু আমাদের নজদী দেওবন্দী দোস্তরা ইয়াহুদীর চেয়েও নিকৃষ্ট। থানবী বলেছে- “নবীজীর ইলমে গায়েবের ন্যায় এমন ইলমে গায়েব তো যায়েদ, বকর, ওমর, শিশু, পাগল- এমনকি চতুষ্পদ জন্তুরও আছে”। (নাউযুবিল্লাহ)। (দেখুন তার হিফযুল ঈমান\")।\n\n(৩) ইয়াহুদী পণ্ডিতের প্রশ্নের জবাব দিতে গিয়ে নবীজী একথা বলেননি যে, আমি তো গায়েব জানিনা। একমাত্র আল্লাহই গায়েব জানেন। অথবা একথাও বলেন নি যে, জিবরাঈল আসুক, তারপর জবাব দিব- এখনতো জানিনা। বরং সাথে সাথে সব জবাব দিয়েছিলেন। তিনি জান্নাত ও জাহান্নাম নিজ চোখে দেখে এসেছেন এবং এখনও দেখতে পাচ্ছেন (তাবরানীর হাদীস كاني انظر)।\n\nবুঝা গেলো- জান্নাত ও জাহান্নামের সব বিষয় নবীজীর দৃষ্টিতে ভাসমান। তাই তিনি হাযির ও নাযির।\n\n(৪) কোন আলেম বা মহাপণ্ডিত একথা বলতে পারবেন না যে, জিবরাঈল ঐ সময় এসে এসব জওয়াব বলে দিয়ে গেছেন। আল্লাহপাক বলেন- হে হাবীব। আপনার প্রভূই আপনাকে ব্যাপক ইলমে গায়েব নিজে শিক্ষা দিয়েছেন। (সূরা নিছা ১১৩\" আয়াত)।\n\n(৫) কোরআন মজিদে দু' রকমের ইলমে গায়েবের কথা উল্লেখ আছে। যথাঃ (ক) ইলমে গায়েব যাতি (খ) ইলমে গায়েব আতায়ী। ইলমে গায়েব যাতি হলো আল্লাহর জন্য খাস, আর ইলমে গায়েব আতায়ী হলো নবীজীর জন্য খাস। একজনের এলেম অন্যজনের জন্য সাব্যস্থ করা কুকরী। আল্লাহর ইলম আতায়ী হতেই পারেনা। এটা মূলতঃই অসম্ভব। আল্লাহ আমার মনের আশা পূরণ করেছেন। আলহামদু লিল্লাহি আলা যালিকা। আস সালাতু আস সালামু আলাইকা ইয়া রাসুলাল্লাহ।\n(পাণ্ডুলিপি সমাপ্তঃ ১১ ই যিলক্বদ ১৪২৮ হিজরী, ৮ ই অগ্রহায়ন -১৪১৪ বাংলা, ২২ শে নভেম্বর- ২০০৭ ইসায়ী)।"},{"1":"উপসংহার","2":"উপসংহার\nআজ ১১ জিলক্বদ, ১৪২৮ হিঃ, ৮ই অগ্রহায়ণ ১৪১৪ বাং, ২২ শে নভেম্বর ২০০৭ইং বৃহস্পতিবার রাত ১০টায় অত্র গ্রন্থখানার পাণ্ডুলিপি লিখা শেষ করলাম। গ্রন্থ লিখা থেকে তো অবসর হলাম- জানিনা, দুনিয়া থেকে কখন অবসর নেবো। ১৩৪০ সালের ২৬ শে ভাদ্র আমার জন্ম। এখন চলছে ১৪১৪ বাংলা অগ্রহায়ণ মাস। বয়স তো পার হয়ে গেলো ৭৫ বৎসর ৩ মাস। অর্জন তো কিছুই হলনা। অত্র গ্রন্থসহ সম্পাদিত, অনুদিত ও রচিত গ্রন্থের সংখ্যা মাত্র ২১ খানা। এই সামান্য অর্জন ছাড়া পরকালের সম্বল বলতে কিছুই নেই। এ বয়সে অনেকেই ওলী গাউস কুতুব অনেক কিছু হয়েছেন। কিন্তু আমি তো যেই সেই রয়ে গেলাম। জীবন সায়াহ্নে এসে ভাবছি- অনন্ত সাগর পাড়ি দেবো কিভাবে? কি নিয়ে যাবো কবরে ও হাশরে?\n\nপাঠক মণ্ডলীর জন্য রেখে গেলাম তাঁদের পরকালের সম্বল। আমি যাচ্ছি খালী হাতে। বিদগ্ধ পাঠকমণ্ডলী যদি অত্র গ্রন্থখানা পাঠ করে দুফোটা তপ্ত অশ্র“অর্ঘ দিয়ে অধীনকে স্মরণ করেন, তাহলে হয়তো আল্লাহ্ মাফ করবেন। শেষ ভরসা রইলো নবীজীর শাফাআতের উপর।\n\nহে আল্লাহ! জানিনা- হায়াত আর কতদিন আছে। তোমার দরবারে একটিই ফরিয়াদ! আমরণ যেন কলম হাতে থাকে নবীজীর গুণগান লিখার জন্য। নবীজীর অবমাননাকারীদের বিরুদ্ধে যেন আরো শানিত হয় কলম। সূধী পাঠকদের কাছে দোয়া চাই- মরনের পরে যেন শান্তি পাই। মরহুম মরহুমা পিতা-মাতার মাগফিরাতের জন্য উৎসর্গ করে গেলাম গ্রন্থখানা। অবশেষে নবীজীর চরনে শাফাআত প্রার্থী হয়ে সালাম জানাই-\n\nআসসালাতু ওয়াসসালামু আলাইকা ইয়া শাফিয়াল মুয্নিবীন!\nআসসালাতু ওয়াসসালামু আলাইকা ইয়া রাহ্মাতুল্লিল আলামীন।\n\nঅধীন,\nহাফেয মুহাম্মদ আবদুল জলীল\n(এমএম- এমএ- বিসিএস)"}]