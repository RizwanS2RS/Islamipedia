[
    {
        "1": "হিজরী চতুর্দশ শতাব্দির মুজাদ্দিদ আ’লা হযরত ইমাম আহমদ রেযা বেরলভী (رحمة الله)",
        "2": "মাওলানা মুহাম্মদ আবদুল মান্নান\n\n\nফখরে কাইনাত রিসালত মাআব হুযূর সাইয়্যেদে আলম সাল্লাল্লাহু তা’আলা আলায়হি ওয়াসাল্লাম ইরশাদ করেছেন-\n\nاِنَّ اللهَ يَبْعَثُ لِهٰذِهِ الْاُمَّةِ عَلى رَاسِ كُلِّ مِائَةِ سَنَةٍ مَنْ يُجَدِّدَ لَها دِيْنَهَا- (اَبُوْ داؤد)\n\nঅর্থ: প্রত্যেক শতাব্দির শেষ প্রান্তে এ উম্মতের জন্য আল্লাহ্ তা‘আলা একজন মুজাদ্দিদ অবশ্যই প্রেরণ করবেন, যে উম্মতের জন্য তার দ্বীনকে সজীব করে দেবে। [আবূ দাঊদ শরীফ] যিনি মুসলিম উম্মাহ্কে শরীয়তের বিস্মৃত বিধানাবলী স্মরণ করিয়ে দেন, আক্বা ও মাওলা সরকারে দু’আলম সাল্লাল্লাহু তা‘আলা আলায়হি ওয়াসাল্লাম-এর লুপ্ত সুন্নাতকে পুনর্জীবিত করেন, নিজের আলিম সুলভ দাপটের মাধ্যমে সত্যের বাণী ঘোষণা করে বাতিল তথা মিথ্যা ও মিথ্যার অনুসারীদের শিরকে পদ দলিত করেন এবং সত্যের পতাকাকে উড্ডীন করেন তাঁকেই মুজাদ্দিদ বলা হয়।\n\n\nবলা বাহুল্য, বিশেষত পাক-বাংলা-ভারত উপমহাদেশে যখন আমাদের পূতঃপবিত্র দ্বীন-মাযহাব ও আক্বাঈদের উপর অনেক ধরনের বাতিলের চতুর্মুখী হামলা হতে লাগলো, তখন আল্লাহ্-রাসূলের অকৃত্রিম প্রেমিক, দ্বীন ও মাযহাবের একান্ত নিষ্ঠাপূর্ণ দরদী সত্যিকার অর্থে একজন ‘মুজাদ্দিদ’ হিসেবে যিনি নির্ভয়ে এগিয়ে এসেছিলেন এবং সব ধরনের বাতিলের সাথে সফল মোকাবেলা করেছিলেন, তিনি হলেন আ’লা হযরত ইমাম আহমদ রেযা খান ফাযেলে বেরলভী (رحمة الله)। আল্লাহ্ তা‘আলা তাঁকে বংশীয় মর্যাদা, অনন্য মেধা, অগণিত বিষয়ে জ্ঞানগত যোগ্যতা, আল্লাহ্-রসূলের প্রতি অকৃত্রিম ইশ্ক্ব, আল্লাহ্র প্রিয় বান্দাদের প্রতি অগাধ ভক্তি ও ভালবাসা, সব ধরনের বাতিলের প্রতি পূর্ণাঙ্গ ঘৃণা, যে কোন ধরনের সমালোচনা ও আঘাতকে উদপেক্ষা করে সত্য প্রতিষ্ঠার প্রতি একান্ত ইচ্ছা ইত্যাদি পরিপূর্ণভাবে দান করেছিলেন। সুতরাং তিনি আল্লাহ্র এসব নি’মাতের প্রতি পূর্ণ কৃতজ্ঞতা জানিয়ে আজীবন নিরলসভাবে দ্বীন ও মাযহাবের সুদূর প্রসারী ও অনুকরণীয় খিদমতে আত্ম-নিয়োগ করেন। আল্লাহ্ তা‘আলা তাঁকে সর্বত্র বিজয় দান করেছেন। তিনি আজ বিশ্বের একজন সফল মুজাদ্দিদ এবং সবার নিকট আ’লা হযরত (رحمة الله)।\n\n\nউপরিউক্ত সহীহ হাদীস শরীফ থেকে জানা গেলো যে, আল্লাহ্ তা‘আলার মহান দয়া যে, তিনি প্রতিটি শতাব্দির মাথায় এমনি যোগ্যতম ব্যক্তিকে পাঠান, যিনি দ্বীনের ক্ষেত্র বা পরিবেশ পুনরায় সজীব করে তোলেন, সুতরাং এমনি মহান কাজের জন্য তিনি যাঁকে চয়ন করে নেন, তিনি তো যুগের আবর্তে যে সব অশোভন অবস্থা ও সমাজে যেসব অশালীন ধর্ম-বিশ্বাস ও কর্মকাণ্ড বিরাজ করে ওই সবক’টিকে চিহ্নিত করে, নিরবতা পালন ও সুবিধাজনক অবস্থান গ্রহণ না করে, সেগুলোর সংস্কারে নেমে পড়েন। এমনি অবস্থায় একদিকে একশ্রেণির মানুষ গোমরাহী বা পথভ্রষ্টতা ছড়ানোর সাথে জড়িয়ে পড়ে, অন্যদিকে একশ্রেণির লোক এ প্রথমোক্ত লোকদের মোকাবেলায় দাঁড়ানোর ঝুঁকিটুকু না নিয়ে নিজের জন্য সুবিধাজনক অবস্থান গ্রহণ করে বসে। কিন্তু যাঁকে আল্লাহ্ তা‘আলা ‘তাজদীদ’ বা সংস্কারের জন্য সৃষ্টি করেছেন, তিনি তো নির্বিকার, উদাসীন, স্বার্থপর, অহমিকা শূন্য ও ব্যক্তিগত সুবিধাভোগী ও ঝুঁকি বিহীন হয়ে বসে থাকতে পারেন না। তিনি যখন, আল্লাহ্ তা‘আলার সাহায্য ক্রমে, একদিকে ব্যক্তিগতভাবে দ্বীন ও শরীয়তের বিধি-বিধানের অনুশীলন করতে থাকেন, অন্যদিকে চলমান যাবতীয় গোমরাহীর বিরুদ্ধে দৈহিকভাবে, মৌখিকভাবে ও ক্ষুরধার লেখনী এবং তর্ক-মুনাযারার মাধ্যমে তুমুল আক্রমণ আরম্ভ করে দেন। ফলশ্রুতিতে একদিকে সত্য প্রেমী ও সত্য-সন্ধানী মানুষেরা খুশী ও গর্বিত হয়ে তাঁকে অনুসরণ ও অনুকরণ করে বে-দ্বীনী ও পথভ্রষ্টতা থেকে বেঁচে যান এবং উভয় জাহানের সাফল্য লাভ করে ধন্য হয়ে যান, আর অন্যদিকে ভ্রান্তমতবাদী ও অপকর্মে লিপ্ত লোকেরা তাঁর বিরুদ্ধে নানা ধরনের চক্রান্তে লিপ্ত হয়ে যায়। তাঁর বিরুদ্ধে তারা মিথ্যা অপবাদ রচনা, তাঁর কথার ভুল ব্যাখ্যা প্রদান এবং তাঁর নিষ্ঠাগুলোকে তাঁর তথাকথিত স্বার্থপরতা হিসেবে চালিয়ে দিয়ে তাঁকে হেয়প্রতিপন্ন করার অপচেষ্টায় লিপ্ত হয়। কিন্তু আল্লাহ্ তা’আলার শোকর যে, সব সময় জয় সত্যেরই হয়।\n\n\nউদাহরণ স্বরূপ, এ উপমহাদেশে এ সব পরিস্থিতির একেক পর্যায়ে হযরত মুজাদ্দিদ আলফে সানী শায়খ আহমদ সেরহিন্দী, হযরত আবদুল আযীয মুহাদ্দিস-ই দেহলভী এবং বাদশাহ্ আওরঙ্গযেব আলমগীর রাহমাতুল্লাহি আলায়হিমকে বড় বড় প্রতিপক্ষ পথভ্রষ্টদের বিরুদ্ধে বীরদর্পে দাঁড়াতে হয়েছিলো। বলাবাহুল্য, এজন্য তাঁদেরকে নানা প্রতিকূলতার সম্মুখীন হতে হয়েছিলো বটে, কিন্তু ঐতিহাসিক জয় ও সাফল্য তাঁদের পদযুগল চুম্বন করেছিল। আর প্রতিপক্ষগুলো দলিত, অপমানিত-লাঞ্ছিত এবং শেষ পর্যন্ত নিশ্চিহ্ন কিংবা প্রত্যাখ্যাত হিসেবে চিহ্নিত হয়েছিলো।\n\n\nহিজরী ত্রয়োদশ শতাব্দির শেষভাগে আ’লা হযরত ইমাম আহমদ রেযা খান বেরলভী (رحمة الله) উপমহাদেশের বেরিলীতে (১২৭২ হিজরীতে) জন্মগ্রহণ করেন। তিনি তাঁর প্রশংসণীয় শৈশব ও কৈশোর অতিবাহিত হতেই পুরোদমে নেমে যান দ্বীন ও মাযহাবের সংস্কার কর্মে। তিনি তাঁর আদর্শ জীবনের শেষ পর্যায় পর্যন্ত (১৩৪০ হিজরী) তাঁর সফল সংস্কার কর্ম চালিয়ে যান। ফলশ্রুতিতে একদিকে তাঁর অনুসরণীয় আদর্শ এবং সহস্রাধিক অকাট্য প্রামাণ্য গ্রন্থ-পুস্তক সত্যপন্থী মুসলমানদের (সুন্নী মুসলমানদের) ধনভান্ডারে পুঞ্জিভূত হয়ে যায়, যা আজ পর্যন্ত, বরং চিরদিন সুন্নী মুসলমানদের অব্যর্থ সম্পদ ও দিক-নির্দেশনা হিসেবে অবদান রেখে যাচ্ছে ও যাবে।\n\n\nঅন্যদিকে তিনি যেসব বাতিলদের মুখোশ উন্মোচন করে এসেছেন, তাদের অস্থিরতার সীমা থাকেনি। এ’তে তাদের উচিৎ ছিলো নিজেদের দোষ-ত্রুটিগুলো শুধরিয়ে নিয়ে ঈমান ও সত্যের গণ্ডিভুক্ত হয়ে যাওয়া। কিন্তু তাদের বেশীরভাগ লোক তা না করে তাদের দোষগুলো ধামাচাপা দেওয়ার জন্য নতুন নতুন ফঁন্দি আটতে থাকে। অনেকে নিজেদের বক্তব্য ও লেখনীগুলোকে নির্বিচারে অস্বীকার করে ফেলেছে, পরবর্তীতে মিথ্যাগুলো প্রমাণিত হয়ে গেলে তারা হয়তো সেগুলোর ব্যাখ্যা দিয়ে বাঁচতে চেয়েছে, অথবা কিছু দিন নিরব রয়ে, পরবর্তীতে তাদের অন্ধ অনুসারীদেরকে সেগুলো গল:ধকরণের চেষ্টা করেছে। অথবা ওইগুলোর উন্মোচনকারী আ’লা হযরতের নামে নানা মিথ্যা অপবাদ রটনা করে এসেছে।\n\nপ্রসঙ্গত উল্লেখ্য যে, তাদের ওইসব অপবাদ রটনার বিষয়টি নিশ্চিত হয়ে আ’লা হযরতের সত্যতা প্রমাণিত হলে একথা ভাবতেও আশ্চর্য বোধ হয় যে, ওহাবী-দেওবন্দী তথা বাতিলপন্থীরা নিজেদের স্বার্থে কেমন জঘন্য মিথ্যা রচনা ও রটনা করতে পারে? আর একথাও বিশ্বাস করতে সরল প্রাণ মুসলমানদের কষ্ট হয় যে, এত বড় বড় মাদ্রাসা গড়া এবং দীর্ঘ ও গোটা শরীর ঢাকা ইসলামী আল-খেল্লা পরার আড়ালে এমন জঘন্য কুফরী আক্বীদা কীভাবে পোষণ ও প্রচার করতে পারে!\n\n\nআ’লা হযরত ও অন্যান্য সুন্নী ওলামা কেরাম তাদের যেসব মুখোশ উন্মোচন করেছেন, সেগুলোর মধ্যে সবকটির বিস্তারিত বিবরণ আমাদের সুন্নী লেখক ও বক্তাগণ এ পর্যন্ত দিয়ে এসেছেন ও দিয়ে যাচ্ছেন। কিন্তু এ নিবন্ধে সেগুলোর বিস্তারিত বর্ণনা করতে গেলে কলেবর অতিমাত্রায় বৃদ্ধি পাবে।\n\nতাই, কয়েকটা মাত্র উল্লেখ করার প্রায়স পাচ্ছি- উদাহরণ স্বরূপ বিশেষত: অতি সম্প্রতি ওহাবী-দেওবন্দীপন্থীরা বাংলা ভাষায় দু’টি পুস্তিকা প্রকাশ করেছে। ওই দুটি পুস্তিকায় আ’লা হযরতের নামে অতি বিশ্রিভাবে বিষোদ্চার করা হয়েছে। তাছাড়া, তারা পুস্তিকা দু’টিতে নিজেদের দোষ গোপন করার জন্য শুধু মিথ্যা ও অপবাদেরই আশ্রয় নিয়েছে। কারণ চোর হাতে নাতে ধরা পড়লে ‘সে চুরি করেনি’ না বলে বাঁচার বিকল্প কোন পথ তার জন্য খোলা থাকে না। ওই দু’টি পুস্তিকা হলো: ১. বর্ণচোরা কারা? এবং ২. শরীয়তের দৃষ্টিতে পীর-মুরিদ ও ভণ্ডপীরের দাঁতভাঙ্গা জবাব। বলা বাহুল্য, এ বই দু’টিতে বিভিন্নভাবে একাধিক বিষয়ে লেখা হয়েছে, যেগুলোর মধ্যে বেশীর ভাগ লেখা একেবারে খণ্ডণীয়; বিশেষত আ’লা হযরতের প্রসঙ্গটি অতি জঘন্য বিষয়। এ নিবন্ধে এ প্রসঙ্গে প্রথমে আলোচনা করার প্রয়াস পাচ্ছি।\n\n\nপ্রথমত: ‘হুসামুল হেরমাঈন’ প্রসঙ্গ\n\nশতাব্দির মুজাদ্দিদ আ’লা হযরত দেখলেন ভারতবর্ষে মুসলিম মিল্লাতের ধর্মীয় গুরুঠাকুর সেজে কতিপয় লোক তাদের মৌখিক দাবী ও লিখিত বই-বুস্তকে জঘন্য কুফরী করে বসে আছে। যেমন- ১. মীর্যা গোলাম আহমদ ক্বাদিয়ানী নিজেকে প্রকাশ্যে ‘নবী’ বলে দাবী করে বসেছে, ২. মৌং রশীদ আহমদ গাঙ্গুহী তাঁর কিতাব ‘ফাতওয়া-ই রশীদিয়া’য় লিখেছে- ‘‘আল্লাহ্ মিথ্যা বলতে পারেন’’, ৩. মৌং কাসেম নানূতবী তার ‘তাহযীরুন্নাস’-এ লিখেছে- ‘‘হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম শেষ নবী নন।’’ ৪. মৌং খলীল আহমদ অম্বেঠভী তার ‘বারাহীন-ই ক্বাতে‘আহ্’য় লিখেছে- ‘‘হুযূর সাল্লাল্লাহু তা‘আলা আলায়হি ওয়াসাল্লাম’’-এর চেয়ে শয়তানের ইল্ম (জ্ঞান) বেশী।’’ ৫. মৌং আশরাফ আলী থানভী তাঁর ‘হিফযুল ঈমান’-এ লিখেছে- ‘‘হুযূর সাল্লাল্লাহু তা‘আলা আলায়হি ওয়াসাল্লাম-এর ন্যায় গায়বী ইল্ম শিশু, পাগল ও জীবজন্তুর নিকটও রয়েছে।’’ [নাঊযু বিল্লাহ্, সুম্মা নাঊযু বিল্লাহ্]\n\n\nউল্লেখ্য, উক্ত পাঁচজনের কুফরী আক্বীদা, দাবী ও কথাগুলো তাদের লিখিত বই-পুস্তকে এখনো মওজূদ রয়েছে। কিন্তু ওহাবী-দেওবন্দীরা এ প্রসঙ্গে হয়তো নিরব থাকে, নতুবা বলে ও নির্লজ্জভাবে বই পুস্তকে লিখে দেয়- ‘উক্ত কথাগুলো তাদের মুরব্বীদের বই পুস্তকে নেই। আ’লা হযরত তাদের নামে অপবাদ রচনা করে তাদেরকে হেয়-প্রতিপন্ন এমনকি কাফির-মুরতাদ বানাতে চেয়েছেন।’\n\nঅথচ এমনটি হওয়া সম্ভবই নয়। কারণ, ইমাম আহমদ রেযার সততা, সত্যবাদিতা, খোদাভীরুতা ও সত্য বলা ও লিখার ব্যাপারে নির্ভিকতা জগৎব্যাপী খ্যাত। কিন্তু মিথ্যা বলা, সত্য গোপন করা, নিজেদের দোষকে ধামা-চাপা দেয়ার জন্য জঘন্য অপবাদ রচনা ও রটনা করা বিশেষত ওহাবী-দেওবন্দীদের-ই সহজাত চরিত্র বলে প্রমাণ পাওয়া যায়।\n\n\nএসব জঘন্য ও বেয়াদবীপূর্ণ ইবারতগুলো দেখে ওলামা-ই আহলে সুন্নাত সংশ্লিষ্ট ব্যক্তিদের নিকট চিঠির পর চিঠি লিখে এগুলোর জবাব চেয়েছেন। কিন্তু আফসোস! ওইসব দেওবন্দী আলেম (!) কোন জবাব দিলো না। শেষ পর্যন্ত ‘বারাহীনে ক্বাতি‘আহ্’ প্রকাশের প্রায় ষোল বছর পর, ‘তাহযীরুন্নাস’ লেখার ত্রিশ বছর পর, ‘হিফযুল ঈমান’ প্রকাশের প্রায় এক বছর পর – ১৩২০ হিজরীতে ‘আল-মু’তাক্বাদ আন্মুন্তাক্বাদ’-এর পার্শ্ব ও পাদটীকা ‘আল মু’তামাদ আল-মুস্তানাদ’-এ মীর্যা ক্বাদিয়ানী এবং উপরোক্ত জঘন্য উক্তিকারীগণ মৌং কাসেম নানূতভী, মৌং রশীদ আহমদ গাঙ্গুহী, মৌলভী খলীল আহমদ অম্বেঠভী ও মৌং আশরাফ আলী থানভীর উপর, তাদের উক্তসব ইবারতের ভিত্তিতে ‘কুফ্র’ (কাফির)-এর ফাতওয়া প্রণয়ন ও প্রকাশ করা হয়।\n\n\nবস্তুত: এ ফতাওয়া আরোপ দেওবন্দী আলিমদের বিরুদ্ধে কোন ব্যক্তিগত কারণে বা ঝগড়ার ভিত্তিতে ছিলো না, বরং আল্লাহ্ ও তাঁর রাসূলের মান-মর্যাদা রক্ষার নিমিত্তে একটা ফরযই আদায় করেছিলেন আ’লা হযরত বেরলভী (رحمة الله)।\n\nআ’লা হযরতের এ সময়োচিত ও ধর্মীয় গুরুদায়িত্ব পালনের প্রশংসা শুধুই সুন্নী-মুসলিম দুনিয়া করেনি, বরং কোন কোন দায়িত্বশীল দেওবন্দী আলিমও তাঁর প্রশংসা করেছেন। যেমন: মুরতাদ্বা হাসান দরভঙ্গী, নাযিম, (ব্যবস্থাপক), তা’লীমাত-ই শো’বা-ই তাবলীগ, দারুল উলূম দেওবন্দ এ ফাত্ওয়া সম্পর্কে মন্তব্য করেছেন-\n\n‘‘যদি (মাওলানা আহমদ রেযা) খান সাহেবের মতে, দেওবন্দের কিছু সংখ্যক আলিম বাস্তবিক পক্ষে তেমনি ছিলেন, যেমনটি তিনি মনে করেছেন, তাহলে খান সাহেবের উপর এ দেওবন্দী আলিমদের বিরুদ্ধে কুফরের ফাত্ওয়া আরোপ করা (কাফির বলা) ফরযই ছিলো, যদি তিনি কাফির না বলতেন, তাহলে তিনি নিজেই কাফির হয়ে যেতেন।’’\n\nসুতরাং বুঝা গেলো যে, দেওবন্দী-ওহাবীদের সাথে বেরলভী তথা সুন্নী মুসলমানদের বিরোধ কোন ‘অনুমিত শাখা- মাসাইল’-এর ভিত্তিতে নয়, বরং মৌলিক ঈমানের প্রশ্নেই ছিলো। একথা মি. মুওদূদীও স্বীকার করেছেন। [সূত্র: মাক্বালালাত-ই ইয়াউমে রেযা, ২য় খণ্ড, পৃষ্ঠা ৬০]\n\n\n১৩২৪ হিজরীতে ইমাম আহমদ রেযা বেরলভী (رحمة الله) ‘আ’লমু‘তামাদ আল-মুস্তানাদ’-এর ওই অংশ, যাতে উক্ত ফাত্ওয়া রয়েছে, হেরমাঈন-ই তাইয়্যেবাঈনের আলিমদের সামনে পেশ করলেন, যার উপর সেখানকার ৩৫ জন শীর্ষস্থানীয় আলিম সুস্পষ্ট ও অকাট্য অভিমত লিখে দিয়েছেন। তাঁরা মীর্যা ক্বাদ্বিয়ানীর সাথে সাথে অন্য চারজন সম্পর্কেও বলেছেন- ‘‘তারা নিঃসন্দেহে ইসলামের গণ্ডি থেকে খারিজ।’’ আর দ্বীন-ইসলামের হিফাযতের পরম্পরায় আ’লা হযরত যে-ই খিদমত আঞ্জাম দিয়েছেন তার ভূয়সী প্রশংসা করেছেন। হেরমাঈন শরীফাইনের প্রখ্যাত আলিমদের এ ফাতওয়া ‘হুসামুল হেরমাঈন ‘আলা মান্হারিল কুফরি ওয়াল মায়ন’(১৩২৪) নামে প্রকাশ করা হয়েছে। এ’তে দেওবন্দী ওহাবীদের মুখোশ আরো দৃঢ়ভাবে উন্মেচিত হয়ে যায়। এ’তে সংশ্লিষ্ট লোকদের এবং দেওবন্দী ওহাবীদের ভুল শুধরিয়ে নিয়ে, উক্ত মৌলভীদের, তাদের উক্তিগুলোকে প্রত্যাহার ও তাওবা করে নতুন করে ঈমান আনার সুযোগ হয়েছিলো। কিন্তু তারা তা না করে বিশেষত: দেওবন্দী আলিমদের একটি দল মিলিত হয়ে একটি পুস্তিকা ‘আল-মুহান্নাদ আল-মুফান্নাদ’ নামে লিখে দিলো। তাতে তারা অতি চালাকীর সাথে একথা বলতে চেয়েছে যে, তাদের আক্বাইদ তা-ই, যা আহলে সুন্নাত ওয়াল জমা‘আতেরই, অথচ আপত্তিকর ইবারতগুলো তাদের কিতাবগুলোতে তখনো মওজুদই ছিলো এবং এখনো রয়েছে।\n\n\nসদরুল আফাযিল সাইয়্যেদ নঈম উদ্দীন মুরাদাবাদী আলায়হির রাহমাহ্ ‘আত্ তাহক্বীক্বাত লি দাফ‘ইত্ তালবীসাত’ লিখে উক্ত সব ইবারত উল্লেখ করে জনসমক্ষে একেবারে স্পষ্ট করে দিয়েছেন।\n\n‘হুসামুল হেরমাঈন’-এর প্রভাব দূরীভূত করার জন্য দেওবন্দী আলিমগণ এ বলে গুজব রটিয়ে দিলো যে, ‘‘ফাতাওয়া-ই ওলামা-ই হেরমাঈন’’ মিথ্যা ও বানোয়াট কথা বলে হাসিল করা হয়েছে। কেননা, ফাতওয়ার মূল ইবারতগুলো উর্দু ভাষায় লিখিত ছিলো, আরবের আলিমগণ উর্দু পড়তে পারেন না। তাছাড়া, হিন্দুস্থানের কেউ ‘হুসামুল হেরমাঈন’ নামক ফাত্ওয়াটার প্রতি সমর্থন দেননি। এ গুজব ও মিথ্যা প্রপাগাণ্ডার খণ্ডনে শেরে বীশাহ্-ই আহলে সুন্নাত মাওলানা হাশমত আলী খান রেযভী রাহমাতুল্লাহি তা‘আলা আলায়হি এ উপমহাদেশের আড়াইশ’র অধিক নামকরা আলিমের ‘হুসামুল হেরমাঈন’-এর পক্ষে সমর্থন মূলক অভিমত নিয়ে সেগুলোকে ‘আস্ সাওয়া-রিমুল হিন্দিয়া’ নামে প্রকাশ করেছেন।\n\n\nএ পর্যন্ত, দেওবন্দী-ওহাবী, কওমী, হেফাজীতরা বিভিন্নভাবে মুসলিম সাধারণকে ব্যাপকভাবে একথা বুঝাতে অপচেষ্টা চালিয়ে এসেছে যে, আ’লা হযরত ইমাম আহমদ রেযা খান বেরলভী রাহমাতুল্লাহি তা’আলা আলায়হি বিনা কারণে দেওবন্দীদের বিরুদ্ধে কুফরের (কাফির বলে) ফাতওয়া আরোপ করেছেন, অথচ তারা (দেওবন্দী-ওহাবী)রা নাকি ইসলাম ও মুসলমানদের খাদিম ছিলো। আর ‘আল-মুহান্নাদ’ নামক পুস্তিকায় জোরে শোরে প্রচার করতে থাকে। এমতাবস্থায় ‘হুসামুল হেরমাঈন’-এর প্রকাশনা ও প্রচারণা অতি প্রয়োজনীয় হয়ে পড়েছিলো, যাতে বিরোধের বিশুদ্ধ প্রেক্ষাপট জন সমক্ষে এসে যায় এবং কেউ যেন এ ব্যাপারে ধোঁকা ও মিথ্যার আশ্রয় নিতে না পারে। আর এ পর্যন্ত দেওবন্দী-ওহাবী, হেফাযতী-কওমীরা এ প্রসঙ্গে যেসব মিথ্যাচার করেছে, সবকটির জবাবও হয়ে যায়।\n\n\nসমাজে যখন কোন অ-ইসলামী কার্য দেখা দেয়, তখন অন্য কেউ নিরব থাকতে পারলেও একজন সত্যিকার অর্থের মুজাদ্দিদ নিশ্চুপ থাকতে পারেন না। এমতাবস্থায়, যখন পাক-বাংলা -ভারত উপমহাদেশে পঞ্চাশোর্ধ ফিৎনা ও বে-দ্বীনী দেখা দিয়েছিলো, তখন শতাব্দির মুজাদ্দিদ ইমাম আহমদ রেযা খান বেরলভী মোটেই নিরব থাকতে পারেননি। যখন ১. দেওবন্দীদের উপরোক্ত জঘন্য ফিৎনাগুলোসহ আরো বহু ধরনের ফিৎনার সূচনা হয়েছিলো, ২. যখন মৌং ইসমাঈল দেহলভীর ‘তাক্বভিয়াতুল ঈমান’-এর ফিৎনা শুরু হয়েছিলো, ৩. রসূল-ই করীমের ইলমে গায়বকে অস্বীকার করার ফিৎনা দেখা দিয়েছিলো, ৪. খতমে নবূয়তকে অস্বীকার করার মতো দুঃসাহস দেখা দিলো, ৫. আল্লাহ্ তা‘আলাকে মিথ্যাবাদী (ইমক্বানে কিয্ব) বলতে আরম্ভ করা হলো, ৬. গোলাম আহমদ ক্বাদিয়ানী নিজেকে নবী বলে দাবী করতে আরম্ভ করলো, ৭. এক শ্রেণীর মৌলভী নিজেদেরকে নবীর সমান বলে দাবী করছিলো, ৮. যখন একশ্রেণীর মৌলভী-মোল্লা নবী ও ওলীগণের ইখ্তিয়ার বা ক্ষমতাকে অস্বীকার করতে লাগলো, ৯. যখন মাযহাব না মানার ফিৎনা আরম্ভ হলো, ১০. নবী করীমের মাতা-পিতার ঈমানকে অস্বীকারের মতো দুঃসাহস দেখানো হচ্ছিলো, ১১. আর্যরা যখন তথাকথিত শুদ্ধিকরণ আন্দোলনের মাধ্যমে মুসলমানদের ঈমান-আক্বীদা বিনষ্ট করে যাচ্ছিলো, ১২. শিয়া ও শিয়াদের দ্বারা প্রভাবিতরা যখন যহরত আমীর মু‘আভিয়া (رحمة الله)র বিরুদ্ধে অশালীন মন্তব্য করতে লাগলো, ১৩. যখন আযান-ইক্বামতে হুযূর-ই আকরামের নাম শুনে বৃদ্ধাঙ্গুলী চুম্বন করে চক্ষুদ্বয়ে মসেহ করার বিরুদ্ধে ফাতওয়াবাজি শুরু হলো, ১৪. যখন চাঁদ দেখা নিয়ে ফিৎনা আরম্ভ হলো, ১৫. একদিকে শাফা‘আতকে অস্বীকার করা হচ্ছিলো, অন্যদিকে ১৬. কাকের গোশ্ত খাওয়াকে জায়েয বলা হচ্ছিলো, ১৭. যখন একশ্রেণীর লোক তা‘যীমী সাজদার মতো হারাম কাজকে জায়েয মনে করে ছিলো, ১৮. যখন ভারতকে ‘দারুল হারব’ ফাতওয়া দিয়ে, কৌশলে মুসলমানদেরকে বিপদে ফেলার অপচেষ্টা চালানো হচ্ছিলো, ১৯. যখন রাফেযী-শিয়ারা মাথাচাড়া দিয়েছিলো, ২০. যখন দু’ঈদে করমর্দন, আলিঙ্গন, মীলাদ-মাহফিল ও তাতে ক্বিয়াম-মীলাদ ও ঈসালে সাওয়াবকে অবৈধ বলে ফাতওয়াবাজি করা হচ্ছিলো, ২১. যখন মাযার-শরীফগুলোতে বাতি জ্বালানোকে না-জায়েয বলা হচ্ছিলো, ২২. নবী করীমের সশরীরে মি’রাজকে অস্বীকার করা হচ্ছিলো, ২৩. যখন নাদ্ওয়াতুল ওলামার সৃষ্ট ফিৎনা পুরাদমে চলছিলো, ২৪. যখন খিলাফত কমিটির ফিৎনা দেখা দিয়েছিলো, ২৫.যখন ওহাবীরা হিন্দুদের খুশী করার জন্য গাভী ক্বোরবানী থেকে বিরত রাখার অপচেষ্টা চালাচ্ছিলো, ২৬. যখন আধুনিক দর্শনের ফিৎনা শুরু হলো, ২৭. যখন শিয়াদের তাযিয়াদারীর ফিৎনা শুরু হলো, ২৮. মাযারগুলোতে নারীদের অবাধে যাতায়তের ফিৎনা দেখা দিলো, ২৯. যখন শরীয়তকে তরীক্বত থেকে পৃথক করে দেখানোর মতো ফিৎনা দেখা দিলো, ৩০. যখন গায়েবী জানাযা পড়াকে কেন্দ্র করে ফিৎনা দেখা দিলো, ৩১. যখন শিয়াদের নেকাহে মাত্‘আহ্র ফিৎনা আরম্ভ হয়েছিলো, ৩২. যখন ইংরেজদের বহুবিধ ষড়যন্ত্র মুসলমানদের বিরুদ্ধে তুঙ্গে, তখন ইমাম আহমদ রেযা শতাব্দির মুজাদ্দিদ হিসেবে পূর্ণাঙ্গ দায়িত্ব পালন করেছেন। এতে সংশ্লিষ্ট বাতিলপন্থীরা নাখোশ হলেও তাঁর প্রতি আল্লাহ্ ও তাঁর রসূল সন্তুষ্ট হন। আল্লাহ্ ও রসূল তাঁকে প্রতিটি পদক্ষেপে সাহায্য করেছেন। ফলশ্রুতিতে এ পর্যন্ত বাতিলপন্থীদের এত বিরোধিতার পরও আ’লা হযরত আ’লা হযরতই আছেন। তিনি, সহস্রাধিক অকাট্য গ্রন্থ-পুস্তক লিখে দিয়েছেন, ওইগুলো ইনশাআল্লাহ্ চিরদিনই অকাট্য ও প্রামাণ্য হিসেবে গৃহীত-সমাদৃত হয়েই থাকবে।\n\n\nআ’লা হযরত ১০ শাওয়াল-ই মুর্কারম ১২৭২ হিজরী/১৪জুন, ১৮৫৬ ইংরেজী সালে শনিবার যোহরের সময়, ভারতের বেরিলী নগরী (ইউ.পি)-তে জন্মগ্রহণ করেন। তিনি বংশীয়ভাবে ‘পাঠান’, মাযাহাবের দিক দিয়ে ‘হানাফী’, তরীক্বতের দিক দিয়ে ‘ক্বাদেরী’। তাঁর সম্মানিত পিতা মাওলানা নক্বী আলী খান। তাঁর সম্মানিত পিতামহ মাওলানা রেযা আলী খান অত্যন্ত উচ্চ পর্যায়ের আলিম ও বেলায়তের ঊর্ধ্বতন পূর্বপুরুষ হযরত সাঈদ উল্লাহ্ খান রাহমাতুল্লাহি তা‘আলা আলায়হি আফগাস্তিানের কান্দাহারের ঐতিহ্যবাহী ‘বড়হীস’ গোত্রীয় পাঠানি ছিলেন। লাহোরের শীষমহল তাঁর জায়গীর ছিলো। অতঃপর তিনি সেখান থেকে দিল্লী তাশরীফ আনেন। তখন তিনি ঐতিহাসিক ‘শশহাযারী’ পদে উন্নীত হন। শাহী দরবার থেকে তিনি ‘শজা‘আত জঙ্গ’ (রণ বীরত্ব) খেতাবে ভূষিত হন।\n\n\nইসলামী রীতি অনুসারে চার বছর বয়স থেকে আ’লা হযরত লেখাপড়া শুরু করেন। অসাধারণ মেধাবী আ’লা হযরত অতি কৃতিত্বের সাথে মাত্র তের বছর দশ মাস বয়সে সমস্ত অধ্যয়ন, গবেষণা ও চিন্তাগত পাঠের জ্ঞানার্জন সমাপ্ত করেন এবং ‘দস্তারে ফযীলত’ (শেষবর্ষ সনদ ও সম্মানসূচক পাগড়ি প্রতীক) দ্বারা ভূষিত হন। এর পরবর্তী বছর (১৪ শা’বান ১২৮৬ হিজরী। ১৯ নভেম্বর, ১৮৬৯ খ্রিস্টাব্দ) রাদ্বা‘আত সম্পর্কিত ফাতওয়া প্রণয়ন করে তিনি সমসায়িক বিজ্ঞ মুফতী সমাজকে হতবাক করে দেন। এ বছরই তাঁর সম্মানিত পিতা মাওলানা নক্বী আলী খান ‘ফাতওয়া প্রদান’-এর দায়িত্বভার আ’লা হযরতকেই অর্পণ করেন।\n\nএভাবে তিনি সত্তরাধিক বিষয়ে বুৎপত্তির অধিকারী ছিলেন এবং পঞ্চাশোর্ধ বিষয়ে কিতাব রচনা ও প্রণয়ন করেন। তিনি বিভিন্ন বিষয়ে সহস্রাধিক গ্রন্থ-পুস্তক রচনা ও প্রণয়ন করেন। ওইগুলোর মধ্যে বিশুদ্ধ ‘কান্যুল ঈমান ফী তরজমাতিল ক্বোরআন’ এবং ১২ খণ্ড বিশিষ্ট ‘ফাতাওয়া-ই রযভিয়া’ সববিশেষ প্রসিদ্ধ।\n\nকারামত\n\nআ’লা হযরত তরীক্বতের ক্ষেত্রে অতি উচ্চ পর্যায়ের ওলী-ই কামিল ছিলেন। তাঁর অসংখ্য কারামতও প্রসিদ্ধ। তন্মধ্যে একটি কারামত নিম্নে উল্লেখ করলাম-\n\nআ’লা হযরত ট্রেনযোগে পিলীভেত থেকে বেরিলী শরীফ যাচ্ছিলেন। নবাবগঞ্জ ষ্টেশনে দু/এক মিনিটের জন্য ট্রেন থেমেছিলো। তখন মাগরিবের নামাযের সময় হয়েছিলো। তিনি সফরসঙ্গীদের নিয়ে নামায আদায়ের জন্য নেমে পড়লেন। সফরসঙ্গীরা এভেবে দুশ্চিন্তাগ্রস্ত হয়ে পড়লেন যে, হয়ত ট্রেন চলে যাবে। আ’লা হযরত আলায়হির রাহমাহ্ বললেন, ‘‘চিন্তা করোনা, গাড়ী আমাদেরকে নিয়েই যাবে।’’\n\n\nসুতরাং আযান দেওয়ানো হলো এবং অতি একাগ্রতার সাথে তিনি নামায পড়িয়ে দিলেন। এদিকে ড্রাইভার যথা সময়ে ইঞ্জিন চালু করতে চাইলো। কিন্তু ইঞ্জিন এক ইঞ্চি পরিমাণও আগে বাড়লো না। ড্রাইভার ইঞ্জিনকে পেছনের দিকে চালালো। তখন তা চলতে লাগলো। অতঃপর সে পুনরায় সামনের দিকে চালাতে চাইলো। কিন্তু ইঞ্জিন প্রথম স্থানে এসে বন্ধ হয়ে গেলো। তখন এক উচ্চরব শোনা গেলো- ‘‘দেখো, ওই দরবেশ নামায আদায় করছেন। এ কারণেই গাড়ীটি চলছে না।’’ দারুণ কৌতুহলী হয়ে লোকেরা তাঁর চতুপার্শ্বে জড়ো হয়ে গেলো। ইংরেজ গার্ড, যে এতক্ষণ যাবৎ হতবাক হয়ে দাঁড়ানো ছিলো, অতি আদব সহকারে তাঁর নিকট বসে পড়লো। যখনই আ’লা হযরত নামায শেষ করলেন এবং ট্রেনে উঠে বসলেন, তখন রেল গাড়ী চলতে লাগলো। এ অলৌকিক ঘটনা দেখে গার্ড আ’লা হযরতের পরিচয় নিলো এবং নিজের স্ত্রী ও সন্তান-সন্ততিদের সঙ্গে করে বেরিলী শরীফ হাযির হয়ে ইসলাম গ্রহণ করলো। আলহামদু লিল্লাহ্!\n\nমোটকথা, আ’লা হযরত ছিলেন এ উম্মতের জন্য শতাব্দির মুজাদ্দিদ এবং আল্লাহর এক অনন্য নি’মাত।"
    },
    {
        "1": "আ’লা হযরত এক বিস্ময়কর প্রতিভা",
        "2": "অধ্যক্ষ মাওলানা মুহাম্মদ বদিউল আলম রিজভি\n\n\nআ’লা হযরত ইমাম আহমদ রেযা (رحمة الله)জন্ম ১২৭২ হি.(১৮৫৬ খ্রি.)ওফাত ১৩৪০হি.(১৯২১ খ্রি.) বিশ্বব্যাপী পরিচিত এক বিস্ময়কর অসাধারণ প্রতিভা। প্রাচ্য থেকে পাশ্চাত্যের সর্বত্র আজ তাঁর চিন্তাধারা শিক্ষা ও জীবন দশর্ন সম্পর্কে আলোচনা ও  গবেষণা চলছে। তাঁর জীবন কর্ম মূল্যায়ন ও অবদান সর্ম্পকে বিশ্বের বিভিন্ন বিশ্ববিদ্যালয়ে ৩৬ জন গবেষক ৩৬টি শিরোনামে পি-এইচ.ডি. ডিগ্রী অর্জন করেছেন, ২৭ জন গবেষক এম.ফিল ডিগ্রী সম্পন্ন করেছেন। আরেক গবেষক ড. মুহাম্মদ মুকাররম আহমদ “ইমাম আহমদ রেযা কী আদবী খিদমত” শিরোনামে ভারতের দিল্লী জওহারলাল ইউনিভার্সিটি হতে ১৯৯৮ খ্রি. ডি. লীট ডিগ্রী অর্জন করেন।  ভারতের উত্তর প্রদেশের বেরেলী শহরে যদিও তাঁর আবির্ভাব; কিন্তু দেশ কাল ও ভৌগলিক সীমানার ঊর্দ্ধে তাঁর অবস্থান। এ জাতীয় মনীষীরা গোটা বিশ্বের সম্পদ। ১৩৪০ হিজরিতে বিশাল কর্মময় জীবনে মিল্লাত মাযহাবের জন্য জ্ঞান সমুদ্র রেখে তিনি ইহকাল ত্যাগ করেন। তিনি ইতিহাসের কিংবদন্তি। নবী মোস্তফা সাল্লাল্লাহু আলাইহি ওয়াসাল্লাম-এর সুযোগ্য ইলমী উত্তরাধিকার হিসেবে তাঁর পদাঙ্ক অনুসরণে জ্ঞানী ওলামা-মাশায়েখসহ মুসলিম বিশ্বের এক বিশাল অংশের অন্তরাত্মা আজ তেজোদীপ্ত ও আলোকিত।\n\nতরজমা কুরআন কানযুল ঈমান তাঁর শ্রেষ্ঠ কীর্তি\n\nআ’লা হযরত অনূদিত তরজমা-ই কুরআন কানযুল ঈমান-এর সূচনা প্রসঙ্গে আল্লামা আবদুল মুবীন নোমানী বর্ণনা করেন, “কানযুল ঈমান লিখার সূচনা হয় জমাদিউল আখের ১৩৩০ হিজরিতে, অনুবাদ কর্ম সমাপ্ত হয় ২৮ জমাদিউল আখের ১৩৩১ হিজরিতে (মুতাবিক ১৯১১ খ্রিষ্টাব্দে) মাঝখানে কিছু দিন বিরতি ছিলো। বৎসরের কয়েক মাসের মধ্যেই অনুবাদ কর্ম সম্পন্ন হয়। এক্ষেত্রে পুরো এক বৎসর সময়ও ব্যয় হয়নি।"
    },
    {
        "1": "কানযুল ঈমান-এর উপর পি-এইচ.ডি.",
        "2": "আ’লা হযরতের জীবন ও কর্মের গবেষণা বিষয়ক, আন্তর্জাতিক প্রতিষ্ঠান এদারায়ে তাহকীকাতে ইমাম  আহমদ রেযার সেক্রেটারী জেনারেল “মারেফে রেযা” মাসিক পত্রিকার সম্পাদক করাচি বিশ্ববিদ্যালয়ের পেট্রোলিয়াম এন্ড টেকনোলোজি বিভাগের প্রফেসর ড. মজিদ উল্লাহ কাদেরী, শিক্ষা মন্ত্রণালয়ের সাবেক সচিব খ্যাতিমান আ’লা হযরত গবেষক প্রফেসর মুহাম্মদ মাসউদ আহমদ (رحمة الله)’র তত্ত্বাবধানে ১৯৯৩ খ্রি. “কানযুল ঈমান আওর দিগর মারুফ উর্দু তারজুমে কুরআন কা তাকাবুলি জায়েযাহ” শিরোনামে পি-এইচ,ডি. ডিগ্রী অর্জন করেন। এ পর্যন্ত বাংলা ভাষাসহ পৃথিবীর ৭টি ভাষায় যথাক্রমে ইংরেজী, হিন্দি, গুজরাটি, সিন্ধু, ডাচ, তুর্কী ও বাংলা ভাষায় মোট ১৪ জন খ্যাতিমান আলেম ও গবেষক কানযুল ঈমান-এর অনুবাদ প্রকাশ করেছেন।\n\nবিশ্ববরেণ্য আলেমেদ্বীন বোখারী শরীফের ব্যাখ্যাকারক আ’লা হযরত গবেষক ফকীহুল হিন্দ হযরত আল্লামা মুফতি শরীফুল হক আমজাদী (رحمة الله) এর বর্ণনা মতে, ১০ শাওয়াল ১২৭২ হিজরীতে তাঁর জন্ম, ২৫ সফর ১৩৪০ হিজরিতে তাঁর ওফাত। হিজরি সাল অনুপাতে তাঁর জীবনকাল ৬৭ বৎসর ৫ মাস ১৫দিন।\n\n১৪ শাওয়াল ১২৮৬ হিজরিতে তিনি ফাতওয়া প্রণয়ন শুরু করেন। এ হিসেবে ১৩৪০ হিজরি পর্যন্ত সুদীর্ঘ ৫৩ বৎসর ৬ মাস ১১ দিন সময়কাল পর্যন্ত ফাতওয়া প্রণয়নে দক্ষতার স্বাক্ষর রাখেন। জ্ঞান-বিজ্ঞানের প্রতিটি শাখা-প্রশাখায় ৭৪ টির অধিক বিষয়ে সহস্রাধিক গ্রন্থ রচনার পাশাপাশি ফিক্হে হানফীর ইনসাইক্লোপিড়িয়া তথা বিশ্বকোষ নামে খ্যাত (العطايا النبوية فى الفتوي الرضوية) “আল আতায়া আন্ নবভীয়্যাহ ফিল ফাতাওয়া আর-রিজভীয়্যাহ” নামে বিশাল ফাতওয়া গ্রন্থ গ্রণয়ন করেন। লক্ষাধিক ফাতওয়ার বিশাল সম্ভার বর্তমানে ত্রিশ খন্ডে প্রকাশিত। পৃষ্ঠা সংখ্যা ২১,৬৫৬। সর্বমোট প্রশ্নত্তোর সংখ্যা ৬৮৪৭ যা ২০৬টি ফাতওয়া সংক্রান্ত পুস্তিকার বিশাল সম্ভার।ফিকহে হানফীর জগতে তাঁর অনন্য অবদান “ফাতওয়ায়ে রিজভীয়্যাহ”।\n\nএছাড়াও আ’লা হযরত দৈনিক গড়ে ৫৬ পৃষ্ঠা লিখা নিয়মিত লিখেছেন। সেই অনুপাতে পৃষ্ঠা সংখ্যা দাঁড়ায় ১০,৬৫৮৪৩ (দশ লক্ষ পয়ষট্টি হাজার আটশত তেতাল্লিশ) পৃষ্ঠা।\n\nআ’লা হযরতের ফিকহী মানসের উপর পি-এইচ.ডি. অর্জন\n\nআল্লামা হাসান রেযা খান আজমী “ফকীহে ইসলাম ইমাম আহমদ রেযা খান” শিরোনামে ড. আতহার শের-এর তত্ত্বাবধানে ভারতের পাটনা ইউনিভার্সিটি হতে ১৯৭৯ খ্রি.পি-এইচ.ডি.ডিগ্রী অর্জন করেন।"
    },
    {
        "1": "নবী প্রশস্তির এক অমর কাব্য গ্রন্থ হাদায়েকে বখশিশ",
        "2": "হাদায়েকে বখশিশ নবী করীমের প্রশংসার প্রশস্তিতে লিখা আ’লা হযরত-এর অমর কাব্য সংকলন। তিনি রচনা করেন রসূলের প্রতি প্রেম ভালবাসার অপূর্ব নিদর্শন নাতিয়া কালাম।\n\n“মোস্তফা জানে রহমত পেহ্ লাখো সালাম\n\nশময়ে বযমে হেদায়ত পেহ্ লাখো সালাম।”\n\nএমন শাশ্বত কাব্য পংক্তির কোন নজির নেই। শত সহ¯্রবার উচ্চারিত হয়েও এর আবেদন এতটুকু নিস্প্রভ হয়নি। রাসূলের সুমহান শান-মান, মর্যাদা ও শ্রেষ্ঠত্ব অনুধাবন, আক্বিদাগত বিভ্রান্তি নিরসন ও বাতুলতার স্বরূপ উম্মোচনে তাঁর লিখনী এক অব্যর্থ প্রতিষেধক। তাঁর রচিত কবিতার ছত্রে ছত্রে নবী প্রেমের যে অনন্য সূর অনুরণিত হয়েছে তা তাঁর অকৃত্রিম আনুগত্য ও মুহব্বতের অক্ষয় শ্রুত ধ্বনি।\n\nপৃথিবী কবি ও কাব্য কম দেখে নি; কিন্তু ইমাম আহমদ রেযার অন্তরাত্মা ছিলো খোদা  প্রদত্ত অসাধারণ প্রতিভা, আশ্চর্য প্রভা ও প্রজ্ঞায় আলোকিত। ইমাম বেরলভীর কাব্য মানসের উপর পৃথিবীর বিভিন্ন বিশ্ববিদ্যালয়ে বহু গবেষক এম.ফিল. ও পি-এইচ.ডি. ডিগ্রী সম্পন্ন করেন। বার্মিং হাম ইউনিভাসির্টি (যুক্তরাষ্ট্র), পাঞ্জাব ইউনির্ভাসিটি (পাকিস্তান), মুসলিম ইউনিভাসির্টি (ভারত) এবং ময়শুর ইউনিভর্সিটি (ভারত)সহ বিশ্বের সর্বোচ্চ বিশ্ববিদ্যালয়গুলোতে গবেষণা কর্ম হয়েছে এবং হচ্ছে। সম্প্রতি প্রাচ্যের অক্সফোর্ড নামে খ্যাত ঢাকা বিশ্ববিদ্যালয়ে গবেষক মাওলানা নাসির উদ্দিন ড. প্রফেসর আবদুর রশীদ-এর তত্ত্বাবধানে বাংলা ভাষায় আ’লা হযরতের কাব্য সাহিত্যের উপর পি-এইচ.ডি.ডিগ্রী অর্জন করেন।\n\nবিশ্ববরণ্যে বহু খ্যাতিমান আলেমেদ্বীন হাদায়েকে বখশিশ-এর ব্যাখ্যা গ্রন্থ রচনা করেন। তাঁরা হলেন- আল্লামা মুফতি নসরুল্লাহ খান (করাচি) শায়খুল হাদীস আল্লামা ফয়েজ আহমদ ওয়েসী (ভাওয়ালপুর), আল্লামা মুফতি মুহাম্মদ খান (লাহোর), আল্লামা গোলাম ইয়াসীন আমজাদী প্রমুখ। ইসলামী বিশ্বের প্রাচীনতম বিদ্যাপীঠ ইসলামী ঐতিহ্যের স্মারক মিসর আল-আযহার বিশ্ববিদ্যালয়-এর অধ্যাপক প্রফেসর ড. হাফেয মুহাম্মদ মাহফুয ইমাম আহমদ রেযা প্রণীত অমর কাব্যের ৩৫০ পৃষ্ঠা সম্বলিত এক বিরাট সংকলন প্রকাশ করেন যা “বাসাতিনুল গুফরান” নামে ১৯৯৭ সালে প্রকাশিত হয়েছে।"
    },
    {
        "1": "মিসর আল আযহার বিশ্ববিদ্যালয়ে আ’লা হযরত চর্চা",
        "2": "বিশ্বের অন্যান্য বিদ্যাপীঠের মতো আল-আযহার বিশ্ববিদ্যালয়ের শিক্ষকমন্ডলী ইমাম আহমদ রেযাকে শ্রদ্ধা ও সম্মানের দৃষ্টিতে দেখেছেন। তাঁরা শুধু তাঁকে জ্ঞান বিজ্ঞানের পুরোধা স্বীকার করেছেন তা নয়; বরং তাঁরা তাঁকে চতুর্দশ শতাব্দীর মহান মুজাদ্দিদ হিসেবে আখ্যায়িত করেছেন।\n\n১৩৪০ হিজরি মুতাবিক ১৯২১ খ্রি. আ’লা হযরতের ইন্তেকালের পর হযরত শায়খ মুসা আশশামী আল আযহারী ইমাম আহমদ রেযা প্রণীত “আদ্দৌলাতুল মক্কীয়া” গ্রন্থে অভিমত ব্যক্ত করেন। “আমি আদ্দৌলাতুল মক্কীয়া” গ্রন্থ অধ্যয়ন করেছি, এটাকে নিয়ামক হিসেবে এবং সত্যান্বেষী আহলে সুন্নাত ওয়াল জামাতের অনুসারীদের অন্তরের মহৌষধ হিসেবে পেয়েছি। গ্রন্থ প্রণেতা শায়খ আহমদ রেযা খান ইমামদের ইমাম এ উম্মতের মুজাদ্দিদ তথা সংস্কারক।  অনুরূপ আল-আযহার-এর অধ্যাপক শায়খ ইবরাহীম আবদুল মুতী আশ-শাফেয়ী স্বীয় অভিমত ব্যক্ত করে বলেন যে, “আদ্দৌলাতুল মক্কীয়া” গ্রন্থটি অত্যন্ত নির্ভরযোগ্য একটি উঁচুমানের স্তম্ভ। আল্লাহ তায়ালা এর জন্য ইমাম আহমদ রেযাকে উত্তম প্রতিদান দান করুন।\n\nজামেয়া আল-আযহারের অধ্যাপক শায়খ আবদুর রহমান আল হানাফী আল মিসরী ১৩২৯ হি. (১৯৯১ খ্রি.) স্বীয় অভিমত ব্যক্ত করেন- মদীনা, মনোয়ারার কতেক বিজ্ঞজন আদ্দৌলাতুল মক্কীয়া সম্পর্কে আমাকে অবহিত করলো। আমার জীবনের শপথ, গ্রন্থ প্রণেতা এতে অতীব অর্থবহ নির্ভরযোগ্য প্রমাণাদি সন্নিবেশিত করেছেন। আ’লা হযরতের ইন্তেকালের অন্তত ৪২ বৎসর পর ১৯৬৩ খ্রি. আ’লা হযরত (رحمة الله)’র প্রপৌত্র তাঁর ইলমী উত্তরাধীকার তাজুশ শরীয়্যাহ আল্লামা  আখতার রেযা আল আযহারী বিশ্বের প্রাচীনতম সর্বোচ্চ বিদ্যাপীঠ জামেয়াতুল আযহারে আ’লা হযরতকে নতুনরূপে আবিষ্কার করেন। ইমাম বেরলভীর সুবিশাল দ্বীনি খিদমত ও বহুমাত্রিক অবদানের পরিচিত করান।\n\nআল্লামা আখতার রেযা খান আল-আযহারে ইসলামী কানুন ও শরীয়া বিভাগে অধ্যয়নরত অবস্থায়, পরীক্ষক মহোদয় উক্ত বিভাগের শিক্ষার্থীদের নিকট ইলমুল কলাম বা আকিদা বিষয়ক কতিপয় জটিল কঠিন প্রশ্ন করলেন। আ্ল্লামা আযহারী ছাড়া কেউ উক্ত প্রশ্নমালার যথার্থ উত্তর দিতে পারেননি। তাঁর বিশুদ্ধ যথার্থ উত্তর শ্রবনে পরীক্ষক মহোদয় প্রশ্ন করলেন, আপনি তো হাদীস ও উসুলে হাদীস বিষয়ে পড়ালেখা করেছেন। ইলমুল কালাম তথা আকিদা বিষয়ক প্রশ্নাবলীর উত্তর দানে কীভাবে সক্ষম হলেন? তদুত্তরে বললেন, ‘আমি আমার বুযুর্গ পিতামহ ইমাম আহমদ রেযার প্রতিষ্ঠিত, জামেয়া রিজভীয়াহ মানযারুল ইসলাম বেরেলীতে কালাম শাস্ত্র অধ্যয়ন করেছি।\n\nতাজুশ শরীয়্যাহ আল-আযহারের শায়খুল হাদীস আল্লামা শায়খ মুহাম্মদ সামাহী ও প্রফেসর আল্লামা আবদুল গাফফার (رحمة الله) সহ অভিজ্ঞ তাফসীর ও হাদীস বিশারদ ও প্রাজ্ঞজনদের নিকট জ্ঞানার্জন করেন। ১৯৬৬ খ্রি. তিনি সর্বোচ্চ সমাপনী ডিগ্রীতে ১ম শ্রেণিতে ১ম স্থান অধিকার করার গৌরব অর্জন করায় তৎকালীন মিসরের প্রেসিডেন্ট\n\n\nকর্ণেল জামাল নাসের তাঁকে الدرع الأزهر তথা ফখরে আযহার এওয়ার্ড প্রদান করেন।\n\nতাজুশ শরীয়্যাহ-এর সমসাময়িক ওলামা কেরামের মধ্যে সর্বপ্রথম প্রফেসর ড. শায়খ মহিউদ্দিন আলওয়ায়ী (আল আযহারের প্রফেসর) ইমাম আহমদ রেযার জীবন-কর্মের উপর আরবী ভাষায় এক দীর্ঘ প্রবন্ধ রচনা করেন। যা কায়রো-এর বহুল প্রচারিত “সওতুশ শারক” নামক পত্রিকায় ১৯৭০খ্রি. ফেব্রুয়ারী সংখ্যায় প্রকাশিত হয়েছে।"
    },
    {
        "1": "জামেয়াতুল আযহারে আ’লা হযরত বিষয়ক লিখিত গ্রন্থাবলী",
        "2": "এক.বাসতিনুল গুফরান (بساتين الغفران)\n\nহাদায়েক বখশিশ অবলম্বনে আরবি ভাষায় ৩৫০ পৃষ্ঠা সম্বলিত কাব্যানুবাদ গ্রন্থ। লেখক আল-আযহারের প্রফেসর ড. হাযেম মুহাম্মদ মাহফুয। গ্রন্থটি ১৪১৮হি. (১৯৯৭ খ্রি.)বাসাতিনুল গুফরান নামে প্রকাশিত হয়। ১৯৯৮ সনের ৬ জুন পাকিস্তানের করাচিতে অনুষ্ঠিত আ’লা হযরত কন্ফারেন্সে লেখককে আমন্ত্রণ জানানো হয়। তাঁকে রিসার্চ এওয়ার্ড সম্মানানা প্রদান করা হয়।\n\n২.আদ দিরাসাতুর রেযভিয়া ফি মিসর আল-আরবিয়া (الدراسات الرضوية في مصر العربية) প্রফেসর ড. হাযেম আ’লা হযরতের জীবন-কর্মের উপর ‘আদদিরাসাতুর রেযভিয়াহ ফি মিসর আল-আরবিয়্যাহ’ শীর্ষক এক গবেষণাধর্মী প্রবন্ধও রচনা করেন। যা ১৯৯৮ খ্রি. মে মাসে মিশরের কায়রো দারুস সিক্বাফাহ লিন-নশর ওয়াত তাওযীহ প্রকাশনা সংস্থা দপ্তর কর্তৃক প্রকাশিত হয়।\n\n৩.আল ইমামুল আকবর আল মুজাদ্দিদ আহমদ রিযা খান ওয়াল আলামুল আরবি\n\n(الإمام الأكبر المجدد أحمد رضا خان والعالم العربي)\n\nগ্রন্থটির লেখক প্রফেসর ড. হাযেম মাহফুয মিসরী কর্তৃক গ্রন্থটি ১৯৯৮ সনে প্রকাশিত পৃষ্ঠা সংখ্যা ২৪০।\n\n৪. আহমদ রেযা খান আল বেরলভী আল হিন্দি শায়খুল মাশায়িখ তাসাউফ আল ইসলামি ওয়া আযমু শুয়ারাইল মাদীহ আন-নবভী\n\n( أحمد رضا خان البريلوي الهندي شيخ مشانخ التصوف الإسلامي وأعظم شعراء المديح النبوي)\n\nড.হাযেম মাহফুজ কর্তৃক লিখিত ইমাম আহমদ রেযার সূফীতত্ত্ব ও প্রিয়নবী সাল্লাল্লাহু আলাইহি ওয়াসাল্লামের শানে রচিত কাব্যের আরবী সংকলন। যা ১৯৯৯ খ্রি. কায়রো থেকে প্রকাশিত হয়।\n\n৫.আল মানযুমাতুস সালামিয়া ফি মাদহি খায়রিল বারিয়্যা\n\n(المنظومة السلامية في مدح خير البرية)\n\nরাসূলুল্লাহর শানে আ’লা হযরত বিরচিত বিশ্বব্যাপী সমাদৃত সালামে রেযা খ্যাত ‘মুস্তফা জানে রহমাত পেহ্ লাখো সালাম’। ১৭১ টি পংক্তির আরবি কাব্যানুবাদ। আরবি ভাষার কাব্যানুবাদ করেন আল আযহারের খ্যাতিমান কবি প্রফেসর ড. হোসাইন মুজিব আল মিসরী।\n\n৬.আল ইমাম আহমদ রেযা বাইনা নাক্কাদিল আদব ফি মিসর আল-আযহার- (الإمام أحمد رضا بين نقاد الأدب في مصر الأزهر) মিসরীয় সাহিত্য সমালোচকদের দৃষ্টিতে ইমাম আহমদ রেযা শীর্ষক গবেষণাধর্মী প্রবন্ধটি লিখেছেন প্রফেসর ড. হাযেম মাহফুয মিসরী।\n\n৭.আহমদ রেযা খান মিসবাহুন হিন্দিউন বি-লিসানিন আরবিইন্ (أحمد رضا خان مصباح هندي بلسان عربي )\n\nআল আযহারের আরবি ভাষা ও সাহিত্য বিভাগের অধ্যাপক ড. রিজক মুরসী আবুল আব্বাস কর্তৃক ‘ভারতবর্ষের জ্ঞান জগতের উজ্জ্বল প্রদীপ ইমাম বেরলভীর আরবি ভাষায় তাঁর সুনিপুণ দক্ষতার বর্ণনা বিষয়ক অনন্য গ্রন্থ।\n\n৮.মাওলানা আহমদ রেযা খান ওয়াল লুগাতুল আরবিয়া\n\n( مولانا أحمدرضا خان واللغة العربية)\n\n“আরবি ভাষা ও আহমদ রেযা” শীর্ষক গবেষণামূলক প্রবন্ধটি লিখেছেন আল আযহারের অধ্যাপক প্রফেসর ড. হোসাইন মুজিব আল মিসরী।\n\n৯.মাওলানা আহমদ রেযা খান ওয়াল লুগাতুল আরবিয়া\n\n(القاب مولانا الإمام عند علماء العرب)\n\nআরব বিশ্বের ওলামা কেরামের নিকট ইমাম আহমদ রেযার ব্যক্তিত্ব ও অনন্য প্রতিভা বিভিন্ন সম্মানসূচক উপাধি ও অভিধায়ে ভূষিত। এ বিষয়ে প্রফেসর ড. হাযেম মাহফুজ কর্তৃক লিখিত প্রবন্ধ প্রনিধানযোগ্য।\n\n১০.ইমামুল আরব ওয়াল আজম মাওলানা আহমদ রেযা খান আল বেরলভী\n\n( إمام العرب والعجم مولانا أحمد رضا خان البريلوي)\n\nআল আযহারের প্রফেসর ড. নবীলা ইসহাক চৌধুরী আরব ও অনারবীয়দের ইমাম আহমদ রেযা খাঁন বেরলভী (رحمة الله) সর্বজনগ্রাহ্য প্রতিভা ও অসাধারণ ব্যক্তিত্বের বর্ণনা বিষয়ক গবেষণাধর্মী প্রবন্ধ।\n\n১১.ওয়াজহুল হাজতি ইলা দারাসতি মাওলানা আহমদ রেযা খান ( وجه الحاجة إلى دراسة مولانا أحمد رضا خان)\n\nপ্রফেসর ড. হোসাইন মুজিব আল মিসরী মাওলানা আহমদ রেযার জীবন দর্শন চর্চার গুরুত্ব ও প্রয়োজনীয়তা শীর্ষক প্রবন্ধ লিখেছেন।\n\nআল-আযহারের খ্যাতিমান প্রফেসর প্রখ্যাত শিক্ষাবিদ ড. হোসাইন মুজিব আল মিসরী মাওলানা আহমদ রেযার গবেষণা কর্মের সাথে সম্পৃক্ত হওয়াটা কেবল মিসরবাসীদের জন্য গর্বের বিষয় নয়; বরং তা গোটা আরববাসীকে ইমাম আহমদ রেযার চিন্তাধারা ও দর্শনকে চর্চার প্রতি আহবান। ড.মুজিব মিসরী আরব বিশ্বের জ্ঞানী-গুণী পন্ডিত মহলে সর্বত্র সমাদৃত। মিসর আল-আযহার বিশ্ববিদ্যালয়, কায়রো বিশ্ববিদ্যালয়, আউনুশ শমস বিশ্ববিদ্যালয়সহ বহু ইউনিভার্সিটিতে তাঁর ছাত্রগণ লেকচারার ও প্রফেসর পদে অধিষ্ঠিত রয়েছেন। পৃথিবীর আটটি ভাষার উপর তাঁর  অসামান্য দক্ষতা রয়েছে। পৃথিবীর বিভিন্ন ভাষায় তাঁর রচিত গ্রন্থাবলীর সংখ্যা ষাটের অধিক। ইমাম আহমদ রেযার ফার্সি কাব্য সংকলন “আরমগানে রেযা” এর আরবি গদ্যানুবাদ করেছেন এই খ্যাতিমান ব্যক্তিত্ব প্রফেসর ড. হোসাইন মুজিব মিসরী। এছাড়া আরবি ফার্সী ও তুর্কী ভাষায় তাঁর আটটি কাব্য সংকলন প্রকাশিত হয়েছে। প্রাচ্যের কবি ড. আল্লামা ইকবাল-এর পি-এইচ.ডি থিসিস তিনিই আরবিতে অনুবাদ করেছেন।"
    },
    {
        "1": "হারামাঈন শরীফাঈনে আ’লা হযরত চর্চা",
        "2": "আ’লা হযরত সর্বপ্রথম ২৩ বৎসর বয়সে নিজ পিতা মাতার সাথে ১২৯৬ হি. (১৮৭৮খ্রি.) হজ্জে বায়তুল্লাহ ও যিয়ারতে মুস্তফার লক্ষ্যে হারামাঈন শরীফাঈনে গমন করেন। ১৩২৩ হি. (১৯০৫ খ্রি.) বড় ছাহেবজাদা হুজ্জাতুল ইসলাম মুফতি হামেদ রেযা খান কাদেরী (رحمة الله) কে সাথে নিয়ে হজ্জে বায়তুল্লাহ ও যিয়ারতে মুস্তফা সম্পন্ন করেন। এ বারে তিনি মক্কা শরীফে তিনমাস মদীনা মুনাওয়ারা শরীফে একত্রিশ দিন অবস্থানের সৌভাগ্য অর্জন করেন। এ সুদীর্ঘ সময় অবস্থানকালে সেখানকার আরব বিশ্বের খ্যাতিনামা ওলামায়ে কেরাম তাঁকে প্রাণঢালা অভ্যর্থনা জ্ঞাপন করেন। শরয়ী বিভিন্ন জটিল কঠিন বিষয়াদি ও আকাইদ সংক্রান্ত বিষয়াদি নিয়ে আ’লা হযরত থেকে হাদীসের সনদ গ্রহণ করেন। আ’লা হযরতের প্রজ্ঞাপূর্ণ ও জ্ঞানগর্ভ আলোচনায় তাঁরা মুগ্ধ হন। তাঁর ইলমী গভীরতা ও ফতোয়া প্রণয়নের দক্ষতায় তাঁরা বিস্মিত হন। কতিপয় পথভ্রষ্ট সম্প্রদায় কর্তৃক রাসূলুল্লাহ সাল্লাল্লাহ আলাইহি ওয়াসাল্লাম এর শানে মানহানিকর, আপত্তিকর ধৃষ্টতাপূর্ণ ঈমান বিধ্বংসী বক্তব্য ও মন্তব্যের কারণে ইসলামি শরীয়তের আলোকে আ’লা হযরত “আল মুতামাদ আল মুস্তানাদ” ফাতওয়া গ্রন্থ রচনা করে তাদের প্রতি কুফুরি ফাতওয়া ব্যক্ত করেন, আ’লা হযরত প্রদত্ত এই ঐতিহাসিক ফাতওয়া হেরামাঈন শরীফাঈনের উচ্চ পর্যায়ের ওলামায়ে কেরামের সামনে পেশ করা হলে, ত্রিশের অধিক খ্যাতিসম্পন্ন উঁচুমানের বিজ্ঞ আলেম আ’লা হযরতের প্রদত্ত ফাতওয়ার সাথে ঐকমত্য পোষণ করেন এবং তাঁরা প্রত্যেকে লিখিতভাবে অভিমতপ্রদান করেন। নবীদ্রোহী ওহাবী নজদীদের উত্তরসূরী দেওবন্দী বাতিলদের স্বরূপ উন্মোচনে আ’লা হযরতের সাহসী ভূমিকাকে তাঁরা অভিনন্দন জানিয়েছেন। হেরামাঈন শরীফাঈনের ওলামায়ে কেরামের অভিমত সম্বলিত এ ফাতওয়া গ্রন্থটি ১৩২৪ হিজরী সনে “হুসামুল হারামাঈন আলা মানহারিল কুফুরি ওয়াল মায়ান” নামে প্রকাশিত হয়। যা ১৪১৭ হিজরী মোতাবিক ১৯৯৬ সনে ‘কুফর ও মিথ্যার গ্রীবাদেশে হেরামাঈন শরীফাঈন এর শাণিত তরবারী’ নামে অধ্যক্ষ মাওলানা মুহাম্মদ আব্দুল করিম নঈমী কাদেরী কর্তৃক অনূদিত ও প্রকাশিত হয়। আ’লা হযরত (رحمة الله) মক্কা মুকাররমায় অবস্থানকালে প্রখ্যাত আলেমেদ্বীন শায়খ আব্দুল্লাহ আবুল খায়র মিরদাদ (رحمة الله) অসংখ্যবার তাঁর সান্নিধ্য অর্জন করেন। ‘আদ্দৌলাতুল মাক্কিয়াহ’ প্রকাশকালে আ’লা হযরতের সাথে সম্পর্ক সূদৃঢ় হয়। একদিন শায়খ আব্দুল্লাহ মিরদাদ এবং শায়খ মুহাম্মদ আহমদ হামিদি আদাভী কাগজের নোট সম্পর্কে বারটি প্রশ্ন সম্বলিত আবেদন পেশ করেন তদুত্তরে আ’লা হযরত (رحمة الله) ‘কিফলুল ফকিহিল ফাহিম ফী আহকামি কিরতাসিদ দিরাহিম’ গ্রন্থ রচনা করেন।\n\nশায়খ আল্লামা আবুল খায়ের বিন আব্দুল্লাহ মিরদাদ মসজিদে হেরেমের সম্মানিত খতিব এর অভিমত, নি:সন্দেহে তিনি (ইমাম আহমদ রেযা) বিজ্ঞ পন্ডিত, যিনি স্বীয় নয়নের জ্যোতিতে জটিল কঠিন বিষয়াদি সমাধানে সক্ষম। আহমদ রেযা যিনি তাঁর নামের স্বার্থক বাহক, তাঁর কথামালা মুনিমুক্তা সদৃশ্য, তিনি সূক্ষ্মাতিসূক্ষ্ম বিষয়াবলীর আকর। তাঁর জ্ঞান প্রজ্ঞা সংরক্ষিত ভান্ডার হতে নির্বাচিত মারিফাতের সূর্য, যা দিবালোকের ন্যায় দীপ্তমান। যিনি জ্ঞানসমূহের জাহের-বাতেন উন্মোচনকারী। তাঁর সম্পর্কে যার অবগতি রয়েছে তার জন্য এ মন্তব্য করা উচিত যে, তিনি পূর্ববর্তী ও পরবর্তীদের জন্য অনেক কিছু রেখে গেছেন। অতঃপর নিমোক্ত পংক্তি বর্ণনা করেন,\n\nليس على الله بمستنكر + أن يجمع العالم في واحد\n\n“আল্লাহর জন্য কঠিন নয় যে, তিনি একজন ব্যক্তির মধ্যে সমগ্র পৃথিবী একত্রিত করে দেবেন।”\n\nমক্কা মুকাররমার প্রখ্যাত আলেম আল্লামা শায়খ সৈয়দ মুহাম্মদ আলভী মালেকী আ’লা হযরত সম্পর্কে নিম্নোক্ত অভিমত ব্যক্ত করনে-১৫\n\nنحن نعرفه بتصنيفاته وتا ليفا ته حبه علامة السنة وبغضه علامة البدعة\n\n“আমরা তাঁকে তাঁর রচনাবলীর ও সংকলিত গ্রন্থাবলীর দ্বারা চিনতে পেরেছি। তাঁর প্রতি ভালবাসা সুন্নতের নিদর্শন। তাঁর প্রতি বিদ্বেষ পোষণ বিদআতীর লক্ষণ।”\n\nআরব বিশ্বের ওলামা কেরামের অভিমত সম্বলিত আ’লা হযরত প্রণীত কিতাবাদি যা অনাদিকাল আরব বিশ্বে সুন্নীয়তের আদর্শ ও শিক্ষার প্রসারে দিশারীর ভূকিমা পালন করবে।\n\nইসলামী দুনিয়ায় তাঁর এ অসাধারণ ইলমী খিদমত অক্ষত ও অম্লান হয়ে থাকবে।\n\n\nলেখক: অধ্যক্ষ-মাদরাসা-এ তৈয়্যবিয়া ইসলামিয়া সুন্নিয়া (ফাযিল), বন্দর, চট্টগ্রাম।"
    },
    {
        "1": "ইসলামী আক্বিদায় ইমাম আহমদ রেজা খান রাহমাতুল্লাহি আলায়হি’র অবদান",
        "2": "সৈয়দ মুহাম্মদ জালাল উদ্দিন আল আযহারী\n\n\nআল্লাহ পাক রাব্বুল আলামীন মানব জাতিকে অন্ধকার থেকে আলোর পথ দেখিয়েছেন প্রিয়নবী হযরত মুহাম্মদ মোস্তাফা সাল্লাল্লাহু তা‘আলা আলায়হি ওয়াসাল্লাম-এর মাধ্যমে। তাঁরই ওফাত শরীফের পর তাঁর যোগ্য উত্তরসূরী আলিম-ওলামা একইভাবে জাগতিক ভোগবিলাস, মূর্খতা ও অজ্ঞতায় নিমজ্জিত পথহারা মানুষদেরকে সঠিক পথ তথা জ্ঞান ও ঈমানের সন্ধান দিয়ে চলছেন যুগযুগ ধরে। তাই প্রিয় হাবীব সাল্লাল্লাহু তা‘আলা আলায়হি ওয়াসাল্লাম ঘোষণা দিয়েছেন-\n\n\nان العلماء ورثة الأنبياء وأن الأنبياء لم يُورثوا دينارا ولادرهما أنما ورثوا العلم فمن أخذ به اخذ بحظ وافر-\n\n\n‘‘আলিমগণ হলেন নবীগণের উত্তরাধিকারী। আর নবীগণ কোন দিনার-দিরহাম রেখে যাননি; বরং রেখে গিয়েছেন জ্ঞান বা ইল্মকে। সুতরাং যারা এ জ্ঞানকে গ্রহণ করবে সে যেন এ মিরাছের সিংহভাগের অধিকারী হলো।[তিরমিজী, আবু দাঊদ, ইবনে মাজা] আর যে সমস্ত মহান মিনষী যুগ যুগ ধরে জ্ঞানের মশাল হাতে নিয়ে বিশ্বব্যাপি জ্ঞানের আলো বিতরণ করে আসছেন, যুগের মহান সংস্কারক ইমাম আহমদ রেজা খাঁন রাহমাতুল্লাহি আলায়হি তাদের অন্যতম।\n\n\nতিনি তাঁর সুচিন্তিত মতামত জ্ঞানগর্ব চিন্তাধারা ও ক্ষুরধার লিখনির মাধ্যমে ভারত উপমহাদেশে ইসলামী জ্ঞান বিজ্ঞানের অঙ্গনে এক নব জাগরণ সৃষ্টি করেন। যার জীবন্ত প্রমাণ বহন করছে তাঁর রচিত সহস্রাধিক গ্রন্থ-পুস্তক।\n\nতিনি শুধুমাত্র গবেষণা, ফতোয়া ও পুস্তকাদি রচনায় আত্মনিয়োগ করেননি। বরং সমকালীন বিশ্বের ঘটনা প্রবাহ ও চলমান রাজনৈতিক, সমাজিক, সাংস্কৃতিক ও ধর্মীয় বিভিন্ন বিষয়ে গভীরভাবে পর্যবেক্ষণ করতেন।\n\n\nতাই তার পক্ষে সম্ভব হয়েছে আমেরিকার জ্যোতিষীর বিশ্বব্যাপি আতংক ছড়ানো সেই ‘কিয়ামতের পূর্বাভাস’ এর যৌক্তিক খণ্ডন ও বৈজ্ঞানিকভাবে ভুল প্রমাণিত করতে। তাই তিনি তার সময়ে সৃষ্ট বিভিন্ন ফিতনা-ফেরকা, মতবাদ ও বিভ্রান্তির যথাযথ জবাব প্রদানে সদা তৎপর ছিলেন।\n\n১৯০১ সালে যখন মির্জা গোলাম আহমদ কাদিয়ানী (১৮৩৯-১৯০৮ ইং) নিজেকে নবী দাবী করলো, তখন ইমাম আহমদ রেজা তার এই ভ্রান্ত মতবাদ খণ্ডনে স্বতন্ত্র পাঁচটি পুস্তক রচনা করেন-\n\n\n– جزا الله عدوه بأباءه ختم النبوة.١\n\nالسوء والعقاب على المسيح الكذاب-. ٦\n\nقهر الديان على مرتد بقاديان- . ٣\n\nالمبين ختم النبيين- . ٤\n\nالجراز الديانى على المرتد القاديانى- . ٥\n\n\nউল্লেখ্য যে, الجراز الديانى ইমাম আহমদ রেজার সর্বশেষ কিতাব, যা তিনি ইন্তেকালের কয়েকদিন পূর্বে লিখেছেন। তদ্রƒপ তিনি স্যার সৈয়দ আহমদ (১৮১৮-১৮৯৮ ইং)’র (ঘঅঞটজওঝগ) বা দাহরিয়া মতবাদের বিরুদ্ধে কলম ধরেন। الألة القاهرة فى الرد على الكفرة النياشرة- সহ আরো অনেক পুস্তকাবলী রচনা করেন।\n\nএমনিভাবে শিয়া সম্প্রদায়ের একটি গ্রুপ যখন আল্লাহ্ তা’আলা, তাঁর প্রিয় রাসূল সাল্লাল্লাহু তা‘আলা আলায়হি ওয়াসাল্লাম, পবিত্র ক্বোরআন ও সাহাবায়ে কেরামকে (رحمة الله)ম) নিয়ে ঈমান বিধ্বংসী নানা মন্তব্য করতে লাগল তখন তাদের দাঁতভাঙ্গা জবাব দিয়ে ইমাম আহমদ রেজা রাহমাতুল্লাহি আলায়হি লিখেন-\n\n\nالأدلة الطاعنة فى أذان الملاعنة- .١\n\nمطلع القمرين فى أبانة سبقة العمرين- .٦\n\nغاية التحقيق فى أمامة على والصديق-.٣\n\nاعالى الأنادة فى تعزية الهند و بيان الشهادة-.٤\n\nرد الرفضة- .٥\n\n\nসহ প্রায় ২০টির অধিক কিতাব।\n\nঅনুরূপভাবে যখন তাসাউফের নামে কিছু সংখ্যক লোক শরিয়ত নির্দেশিত কর্মকাণ্ডকে তুচ্ছ-তাচ্ছিল্য করছে এবং বলছে নামায, রোযা, হজ্জ, যাকাত ইত্যাদি কিছু আনুষ্ঠানিকতা মাত্র। ইসলামের মূল হল একমাত্র তরিকত। তাদের বিভ্রান্তি স্বরূপ উম্মোচন করে তিনি লিখেছেন-\n\n\nمقال عرفاء باعزاز شرع وعلماء-.١\n\nنقاء السلاقة فى أحكام البيعة والخلافة-.٦\n\nكشف حقائق واسرار دقائق- .٣\n\nالياقوتة الواسطة فى قلب عقد الرابطة-.٤\n\nসহ আরো অনেক পুস্তক। যা তাসাউফ’র প্রকৃত পরিচিতি তুলে ধরার পাশাপাশি তাসাউফের নামে ভন্ডামীর খোলস খুলে দেয়।\n\nএ ছাড়াও যে সমস্ত খ্রিস্টান মিশনারী সংস্কৃতির নামে বেহায়াপনা ও অশ্লীলতা প্রচার করে মুসলিম যুব সমাজকে ঈমান ও পবিত্র আদর্শ থেকে বিচ্যুৎ করার অপপ্রয়াস চালাচ্ছিল তাদের বিরুদ্ধে কলম সম্রাট ইমাম আহমদ রেজা কলমের জেহাদ করেছেন-\n\n\nندم النصرانى والنفسيم الأيمانى-.١\n\nسيف المصطفى على أديان الافتراء- .٦\n\n\nকিতাবদ্বয় তার বাস্তব সাক্ষ্য বা প্রমাণ। এরই ধারাবাহিকতায় তিনি তাঁর কলমের জেহাদ অব্যাহত রেখেছেন। ঐ সমস্ত সংস্থা, সংগঠন ও ব্যক্তির বিরুদ্ধে যারা ইসলামের মুখোশ পরিধান করে ইংরেজদের কৃপা ও অনুগ্রহ পাবার আশায় ইসলামকে বিকৃত করার অপচেষ্টায় লিপ্ত তাদের সেই ঘৃণ্য অপকর্মের স্বরূপ উম্মোচন করে দিয়ে তিনি বিশ্ব মুসলিম জাতিকে তাদের সম্পর্কে সতর্ক করে দিতে সদা সচেষ্ট ছিলেন।\n\nএককথায় ইমাম আহমদ রেজা রাহমাতুল্লাহি আলায়হি’র জীবদ্দশায় যখনই কোন ফিতনার উদ্ভব হয়েছে সাথে সাথে তিনি তার বিরুদ্ধে কলম ধরেছেন এবং সেই ফিতনার মূল চেহরার সাথে বিশ্ব মুসলিমকে পরিচয় করে দিয়েছেন। যার ফলে অনেক ভ্রান্ত আক্বিদা পোষণকারী ও নবনব ফিতনার জন্মদাতারা ইমাম আহমদ রেজা রাহমাতুল্লাহি আলায়হির কলমের ভয়ে নিজেদের বদ-আক্বিদা প্রকাশ করার সাহস করেনি।\n\nতাঁর এ মহান সংস্কার মূলক কর্মের স্বীকৃতি স্বরূপ ভারত উপমহাদেশ সহ আরব ও আফ্রিকার বরণ্য আলেমগণ তাঁকে ‘‘মুজাদ্দিদ’’র উপাধিতে ভূষিত করেন।"
    },
    {
        "1": "ইমাম আহমদ রেযা (رحمة الله)’র অনন্য কাব্য প্রতিভা",
        "2": "মুহাম্মদ আবদুল্লাহ আল নোমান\n\n\nহিজরি চতুর্দশ শতাব্দির মুজাদ্দিদ আ‘লা হযরত ইমাম আহমদ রেযা খাঁ বেরেলভী (رحمة الله) বহুমুখী প্রতিভার এক বিষ্ময়কর নাম। ইলমে ফিক্হের মধ্যে যিনি ছিলেন যুগের ইমাম আবু হানিফা, ইলমে হাদিসের মধ্যে ইমাম বুখারী, দর্শনে রাযী, এভাবে কাব্যে না‘তে রাসূল (দ:)’র ভুবনেও তিনি ছিলেন যুগের হাস্সান বিন ছাবিত। আ‘লা হযরতের কাব্য প্রতিভা এবং না‘তিয়া কালামের বিষয়টি বিষ্ময়কর।\n\nকাব্যের বিবিধ সংজ্ঞা হতে একটি উল্লেখযোগ্য সংজ্ঞা হলো: “মানব মনের ভাবনা যখন অনুভূতি রঞ্জিত যথাবিহীন শব্দসম্ভারে বাস্তব সুষমমন্ডিত চিত্তাকর্ষক ও ছন্দোময় রূপ লাভ করে তখনই এর নাম কবিতা।” এ সংজ্ঞাকে সামনে রেখে আ‘লা হযরত ইমাম আহমদ রেযা (رحمة الله)’র সাহিত্য কর্মের যদি বিশ্লেষণধর্মী পর্যালোচনা করা যায়, তাহলে দেখা যাবেÑ এগুলো শুধু কবিতাই নয়; বরং সার্থক কবিত্যের এক অনুপম রূপায়ন।\n\nকুরআন ও হাদিসে প্রিয় নবী (ﷺ) ’র যে প্রশংসা গীত হয়েছে, আ‘লা হযরতের কলমে তা ছন্দে প্রস্ফুটিত হয়ে অমর কাব্যে রূপ নিয়েছে। মূলতঃ না‘তে রাসূল   লিখা ও বলা তলোয়ারের ধারে চলার মত। যদি অতিরঞ্জন হয়, তবে মহান রবের ঐশী মর্যাদায় আঘাত লাগে, আবার যদি কম হয়, তবে শানে রিসালাতের মানহানি হয়। [আল্লামা কাউসার নিয়াজী কৃত ইমাম আহমদ রেযা (رحمة الله) এক হামাহ্ যিহাত শাখসিয়্যাত] আ‘লা হযরত শানে তাওহীদ ও শানে রিসালতকে স্ব-স্ব মর্যাদায় সংরক্ষিত রেখে না‘তিয়া কালাম রচনা করেছেন অপূর্ব দক্ষতায়। কাব্য ও না‘তিয়া কালামে উপাদান সংগ্রহে কুরআন-হাদিস ও শরীয়তের গন্ডি হতে এক চুলও নড়েননি আ‘লা হযরত। ঈমান আক্বিদার মাপকাঠিতে অবস্থান করেও যারা কাব্য উপাদান ব্যবহারে অপিরিমেয় সৃজনী প্রতিভার জোরে বিশ্ব দরবারে সমুজ্জ্বল, আ‘লা হযরত তাঁদের অন্যতম। আ‘লা হযরত তাঁর কাব্য ধারার গতি-প্রকৃতি সম্পর্কে নিজেই বলেছেন:\n\nقرآن سے میں نے نعت گوئی سیکھی، یعنی رہے احکام شریعت ملحوظ\n\nঅর্থাৎ- আমি কুরআন থেকে না‘ত শিখেছি, যাতে শরয়ী বিধি-বিধান অটুট থাকে (হাদায়েকে বখশিশ)।\n\nতাঁর কাব্য মূলতঃ রাসূল প্রশস্তিকে কেন্দ্র করে রচিত। নবীপ্রেমানলের টানে তাঁর হৃদয় সর্বদা জাগরিত থাকত। আপাদমস্তক নবী প্রেম নিবেদিত ইমাম আহমদ রেযা (رحمة الله)’র কথায়, কাজে, লিখনি, চিন্তা-চেতনা, ভাব দ্যোতনা, রচনাশৈলী সবকিছুতে তা প্রস্ফুটিত। তাঁর যবানিতে ফুটে উঠেছে যে,\n\nدہن میں زباں تمہارے لئے بدن میں ہے جاں تمہارے لئے\n\nہم آئے یہاں تمہارے لئے اٹھیں بھی وہاں تمہارے لئے\n\n\nঅর্থাৎ, ইয়া রাসূলাল্লাহ! আমার মুখের বচন আপনারই জন্য, আমার দেহের প্রাণ আপনারই জন্য, দুনিয়াতে আমাদের আগমন আপনারই জন্য এবং কবর হতে উত্থান হবে আপনারই জন্য। (হাদায়েকে বখশিশ)\n\nরাসূল প্রেমে বিগলিত হয়ে বিদগ্ধ মনকে শান্তনা দিতে না‘তে রাসূলের হিল্লোল বয়ে যেত ইমাম আহমদ রেযার যবান ও কলমে। প্রেমাত্মার মহিমা তাঁর এ উক্তি হতে সহজেই অনুমেয় যে,\n\nالقلب شج  والهم  شجوں  دل  زار  چناں  جاں  زیر  چنوں\n\n\nپت اپنی بپت میں کا سے کہوں مراکون ہے ترے سواجانا\n\n\nঅন্তর আমার ব্যথিত ক্ষতবিক্ষত, দুঃখ জ্বালা অবিরত,\n\nঅন্তর সদা ফরিয়াদরত, প্রাণ নিতান্ত অসহায়, ওহে প্রাণের রাসূল   আমার প্রাণের যাতনা কাকে বলবো, আপনি ছাড়া আর কে আছে?\n\nযিনি আমার ব্যথার কথা শুনবে, প্রেমিকচিত্তের হৃদয়গ্রাহী আকুতি। (হাদায়েক বখশিশ)\n\nالروح فداک فزد حرقا یک شعلہ دگر برزن عشقا\n\nمورا تن من دھن سب پھونک دیا  یہ جان بھی پیارے جلا جانا\n\nঅন্তরাত্মা আপনার প্রতি উৎসর্গিত, প্রেমানল আরো বাড়িয়ে দিন, অনুরূপ প্রেমশিখা হৃদয়ে জ্বালিয়ে দিন, ইয়া রাসূলাল্লাহ  !\n\nআমার দেহ, মন, ধন-সম্পদ সবইতো আপনার তরে সপে দিয়েছি, ওহে রাসূল, আমার এ প্রাণটুকুও আপনার প্রেমের আগুনে ভস্মিভূত করে দিন।   (হাদায়েকে বখশিশ)\n\nআ‘লা হযরত তাঁর না‘তে রাসূল  ’র পুষ্পাঞ্জলি সাজাতে এমন সব শরয়ী কুসুম চয়ন করেছেন, যাতে প্রেমিকচিত্ত উদ্বেলিত না হয়ে পারে না। তাঁর রচিত অমর কীর্তি হাদায়েকে বখশিশ এর কবিতার ছত্রে ছত্রে নবীপ্রেমের যে অনন্য সুর অনুরণিত হয়েছে তা তাঁর অকৃত্রিম আনুগত্য ও মুহব্বতের অক্ষয় প্রতিধ্বনি। বিশেষতঃ সহজ শব্দের আবরণে সূক্ষ্ম তত্ত্বের উপস্থাপনা আ‘লা হযরতের রচনার এক অভিনব আঙ্গিক। ছন্দ, কৌশল, উপমা প্রয়োগ ও অলঙ্কারের দুর্লভ সমন্বয়ে তাঁর না‘তিয়া কালামসমূহ এক অনন্য রূপ লাবণ্যে ঐশ্বর্যমন্ডিত। আবার তাঁর কাব্যের অন্তর্নিহিত সৌন্দর্য ও ভাবগত আবেদন একজন পাঠককে মোহিত ও আকৃষ্ট করে রাখে।\n\nচমৎকারিত্বের ব্যাপার হচ্ছে, আ‘লা হযরত তাঁর কাব্যব্যঞ্জনাকে একটি ভাষাতেই পল্লবিত করেননি; বরং উর্দূ, ফার্সি ও আরবি ভাষাতেও তিনি লিখেছেন দীর্ঘ না‘ত, গজল, মরসিয়াসহ নানা আঙ্গিকের প্রচুর লেখা। একই সাথে চার ভাষায় ব্যতিক্রমধর্মী না‘তে রাসূল   রচনা করে তিনি যে অনতিক্রম্য উচ্চাসনে আসীন হয়েছেন তা রীতিমত বিষ্ময়কর। যার প্রথম চরণটি হলোÑ\n\nلم يات نَظيرك في نظر مثل تونه شد پیدا جانا\n\nجگ راج کو تاج تورے سرسو ہے تجھ کو شہ دوسرا جانا\n\nপ্রিয় নবী   কোন কালে কোন দৃষ্টিতে আপনার সমতুল্য কেউ কখনো দেখেনি।\n\nওহে প্রিয় হাবীব! আপনার সমকক্ষ কিছু সৃষ্টিই হয়নি।\n\nজগতের রাজত্যের রাজমুকুট আপনার শিরেই শোভা পায়।\n\nএজন্যই আমি আপনাকে উভয় জগতের রাজাধিরাজ স্বীকার করলাম।\n\nতাছাড়া তিনি স্বতন্ত্র আরবি ভাষায়ও চমৎকার কাব্যমালা রচনা করেন। একবার তাঁর (আ‘লা হযরতের) অন্যতম খলিফা আল্লামা যিয়াউদ্দীন আহমদ মাদানী (رحمة الله) মিশরের অধিবাসী আলেমগণের সম্মুখে ইমাম আহমদ রেযা বিরচিত হামদ (মহান প্রভুর প্রশংসা সম্বলিত কবিতা) শুনালে মিশরের আলেমগণ তাৎক্ষণিক বলে উঠলেন, এই কবিতাগুলো কোন বিশুদ্ধভাষী আরব্য কবিরই হবে। ঐ হামদে বারী তা‘আলার কয়েকটি পংক্তি হলোÑ\n\nالحمد للمتوحد\n\nبجلالة المتفرد\n\n\nوصلوته دوما علي\n\nخير الانام محمد\n\n\nوالأل والاصحاب هم\n\nماواي عند شدائد\n\n\nসমস্ত প্রশংসা আল্লাহর জন্য, যিনি একক। মহিয়ান শ্রেষ্ঠত্বে, একক অদ্বিতীয়।\n\nসর্বদা তাঁর করুণাধারা বর্ষিত হোক, সৃষ্টি কূলের শ্রেষ্ঠ সৃষ্টির উপর, যাঁর নাম মুহাম্মদ  ।\n\nনবীজির পবিত্র বংশধরগণ, তাঁর সম্মানিত সাহাবাগণের উপর, কঠিন ক্রান্তিকালে যাঁরা আমার আশ্রয় স্থল।\n\nব্যাকুলতা, আবেগ ও তাঁর কাব্যের অন্তর্নিহিত ভাব গভীরতা এমন যে, তা শ্রোতাকূলকে অন্য জগতে নিয়ে যায় এবং অন্তরাত্মায় নবী প্রেমের হিল্লোল বয়ে দেয়। গাউছে জমান, মুর্শিদে বরহক, রাহনুমায়ে শরীয়ত ও তরীকত আল্লামা সৈয়্যদ মুহাম্মদ তৈয়্যব শাহ (رحمة الله) আ‘লা হযরতের না‘তিয়া কালামগুলোর মৌলিকত্ব ও প্রেমানুভূতি যথার্থই অনুধাবন করে বলেন,\n\nانکی شعروں میں اتنی تاثیر، خدا جانے انکی دل کی کیا حالت ہے\n\nতাঁর (আ‘লা হযরত) না‘তিয়া কালামগুলোতে নবী প্রেমের এতই প্রভাব, খোদা তা‘লাই অবগত আছেন, তাঁর অন্তরাত্মায় নবীপ্রেমের কী অবস্থা।\n\nএভাবে তাঁর বিপুল কাব্যমালার ছত্রে ছত্রে ফুঁটে আছে যেন প্রেমজাত বেহেস্তি কাননের অজ¯্র পুষ্পরাজি, যা একজন ঈমানদারের হৃদয়কে ইশকে রাসূলের আলোয় উদ্ভাসিত করে। এককথায় আ‘লা হযরত ইমাম আহমদ রেযা (رحمة الله)’র না‘তিয়া কালামগুলো নবীপ্রেমিকদের জন্য প্রেরণার উৎস ও সঞ্জিবনী শক্তি।\n\n\nতথ্যপঞ্জী\n\n১. আল-হাকায়েক ফিল হাদায়েক (শরহে হাদায়েকে বখশিশ) : আল্লামা ফয়েজ আহমদ ওয়াইসী (رحمة الله), ২য় খন্ড।\n\n০২. সুখনে রেযা : মাওলানা সূফী আউয়াল কাদেরী রেজভী;\n\n০৩. মা‘রেফে রেযা (উর্দূ) : নভেম্বর, ২০১৫ সংখ্যা।\n\n০৪. কালামে রেয: হাফেজ মুহাম্মদ আনিসুজ্জামান।\n\n০৫. আল মুখতার : আ‘লা হযরত কনফারেন্স, ২০১০ স্মারক;\n\n০৬. আল মুখতার, আ‘লা হযরত কনফারেন্স, ২০১৪ স্মারক"
    },
    {
        "1": "আ’লা হযরতের পঙক্তিমালা (কাব্যানুবাদ)",
        "2": "হাফেজ মুহাম্মদ আনিসুজ্জামান\n\n\nجبكه پيد شه انس وجاں هوگيا\n\nدور كعبه سےلوث بتاں هوگيا\n\nউচ্চারন: জবকেহ্ প্যয়দা শাহে ইন্স ও জাঁ হো গ্যায়া,\n\nদূর কা’বা সে লওসে বুতাঁ হো গ্যায়া।\n\nসরল অনুবাদ: যখন জ্বিন-ইনসানের রাজাধিরাজ হযরত (সাল্লাল্লাহু তা‘আলা আলায়হি ওয়াসাল্লাম)-এ ধরাধামে আবির্ভূত হলেন, কা’বার অভ্যন্তর হতে মূর্তির নাপাকী দূরীভূত হল।\n\nকাব্যানুবাদঃ জিন-ইনসানের শাহানশাহের যেই শুভাগমন\n\nকা’বা হতে মূর্তি নাপাক হয় অপসারন।\n\nدل مكان شه عرشياں هوگيا\n\nلا مكاں لامكاں لا مكاں هوگيا\n\nউচ্চারন: দিল মকানে শাহে আরশিয়াঁ হো গ্যয়া\n\nলা-মকাঁ, লা-মকাঁ, লা-মকাঁ হো গ্যয়া।\n\nসরল অনুবাদ: যে অন্তর আরশলোকের সম্রাট’র আসন হয়ে যায়, সন্দেহ নেই, সে অন্তর লা-মকান হয়ে যায়, তা লা-মকানই হয়ে যায়। অবশ্যই তা লা-মকানই হয়ে যায়। [কারণ আাঁ হযরত (সাল্লাল্লাহু আলাইহি ওয়াসাল্লাম) হলেন ‘মকীনে লা-মকান’ অর্থাৎ লা-মকানের অতিথি] কাব্যানুবাদ: আরশ-কুল সম্রাটের আসন, হয়ে যায় যাঁর অন্তকরণ,\n\nসেই আসনই লা-মকাঁ, লা-মকাঁ বিলক্ষণ।\n\nسرفداۓره جان جاں هوگيا\n\nامتحاں‏ امتحاں امتحاں هوگيا\n\nউচ্চারন: সর ফেদায়ে রাহে জানে জাঁ হো গ্যায়া\n\nইমতিহাঁ, ইমতিহাঁ, ইমতিহাঁ হো গ্যয়া।\n\nসরল অনুবাদ: যে মাথা কুল-মাখলুকাতের জানের জান আল্লাহর হাবীব’র পথে উৎসর্গিত, অর্থাৎ যে তাঁর জন্য নিবেদিত হতে পারে, তাঁর পরীক্ষা হয়ে গেছে, তিনি পরীক্ষিত। পরীক্ষায় কামিয়াব।\n\nকাব্যানুবাদ: লুটায় রাঙা পায়ে যে শির, জানের জান সেই নবীজির পরীক্ষায় কামিয়াব সে যে, পরীক্ষিত প্রিয়জন।\n\nان كے جلوے كا جم دل بياں هوگيا\n\nگلستاں مجمع بلبلاں هوگيا\n\nউচ্চারন: উনকে জলওয়ে কা জম দিল বয়াঁ হো গ্যয়া\n\nগুলিস্তাঁ মজমায়ে বুলবুলাঁ হো গ্যয়া।\n\nসরল অনুবাদ: যে অন্তর ঝিনুকের ন্যায় তাঁর নূরের ছটা বিচ্ছুরণকারী হতে পেরেছে, তবে ওই অন্তর বাগানের মত বুলবুলিদের মিলনস্থলে পরিণত হয়েছে।\n\nকাব্যানুবাদ:\n\nতাঁর সে নূরের আভায় যে দিল, ঝিনুক শুভ্ররূপেই ঝিলমিল,\n\nবুলবুলিদের মিলন মেলা হয় যে তা স্বর্গ-কানন।\n\nتھابراق نبى ياكه نور نظر\n\nيه گياوه گياوه نهاں هوگيا\n\nউচ্চারন: থা বুরাকে নবী ইয়া কেহ্ নূরে নযর\n\nইয়ে গ্যয়া, উঅহ্ গ্যয়া উঅহ্ নিহাঁ হো গ্যয়া।\n\nসরল অনুবাদ: মে’রাজের রাতে নবীজির বুরাক, দৃষ্টির জ্যোতির মত এতই দ্রুতগামী ছিল, চোখের পলকেই তা এখানে ওখানে এমনকি মুহূর্তেই অদৃশ্য হয়ে গেল।\n\nকাব্যানুবাদ: নবীর বুরাক ক্ষিপ্রগতি, দৃষ্টিবাণের অমনি জ্যোতি,\n\nএক পলকেই দৃশ্যের আড়াল এমনি সে দ্রুত গমন\n\nحق شفاعت سے تيري گنھگاروں پر\n\nمهرباں هوگيا مهرباں هوگيا\n\nউচ্চারন: হক্ব শাফাআত সে তেরী গুনাহ্গারোঁ পর\n\nম্যহর বাঁ হো গ্যয়া, ম্যহর বাঁ হো গ্যয়া।\n\nসরল অনুবাদ: আল্লাহ্ তা‘আলা আপনারই সুপারিশে পাপী-তাপীদের প্রতি সদয়, সহানুভূতিশীল হয়ে গেছেন।\n\nকাব্যানুবাদ: তোমার সুপারিশে সব পাপীদের ও চান সে রব,\n\nআল্লাহ্ তা‘আলা তাদের প্রতিই মেহেরবান ও সদয় হন\n\nگلشن طيبه ميں طائر سدروه كا\n\nآشياں آشياں آشياں هوگيا\n\nউচ্চারন: গুলশানে ত্যয়বা মে ত্বা-য়ের সিদরা কা\n\nআ-শিয়াঁ, আ-শিয়াঁ, আ-শিয়াঁ হো গ্যয়া।\n\nসরল অনুবাদ: সিদরাতুল মুন্তাহায় উড্ডয়নকারী পাখি অর্থাৎ জিবরাঈল (আলাইহিস্ সালাম)’র জন্য মদীনায়ে ত্বায়্যিবা অবস্থানস্থলে পরিণত হয়েছে।\n\nকাব্যানুবাদ: যেই পাখি উড়ছে হায়, সিদরাতুল মুন্তাহায়\n\nতার তরে যে এই মদীনায় যায় হয়ে নীড়ের মতন।\n\nيانبي لوخبر آتش سے ميں\n\nتفته جاں تفته جاں تفته جاں هوگيا\n\nউচ্চারন: ইয়ানবী লো খবর আ-তিশে গম সে ম্যায়ঁ\n\nতাফতাহ্, জাঁ, তাফতাহ্ জাঁ, তাফতাহ্ জাঁ হো গ্যয়া\n\nসরল অনুবাদ: হে প্রিয় নবী, আমার খবর নিন, আমি দুঃখ-ব্যথার আগুনে ভষ্ম হৃদয়, অঙ্গারপ্রাণ হয়ে গেছি।\n\nকাব্যানুবাদ: হে নবী, লও খবর, বিরহে পোড়ে অন্তর,\n\nজ্বলছে এ প্রাণ, ভষ্ম হৃদয়, নিঃশেষে অঙ্গার এখন।\n\nگزرے جس كوچے سے شاه گردوں جناب\n\nآسماں آسماں آسماں هوگيا\n\nউচ্চারন: গুযরে জিস্ কো-চে সে শা-হে গিরদোঁ জনাব\n\nআসমাঁ, আসমাঁ, আসমাঁ হো গ্যয়া।\n\nসরল অনুবাদ: আসমানী জগতের বাদশাহ্ যে রাস্তা দিয়ে গমন করেন, ওই পথ আসমান, আসমান অর্থাৎ আকাশের মত) উচ্চ মর্যাদা-সম্পন্ন হয়ে যায়।\n\nকাব্যানুবাদ: যান চলে যেই রাহে, ঊর্ধ্বলোকের সেই শাহে,\n\nসেই আকাশ, সেই আকাশ যা ছুঁয়ে যায় সেই চরণ।\n\nكس كے روئے منوّر كي يادآگئي\n\nدل تپاں دل تپاں دل تپاں هوگيا\n\nউচ্চারন: কিস কে রো-য়ে মুনাওওয়ার কী ইয়াদ আ-গ্যয়ী,\n\nদিল তপাঁ, দিল তপাঁ, দিল তপাঁ হো গ্যয়া।\n\nসরল অনুবাদ: কার সে দ্বীপ্তিময় নূরানী চেহারা মনে পড়ে গেল! মন উতলা, চিত্ত ব্যাকুল, হৃদয় উচাটন হয়ে গেল।\n\nকাব্যানুবাদ: কার সে মুখ দীপ্তিময়, মানসপটে হয় উদয়,\n\nব্যাকুল প্রাণ, ব্যাকুল প্রাণ, অশান্ত আর উচাটন।\n\nطوطى سدره وصف رخ پاك ميں\n\nگلفشاں گلفشاں گلفشاں هوگىا\n\nউচ্চারন: ত্বো-ত্বী সিদরাহ্ ওয়াসফে রোখে পাক মে,\n\nগুলফশাঁ, গুলফশাঁ, গুলফশাঁ, হো গ্যয়া।\n\nসরল অনুবাদ: সিদরার গানের পাখি (অর্থাৎ জিব্রাইল) তাঁর পবিত্র চেহারার মহিমা বর্ণনায় অহরহ যেন পুষ্প রেণু ছিটাচ্ছে। (অর্থাৎ প্রশংসার ফুলঝুরি ছড়াচ্ছে।)\n\nকাব্যানুবাদ: বুলবুল ওই সিদরার, পুষ্পিত মুখ গায় এন্তার\n\nসুনাম যশের ফুল ছিটায় পুষ্প ছুঁড়ে অগনন।\n\nطوطى اصفاুں سن كلام رضا\n\nبے زباں ے زباں ے زباں هو‏گيا\n\nউচ্চারন: ত্বো-ত্বিয়ে ইসফাহাঁ সুন কালামে রেযা\n\nবে-যোবাঁ, যে যোবাঁ, যে যোবাঁ হো গ্যয়া।\n\nসরল অনুবাদ: ইস্পাহানের ত্বো-ত্বী বা গানের পাখি, রেযার রাসূল প্রশন্তির বাণীগুলো শুনে নাও। শোনার পর যা হবে) সে ভাষাহীন, নির্বাক, যেন বোবা হয়ে গেল।\n\nকাব্যানুবাদ: ইস্পাহানের হে পাখি, রেযার সে না’ত শুনবি কি? এই শুনে সে নিরুত্তর, নেই ভাষা, আর নেই বচন"
    },
    {
        "1": "আ’লা হযরত : মুসলিম সমাজ যাঁর কাছে ঋণী",
        "2": "মাওলানা মুহাম্মদ আব্দুল মান্নান\n\n============\n\n\nযখন এ উপমহাদেশে ইসলামী সালতানাতের সূর্য অস্তমিত হচ্ছিলো, অন্ধকারে ছেয়ে যাচ্ছিলো, হৃদয়-সূর্য ডুবন্ত প্রায় হলো ও বুকের সাহস দ্রুত হ্রাস পাচ্ছিলো, ঠিক তখনই আল্লাহর রহমতের সমুদ্র ঢেউ খেললো। পুনরায় একটি সূর্য উদিত হলো। সেটা আবার আকাশকে আলোময় করলো। ডুবন্ত হৃদয়কে উঠে আসার অবলম্বন দিলো। সকলের মনে নতুন করে সাহস যোগালো। অন্ধাকার আকাশে উদিত এ সূর্য কে ছিলেন? তিনি হলেন ইমামে আহলে সুন্নাত, মুজাদ্দিদে মিআত, আ’লা হযরত আহমদ রেযা বেরলভী রাদ্বিয়াল্লাহু তা‘আলা আন্হু, আরব ও আজম যাঁর মহত্ব ও সম্মানের পক্ষে সাক্ষ্য দিলো, যিনি নিজের খোদা-প্রদত্ত অসাধারণ যোগ্যতা, নাম ও খ্যাতিকে দ্বীন-ইসলাম ও ইসলামের নবী আলায়হিস্ সালাতু ওয়াস্সালাম-এর শরীয়তের প্রসার ও পুন:প্রতিষ্ঠার জন্য উৎসর্গ করেছিলেন এবং যাঁর অসাধারণ ও ফলপ্রসূ অবদানগুলো গোটা মুসলিম সমাজকে তাঁর প্রতি চিরঋণী করে রেখেছে।\n\n\nইমাম আহমদ রেযা বেরলভী (رحمة الله)’র বিশাল কর্মময় জীবনী পর্যালোচনা করলে উপরিউক্ত সত্যটি মধ্যাহ্ন সূর্যের ন্যায় স্পষ্ট হয়ে ওঠে। সুখের বিষয় যে, এ ক্ষুদ্র পরিসরে তাঁর জীবনী বিস্তারিতভাবে আলোচনা করা সম্ভব না হলেও বিভিন্নভাবে এ মহান ইমামের জীবনের উপর আলোচনা হয়েছে ও হচ্ছে, আগামীতেও হতে থাকবে। আজ এদেশের প্রায় সবার নিকট একথাটি স্পষ্ট হয়েছে যে, শতাব্দির এ মহান ইমাম ও মুজাদ্দিদ জান্মগতভাবে অসাধারণ প্রতিভাবান (‘আবক্বারী) ও পঞ্চান্নটি বিষয়ে সহস্রাধিক অকাট্য ও প্রমাণ্য গ্রন্থ-পুস্তকের প্রণেতা ছিলেন। তিনি বেলায়তেরও উচ্চাসনে আসীন ছিলেন। হযরত সাইয়্যেদ আ-লে রসূল, মারহারা শরীফের হাতে বায়‘আত গ্রহণ করেন। ২১ বছর বয়সে আপন পিতার সাথে হজ্ব করতে গেলে ওলামা-ই হিজায তাঁর ব্যক্তিত্বের প্রতি প্রভাবিত হয়ে তাঁকে ‘যিয়াউদ্দিন আহমদ’ (দ্বীনের আলো আহমদ রেযা/হুযূর আহমদ মুজতাবার দ্বীনের আলো) উপাধিতে ভূষিত করেছিলেন। পাক-ভারত উপমহাদেশের বৃহত্তর দ্বীনী প্রতিষ্ঠান ‘মানযারুল ইসলাম’ কায়েম করেছেন। ১৯১১ইংরেজীতে (১৩৩০হিজরী) মুসলিম উম্মাহর জন্য বিশুদ্ধতম উর্দু তরজমা-ই ক্বোরআন ‘কান্যুল ঈমান’ প্রণয়ন করেন। তাঁর পবিত্র জন্ম ১০ শাওয়াল ১২৭২ হিজরি ১৪ জুন, ১৮৫৬ ইংরেজীতে এবং ওফাত ২৫ সফর, ১৩৪০ হিজরিতে (নভেম্বর ১৯২১)।\n\n\nআ’লা হযরতের উপরিউক্ত সহস্রাধিক গ্রন্থ-পুস্তকের মধ্যে ‘ফাতাওয়া-ই আলমগীরী’র পর হানাফী ফিক্বহের মহার্কীতি হচ্ছে ‘ফাতাওয়া-ই রেযভিয়্যাহ’। তাঁর এ ফাত্ওয়া গ্রন্থ ইসলামী আইন্ শাস্ত্রের অন্যতম প্রধান ও নির্ভরযোগ্য উৎস-গ্রন্থ হিসেবে বিবেচিত। ইসলামী চিন্তাবিদ আল্লামা ড. মুহাম্মদ ইক্ববাল ফিক্বহ শাস্ত্রে ইমাম আহমদ রেযার দক্ষতা, তীক্ষ¥ দৃষ্টি, মেধা ও গবেষণার গভীরতার স্বীকৃতি স্বরূপ বলেছেন- ‘‘ভারতে এ শেষ যুগে হযরত আহমদ রেযার মতো সুস্থ-স্বভাব ও মেধাসম্পন্ন ফক্বীহ্ (ফিক্বহ্শাস্ত্রবিদ) আর পয়দা হয়নি। আমার এ মন্তব্য তাঁর ‘ফাতাওয়া গ্রন্থ’ পাঠ-পর্যালোচনা করে স্থির করেছি, যা তাঁর মেধা, তীক্ষ্মবুদ্ধি, উন্নত স্বভাব, পূর্ণ অনুধাবন ক্ষমতা ও দ্বীনী জ্ঞানে গভীরতার জ্বলন্ত সাক্ষী। ইমাম আহমদ রেযার মহান জ্ঞানগত প্রচেষ্টা ও সংস্কারমূলক কর্মতৎপরতার প্রতি গভীরভাবে দেখা হলে, তাঁকে ইমাম গায্যালী, ইমাম মুহিউদ্দিন ইবনুল আরবী, ইমাম আবুল হাসান শা’রানী, ইমাম আবুল মানসুর মা-তুরীদী, আল্লামা আবূ বকর মুহাম্মদ ইবনে তাইয়্যেব বাক্বিল্লানী ও হযরত মুজাদ্দিদে আলফে সানী (رحمة الله)ম-এর মতো মহান জ্ঞানী, রূহানী ও সংস্কারক ব্যক্তিবর্গের কাতারেই দেখা যায়।’’ এভাবে বিশ্ববরেণ্য জ্ঞান-গুণী ব্যক্তিবর্গের মন্তব্যাদি ও বাস্তবতার নিরিখে ইমাম আহমদ রেযা আহমদের মুসলিম সমাজের জন্য একটি মহা নি’মাত ও গৌরবময় ব্যক্তিত্ব। তাঁর প্রতি চিরদিন কৃতজ্ঞতা প্রকাশ করে শেষ করা যাবে না।\n\n\nপক্ষান্তরে, অকৃতজ্ঞ, ঈর্ষাপরায়ণ ও স্বার্থপর লোকেরা তাঁর বিরোধিতা করতেও দ্বিধাবোধ করেনি। আমাদের বাংলাদেশেও আক্বীদাগত এবং আদর্শগত বিরোধীরাও সুযোগ বুঝে এ মহান ইমামের বিরুদ্ধে মুখ খুলতে চাচ্ছে। কিন্তু সুখের বিষয় যে, প্রতিটি যুগে এ বিরুদ্ধবাদীদেরও দাঁত ভাঙ্গা জবাব দেয়া হয়েছে, এহেন পরিস্থিতিতে আল্লামা মুহাম্মদ শরফ ক্বাদেরী এক অবিবেচক ও মিথ্যাচারী লেখক ইহসান-ই ইলাহী যহীরের ‘আল-বেরলভিয়্যাহ’র দাঁতভাঙ্গা জবাব দিয়ে ‘আল-বেরলভিয়্যাহ কা তাহক্বীক্বী আওর তান্ক্বীদী জায়েযাহ্’ নামক যে পুস্তকটি লিখেছেন তার ভূমিকায় ড. মুহাম্মদ মাস‘ঊদ আহমদ মরহুম একটি প্রামাণ্য প্রতিবেদন লিখেছেন। বর্তমানকার অবস্থার পরিপ্রেক্ষিতে সেটা অত্যন্ত প্রণিধানযোগ্য। এ নিবন্ধে আমি সেটা সংক্ষিপ্তকারে উপস্থাপন করা সমীচীন মনে করছি। তা নিম্নরূপ-\n\n\nআ’লা হরতের তিরোধানের পর তাঁর প্রতি সত্যপন্থীদের কৃতজ্ঞতা প্রকাশ ও তাঁকে নিয়ে ব্যাপক চর্চা; পক্ষান্তরে বাতিলপন্থী হিংসুকদের বিরোধিতা ও ষড়যন্ত্রের দীর্ঘ অর্ধ শতাব্দি কাল অতিবাহিত হয়ে গেলো। হঠাৎ ইসলামী গুলশানে নতুন বসন্তের মনোরম হাওয়া বইতে লাগলো। প্রকৃত ইসলামী বৃক্ষের ডালগুলো আন্দোলিত হচ্ছিলো। ফুল ফুটতে আরম্ভ করলো। বুলবুলিগুলোর গুঞ্জন শুরু হলো। আজ থেকে ২৪ বছরাধিক কাল পূর্বে পাকিস্তানের লাহোর ‘কেন্দ্রীয় মজলিসে রেযা’ (মারকাযী মজলিসে রেযা) নামে একটি প্রকাশনা প্রতিষ্ঠান কায়েম হলো। এটা ইমাম আহমদ রেযার জীবন ও চিন্তাধারার উপর বহু পুস্তকের লক্ষ লক্ষ কপি প্রকাশ ও প্রচার করলো। এক যুগাধিককাল পূর্বে করাচীতে ‘ইদারাহ-ই তাহ্ক্বীক্বাত-ই ইমাম আহমদ রেযা’ প্রতিষ্ঠিত হলো। এটাও তার প্রকাশিত বহু লেখনী গোটা দুনিয়ায় প্রচার করে যাচ্ছে। অর্ধযুগ পূর্বে লাহোরে ‘রেযা একাডেমী লাহোর’ প্রতিষ্ঠালাভ করে দ্রুতগতিতে কাজ চালিয়ে যাচ্ছে। তাছাড়া, রেযা একাডেমী, ইউ-কে, রেযা একাডেমী বোম্বাই, সুন্নী রেযভী সোসাইটি (দক্ষিণ আফ্রিকা), রেযা ইন্টারন্যাশনাল একাডেমী (সাদিক্ব আবাদ), ‘আল মুজাম্মা’উল ইসলামী’ (ইসলামী কমপ্লেক্স, মুবারকপুর) ইত্যাদি ইমাম আহমদ রেযার জীবন ও চিন্তাধারার উপর অবিরাম গতিতে গ্রন্থ-পুস্তক প্রকাশ করে যাচ্ছে। ‘সুন্নী দারুল ইশা‘আত, মুবারকপুর ‘ফাতাওয়া-ই রেযভিয়াহ’ প্রকাশ করেছে। (প্রসঙ্গেক্রমে উল্লেখ্য, আমাদের বাংলাদেশেও ‘ইমাম আহমদ রেযা রিসার্চ একাডেমী, চট্টগ্রাম’ ‘আ’লা হযরত’ ফাউন্ডেশন বাংলাদেশ’ এবং ‘রেযা ইসলামিক একাডেমী বাংলাদেশ’ ইমাম আহমদ রেযা (رحمة الله)’র জীবন ও কর্মের উপর এবং তাঁর মূল্যবান কিতাবগুলোর অনুবাদ, প্রকাশনা ও প্রচারের ক্ষেত্রে কাজ করে আসছে)।\n\n\nআলহামদু লিল্লাহ! এ সব প্রতিষ্ঠানের প্রচেষ্টার সুফলও বিশেষভাবে পরিলক্ষিত হচ্ছে। সাধারণ মানুষ থেকে আরম্ভ করে উঁচু পর্যায়ের বুদ্ধিজীবী মহেলও ইমাম আহমদ রেযার চর্চা হচ্ছে। পাকিস্তানের বিশ্ববিদ্যালয়গুলো ও পাবলিক সার্ভিস কমিশনের পরীক্ষার প্রশ্নগুলোতে ইমাম আহমদ রেযার উপর প্রশ্ন করা হচ্ছে। পাক-ভারতের বিশ্ববিদ্যালয়গুলোতে এম.ফিল ও পি.এইচ.ডি’র জন্য গবেষণামূলক প্রবন্ধ (ঞযবংরং) লেখা হচ্ছে, ডিগ্রী পাওয়া যাচ্ছে। উপমহাদেশের ১৯৯১ ইংরেজী পর্যন্ত, চারটি বিশ্ববিদ্যালয়ে ৬ জন স্কলার ‘গবেষণামূলক প্রবন্ধ’ (ঞযবংরং) লিখে এম.ফিল ও পি.এইচ.ডি ডিগ্রী লাভ করেছেন। এগারজন স্কলার গবেষণারত আছেন, আরো অনেকে রেজিষ্ট্রেশনের জন্য চেষ্টা চালাচ্ছেন। বিরোধীরা যখন এ সূর্যকে ডুবাতে চেষ্টা করছে, তখন এ সেটা নবনবরূপে উদিত হচ্ছে। এক কবি অতি সুন্দর বলেছেন-\n\nঅর্থাৎ দাগবিহীনদের চিহ্ন নিশ্চিহ্ন হয় না। নিশ্চিহ্ন হতে হতে প্রসিদ্ধই হয়ে যায়। নি:সন্দেহে আশ্বিক্ব মরে না; সে শহীদ হয়েও জীবিত থাকে; বরং তাদের মৃত্যু জীবিত মানুষের জন্য ঈর্ষার কারণ হয়ে যায়। এক ফার্সী কবি বলছেন-\n\nঅর্থাৎ ওই সৌভাগ্য দেখো, যা ইশক্বের তরবারিতে নিহত আশিক্ব পেয়েছে! এটা তো এমন মৃত্যু, যার জন্য জীবিতরাও তাদের দো‘আয় কামনা করছে!\n\nবিরুদ্ধবাদীরা বিরোধিতা করেছে, আধুনিক জ্ঞানের সভা-মজলিসে তাঁর নামে সমালোচনা করেছে, কিন্তু আবার ওই জ্ঞানের বৃত্ত থেকে তাঁর প্রশংসা বাক্য ধ্বনিত হতে থাকে। সত্তর বছর পর আরেকটি অভিযান চালানো হলো। ১৯৭০ সনে ড. মুহাম্মদ মাস’ঊদ আহমদ ইমাম আহমদ রেযার পুস্তিকা ‘আল মুহাজ্জাতুল মু’তামানাহ্ ফী আয়াতিল্ মুমতাহানাহ’র অলোকে একটি প্রবন্ধ লিখলেন। সেটা ১৯৭১ সালে ‘মারকাযী মজলিসে রেযা, লাহোর’ প্রকাশ করেছেন এ প্রবন্ধে ঐতিহাসিক পটভূমিকা উপস্থাপন করা হলে প্রসঙ্গক্রমে সাইয়্যেদ আহমদ বেরেলভীর কথা এসে গেছে। এতে তাঁর সম্পর্কে এ তথ্য প্রকাশ পেলো যে, ‘সাইয়্যেদ আহমদ বেরলভীর কর্মকাণ্ডের ফলে আর কিছু না হলেও ইংরেজদের উপকার হয়েছে।’ এটা ওইসব তথাকথিত গবেষক ও ইতিহাসবিদদের বিপক্ষে গেলো, যারা এতদিন যাবৎ তাদের মিথ্যা বর্ণনা ও ইতিহাস বিকৃতির জন্য যথেষ্ট পরিশ্রম করে এসেছিলো। এরপর তাঁর (ড. মাসউদ) গবেষণা মূলক প্রবন্ধ ‘ফাযেলে বেরলভী আওর তর্কে মুআলাত’ প্রকাশিত হলো। এটা দেখে বিরুদ্ধাবাদীরা ক্রোধে ফেটে পড়লো। কিন্তু বাস্তব তথ্যের সামনে তাদের ষড়যন্ত্রের জাল মাকড়সার জালের মতো ছিন্ন ও নিশ্চিহ্ন হয়ে গেলো। সাইয়্যেদ আহমদ বেরলভীর ইংরেজ প্রীতির যেই তথ্য ড. মাস‘ঊদ সাহেব লিখেছিলেন তার সমর্থন করলো- বিরোধী মোর্চার মৌলভী হোসাইন আহমদ দেওবন্দী তাঁর ‘শিহাবুস্ সাক্বিব’-এ এবং হল্যাণ্ডের লীডন ইউনিভার্সিটির প্রফেসর ড. জে.এম. এস. বিলিয়ান। এ শেষোক্তজন লিখেছেন- ‘‘সাইয়্যেদ সাহেব ইংরেজদের বিরুদ্ধে কোনরূপ প্রচেষ্টা চালান নি।’’ এরপর বিরুদ্ধবাদীরা নিশ্চুপ হয়ে গেলো। তারপর ড. মাস‘ঊদ সাহেব যখন ‘ফাযেলে বেরলভী ওলামা-ই হিযাজ কী নযর মে’ (মক্কা মুকাররামাহ্ ও মদীনা মুনাওয়ারাহ্র বিজ্ঞ আলিমদের দৃষ্টিতে ফাযেলে বেরলভী ইমাম আহমদ রেযা) প্রকাশ পেলো তখন বিরুদ্ধবাদীরা এ প্রসঙ্গে নির্বাক হতে বাধ্য হলো। অনেকে ‘আ’লা হযরত সম্পর্কে তাদের ভুল ধারণা থেকে রুজূ’ করেছেন। তাঁদের মধ্যে আলীগড় মুসলিম ইউনির্ভারসিটির একজন অধ্যাপকও ছিলেন।\n\n\nইমাম আহমদ রেযার তরজমা-ই ক্বোরআন ‘কান্যুল ঈমান’ ছাপিয়ে যখন এর সহস্র-লক্ষ কপি প্রাচ্য ও পাশ্চত্যে বিলি করা হলো, তখন বিরোধীরা এর বিরুদ্ধেও চক্রান্ত করলো। সৌদী আরবের ওহাবীরা তো সরকারীভাবে সেটার বিরুদ্ধে পাবন্দি লাগালো; কিন্তু এ কিতাবের বিশুদ্ধতা অক্ষুণœই রয়েছে। তাদের চক্রান্ত নিষ্ফলই হলো।\n\n\nইমাম আহমদ রেযার চর্চা ক্রমশ বাড়তেই লাগলো। ইতিহাসের এক পর্যায়ে এসে ‘এহসানে ইলাহী যহীর’ নামের এক লোক ‘আল-বেরলভিয়াহ’ নামে এক পুস্তক লিখলো। পুস্তকটি আরবী ভাষায় লেখা হলো, যাকে আসলে ‘মিথ্যার সম্ভার’ বললেও অত্যুক্তি হবে না। তাতে ইমাম আহমদ রেযার বিরুদ্ধে ইচ্ছামতো মিথ্যাচার করা হয়েছে। যার দাঁতভাঙ্গা জবাব দিয়েছেন- আল্লামা মুহাম্মদ আবদুল হাকীম শরফ ক্বাদেরী (পাকিস্তান)।\n\n\nউক্ত কিতাবে (আল-বেরলভিয়্যাহ্) অপবাদ দেয়া হলো- ইমাম আহমদ রেযা বেরলভীর সাথে নাকি শিয়া ও ক্বাদিয়ানীর সাথে সম্পর্ক ছিলো। অথচ ‘আ’লা হযরত এ দু’ সম্প্রদায়ের বিরুদ্ধে ও খণ্ডনে একাধিক অকাট্য কিতাব লিখেছেন। শুধু তা নয়, সৌদি আরবের রিয়াদ থেকে একটি কিতাবে আ’লা হযরতের বিরুদ্ধে লিখা দেখে সাথে সাথে লেখকের নিকট আ’লা হযরতের উপর লিখিত কিচু আরবী কিতাব পাঠিয়ে দিলেন। তারা ধন্যবাদ দিয়ে আগামী সংস্করণে সেগুলো সংশোধন করে নেবেন বলে ওয়াদা করেছেন। এভাবে বৈরুত থেকেও আ’লা হযরতের বিরুদ্ধে এক লেখক লিখেছিলো। ওই কিতাবের প্রকাশককেও এ ব্যাপারে অবহিত করা হলে তাঁরাও তা সংশোধন করে নেবেন বলে প্রতিশ্র“তি দিয়েছেন।\n\n\nশত্র“ শত্র“তার মধ্যে কখনো সীমা ছাড়িয়ে যায়। কখনো কখনো তার এ শত্র“তা তার বিপক্ষীয়ের জন্য রহমত হয়ে যায়। যেমন- ‘আল-বেরলিভ্যাহ্’র প্রণেতা শত্র“তা সীমাতিক্রম করে গেছে। এদিকে ‘আ’লা হযরত ইমাম আহমদ রেযা আলায়হির রাহমার জন্য তা ‘রহমত’ প্রমাণিত হয়েছে। এরপর থেকে আ’লা হযরতের উপর আরবীতে প্রচুর কাজ হয়েছে ও হচ্ছে। এর পূর্বে জাষ্টিজ সাইয়্যেদ শাজা‘আত আলী ক্বাদেরীর ‘মুজাহিদুল উম্মাহ্’ প্রকাশিত হয়েছিলো। মাওলানা মুহাম্মদ আহমদ মিসবাহীর একটি প্রবন্ধ (আরবী) ‘ইদারাহ্-ই তাহক্বীক্বাত-ই ইসলামী, ইসলামাবাদ-এর আরবী ম্যাগাজিনে প্রকাশিত হয়েছিলো। কিন্তু ‘আল-বেরলভিয়্যাহ্’ প্রকাশিত হয়ে তাতে আ’লা হযরতের শানে বেয়াদবী ও মিথ্যাচার করা হলে তার খণ্ডনের সাথে সাথে তাঁর লিখিত আরবী কিতাবগুলো এবং তার বহু কিতাব আরবীতে অনূদিত হয়ে বহুলভাবে প্রচারিত হতে লাগলো। যেমন- আ’লা হযরতের লিখিত ‘ফাতাওয়া-ই শামী’র উপর হাশিয়া ‘জাদ্দুল মুমতার’ হায়দারাবাদ দক্ষিণ থেকে ছাপিয়ে ‘ইসলামী কমপ্লেক্স’ মুবারকপুর থেকে প্রকাশিত হয়েছে। এর সাথে মাওলানা মুহাম্মদ আহমদ মিসবাহী, মাওলানা ইফতিখার আহমদ ক্বাদেরী ও মাওলানা আবদুল মুবীন নো’মানী, আ’লা হযরতের জীবনী ও চিন্তাধারা এবং আল্লামা ইবনে আবেদীন শামীর জীবনীও আরবীতে লিখে সংযোজন করেছেন। ড. আবদুল বারী নদভীর তত্ত্বাবধানে আলীগড় মুসলিম ইউনির্ভারসিটি থেকে প্রফেসর ড. মাহমূদ হোসাঈন বেরলভী আ’লা হযরত ইমাম আহমদ রেযার আরবী ভাষায় কর্ম ও নিদর্শনাবলীর উপর গবেষণামূলক প্রবন্ধ (ঞযবংরং) লিখে এম.ফিল করেছেন। ওসমানিয়া ইউনিভার্সিটি, হায়দারাবাদ দক্ষিণ থেকে প্রফেসর আবদুস সামী’ ইমাম আহমদ রেযার আরবী কাব্য রচনার উপর এম.ফিলের জন্য থিসিস (ঞযবংরং) লিখেছেন, মুফতী মুহাম্মদ মুকাররাম আহমদ (শাহী ইমাম, মসজিদ ফতেহপুর, দিল্লী) আন্তর্জাতিক ‘ইমাম আহমদ রেযা কনফারেন্স’ (করাচীতে অনুষ্ঠিত) -এ আ’লা হযরতের আরবী ক্বসীদা-গুলোর উপর প্রশংসনীয় প্রবন্ধ পাঠ করেছেন। করাচী ইউনিভার্সিটির প্রফেসর জালাল উদ্দীন নূরী ইমাম আহমদ রেযার সামাজিক দৃষ্টিভঙ্গি’র উপর একটি বিস্তারিত প্রবন্ধ লিখেছেন, যা মুদ্রিত হয়ে বাগদাদে অনুষ্ঠিত আন্তর্জাতিক ইসলামী কনফারেন্সে বিলি করা হয়েছিলো। তিনি আ’লা হযরতের উপর আরবীতে একটি বিরাটকার কিতাবও লিখেছেন। আফগানিস্তানের এককালীন সরকারের চিফ জাষ্টিজ মুহাম্মদ নসরুল্লাহ্ খান ইমাম আহমদ রেযার জীবন ও চিন্তাধারার উপর উচাঙ্গের আরবী ভাষায় একটি শানদার প্রবন্ধ লিখেছেন। ড. মুহাম্মদ মাসঊদ সাহেবও একটি গবেষণামূলক প্রবন্ধ লিখেছেন, যার আরবী অনুবাদ করেছেন মাওলানা মুমতাজ আহমদ সাদীদী। এ প্রবন্ধ ‘মুজাম্মা‘উল মুল্কী লিবুহূ-সিল হাদ্বা-রাতিল ইসলামিয়াহ্’, আম্মান, জর্ডান থেকে প্রকাশিত ‘ইন্সাইক্লোপিডিয়া’র প্রথম খণ্ডে প্রকাশিত হয়েছে। তাঁর (ড. মাসঊদ) আরেকটি বিস্তারিত প্রবন্ধ, যা তিনি পাকিস্তান হিজরত কাউন্সিল, ইসলামাবাদ থেকে প্রকাশিত আন্তর্জাতিক মুসলিম মনীষীদের ইন্সাইক্লোপিডিয়ার জন্য লিখেছিলেন। মাওলানা মুহাম্মদ আরিফুল্লাহ্ মিসবাহী সেটার অনুবাদ আরবীতে করেছেন, যা ‘ইদারা-ই তাহক্বীক্বাত-ই ইমাম আহমদ রেযা ইন্টারন্যাশনাল, করাচী’ এবং ‘রেযা ফাউন্ডেশন জামেয়া নেযামিয়া রেযভিয়াহ্’, লাহোর-এর সহযোগিতায় ১৯৯১ সালে প্রকাশিত হয়েছে। এভাবে আর কতো উদ্ধৃতি দেবো!\n\nঅর্থাৎ এ অতল সমুদ্রের জন্য বড় জাহাজের প্রয়োজন।\n\n\nমোটকথা, আ’লা হযরতের বিরুদ্ধাবাদী শত্র“দের শত্র“তায় তাদের কোন উপকার হয়নি, পূর্ণাঙ্গ উপকার আহলে সুন্নাতেরই হয়েছে। রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ও রসূরে পাকের আশিক্বদের শানে গোস্তাখী ও কটুক্তির ফল ভাল হয় না। আ’লা হযরত ইমাম আহমদ রেযা রাহমাতুল লিল আ’লামীন, মাহবূবে রাব্বুল আলামীনের সাচ্চা আশিক্ব ছিলেন। তাঁর শুরু ও শেষ উভয়টি, একটার চেয়ে অপরটা উত্তমই হয়েছে। তাঁর ইশক্বে রসূলের এ অবস্থা ছিলো যে, তাঁর শরীরের অঙ্গ-প্রত্যঙ্গ থেকেও সেটার আওয়াজ ধ্বনিত হতো। তিনি যেন একথাই বলতেন-অর্থাৎ আহা! হে আল্লাহর রসূল! যদি আমার প্রতি চুল ও লোম আপনার প্রশংসার জন্য রসনা হতো!\n\n\nতাঁর লিখিত ‘সালাম’ (মুস্তাফা জানে রহমত পেহ্- লাঁখো সালাম) আজ আরব ও অনরাবীয় দেশগুলোর সর্বত্র, এমনকি মদীনা মুনাওয়ারাহয় ও পড়া হচ্ছে। তিনি ও তাঁর ‘সালাম’গুলো রসূলে পাকের পবিত্র দরবারে কতোই মাক্বূল (গ্রহণীয়)! আল্লাহ্ তাঁর রসূলের ভালবাসা এবং আউলিয়া-ই কেরামের ভক্তি-শ্রদ্ধার ক্ষেত্রে আ’লা হযরত এক জ্বলন্ত আদর্শ ও উজ্জ্বল দৃষ্টান্ত।\n\n\nআসুন, আমরা ‘আল্লাহ্ তা‘আলার মহান নি’মাত আ’লা হযরত ইমাম আহমদ রেযা (رحمة الله)র সম্পর্কে যথাযথ জ্ঞানার্জন করি। তাঁর অবদানগুলোর প্রতি কৃতজ্ঞ হই। আল্লাহ পাক তাঁর আদর্শ অনুসরণের তাওফিক্ব দিন! পক্ষান্তরে, যারা আক্বীদাগত কারণে কিংবা দুনিয়াবী স্বার্থে আল্লাহর এমন নি’মাতকে উপেক্ষা করে চলছে কিংবা বিরোধিতা করার জন্য সুযোগের সন্ধান করছে, আল্লাহ পাক তাদেরকেও বুঝার ও সঠিক পথে চলার তাওফিক্ব দিন এবং তাঁদেরকে একথা ববুঝার সামর্থ্য দিন যে, ইসলাম ও মুসলমানদের এমন হিতাকাক্সক্ষী ইমামের বিরোধিতা করার জন্য কেউ মাথাচাড়া দিয়ে উঠলে আ’লা হযরতের অগণিত ভক্ত-অনুসারী ও প্রকৃত সুন্নী মুসলমানরা তা প্রতিহত করার জন্য সদা প্রস্তুত আছেন। কারণ, আ’লা হযরতের উপস্থাপিত আদর্শ ইসলামের প্রকৃত আদর্শ, সেটাই আহলে সুন্নাতের সঠিক মতাদর্শ ও শিক্ষা"
    },
    {
        "1": "‘খিলাফত আন্দোলন’ ও ইমামে আহলে সুন্নাত",
        "2": "ইমাম আহমদ রেযা বেরলভী\n\n🖋মাওলানা মুহাম্মদ আব্দুল মান্নান\n\n==============\n\nপাক-ভারত উপমহাদেশে ১৯১৯ ইংরেজিতে পরপর কয়েকটা ‘আন্দোলন’ হয়েছিলো। আর ওইগুলোর মধ্যে ‘খিলাফত আন্দোলন’, ‘অসহযোগ আন্দোলন’ ও ‘হিন্দু-মুসলিম ঐক্য আন্দোলন’ বিশেষভাবে উল্লেখযোগ্য। মাসিক ‘সাওয়াদ-ই আযম’, মুরাদাবাদ এর ‘জুমাদাল উখ্রা’ ১৩৩৯ হিজরী ‘সংখ্যায় এ সব ক’টি আন্দোলন সম্পর্কে হযরত মাওলানা মুফতী মুহাম্মদ ওমর নঈমী, (সম্পাদক মাসিক ‘সাওয়াদ-ই আযম’) ঐতিহাসিক প্রমাণাদির আলোকে যে পর্যালোচনা করেছেন, তা এ প্রসঙ্গে সবিশেষ প্রণিধানযোগ্য। তাঁর আলোচনার ভিত্তিতে এ নিবন্ধে ‘খিলাফত আন্দোলন’ সম্পর্কে ইমামে আহলে সুন্নাত আ’লা হযরত বেরলভী (رحمة الله) তথা সুন্নী ওলামা-মাশাইখের অবস্থান ও দৃষ্টিভঙ্গি সম্পর্কে আলোচনা করার প্রয়াস পাচ্ছি-\n\n\nখিলাফত আন্দোলন\n\nঐতিহাসিক ‘খিলাফত আন্দোলন’ ‘খিলাফত’ ও ‘ইসলামের পবিত্র স্থানগুলোর সংরক্ষণের’ নামে আরম্ভ হয়েছিলো। এ সম্পর্কে মূল আলোচনার পূর্বে ‘খিলাফত আন্দোলন’ সম্পর্কে আলোচনা করা দরকার।\n\n‘খিলাফত’ ইসলামের এক অনস্বীকার্য প্রতিষ্ঠান। ইসলাম ধর্মের রাজনৈতিক কৃষ্টি ও ঐতিহ্যকে সদা সজীব রাখা ও ইসলামের ইতিহাস সৃষ্টির ক্ষেত্রে খিলাফতের ভূমিকা অতীব গুরুত্বপূর্ণ। বিশ্বনবী হুযূর সাল্লাল্লাহু তা‘আলা আলায়হি ওয়াসাল্লাম-এর ওফাত শরীফের পরবর্তী ত্রিশ বছর ‘খোলাফা-ই রাশেদীনে’র শাসনামল হিসেবে প্রসিদ্ধ। রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর ত্যাগী অনুসারী ও সহচর হিসেবে প্রথম চারজন খলীফা নিঃসন্দেহে সর্বোৎকৃষ্ট। তাঁরা আল্লাহ্ ও তাঁর রসূলের নির্দেশিত পথে ইসলামের ভূ-খণ্ডসমূহ শাসন করতেন।\n\n\nভারতীয় উপমহাদেশেও মুসলমানদের নিকট খিলাফতের গুরুত্ব ছিলো অত্যধিক। এখানে ব্রিটিশরাজও মুসলমানদের এ অনুভূতি সম্পর্কে অবগত ছিলো। ওইদিকে তুরস্কের মুসলিম শাসকগণও তাঁদের উপাধি ‘খলীফা’ হিসেবে গ্রহণ করেছিলেন। ইসলামের পুণ্যভূমি আরবের মক্কা এবং মদীনা শরীফও তাঁদের খিলাফতাধীন ছিলো। সুতরাং তুরস্কের খিলাফত ছিলো মুসলমানদের নিকট পরম শ্রদ্ধার বস্তু। এ খিলাফতের প্রতি আনুগত্য ছিলো মুসলমানদের রাজনৈতিক জীবনের অন্যতম বৈশিষ্ট্য। বলকান যুদ্ধের বিক্ষোভ ও প্রথম মহাযুদ্ধকালে তুরস্কের প্রতি ভারতের মুসলমানদের সহানুভূতি ও সহমর্মিতা ছিলো মূলত ‘খিলাফত’-এর প্রতি তাদের সম্মান ও আনুগত্যের পরিচায়ক। তুরস্কের বিরুদ্ধে যুদ্ধ ঘোষণা করে তারা ভারতীয় মুসলমানদের মনে এক কঠিন ও সুতীব্র আঘাত দিয়েছিলো। ভারতীয় মুসলমানদের শান্ত রাখার জন্য ব্রিটিশ সরকার বলেছিলো, তারা বাধ্য হয়ে এ পদক্ষেপ গ্রহণ করেছে। তাদের যুদ্ধ নিছক তুর্কী সরকারের বিরুদ্ধে; ‘খলীফাতুল মুসলিমীন’-এর বিরুদ্ধে নয়। তারা আরো প্রতিশ্র“তি দিলো যে, তারা ইসলামের পবিত্র স্থানগুলোর কোন ক্ষতি করবে না এবং সেগুলোর মর্যাদা পূর্ণমাত্রায় রক্ষা করবে। কিন্তু যুদ্ধাবসানের সাথে সাথে ব্রিটিশ সরকার তাদের পূর্ব প্রতিশ্র“তি ভঙ্গ করেছিলো। সুতরাং ব্রিটিশ সরকারের বিরুদ্ধে নতুন শক্তি নিয়ে দাঁড়ানোর কথা বলে ভারতে আন্দোলনে নামার সিদ্ধান্ত নেয়া হয়েছিলো।\n\n\nপ্রথম বিশ্বযুদ্ধের পর ব্রিটিশ বিরোধী আন্দোলনে ঝাঁপিয়ে পড়ার জন্য মুসলমানদের মধ্যে পূর্ণ উত্তেজনা বিরাজ করছিলো। ইত্যবসরে অর্থাৎ ১৯১৯ সালের শেষার্ধে মাওলানা মুহাম্মদ আলী ও মাওলানা শওকত আলী (আলী ভ্রাতৃদ্বয়) কারাগার থেকে মুক্তিলাভ করলেন এবং খিলাফত আন্দোলনের নেতৃত্ব দিতে লাগলেন। আর ক্রমশ এ আন্দোলন দেশব্যাপী ব্রিটিশ বিরোধী এক দুর্বার আন্দোলনের রূপ নেয়। উপমহাদেশের ইতিহাসে এটা ‘খিলাফত’ আন্দোলন নামে প্রসিদ্ধ।\n\n[সূত্র: বাংলাদেশের রাজনৈতিক উন্নয়ন, কৃত. ড. মুহাম্মদ আবদুল অদুদ ভূঁইয়া] এদিকে এমতাবস্থায় সুন্নী ওলামা-মাশাইখ, বিশেষ করে ইমামে আহলে সুন্নাত আ’লা হযরত ফাযিল-ই বেরলভীর দৃষ্টিভঙ্গি, দিক-নির্দেশনা ও অবস্থান ছিলো অত্যন্ত প্রশংসনীয়।\n\n\nউল্লেখ্য, খিলাফত আন্দোলনে আহলে সুন্নাত ওয়াল জামাতের বিরোধী লোকেরা এগিয়ে গিয়ে নেতৃত্ব হাতে নিয়ে নেন। কিছু সংখ্যক সুন্নী আলেমও এ আন্দোলনের সাথে সম্পৃক্ত হয়েছিলেন, যদিও তাদের সংখ্যা ছিলো সুন্নী বিরোধীদের তুলনায় অতি নগণ্য। এ উত্তেজনাপূর্ণ মুহূর্তে আন্দোলনে নেতৃত্বদাতারা আ’লা হযরত ও সুন্নী ওলামা প্রমুখের সাথে আদর্শ বা আক্বীদাগত বিরোধ বশত, তাঁদেরকে এড়িয়ে চলে, আন্দোলনকে নিজেদের গতিতে চালিয়ে নিয়ে যাচ্ছিলো, এদিকে একই কারণে আহলে সুন্নাত ওয়াল জমা‘আত, বিশেষত আ’লা হযরত বেরলভীর বিরুদ্ধে ভিত্তিহীন অপবাদ ছড়িয়ে দিলো যে, তাঁরা ‘খিলাফত ও ইসলামের পবিত্র স্থান ও নিদর্শনগুলো সংরক্ষণের’ বিরোধী। এটা ওহাবীদের একটি সুন্নী বিরোধী চাল ছিলো বললেও অত্যুক্তি হবেনা। অথচ বাস্তবাবস্থা তেমনি ছিলো না। মৌলিক আন্দোলনের তাঁরা মোটেই বিরোধী ছিলেন না, বরং পদ্ধতিগত দৃষ্টিভঙ্গিতে তাঁদের বিরোধ ছিলো। আ’লা হযরত তাঁর আপন ‘ফাতাওয়া’য় একথার বিবরণ সুস্পষ্ট ভাষায় দিয়েছেন। বিরোধী মোর্চা থেকে আ’লা হযরতের বিপক্ষে প্রচারিত অপবাদের খণ্ডন করেছেন আ’লা হযরতেরই খলীফা তাজুল ওলামা মুফতী মুহাম্মদ ওমর নঈমী আলায়হির রাহমাহ্। তিনি লিখেছেন, ‘‘একথা ভাবতেও আশ্চর্যবোধ হয় যে, দ্বীন-ইসলাম ও শরীয়তের সংরক্ষককে ‘ইসলামী সালতানাৎ’ (খিলাফত) ও ‘পবিত্র স্থানগুলোর সংরক্ষণের’ বিরোধী মনে করা হচ্ছে, আর ওই সব লোককে, যাদের মতে তারা ছাড়া গোটা দুনিয়া মুশরিক (?), গম্বুজ নির্মাণ বিদ‘আত-নাজায়েয ও ভেঙ্গে ফেলা জায়েয, এগুলোর রক্ষাকারী ও মদদদাতা মনে করা হচ্ছে! লা-হাওলা ওয়ালা ক্বুওয়াতা ইল্লা বিল্লাহ!\n\n[মাসিক সাওয়াদ-ই আযম, শাওয়াল, ১৩৩৮হি. সংখ্যা, মুরাদাবাদ, ভারত দ্রষ্টব্য]\n\n\nবস্তুত ‘খিলাফত আন্দোলন’ তথা ব্রিটিশ সরকারের বিরুদ্ধে, তাদের ওয়াদাভঙ্গ ও মুসলমান খলিফা (তুর্কী)’র বিরুদ্ধে যুদ্ধ ঘোষণা ও তাঁদেরকে বিপর্যস্ত করার বিরুদ্ধে জিহাদ-আন্দোলন করা অপরিহার্য ছিলো। কিন্তু যারা ওইসময় যেভাবে আন্দোলনের ডাক দিয়েছিলো তাদের দ্বিমুখী ভূমিকা ও যথার্থ প্রস্তুতিবিহীন জিহাদের নামে উত্তেজনা সৃষ্টি ছিলো সন্দেহজনক ও মুসলমানদেরকে ধ্বংস করে ফেলার সামিল। সুতরাং আ’লা হযরত তথা সুন্নী মোর্চা থেকে আন্দোলনের ধরনাকে আরো সুচিন্তিত ও পরিকল্পিত করার প্রতি পরামর্শ দেওয়া হয়েছিলো। সেজন্য আ’লা হযরতের খলীফা তাজুল ওলামা মাওলানা মুফতী মুহাম্মদ ওমর নঈমী আলায়হির রাহমাহ্ মুসলমানদের প্রতি এই জ্বালাময়ী আপীল (আহ্বান) জানিয়েছিলেন-\n\n\n‘মুসলমান ভাইয়রা’ সাবধান! নিজেদের দ্বীনকে হিফাজত করার চেষ্টা করুন! সরল-সঠিক পথে (সিরাতুল মুস্তাক্বীম) অটল থাকুন! ইসলামী রাষ্ট্রে যেসব আলিম সম-আক্বীদা ও সমমনা আছেন তাঁদের অনুসরণ করুন! ইসলামের উপরই দৃঢ়ভাবে কায়েম থাকুন! যাতে কোন ঘূর্ণিঝড়ের ধাক্কা ও কোন তুফানের ঝাঁকুনি আপনাদেরকে আপন আপন অবস্থান থেকে হেলাতে না পারে বন্ধুবেশে আগত শত্র“, সমবেদনা ও ভালবাসার বুলি আওড়িয়ে আকৃষ্টকারী রক্তপিপাসু ধোঁকা দিয়ে ধ্বংসের মুখে ঠেলে দিতে না পারে।\n\n\nস্মরণ রাখবেন, রাজনৈতিক ময়দানে যখন কোন আন্দোলন চলে এবং উস্কানীদাতারা তাতে উস্কানী দেয়, তখন আন্দোলনের উত্তেজনায় সাধারণ লোকদের বিবেকবুদ্ধি দূরীভূত হয়ে যায়। আবেগের পাকড়াও মজবুত হয়ে যায়। এমতাবস্থায় নিজে বুঝা তো দূরের কথা, অন্য কেউ বুঝালেও বুঝে আসে না। ঠিক এমনই অবস্থা ‘খিলাফত আন্দোলন’-এর সময়ও হয়েছিলো। একদিকে ঢাল-তলোয়ার ব্যতীত জিহাদের প্রস্তুতি, অন্যদিকে নেতাদের ভ্রমণ-বিলাসিতা এবং কথা ও কাজে গরমিল আন্তরিকভাবে অবস্থা পর্যবেক্ষণকারীদের মনে এ আন্দোলন কিছুটা সন্দেহের উদ্রেক করেছিলো। আর ভবিষ্যৎ স্পষ্ট ভাষায় বলে দিয়েছিলো যে, তাঁদের ওই সন্দেহ সঠিক ছিলো।’’\n\n\nহযরত তাজুল ওলামা মুফতী মুহাম্মদ ওমর নঈমী রাহমাতুল্লাহি তা‘আলা আলায়হি খেলাফত আন্দোলনে যারা সোচ্চার ছিলেন তাদের কথা ও কাজের অমিল কোথায় ছিলো সে সম্পর্কে আরো বলেন,-\n\n‘‘কে বলছে জিহাদ ফরয নয়? কিন্তু জিহাদের জন্য নিজেদের শক্তির দিকে দেখাও পূর্বশর্ত। আমরা হাতিয়ার তো স্বপ্নেও দেখিনি। এও জানা নেই যে, বন্ধুক কোন দিক থেকে চালানো হয়। আমাদের ঐক্যের অবস্থাও এমন যে, দু’জন লোক ও সমমনা এবং এক দৃষ্টিভঙ্গিতে একাত্মতা পোষণ করার নেই।’’\n\n\nবস্তুত যুদ্ধের কল্পনা করা যায় তখনই, যখন জাতি বা সম্প্রদায় একমত ও ঐক্যবদ্ধ হয়, তাদের সামাজিক অবস্থাও ঠিক থাকে, যুদ্ধ বিদ্যায়ও তাদের দক্ষতা থাকে এবং যুদ্ধের হাতিয়ারও প্রস্তুত থাকে। এগুলো ব্যতীত যুদ্ধ করা মানে মৃত্যুকে দাওয়াত দেওয়া। ‘খিলাফত আন্দোলন’-এর সময় না এসব উপকরণ মওজুদ ছিলো, না এমন অবস্থা ছিলো। সাধারণ তো সাধারণ, কিছু কিছু বিশেষ ব্যক্তি ও কিছু সংখ্যক সুবিধাবাদী রাজনীতিকের চাল-চাতুরীর শিকার হয়ে গিয়েছিলেন। এ স্ববিরোধিতা দেখে সদরুল আফাযিল হযরত সৈয়্যদ নঈমী উদ্দীন মুরাদাবাদী রাহমাতুল্লাহি আলায়হিও ওইসব বিরোধী লোককে জিজ্ঞাসা করেছিলেন, ‘‘ওইসব লোকের অন্তরগুলোতে কি ইসলামী রাষ্ট্রের প্রতি আন্তরিকতা আছে? না তারাও নড়বড়ে ও অস্থির? তারা একদিকে জনসাধারণকে জিহাদের কথা বলছিল, অন্যদিকে খেলা-তামাশা ও আনন্দ-আহলাদের সভা-মাহফিলও সুসজ্জিত হচ্ছিলো।’’\n\n\nইমাম আহমদ রেযার বিরুদ্ধে বিভিন্ন অপবাদ রচনা\n\nযখন আহলে সুন্নাতের আলিমগণ, বিশেষ করে আ’লা হযরত বেরলভী, সদরুল আফাযিল আল্লামা নঈম উদ্দীন মুরাদাবাদী ও তাজুল ওলামা মুফতী মুহাম্মদ ওমর নঈমী আলায়হির রাহমাহ্ এসব গোপন বিষয়াদি সম্পর্কে মুসলমানদেরকে অবগত করলেন, তখন উল্টো তাঁদের বিরুদ্ধে এক ব্যাপক আন্দোলন পরিচালিত হলো, আর একথা ব্যাপকভাবে প্রচার করা হলো যে, আলিমদের এ অংশটি ইংরেজদের বিরুদ্ধে আন্দোলনের বিপক্ষে, বরং ইংরেজদের ভাতা ও বেতনভুক্ত। (নাউযুবিল্লাহ)\n\n\nমাওলানা মুফতী মুহাম্মদ ওমর নঈমী কর্তৃক খণ্ডন\n\nএ ভিত্তিহীন অপবাদের দাঁতভাঙ্গা জবাব দিয়ে তাজুল ওলামা মাওলানা মুফতী মুহাম্মদ ওমর নঈমী আলায়হির রাহমাহ্ ‘মাসিক সাওয়াদ-ই আযম’, ১৩৩৯ হিজরীর এক সংখ্যায় লিখেছেন-\n\n\n‘‘এমন কোন বিষয় আছে, যার কারণে ইসলামের এমন দক্ষ ও বিজ্ঞ আলিমদেরকে ব্রিটিশ সরকারের বেতনভুক্ত মনে করা হচ্ছে? ইসলামের নিদর্শনগুলো নিশ্চিহ্ন‎হওয়ায় রাজি না থাকা, মুসলমানদেরকে শির্কী প্রথাগুলোতে মগ্ন হওয়ায় বাধা সৃষ্টি করা কি ব্রিটিশ সরকারের বিশেষ কোন কাজ? না এতদ্ব্যতীত তাঁরা ব্রিটিশ সরকারকে কোন বিষয়ে সাহায্য সহযোগিতা করছেন?’’ বরং প্রকৃত ঘটনা হচ্ছে- স্বার্থপর লোকেরা ভালভাবে জানে যে, আলিমগণ কখনো বক্রতা ও পথভ্রষ্টতাকে সহায়তা করেন না। এ কারণে তারা নিজেদের স্বার্থসিদ্ধির জন্য সরল প্রাণ জনসাধারণকে আলিমদের প্রতি সন্দিহান ও মন্দ ধারণা বিশিষ্ট করে তোলাকে জরুরীমনে করে থাকে। যখন বিজ্ঞ আলিমদের কথা জনসাধারণ পর্যন্ত পৌঁছবে না এবং তাঁদেরকে অহেতুক ব্রিটিশ সরকারের লোক মনে করে তাঁদের তারা কথায় কান দেবে না, তখন মি. গান্ধীসহ গান্ধীর সমমনা নেতাদের যাদুমন্ত্র কার্যকর হওয়া অসম্ভবই হবে না। এর অর্থ এও হতে পারে যে, মুসলমানগণ তাঁদের ধর্মের মৌলিক নিদর্শন ও বিধানাবলী সম্পর্কে উদাসীন হয়ে হিন্দুদের দিকে আকৃষ্ট হতে থাকবে। যেমনটি তাঁরা ধারণাও করেছিলেন।\n\n\n‘আখবারুল ফক্বীহ্’ (অমৃতস্বর)-এর মে, ১৯৩১ ইংরেজী সংখ্যার বরাতে একটি সংবাদ প্রচারিত হয়েছিলো। তাতে বলা হয়েছিলো যে, ‘এক নও মুসলিমকে মুরতাদ বানানোর জন্য হিন্দুদের পক্ষ থেকে চেষ্টা করা হলে, তার বিরুদ্ধে আহলে সুন্নাতের আলিমগণ তীব্রভাবে রুখে দাঁড়িয়েছেন ইত্যাদি।’ এ সংবাদের দিকে ইঙ্গিত করে সদরুল আফাযিল হযরত মাওলানা সৈয়্যদ নঈম উদ্দীন মুরাদাবাদী (খলীফা-ই আ’লা হযরত) লিখেছেন-\n\n‘‘এসব ঘটনা কি শিক্ষা গ্রহণ করার জন্য যথেষ্ট নয়? কখনো কি ইসলামের শত্র“দের ধবংস করা ব্রিটিশ সরকারের বিশেষ কোন উদ্দেশ্য ছিলো, যার কারণে ইসলামের আলিমদের এবং দ্বীনের কর্ণধারদেরকে সরকারের লোক বলে অপবাদ দেয়া হচ্ছে? শত্র“দের এসব রাজনৈতিক চালের কথা উল্লেখ করার পর তাজুল ওলামা মুফতী মুহাম্মদ ওমর নঈমী আলায়হি রাহমাহ্ এ বলে ভারতের মুসলমানদের সতর্ক করে দিয়েছিলেন-\n\n‘‘মুসলমান, সাবধান! ইসলামরূপী সম্পদের সংরক্ষণ করো! নিজেদের দ্বীন ও মিল্লাতকে রক্ষা করো! নিজেদের অস্তিত্ব নিজেদের হাতে ধবংস করোনা! হে মহান রব! মুসলমানদের প্রতি দয়া করো! হে আরবের মুকুটধারী নবী করীম সাল্লাল্লাহু তা‘আলা আলায়হি ওয়াসাল্লাম! উম্মতের এমন অসহায়ত্বের প্রতি কৃপাদৃষ্টি দিন! আল্লাহ্ করুন! আমাদের দেশের নেতাগণ ধর্মপরায়ণ হোন! তাঁরা যেন পবিত্র শরীয়তের পুণ্যভূমি ও সীমারেখার সংরক্ষণকে নিজেদের সৌভাগ্য মনে করেন!’’\n\n\nতাদের অপবাদের প্লাবণ আ’লা হযরতের দিকেও ধাবিত হয়েছিলো। তারা পরিকল্পিতভাবে তাঁর প্রতি একটি/দু’টি নয় বরং কয়েকটা অপবাদ দিয়েছিলো। সেগুলো হচ্ছে- আ’লা হযরত নাকি ১. ইসলামী সালতানাৎ (খিলাফত) -এর বিরোধী, ২. ইসলামের পবিত্র স্থানগুলোর সংরক্ষণকে জরুরী মনে করে না, ৩. নিনিতালে গিয়ে লেফটেন্যান্ট গভর্ণরের সাথে সাক্ষাৎ করেছেন, ৪. ব্রিটিশ সরকারকে খুশী করার জন্য তাদের ইচ্ছানুসারে ফাত্ওয়া আরোপ করেছেন, ৫. সরকার থেকে বেতন-ভাতা গ্রহণ করেন এবং ৬. কান্পুরে অনুষ্ঠিত আন্তঃপ্রদেশ ‘হানাফী-সুন্নী’ জলসায় শত অনুরোধ সত্ত্বেও যোগদানে অস্বীকৃতি জানিয়েছেন।\n\n\nতখনকার সময়ে মাওলানা আহমদ মোখতার সিদ্দীক্বী মিরাঠী রাহমাতুল্লাহ্ িআলায়হি উক্ত সব অপবাদের জবাব আপন মুর্শিদ ও উস্তাদ আ’লা হযরত ফাযিলে বেরলভী আলায়হির রাহমাহ্ থেকে চেয়েছিলেন। খোদ্ আ’লা হযরতও ওই অপবাদগুলোর নিম্নলিখিত জবাব লিখে পাঠিয়েছিলেন-\n\n\nপ্রথমতঃ ইসলামী সালতানাৎ, যদিও মন্দ আমল ও ভ্রান্ত আক্বীদাসম্পন্ন হয়, তবে যদি তাদের ভ্রান্ত ধারণা কুফরের সীমা পর্যন্ত না পৌঁছে, যদি কাফিরদের সাথে তাদের যুদ্ধ বাধে, তবে মুসলমানদের উপর তাদের নিজেদের সামর্থ্যানুসারে সাহায্য করা ফরয; সাধ্যের অতিরিক্ত নয়।\n\n\nদ্বিতীয়তঃ অনুরূপ পবিত্র স্থানগুলোও ইসলামের সমস্ত নিদর্শনের সংরক্ষণ করাও সাধ্যানুসারে করা ফরয।\n\n\nতৃতীয়তঃ ল্যাফটেন্যান্ট গভর্ণরের সাথে সাক্ষাৎ, ব্রিটিশ সরকারের খেয়ালখুশী অনুসারে ফাত্ওয়া আরোপ করা ও ইংরেজদের নিকট থেকে বেতন-ভাতা গ্রহণ করার যে অভিযোগ তারা এনেছে সে সম্পর্কে আমার নিকট এর চেয়ে উত্তম জবাব আর কি হতে পারে- لَعَنَةُ اللّهِ عَلى الْكَاذِبِيْنَ (লা’নতুল্লাহি আলাল কাযেবীন) অর্থাৎ মিথ্যাবাদীদের উপর আল্লাহর অভিসম্পাত অবধারিত। তাদের উপর কিয়ামত পর্যন্ত আল্লাহ্ জাল্লা শানুহূ, তাঁর রসূল সাল্লাল্লাহু তা‘আলা আলায়হি ওয়াসাল্লাম এবং তাঁর নেক্বান্দাদের অভিসম্পাত বর্তাবে।\n\n\nচতুর্থতঃ মৌলভী নেসার আহমদ সাহেব কানপুরী ‘আন্তঃপ্রদেশ জমিয়তুল ওলামার দাওয়াত নিয়ে এসেছিলেন। আমি তাদের উদ্দেশ্যাবলী, হিন্দুদের সাথে ঐক্য, দেওবন্দী-ওহাবীদের অংশগ্রহণ ও তাদের সদস্যপদপ্রাপ্তি ইত্যাদি সম্পর্কে জিজ্ঞাসা করলে তিনি জবাবে বললেন, ‘‘আমরা খাঁটি আহলে সুন্নাতের জলসা করবো।’’ আমি বললাম, ‘‘করুন! আমিও খাঁটি আহলে সুন্নাতের একজন খিদমতগার হিসেবে আমার লিখিত বক্তব্য পাঠিয়ে দেবো, যা জলসায় পড়ে শুনিয়ে দিন! আমি শারীরিক দুর্বলতা ও অসুস্থতার কারণে হাযির হতে পারবো না।’’ [সূত্র: ‘তাহরীক-ই আযাদী-ই হিন্দ’ ও ‘সাওয়াদ-ই আযম’, পৃ. ২০৫, লেখক, ড. মাসঊদ আহমদ]\n\n\nএতে সন্দেহ নেই যে, ‘খিলাফত আন্দোলন’ ও তার উদ্দেশ্যাবলীর সাথে আ’লা হযরতের মৌলিক কোন বিরোধ ছিলোনা; কিন্তু আন্দোলনের কর্মপদ্ধতি সম্পর্কে যথেষ্ট বিরোধ ছিলো। বিরুদ্ধবাদীদের অভিযোগ-অপবাদের খণ্ডনে তাজুল ওলামা মাওলানা মুহাম্মদ ওমর নঈমী আলায়হির রাহমাহ্ লিখেছেন-\n\n\n‘‘এ কথা কতোই আশ্চর্যের যে, দ্বীন- ইসলাম ও শরীয়তের সংরক্ষককে ইসলামী সালতানাৎ ও পবিত্র স্থানগুলোর বিরোধী মনে করা হচ্ছে, আর ওহাবীগণ, যারা নিজেদের ব্যতীত গোটা দুনিয়াকে মুশরিক মনে করে, যাদের মনে গম্বুজ বানানো নাজায়েয ও ধবংস করা জায়েয, তাদেরকে সেগুলোর সমর্থক ও মদদগার মনে করা হচ্ছে!…নাঊযুবিল্লাহ!’’ [সূত্র: ‘সাওয়াদ-ই আ’যম’ জুমাদাল উখরা, ১৩৩৯হি. সংখ্যা পৃ.২৩-২৪] আধুনিক রাজনীতিতে উদ্দেশ্যের প্রতি দৃষ্টিপাত করা হয়, উপকরণাদির প্রতি নয়; কিন্তু শরীয়তভিত্তিক\n\n\nরাজনীতিতে উদ্দেশ্য ও উপকরণাদি উভয়ের দিক দৃকপাত করা জরুরী। এ কারণে শেষোক্ত রাজনীতি প্রথমোক্ত রাজনীতি অপেক্ষা অধিকতর স্পর্শকাতর (নাজুক)। সুতরাং আ’লা হযরত ‘খেলাফত আন্দোলন’-এর ক্ষেত্রে উপকরণাদির বিষয়াদি খুব যাচাই-বাছাই করে নিম্নলিখিত আপত্তি (প্রশ্ন)গুলো আরোপ করেছিলেন, যদি অভ্যন্তরীণ বিষয়গুলো এবং ন্যায়পরায়ণতা ও ইসলামী অহমিকা সহকারে (আ’লা হযরতের) ওই আপত্তিগুলোকে বিশ্লেষণ করা হয়, তবে সেগুলোকে অতিমাত্রায় বাস্তব বলে মনে হয়। আর এর বিপরীতে তাঁর বিরুদ্ধবাদীদের অভিযোগগুলোকে ভিত্তিহীন মনে হবে। উদাহরণ স্বরূপ, খিলাফত আন্দোলনের সময় নিম্নলিখিত বিষয়াদি শরীয়তের সম্পূর্ণ বিরোধীস্বরূপ, খিলাফত আন্দোলনের সময়- নিম্নলিখিত বিষয়াদি শরীয়তের সম্পূর্ণ বিরোধী, তাতে ১. মুশরিকদের সাথে বন্ধুত্ব ও ঐক্য স্থাপন করা হয়েছিলো, ২. তাদেরকে চুক্তিবদ্ধ ও বন্ধুপক্ষ করা হয়েছে, ৩. তাদেরকে অন্তরঙ্গ ও কর্মকাণ্ডে হস্তক্ষেপকারী সাব্যস্ত করা হয়েছে, ৪. তাদেরকে নিজেদের বন্ধু, মদদগার, হিতাকাক্সক্ষী ও শোক-দুঃখের সাথী বানানো হয়েছে, ৫. তাদেরকে নেতা বানানো হয়েছে, ৬. কোরআন-হাদীসের পূর্ণ বয়সকে মূর্তি পূজারী কিংবা মূর্তি পূজার বেদীতে উৎসর্গ করা হয়েছে, ৭. তাদের (হিন্দুগণ) প্রতি খুব সম্মান দেখানো হয়, ৮. তাদের প্রশংসার জঘন্য সীমালঙ্ঘন করে গীত গাওয়া হয়েছে, ৯. তাদেরকে মসজিদে নিয়ে মুসলমানদের ওয়াইয (নসীহতকারী) করা হয়েছে এবং ১০. তাদের খুশী করার জন্য ইসলামী শ্লোকাদি মুছে ফেলা হয়েছে ইত্যাদি এবং ১১. তখন এমন একটি ধর্ম বানানোর চিন্তাভাবনা করা হচ্ছিল, যাতে হিন্দু-মুসলিমদের মধ্যে পার্থক্য উঠে যায়।\n\n\nমুসলমানদের দিক থেকে এমন অদূরদর্শিতা প্রদর্শনের কারণে হিন্দুগণ এ দুঃসাহস দেখিয়েছিলো যে, তারা গাভী যবেহ ও গাভীর গোশ্ত খাওয়া নিষিদ্ধ ঘোষণার দাবী তুলে ছিলো। সুতরাং ‘হামদম’, দিল্লী’র ১৫ জানুয়ারী ১৯২০ইংরেজী সংখ্যায় একটি বিজ্ঞাপন প্রকাশ করা হয়েছিলেন, যাতে বিজ্ঞাপনদাতার পক্ষ থেকে এমন একজন লেকচারার চাওয়া হয়েছে, যে অশিক্ষিত ও অর্দ্ধশিক্ষিত মুসলমানদের মধ্যে গিয়ে মীলাদ খানি করবে এবং এরপর গোশ্ত ভোজন বর্জনের পক্ষে দরস দেবে। একই পত্রিকার ১৪ জুন ১৯২৭ইংরেজী সংখ্যায় আল্লামা গোলাম ভেক নায়রঙ্গী (খলীফা-ই সাইয়্যেদুনা আশরাফী মিঞা আলাইহির রাহমাহ্) আম্বালা থেকে খবর দিয়েছেন যে, ‘নালাগড়’ রাজ্যে ইতিহাসে প্রথমবারের মতো গাভী যবেহ, নির্দেশ জারী করে, নিষিদ্ধ ঘোষণা করা হয়েছে, ১২. মুসলমান তাদের মাথায় চন্দন লাগিয়েছে। (২২ জানুয়ারী, ১৯২০ ইংরেজী তারিখে মিরাঠে মি. গান্ধীর আগমন উপলক্ষে মুসলমানগণ কপালে চন্দন লাগিয়েছিলো), ১৩. ‘হিন্দুগণ এবং গাভী-মাতার জয়’ শ্লোগান দেয়া হয়, ১৪. ক্বোরবানীর গাভীর গলায় ফুলের মালা পরিয়ে, বাদ্য-বাজনা বাজিয়ে গো-শালায় পৌঁছিয়ে দেয়া হয় এবং ১৫. মুশরিকদের লাশ বহনের সময় কাঁধ লাগিয়ে শশ্মানে নিয়ে যায়।\n\n\nহযরত মাওলানা মুফ্তী মুহাম্মদ ওমর নঈমী আলায়হির রাহমাহ্ বলেন, এমতাবস্থায় একজন ইসলামী অহমিকাপূর্ণ আলিম আ’লা হযরত বেরলভী যদি এমন আন্দোলন থেকে নিজেকে পৃথক রেখে খাঁটি মুসলমানদেরকে নিজেদের পৃথক মোর্চা থেকে আন্দোলনের ডাক দেন, তাহলে তো তিনি কোন গুনাহ্ করেননি; বরং উপরিউক্ত তালিকায় এমন কিছু বাস্তবতাও আছে, যেগুলো ঐ বিগত যুগের মুসলমান মাত্রই কারো সমীচীন হতে পারে না। এসব পরিস্থিতি, প্রেক্ষাপট ও বাস্তবতার কথা উল্লেখ না করে শুধু একথা প্রচার করে মিথ্যাচার করা হয়েছে যে, আ’লা হযরত ফাযেলে বেরলভী ‘খিলাফত আন্দোলন’-এর বিরোধী ছিলেন। শুধু তা নয়, বরং তিনি নাকি ইংরেজদের এজেন্ট ছিলেন। এটা তাদের অধার্মিকতা ও অবিশ্বস্ততাই ছিলো। এমন ইতিহাসবিদদের ব্যাপারে খবর নেয়া দরকার।\n\n\nমোটকথা, ‘খিলাফত আন্দোলন’কে কেন্দ্র করে ওহাবী-হিন্দু নেতারা মিলে তাদের কর্মপন্থার বিরোধীদের, বিশেষ করে আ’লা হযরত ও তাঁর পরিবারের ওলামা ও আহলে সুন্নাতের আলিমদের বিরুদ্ধে বহু ষড়যন্ত্র করেছিলো। আ’লা হযরতের ওফাত শরীফের পরে তাদের শত্র“তা ও ষড়যন্ত্র আরো বৃদ্ধি পেয়েছিলো; কিন্তু আ’লা হযরত তাঁর জীবদ্দশায় এবং তাঁর ওফাতের পর, তাঁর সাহেবযাদা ও খলীফাগণ তাঁদের বিরুদ্ধে ষড়যন্ত্রের প্লাবনের বিরুদ্ধে অতি সাহকিতার সাথে সফল মোকাবেলা করেছেন এবং মুসলমানদেরকে এমন সুন্দর ও সুষ্ঠুভাবে পরিচালনা করেছেন, যা ভারতের বুকে মুসলমানদের জন্য পৃথক রাষ্ট্র (পাকিস্তান) প্রতিষ্ঠা লাভ করা পর্যন্ত ব্যাপ্ত হয়েছিলো।\n\n\nসুতরাং ২২, ২৩ ও ২৪ শা’বান ১৩৩৯ হিজরিতে (১৯২০ইংরেজী) আহলে সুন্নাত ওয়াল জামা‘আতের সংগঠন ‘তান্যীম-ই আনসারুল ইসলাম’-এর আহ্বানে বেরিলী শরীফে শানদার জনসভা অনুষ্ঠিত হয়। তা’তে আ’লা হযরতের প্রস্তাব অনুসারে খাঁটি মুসলমানগণ পৃথকভাবে ইসলামের পবিত্র স্থানগুলোর হিফাযত ও তুর্কি সালতানাতের (খিলাফত) সাহায্য করার বিষয়ের উপর বিশেষভাবে আলোচনা, দাবী উত্থাপন ও কার্যকর ব্যবস্থা গ্রহণ করা হয়। এ বিশাল জনসভায় বক্তব্য রেখেছিলেন-১. মাওলানা সাইয়্যেদ শাহ্ মুহাম্মদ মিঞা ক্বাদেরী বরকাতী, (মারহারাহ্ শরীফ), ২. মাওলানা মুহাম্মদ যোফর উদ্দীন ক্বাদেরী বিহারী (খলীফা-ই আ’লা হযরত, মাদরাসা-ই শামসুল হুদা, পাটনা, বিহার), ৩. সদরুল আফাযিল সাইয়্যেদ মাওলানা মুহাম্মদ নঈম উদ্দীন মুরাদাবাদী (খলীফা-ই আ’লা হযরত, জামেয়া নঈমিয়া, মুরাদাবাদ) ৪. প্রফেসর সাইয়্যেদ সালমান আশরাফ বিহারী (মুসলিম ইউনিভার্সিটি, আলীগড়), ৫. মাওলানা সাইয়্যেদ দীদার আলী শাহ্ (দারুল উলূম হিযবুল আহনাফ, লাহোর) প্রমুখ। এ হযরতগণ তুর্কিদের সাহায্য, পবিত্র স্থানগুলোর হিফাযত ও অসহযোগ আন্দোলনের উপর সপ্রমাণ ও সারগর্ভ বক্তব্য পেশ করেছিলেন।\n\n\nএ জনসভায় গৃহীত প্রস্তাবগুলো হলো-\n\n১. ওলামা-ই আহলে সুন্নাত ও বেরিলীর মুসলমানদের এ আযীমুশ্ শান জলসা বৃটিশ সরকারের প্রতি জোর দাবী জানাচ্ছে যে, তারা যেন নিজেরা ও তাদের মিত্রশক্তিগুলোর প্রভাব প্রতিপত্তি আরব ব-দ্বীপ থেকে সম্পূর্ণরূপে প্রত্যাহার করে নেয় এবং মুসলমানদের উপর তাদের অন্যায় হস্তক্ষেপ জনিত দুর্ভোগ চাপিয়ে দেয়া থেকে বিরত থাকে।\n\n\n২. এ জলসা তুরস্ক ও আরবভূমিতে ঐক্য প্রতিষ্ঠার জন্য অবিলম্বে একটি প্রতিনিধি দল পাঠাবে। আর ব্রিটিশ গভর্ণম্যান্টের প্রতি জোর দাবী জানাচ্ছে যেন আরব ভূমিতে আমাদের প্রতিনিধিদের নিরাপদে পৌঁছানোর পূর্ণ দায়িত্বভার গ্রহণ করে।\n\n\n৩. এ জলসা ব্রিটিশ সরকারের প্রতি জোর দাবী জানাচ্ছে যেন সরকার সমর্থণ ইত্যাদির মজলূমদের নিকট যথাযথ আর্থিক ও অন্যান্য প্রয়োজনীয় সাহায্য পৌঁছানোর জন্য সন্তোষজনক ব্যবস্থা করে।\n\n\n৪. এ জলসা মুসলমানদের প্রতিও আহ্বান জানাচ্ছে যেন তাঁরা তাঁদের পরস্পরের মধ্যে চলমান মামলা-মুকাদ্দমাগুলোর মধ্যে যেগুলো পরস্পরের মধ্যে মীমাংসা করে নেয়ার অনুমতিপ্রাপ্ত হয়েছেন, সেগুলো যেন শরীয়তের ফয়সালা অনুসারে মীমাংসা করে নেন। আর ইংরেজদের দ্বারা পরিচালিত কোর্ট-কাছারীতে মামলা-মুকাদ্দমা, যেগুলো উভয়পক্ষের জন্য ধ্বংসের কারণ হয়, দায়ের না করে সেগুলো থেকে বিরত থাকেন।\n\n\n৫. এ জলসা এরও জোর দাবী জানাচ্ছে যেন ব্রিটিশ সরকার এমন কোন আইন পাস না করে, যা কোন ইসলামী রাষ্ট্রের জন্য ক্ষতিকর কিংবা ক্ষতি হবার জন্য সম্ভাবনাময় হয়।\n\n\n৬. এ জলসা মুসলমান ভাইদেরকে তাঁদের ব্যবসা-বাণিজ্য বৃদ্ধি করার জন্য উৎসাহিত করার প্রস্তাব পাস করছে। আর এ জন্য প্রয়োজনীয় উপকরণাদি এমনভাবে বৃদ্ধি করার প্রস্তাব করছে যেন, মুসলমানগণ কখনো কোন অনৈসলামিক ব্যবসা-বাণিজ্যের মুখাপেক্ষী হতে না হয়।\n\n\n৭. এ জলসা ইসলামী ব্যাংক ব্যবস্থা চালু করার প্রতি মুসলমান ভাইদের দৃষ্টি আকর্ষণ করছে, যাতে মুসলমানগণ অমুসলিমদের হাতের ক্রীড়ানক হতে না হয়।\n\n\n৮. এ জলসা আরো প্রস্তাব করছে যেন ব্যবসায়ী ও ধনীরা সম্মিলিতভাবে একটি ইসলামী ‘ধনভাণ্ডার’ প্রতিষ্ঠা করার যৌথ প্রচেষ্টায় নামে, যাতে মাসে-মাসে, বছর -বছর কিছু অর্থ জমা করা হয় এবং যথাসময়ে মুসলমানদের ব্যবসা প্রসারের প্রয়োজনে, ইসলামী রাষ্ট্রের প্রয়োজনে এবং ইসলামের প্রয়োজনে তা থেকে ব্যয় করা সম্ভবপর হয়।\n\n\n৯. এ জলসা দ্বীনী ইল্ম ও আহলে সুন্নাত ওয়া জামা‘আত অনুসারে, (তদানীন্তন) হেরমাঈন শরীফাঈনের আক্বীদাসমূহের প্রচার-প্রসারের প্রতি অত্যন্ত তাকীদ সহকারে মনযোগ দেয়ার জন্য মুসলমানদেরকে আহ্বান জানাচ্ছে।\n\n\n১০. এ জনসভা প্রস্তাব করছে যেন, যেসব ভুল পন্থা, অবৈধ রাস্তা এবং ক্ষতিকর প্রথাকে ভুলবশত শরীয়তের রূপ দেয়া হয়েছে, সেগুলোর ক্ষতিকর দিকগুলো সম্পর্কে মুসলমানদেরকে লেখনী ও বক্তব্যের মাধ্যমে অবহিত করা হয়।[সূত্র: মাসিক সাওয়াদ-ই আ’যম]\n\n\nউপরিউল্লিখিত প্রায় সব প্রস্তাবই হচ্ছে ঐসব পথ-নির্দেশনার সামিল, যেগুলো ১৯১২ইংরেজী সনে আ’লা হযরত মাওলানা শাহ্ আহমদ রেযা খান বেরলভী আলাইহির রাহমাহ্ দিয়েছিলেন। যদি ঐতিহাসিক, রাজনৈতিক ও সামাজিক দৃষ্টিতে দেখা যায়, তবে প্রস্তাবগুলো অতীব বাস্তব। ইসলামী ব্যাংক করার প্রস্তাব, যা আজ থেকে প্রায় এক শ’ বছর পূর্বে ওলামা-ই আহলে সুন্নাত বেরিলী শহরে পেশ করেছিলেন, ইসলামী বিশ্ব আজ তা বাস্তবায়ন করছে। এসব প্রস্তাবে বিবেক-বুদ্ধির অভিব্যক্তি রয়েছে, বেদনা এবং জ্বালাও রয়েছে। এটা বিবেকবান মাত্রই উত্তমরূপে বুঝতে পারেন। প্রস্তাবনা সন্দেহাতীতভাবে নিরূপণের পরে আসে। প্রথমে রোগ নিরূপন করা হয়, তারপর চিকিৎসা করা হয়। রোগ নির্ণয় বা নিরূপন ব্যতীত চিকিৎসা প্রাণনাশকও হতে পারে। তুর্কিদের সাহায্যের পূর্বে একথাও জেনে নেয়া জরুরী ছিলো যে, তাদের এ পতন কোন্ কোন্ কারণে নেমে এসেছে। এটাও জানা দরকার ছিলো যে, এটা ঘটনাচক্রে হঠাৎ এসেছে, না ক্রমান্বয়ে এসেছে। এসব কারণের উপর আলোকপাত করে তাজুল ওলামা ওই পতন ও বিপর্যয়ের নিম্নলিখিত কারণগুলো চিহ্ণিত করেছেন-\n\n\n১. তুরস্কে মুসলমানদের মধ্যে গৃহযুদ্ধ, ২. তুর্কী জাতির অমঙ্গলকামী তাদের নিজেদের মধ্যে সৃষ্টি হয়ে গিয়েছিলো, যারা তাদের শত্র“দের সাথে আতাঁত করে বসেছিলো, ৩. আইন-শৃংখলার অবনতি। তাদের প্রত্যেকে পৃথক পৃথক পথ অবলম্বন করেছিলো।\n\n\nএসব ব্যাধির চিকিৎসা তাজুল ওলামা আলায়হির রাহমাহ্ এগুলোই পেশ করেছিলেন\n\n১. ইসলামী ঐক্যের উদ্দীপনা সৃষ্টি করে তাদেরকে ইসলামী সালতানাতের পক্ষে দাঁড় করানো, ২. দেশ ও জাতিকে বিদেশীদের হাতে বিক্রি করাকে সাধারণের দৃষ্টিতে হীন করে দেখিয়ে ঐ বিষাক্ত ও মারাত্মক মহামারীর অশুভ প্রভাব থেকে সেখানকার অধিবাসীদের রক্ষা করা, ৩. বিশ্ব মুসলিমের আবেগ ও প্রেরণাকে তাদের মধ্যে যথাযথভাবে প্রচার করে তাদের মধ্যে নব-উদ্দীপনা সৃষ্টি করা।\n\n\nনিরূপন ও প্রস্তাবনার পর হযরত তাজুল ওলামা ‘খেলাফত আন্দোলন’-এর নেতাদের প্রতি নিম্নলিখিত প্রশ্নাবলী উপস্থাপন করলেন-\n\n\n১. এতদুদ্দেশ্যে মুসলমানদের কোন প্রতিনিধি দল কি কন্স্টন্টিটিপোল (ইস্তাম্বুল)পৌঁছেছে? ২. আরবদেরকে তুর্কীদের সাথে একীভূত করার জন্য কি কোন প্রতিনিধি দল ওখানে গেছে? ৩. আরবদের পারস্পরিক অসন্তোষ ও যুদ্ধবাজি থামানোর জন্য কি কোন ব্যবস্থাও গ্রহণ করা হয়েছে? ৪. ‘‘যদি দু’জন মুসলমান পরস্পর ঝগড়া-বিবাদে জড়িয়ে পড়ে, তবে তৃতীয়জন তাদের মধ্যে সন্ধি করিয়ে দাও।’’ এজন্যও কি কখনো চেষ্টা করা হয়েছে?\n\n\nপরিশেষে, খেলাফত আন্দোলনের নেতৃবৃন্দকে হুঁশ ও বিবেককে কাজে লাগিয়ে পরিণামদর্শিতার সাথে কাজ করার আহ্বান জানিয়ে তিনি লিখেছেন- ‘‘আমাদেরকে এখন এটা গভীরভাবে চিন্তা করা দরকার যে, আমাদের এসব কর্মকাণ্ড দ্বারা তুর্কীদের কোন উপকার সাধন করা সম্ভবপর কিনা। আশা-করি পরামর্শ ও পথ-নির্দেশকগণ আপন আপন বিবেককে হত বুদ্ধিকারী জোশ্ শূন্য করে এ বিষয়টি নিয়ে চিন্তা-ভাবনা করবেন।”\n\n\nখেলাফত আন্দোলন সম্পর্কে হযরত তাজুল ওলামা তথা আহলে সুন্নাতের ওলামার সন্দেহ বাস্তব রূপ নিয়েছিলো। ১৯২০ সালের জানুয়ারী মাসে ওহাবী মোর্চা থেকে ‘খিলাফত কর্মসূচী’ (কযরষধভধঃ সধহরভবংঃড়) প্রদান করা হয়েছিলো। উক্ত কর্মসূচীতে অবিলম্বে মুসলিম স্বার্থবিরোধী কার্যকলাপ বন্ধ না করলে তার পরিণতি ভয়াবহ হবে বলে ব্রিটিশ সরকারকে হুমকি দেয়া হলো, ব্রিটিশ সরকারের সাথে আলোচনা করার জন্য একটি প্রতিনিধি দল খিলাফত আন্দোলনের নেতা মাওলানা মুহাম্মদ আলীর নেতৃত্বে ইংল্যাণ্ড গমন করলেন। সেখানে অবস্থানকালে প্রতিনিধিদল কিছু দাবী-দাওয়া পেশ করে সরকারের সাথে আলোচনাও করেছিলো বলে জানা যায়। কিন্তু ব্রিটিশ সরকার সেগুলোর প্রতি কোন গুরুত্বই দেয়নি। তারা খালি হাতে ব্যর্থ হয়ে ভারতে ফিরে আসলেন। ১৯২০ সালের অক্টোবর মাসে তারা ইংল্যাণ্ড থেকে ফিরে এসেছিলেন। ইতোমধ্যে ‘সেভার্স চুক্তি’ (ঞৎবধঃু ড়ভ ংবাবৎং) প্রকাশিত হয়, যার ফলে সুবৃহৎ ‘আটোম্যান সাম্রাজ্য’ (ওসমানীয় সাম্রাজ্য) ভেঙ্গে খান্ খান্ হয়ে যায়। তুরস্ক পরিণত হলো একটি ক্ষুদ্র রাষ্ট্রে।\n\n\nইংল্যাণ্ড থেকে ফিরে এসে মাওলানা মুহাম্মদ আলী ভারতের মুসলমান জনগণের কাছে এক আবেদন পেশ করলেন, যার মূল কথা ছিলো- ‘‘ভারতের মুক্তির জন্য হিন্দুদের সাথে মুসলমানদের হাত মিলিয়ে চলতে হবে। কারণ এটা ব্যতীত ‘খিলাফত ও স্বাধীনতা’ কোনটাই নাকি সম্ভব হবে না।’’ সুতরাং এ সমস্ত কংগ্রেসী আলিমের নেতৃত্বে ভারতের মুসলমানদের একটি বিরাট অংশ হিন্দুদের নেতৃবৃন্দের (যেমন গান্ধী) প্রতি ঝুঁকে পড়লেন এবং তাদের সহানুভূতি লাভ ও সন্তুষ্টি অর্জনের দিকে মনোনিবেশ করলেন। তাদেরকে খুশী করার জন্য মসজিদের মিম্বরে বসিয়ে বক্তৃতা দেওয়ানো ও ক্বোরবানীতে গাভী যবেহ নিষিদ্ধ করানো ইত্যাদির মতো অনৈসলামিক কর্মকাণ্ড সম্পন্ন করলেন। এদিকে মি. গান্ধীও মুসলমানদের খিলাফত আন্দোলনকে যুক্তিযুক্ত বলে ঘোষণা দিয়ে ওই আন্দোলন রত মুসলমানদের জনপ্রিয় হয়ে ওঠলেন। তিনি এমন মুহূর্তকে সদ্ব্যবহার করলেন। তিনি এরপর ইংরেজদের বিরুদ্ধে ‘অসহযোগ আন্দোলন’ –\n\n\nএর ঘোষণা দিলেন এবং এসব মুসলমানদের সাথে নিয়ে সুকৌশলে রাজনৈতিকভাবে এগিয়ে যান। এ সুযোগটিকে আরো পাকাপোক্ত করার জন্য হিন্দু-মুসলিম ঐক্য গঠনেরও আন্দোলন চালান।\n\n\nআরো উল্লেখ থাকে যে, মি. গান্ধী হিন্দু প্রধান ভারতে হিন্দু রাজ্য গঠনের চেষ্টা করেন। আর আ’লা হযরত দিলেন ‘দ্বিজাতি তত্ত্ব’। তিনি ও সুন্নী নেতৃবৃন্দ মি. গান্ধীর চাল যেমন বুঝতে পারলেন, তেমনি তারা হিন্দুদের নেতৃত্বের প্রতি আনুগত্য দেখিয়ে ইসলাম ও মুসলমানদের আদর্শকে বিসর্জন দেয়ার সম্পূর্ণ বিপক্ষে ছিলেন। ইংরেজদেরকে এদেশ থেকে তাড়ানো, তাদের সাথে অসহযোগ কোনটারই তাঁরা বিরোধিতা কখনো করেন নি। তাঁদের আহ্বান ছিল মুসলমানগণ নিজেদের মান-মর্যাদা ও ইসলামের গৌরব রক্ষা করেই আন্দোলন পরিচালনা করুক! ফলশ্র“তিতে এ আন্দোলন ভারত বর্ষে পৃথক মুসলিম রাষ্ট্র প্রতিষ্ঠার পথকে সুগম করেছিলো। ফলে বিগত ১৯৪৭ সালে ইংরেজগণ মুসলমানদের জন্য পৃথক রাষ্ট্র ‘পাকিস্তান’ ও হিন্দুদের জন্য ভারত রাষ্ট্রের নিকট ক্ষমতা ছেড়ে দিয়ে ভারত ত্যাগ করেছিলো। পরবর্তীতে পাকিস্তান থেকে ‘বাংলাদেশ’ স্বাধীন হয়েছে। অন্যথায় মি. গান্ধীর পরিকল্পনানুসারে যদি ভারতের সমস্ত মুসলমান তার নেতৃত্বে ভারত স্বাধীন করতেন, তবে কস্মিনকালেও উপমহাদেশে মুসলমানদের পৃথক রাষ্ট্র হতো কিনা তো বলা মুশকিল।\n\n\nএখানে আরো উল্লেখ্য যে, আ’লা হযরত ও সদরুল আফাযিল তথা সুন্নী ওলামা-সাধারণ স্বাধীনতা আন্দোলনে পৃথকভাবে কোন না কোন প্রক্রিয়ায় সক্রিয় ছিলেন; পক্ষান্তরে, কংগ্রেসী, দেওবন্দী ও আহলে হাদীসের আলেমগণ মুসলমানদের জন্য পৃথক রাষ্ট্রের চিন্তাও করেন নি; বরং যাঁরা দ্বিজাতিতত্ত্বের পক্ষে ছিলেন, তাদের বিরুদ্ধে বিষোদ্গার করেছিলেন। মোটকথা, তাদের মনোভাব ও কার্যক্রম হিন্দুদের বেশী উপকৃত করেছে, আর সুন্নী ওলামা-সাধারণের দৃষ্টিভঙ্গি ও অবস্থান ছিলো ইসলাম ও মুসলমানদের স্বার্থে। আরো আশ্চর্যের বিষয় হচ্ছে- এসব ওহাবী-দেওবন্দীরা তাদের ওই রাজনৈতিক দৃষ্টিভঙ্গির ভুল স্বীকার না করে উল্টো আ’লা হযরত তথা সুন্নী ওলামা-সাধারণের প্রতি ইংরেজদের তথাকথিত পক্ষাবলম্বনের অপবাদ দিয়ে বেড়ায়। সুন্নী মুসলমানগণ যদি ইংরেজদের কখনো বন্ধু হতো, তবে তার কোন ঐতিহাসিক প্রমাণও থাকতো; কিন্তু সব সময় সুন্নী মুসলমানগণ এ অপবাদ থেকে ছিলেন সম্পূর্ণ মুক্ত ও পবিত্র; পক্ষান্তরে, ওহাবী-দেওবন্দী, আহলে হাদীস, কংগ্রেসী মৌলভীদের ইংরেজ প্রীতি ও হিন্দু প্রীতির বহু অখণ্ডনীয় প্রমাণ পাওয়া যায়।\n\n[ওহাবী মাযহাবের হাক্বীক্বত ইত্যাদি প্রমাণ্য পুস্তক দ্রষ্টব্য]"
    },
    {
        "1": "ইমাম আহমদ রেযা (رحمة الله)’র আরবী কবিতা",
        "2": "মুহাম্মদ নেজাম উদ্দীন\n\n\nপৃথিবীর সকল জীবন্ত ভাষা ও সাহিত্যের অতীব ও গুরুত্বপূর্ণ একটি শাখা হলো ‘কবিতা’। কবিতার মাধ্যমেই সাবলীল ও ছান্দিক আকারে ফুটে উঠে মানুষের সুখ-দুঃখ ও হাসি-কান্নার বাস্তব চিত্র। ফলে কবিতার প্রতি মানুষের আগ্রহ ও আকর্ষণ স্বভাবজাত। বিশেষত আরবী- সাহিত্যে ‘কবিতা’ বিশেষ স্থান দখল করে আছে আবহমানকাল থেকেই। ইসলাম প্রচারের উৎস ও লালন ক্ষেত্র যেমন আরব ভূমি, ইসলামের নবী ও ধর্মীয়গ্রন্থ কুরআন-হাদীসের ভাষাও আরবী, সেহেতু অনেক অনারব ভাষাভাষী লোকেরাও আরবী সাহিত্য চর্চায় আত্মনিয়োগ করেন। এ ধারাবাহিকতায় হিজরী চতুর্দশ শতাব্দীতে এ উপমহাদেশে যে-সব মহান মনীষী আরবী সাহিত্যের চর্চা করেছেন তাঁদের মধ্যে আ’লা হযরত ইমাম আহমদ রেযা (১৮৫৬-১৯২১) অন্যতম। তিনি তাঁর সমকালের অন্যতম মুফাস্সির, মুহাদ্দিস, মুফতি, দার্শনিক ও বিচিত্র বিষয়ে বহু গ্রন্থ প্রণেতা যেমন ছিলেন, তেমনি ছিলেন আরবী, ফার্সী ও উর্দু কাব্যসাহিত্যের এক প্রবাদ পুরুষ। বিশেষত একজন অনারব বংশজাত হয়েও আরবী গদ্য ও পদ্য সাহিত্যে তাঁর রচনাবলী খোদ আরব সাহিত্যিকদেরকেও চমকে দিয়েছে। প্রিয়নবী সাল্লাল্লাহু তা’আলা আলায়হি ওয়াসাল্লামের আল্লাহ্ প্রদত্ত অদৃশ্যজ্ঞান (ইলমে গায়ব) বিষয়ক তাঁর বিখ্যাত গ্রন্থ ‘আদ্ দাওলাতুল মাক্কিয়্যাহ্ ফিল মাদ্দাতিল গায়বিয়্যা’ আরবী গদ্য রচনারীতিতে ক্লাসিক আরবী মাকামাতসমূহের সমপর্যায়ের শুধু নয় বরং কতেক বৈশিষ্ট্যে অতুলনীয়ও বটে। ক্লাসিক আরবী গদ্য সাহিত্যের পাশাপাশি আরবী পদ্য বা কবিতায় ছিলো তাঁর সমান পদচারণা। যে সব উপাদান নিয়ে আরবী কাব্য সাহিত্যের সৌধ গড়ে উঠেছে, তার সব উপাদানেই ইমাম আহমদ রেযা রাহমাতুল্লাহি আলায়হি’র আরবী কবিতার মধ্যে পাওয়া যায়। আরব সাহিত্যিকগণ আরবী কাব্যের যে-সব উপাদান নির্ণয় করেছে তা’ নয়ভাগে বিভক্ত। যেমন:\n\n১. গৌরব (فخر), ২. বীরত্ব (حماسه ), ৩. প্রশংসা (مدح), ৪. ব্যঙ্গ-বিদ্রুপ (هجاء), ৫. ভর্ৎসনা (عتاب), ৬. শোকগাথা (مرثية), ৭. প্রেম-প্রীতি (غزل), ৮. বর্ণনা (وصف), ৯. জ্ঞানগর্ব নীতিবাক্য (حكمة)।\n\nআমরা যখন ইমাম আহমদ রেযা রাহমাতুল্লাহি আলায়হি-এর আরবী কবিতাগুলো পর্যালোচনা করি, তখন তাঁর কবিতায় উপরিউক্ত সব উপাদান পূর্ণমাত্রায় দেখতে পাই। যেমান:-\n\n১. প্রশংসা (مدح): এটা হলো কোন সম্ভ্রান্ত গোত্র বা মর্যাদাবান ব্যক্তি বা প্রেমাস্পদের উত্তম গুণসমূহের উল্লেখ করে কবিতা রচনা করা। প্রশংসামূলক কবিতা আরবী কাব্যের বিরাট একটি স্থান দখল করে আছে। প্রতিযুগে কবিদের একটি দল এমন ছিলো যে, তাঁরা বিভিন্ন রাজা-বাদশা ও নবাবদের দরবারে গিয়ে তাঁদের প্রশংসায় কবিতা রচনা করতেন। রাজা-বাশাগণও তাঁদের কবিতায় সন্তুষ্ট হয়ে কবিকে পুরস্কৃত করতেন। কখনো বা মোটা অংকের এককালীন সম্মানি এবং বাৎসরিক ভাতাও দিতেন। কিন্তু ইমাম আহমদ রেযা রাহমাতুল্লাহি আলায়হি এ প্রকৃতি ও স্বভাবের কবি ছিলেন না। দুনিয়ার কোন রাজা-বাদশা ও নবাবের প্রশংসায় তিনি কবিতা রচনা করেননি বরং তাঁর জনৈক ভক্ত নানপারার নবাবের প্রশংসায় কবিতা লিখতে অনুরোধ করলে তিনি তখনই প্রিয় নবীর প্রশংসায় একটি দীর্ঘ না’ত (রসূল প্রশস্তি) রচনা করলেন, যার একটি চরণে ভর্ৎসনার সূরে লিখছেন যে-\n\nميں گدا هوں اپےর كريم كا\n\nميرا دين پاره نان نهيں\n\n\nঅর্থাৎ : ‘আমি তো আপন দাতারই ভিখারী, আর আমার দ্বীন তো রুটির টুকরো নয়।’\n\n\nমূলতঃ তাঁর সকল কবিতা মহান আল্লাহর প্রশংসা ও প্রিয় রসূলের প্রশস্তিকে কেন্দ্র করেই রচিত এবং শরয়ী উৎকর্ষ ও আধ্যাত্মিকতার সুরে অনুরণিত। জাগতিক কোন স্বার্থে কারো প্রশংসা করে তিনি কাব্য রচনা করেন নি। যেমন:\n\nমহান সৃষ্টিকর্তা আল্লাহর প্রশংসা করতে গিয়ে তিনি লিখেছেন:\n\n\nاَلْحَمْدُ لله رَبِّ الكَوْنِ وَالْبَشَرِ\n\nحَمْدًا يَّدُوْمُ دَوَامًا غَيْرَ مُنْحَصَرِ\n\nوَافْضَلُ الصَّلواتِ الزَّاكياتِ على\n\nخير البَرِبَّهِ مُنْجِى النَّاسِ مِنْ سَقَرِ\n\nبِكَ العياذ ألَهِىْ اِنْ أَشأحَكَمًا\n\nسِوَاكَ ياربَّنَا يَامُنْزِلَ النَّذَرِ\n\nاَلَا تَعالَ أِلى المُخْتَارِ من مُّضرٍ\n\nصلى اله على المختار من مضر\n\n\n১. সমস্ত প্রশংসা আল্লাহ্ তা’আলার, যিনি সৃষ্টিজগত ও মানুষের রব। তাঁর অসীম, অশেষ ও সর্বদা প্রশংসা করছি।\n\n২. উত্তম ও পুতঃপবিত্র দরূদ (বর্ষিত হোক) সর্বোত্তম সৃষ্টি প্রিয়নবীর উপর, যিনি লোকদেরকে দোযখ থেকে মুক্তিদাতা।\n\n৩. হে রব! আপনি ব্যতীত অন্য কাউকে বিচারক হিসেবে মান্য করা থেকে তোমার আশ্রয় চাচ্ছি, হে দয়া অবতীর্ণকারী।\n\n৪. (ওহে শ্রোতা) আহমদ মুখতার সাল্লাল্লাহু তা’আলা আলায়হি ওয়াসাল্লামের দিকে ফিরে আস, এবং স্বয়ং আল্লাহ্ তাঁর প্রতি রহমত বর্ষণ করেন।\n\nআল্লাহ্ তা’আলার প্রশংসা এবং প্রিয়নবী সাল্লাল্লাহু তা’আলা আলায়হি ওয়াসাল্লামের না‘ত (প্রশস্তি) বর্ণনা করতে গিয়ে ইমাম আহমদ রেযা রাহমাতুল্লাহি আলায়হি তাঁর অন্য একটি কবিতায় লিখেছেন যে-\n\n\nالحمد للمتوحَّدِ\n\nبجلاله المتفرد\n\n\nوصلاة مولنا على\n\nخير الانام محمد\n\n\nوالالِ وَالاصحاب\n\n\nهم مأواى عندشدائد\n\nشدائد\n\nفالى العظيم توسلى\n\nبكتابه وباحمد\n\n\nلَاهُمَّ قدهجم العدٰى\n\nالعدى من كل عادٍ معتد\n\n\nهاوين زلة مثبت\n\nباغين ذلة مهتد\n\n\nلكن عبدك امنٌ\n\nأِذ من دَعَاك يؤيدِ\n\n\nلااختشى من بأسهم يدُ ناصرى اقْوى يد\n\nيا ربِّ ربَّاه يا\n\nكنزالفقير الفاقد\n\n\nبك التجى بك ادفع\n\nفى نحر كل مهدّدِ\n\n\nانت القوى فقوِّنى\n\nانت القديرُ فأيّدِ\n\n\nوأدم صلاتك والسلا\n\n\nوالسلا م م على الحبيب الاجود\n\n\nواجعل بها احمد رضا\n\nرضا عبدا بحرز السيّد\n\n\n১. একক ও অদ্বিতীয় আল্লাহর জন্য প্রশংসা, যিনি স্বীয় মহত্ব ও মর্যাদায় একক ও অদ্বিতীয়।\n\n২. আল্লাহ্র পরিপূর্ণ রহমত বর্ষিত হোক আমার মালিক সর্বোত্তম সৃষ্টি মুহাম্মদ সাল্লাল্লাহু তা’আলা আলায়হি ওয়াসাল্লাম’র উপর।\n\n৩.তাঁর পবিত্র বংশধর এবং সাহাবীদের প্রতি রহমত বর্ষিত হোক, যাঁরা কঠিন বিপদকালে আমাদের আশ্রয়স্থল।\n\n৪. আল্লাহ্ তা’আলার সমীপে তাঁর পবিত্র কিতাব (কুরআন) এবং আহমদ মুস্তাফা সাল্লাল্লাহু তা’আলা আলায়হি ওয়াসাল্লাম আমার ওসীলা কামনা করছি।\n\n৫. ইয়া আল্লাহ্! শত্রুগণ আমার উপর আক্রমণ করে বসেছে।\n\n৬. এবং প্রত্যেক সীমালংঘনকারী অত্যাচারীগণ যে দৃঢ় পথে আবস্থানকারী তার পদস্খলন কামনা করে, সৎপথ প্রাপ্তদের ত্রুটি হাওয়াকে কামনা করে।\n\n৭. কিন্তু আপনার গোলাম নির্ভয়, কেননা যে আপনাকে আহ্বান করে তাকে সাহায্য করা হয়।\n\n৮. আমি তার (শত্রুর) শক্তি ও ক্ষমতায় ভীতু নই, কারণ আমার সাহায্যকারীর হাত অত্যন্ত মজবুত।\n\n৯. আর আপনার রহমত ও শান্তি অতি দানশীল সাল্লাল্লাহু তা’আলা আলায়হি ওয়াসাল্লাম-এর উপর বর্ষণ করুন।\n\n১০. এবং সালাত ও সালামের উসীলায় আহমদ রেযাকে মুনিবের নিরাপদময় গোলাম বানিয়ে দিন।\n\n\nআল্লাহ্ তা’আলার কাছে সাহায্য প্রার্থনা ও আশ্রয় চেয়ে তিনি এক স্থানে লিখেছেন:\n\n\nعدت العادُونَ وجَاروا\n\nورجوتُ اللهَ مجيرا\n\n\nوكفى بالله وليّا\n\nوكفى بالله نصير\n\n\n১. (আমার) বিরুদ্ধবাদীরা জুলুম ও কঠিন অত্যাচার করেছে, আমি আল্লাহর ভরসা করেছি, (তিনি প্রকৃত মুক্তিদাতা)\n\n২. আল্লাহ্ (আমার) মালিক হিসেবে যথেষ্ট আর আল্লাহই সাহায্যকারী হিসেবে যথেষ্ট।\n\n\nইমাম আহমদ রেযা রাহমাতুল্লাহি আলায়হি’র রচনাবলীর মূল উপজীব্য ছিলো ইশ্কে রাসূল (নবীপ্রেম)। ইশকে রাসূলই হচ্ছে প্রত্যেক মু’মিন মুসলমানের ঈমানের সঞ্জীবনী শক্তি। তাই তিনি জীবনভর বিশ্ববাসীকে ইশকে রাসূলের গীত শুনিয়েছেন। যেমন হুযূর সাল্লাল্লাহু তা’আলা আলায়হি ওয়াসাল্লাম’র প্রশংসা করতে গিয়ে তিনি লিখেছেন:\n\n\nوكل خير من عطاء المصطفى\n\n\nصلى عليه الله مع من يُصطفى\n\n\nالله يُعطى والحبيب قاسم\n\n\nصلى عليه القادة الاكارم\n\n\nمانال خيرا مِّنْ سواه نائلٌ\n\n\nكلا ولا يُرجى لغير نائلٌ\n\n\nمنه الرجا منه العطا منه المدد\n\n\nفى الدين والدنيا والاخرى للابد\n\n\n১. প্রত্যেক প্রকারের নিয়ামত ও কল্যাণ (সৃষ্টিজগত) মুহাম্মদ সাল্লাল্লাহু তা’আলা আলায়হি ওয়াসাল্লাম’র পক্ষ থেকে পেয়ে থাকে। আল্লাহ্ তা’আলা তাঁর প্রতি এবং অন্যান্য মনোনীত প্রিয় বান্দাদের সাথে রহমত অবতীর্ণ করুন।\n\n২. আল্লাহ্ দাতা আর তাঁর প্রিয় হাবীব সাল্লাল্লাহু তা’আলা আলায়হি ওয়াসাল্লাম বন্টনকারী। সম্প্রদায়ের সম্মানিত সরদারগণ তাঁর প্রতি সালাত-সালাম প্রেরণ করেন।\n\n৩. কোন প্রাপকই তিনি ব্যতীত কারো থেকে মামুলি নিয়ামতও পায়নি। এটা নিশ্চিত যে, হুযূর সাল্লাল্লাহু তা’আলা আলায়হি ওয়াসাল্লাম ব্যতীত কারো থেকে দানের আশা করা যায় না।\n\n৪. তিনিই (আমাদের) আশা-ভরসা, তাঁরই পক্ষ থেকে দ্বীন ও দুনিয়ার এবং অশেষ পরকালীন জীবনের সাহায্য রয়েছে।\n\n\nতেমনিভাবে হুযূর সাল্লাল্লাহু তা’আলা আলায়হি ওয়াসাল্লাম’র কাছে সাহায্য চেয়ে লিখেছেন-\n\n\nرسول الله انت بُعثتَ فينا\n\n\nكريمًا رحمةً حصنًا حصينًا\n\n\nتَخَوِّ فنى العدى كيدا متينا\n\n\nاجرنى يا امان الخائفين\n\n\n১. ইয়া রাসূলাল্লাহ্! আপনি আমাদের মাঝে দয়ালু, করুণাময় এবং সুরক্ষিত দুর্গ হিসেবে প্রেরিত।\n\n২. (আল্লাহর শাস্তির) ভয়ে ভীতুদের হে নিরাপত্তাদাতা। শত্রু স্বীয় প্রতারণা ও ধোকায় আমাকে সর্বদা ভয়ের মধ্যে রেখেছে, আপনি আমাকে আশ্রয় প্রদান করুন এবং রক্ষা করুন।\n\nপ্রিয় রসূল সাল্লাল্লাহু তা’আলা আলায়হি ওয়াসাল্লাম’র প্রতি ছিলো ইমাম আহমদ রেযার পূর্ণ আস্থা ও বিশ্বাস। তাই তিনি পরিপূর্ণ আস্থা সহকারে প্রিয় নবী সাল্লাল্লাহু তা’আলা আলায়হি ওয়াসাল্লামকে সম্বোধন করে লিখেছেন:\n\n\nرسول الله انت المستجارُ\n\n\nفلا اخشى الأعادى كيف جاروا\n\n\nبفضلك ارتجى اَنْ عن قريب\n\n\nتمزق كيدهم والقوم بَارُوْا\n\n\n১. ইয়া রাসূলাল্লাহ্! আপনার থেকেই সাহায্য প্রার্থনা করা হয়। তাই আমি শত্রুদেরকে কিছুমাত্র ভয় করিনা, সে যতই আমার প্রতি অত্যাচার-অবিচার করুক না কেন?\n\n২. আপনার প্রতি আমার পূর্ণ ভরসা আছে যে, আপনি অতিসত্ত্বর শত্রুদের সকল প্রতারণার জাল ছিন্ন করে দেবেন আর শত্রু দল ধ্বংসে নিপাত হবে।\n\n\nইমাম আহমদ রেযা তাঁর ‘কসিদায়ে নূনিয়ায়’ প্রিয় রাসূল সাল্লাল্লাহু তা’আলা আলায়হি ওয়াসাল্লাম-এর প্রতি দরূদ-সালাম’র হাদিয়া পেশ করতে গিয়ে লিখেছেন-\n\n\nوصلاة ربى دائما وعلى\n\n\nخير البرية سيد الاكوان\n\n\nصلى المجيد على الرسول واله\n\n\nومحبه ومطيعه بحنان\n\n\nصلى عليك الله يا ملك الورى\n\n\nماغرد القمرى فى الافنان\n\n\nصلى عليك الله يافرد العلى\n\n\nمااطرب الورقاء بالالحان\n\n\nصلى عليك الله يامولاى ما\n\n\nرنّ الحمام على شجون البان\n\n\n১. আমার রবের অবিরত রহমত ও শান্তি বর্ষিত হোক ওই সত্তার উপর যিনি সৃষ্টিকুলের মধ্যে সর্বোত্তম এবং বিশ্বকুল সরদার।\n\n২. মহা সম্মানিত রবের রহমত হোক প্রিয় রসূল ও তাঁর পরিবার-পরিজন, তাঁর প্রেমিক-আশেক ও অনুগতদের উপর।\n\n৩. হে সৃষ্টিকুলের বাদশা! আল্লাহ্ আপনার প্রতি তাঁর স্বীয় রহমত বর্ষণ করুন, যতক্ষণ গানের পাখি গাছের ডালে গান করতে থাকবে।\n\n৪. হে উচ্চ মর্যাদার একক অধিকারী! রব্বে-কায়েনাত আপনার উপর দরূদ (রহমত) অবতীর্ণ করতে থাকুক, যতক্ষণ পর্যন্ত কবুতর মধুর সূরে গাইতে থাকবে।\n\n৫. হে আমার আকা! আপনার উপর আল্লাহর রহমত বর্ষণ হতে থাকুক, যযক্ষণ পর্যন্ত কবুতর বান গাছে বাকবাকুম করতে থাকবে।\n\nএ প্রসঙ্গে তিনি আরো লিখেছেন-\n\n\nااذكر حاجتى ام قدكفانى\n\n\nحيائك إنَّ شيمتك الحياء\n\n\nإذا اثنى عليك المرء يوما\n\n\nكفاه من توضّئك الثناء\n\n\nرسول الله فضلك ليس يحصى\n\n\nوليس لجودك السامى انتهاء\n\n\nفان اكرمتنا د نيا واخرى\n\n\nفليس البحر ينقصه الدلاء\n\n\n১. (ইয়া রাসূলাল্লাহ্!) আমি কি আমার অভাব-অভিযোগ পেশ করব, না আপনার লজ্জাশীলতায় আমার জন্য যথেষ্ট – যা আপনার অলংকার।\n\n২. যখন কোন দিন কেউ আপনার প্রশংসা করেছে তখন আপনার প্রশংসায় আলোকিত হওয়ায় ছিল তার জন্য যথেষ্ট।\n\n৩. তিনি এমন দানশীল ও দয়ালু যে সকাল-সন্ধ্যা সৃষ্টিজগতকে দান করতে থাকেন। তাতে কোন ধরনের পরিবর্তন হয় না।\n\n৪. ইয়া রাসূলাল্লাহ্! আপনার দয়া ও দান গণনা করে শেষ করা যাবে না। আপনার বদন্যতার পরিসমাপ্তি নেই।\n\n৫. আপনি যদি আমাদেরকে দুনিয়া ও আখিরাতের সব কিছুই দান করেন তারপরও আপনার দয়ার সমুদ্র সেচন করে শেষ করা যাবে না।\n\n\n২. ব্যঙ্গ-বিদ্রƒপ (هجاء): কোন লোকের বা বংশের দোষ বর্ণনা বা কীর্তি তুলে ধরে যে কবিতা রচনা করা হয় তাই হলো ব্যাঙ্গাত্মক কবিতা। এ প্রকারের কবিতা তরবারীর আঘাতের চেয়েও ভয়ঙ্কর। স্বয়ং প্রিয়নবী সাল্লাল্লাহু আলায়হি ওয়াসাল্লাম হযরত হাস্সান বিন সাবিত রাদ্বিয়াল্লাহু আনহুকে কুরাইশদের ব্যঙ্গ-বিদ্রƒপ ও কুৎসার উপযুক্ত জবাব দেয়ার নির্দেশ দিয়ে বলেছেন, (لهذا اشد عليه من وقع النبل) ‘নিশ্চয় তা’ তাদের প্রতি তীর নিক্ষেপের চেয়েও ভয়ঙ্কর হবে।’ ইমাম আহমদ রেযা রাহমাতুল্লাহি আলায়হিও একস্থানে নজদী ওহাবীদের ব্যঙ্গ করে বলেন:\n\n\nولا ادرى وسوف إخال أدْرى\n\n\nاقوم ال نجدِ ام نساءُ\n\n\nفمن فى كفهِ منهم خضاب\n\n\nكمن فى كفه منهم لواءُ\n\n\nتَظُنُّ بداهة فيهم رشيدًا\n\n\nواِنْ تُمْعِنْ فَرُشْدُهم هَبَاءُ\n\n\nفما فيهم رشيد الصدق الا\n\n\nرضيع او تبيع او غذاءُ\n\n\nفمامعنى تحاورُهم ولكن\n\n\nعسى الخنانُ يهدى من يشاءُ\n\n\n১. এক্ষুণি আমার জান নেই, অবশ্য আশা করি কিছুক্ষণ পর আমার কাছে প্রকৃত অবস্থা প্রকাশ পাবে যে, আমার বিরুদ্ধবাদী নজদীরা পুরুষ, না মহিলা।\n\n২. লোকদের মাঝে যাদের হাতে মেহেদী লেগে আছে তারা কি ওই সব লোকের সমকক্ষ হতে পারে যাদের হাতে জিহাদের ঝাণ্ডা রয়েছে।\n\n৩. তুমি (আমার শত্রুদের মাঝে) সত্য ও ন্যায় আছে বলে ধারণা করেছ, বরং যদি তুমি চিন্তা করে দেখো তবে দেখবে তাদের সত্যবাদিতা ও ন্যায়পরায়ণতা ওই ধুলাবালির মতো যা সূর্যের কিরণে শুধু দেখতে পাওয়া যায়।\n\n৪. তাদের মধ্যে কোন সত্যবাদি ও ন্যায়পরায়ণ নেই বরং আছে অসভ্য বা অনুগামী।\n\n৫. তিনি সৎপথ বিচ্যুত লোকদের সাথে সব বিষয়ে আলোচনা করেছেন, তবে হিদায়ত আল্লাহর ইচ্ছাধীন, তিনি মহা দয়াবান, যাকে চান সৎপথ প্রদর্শন করেন।\n\n\nশোকগাথা (مرثيه): শোক ও সমবেদনা আপ্লুত এ কবিতায় মৃতের গুণাগুণ বর্ণিত হয়ে থাকে। ইমাম আহমদ রেযা রাহমাতুল্লাহি আলায়হিও এ ধারার অনেক আরবী কবিতা রচনা করেছেন। বিশেষত তাঁর বন্ধু-বান্ধব ও শুভাকাক্সক্ষী মহলের অনেকের মুত্যুতে আরবী ছন্দে তাঁদের শোকগাথা রচনা করেছেন। যেমন তাঁর প্রিয় বন্ধু মুহাম্মদ ইসমাঈল কাদেরী নকশবন্দী রাহমাতুল্লাহি আলায়হি’র ইন্তিকালে যে শোকগাথা রচনা করেছেন তা আরবী সাহিত্যের উজ্জ্বল দৃষ্টান্ত হয়ে থাকবে। তিনি লিখেছেন:\n\n\nبلى ليل ذِى همَّ طويلٍ وسيَّما\n\n\nهموم على اعلى مهام ئم جلَّتِ\n\n\nاُلا كلُّ رُزءٍ فى دَنَاك مُنْتَهٍ\n\n\nوكل مُحاقٍ مُسْفِرٌ عن اَهِلَّةٍ\n\n\nشمال عبد الله جلَّت جليلة\n\n\nوشَمْليل اِسمعيل بالتِّلْو صلَّتِ\n\n\nقضى الله فى جناته جَمْعَ شَمْلِنَا\n\n\nوبوّانا فى روضةٍ مُخْضَئِلّةِ\n\n\nحَبَا الله أسمعيل فضلا ورحمةً\n\n\nواكرم مثواه بمنزل خُلةِ\n\n\nالهى أليك بالحبيب توسُّلى\n\n\nبهِ فاغفر اللهم ذنْبنى وزلَّتِىْ\n\n\n১. আমার শুভার্থীর ইন্তেকালে আমার দুঃখের রাত দীর্ঘ হয়ে গেছে তা আশ্চর্যের কিছু নয়, কারণ, কঠিন দুঃখে জর্জরিত ব্যক্তির রাত এমনিই দীর্ঘ হয়ে থাকে। বিশেষ করে নির্জন উপত্যকা ও মরূদ্যানে বসবাসকারীদের দুঃখ-দুর্দশা দীর্ঘ হয়ে থাকে।\n\n২. হে বন্ধু! আপনার ব্যক্তি সত্তা এমনই ছিলো যে, আপনার সান্নিধ্যে গেলে আমার সকল দুঃখ-বেদনা দুর হয়ে যেতো। মাসের শেষ তিন দিন চাঁদ দেখা যায় না কিন্তু ওই চাঁদ প্রথম তারিখে নতুন চাঁদ হয়ে উদিত হয় এবং ক্রমান্বয়ে পূর্ণতা লাভ করে। তেমনি আপনার সান্নিধ্যে কোন দুঃখীজন গেলে সে খুশী হয়ে ফিরে আসতো।\n\n৩. ওবাইদুল্লাহ্র বাম হাত ছিলো মহান মর্যাদাময়, (ডান হাতের তো তুলনাই নেই) অর্থাৎ ইলম, আমল হিদায়ত, উপদেশ ইত্যাদিতে উচ্চ মর্যাদাশীল আর মরহুম ইসমাঈল’র বাম হাত ওবাইদুল্লাহর পরে দ্বিতীয় নম্বর ছিলো। অর্থাৎ তিনিও মান-মর্যাদায় ওবাইদুল্লাহর অতি নিকটবর্তী ছিলেন।\n\n৪. মহান আল্লাহ্ ফায়সালা করে দিয়েছেন যে, আমরা সৎপন্থীদের দলকে জান্নাতে একত্রিত করবেন এবং সবুজ-শ্যামল বাগানে আমাদের আশ্রয়স্থল করবেন।\n\n৫. আল্লাহ্ তা’আলা স্বীয় দয়া ও রহমতে মরহুম ইসমাঈলকে তাঁর বন্ধুত্বের উচ্চ মকাম দান করুন।\n\n৬. হে আল্লাহ্! আপনার দরবারে প্রিয় নবী সাল্লাল্লাহু তা’আলা আলায়হি ওয়াসাল্লামকে নিজের ওসীলা ও সুপারিশকারী বানিয়ে প্রার্থনা করছি যে, আমার গুনাহ্ ও অনিচ্ছাকৃত ত্রুটি মার্জনা করুন।\n\n\nদুনিয়া ক্ষণস্থায়ী, মানুষের আসল গন্তব্যস্থল হলো আখিরাত। দুনিয়ার ভালবাসা ও আসক্তি মানুষকে সমূহ বিপদের প্রতি ধাবিত করে। তাই ইসলামী ভাবধারার কবিগণ দুনিয়ার প্রতি অনাসক্তি ব্যক্ত করে অনেক কবিতা রচনা করেছেন। দ্বীন পরিত্যাগ করে দুনিয়াকে আকঁড়ে ধরার অশুভ পরিণতি বর্ণনা করে এবং সৃষ্টিজগতের সর্বোত্তম আদর্শ প্রিয়নবী সাল্লাল্লাহু আলায়হি ওয়াল্লাম-এর জীবনাদর্শকে অনুসরণ করার প্রতি উদ্বুদ্ধ করতে গিয়ে ইমাম আহমদ রেযা রাহমাতুল্লাহি আলায়হি বলেন:\n\n\nهى الدنيا تبيدُ ولاتفيدُ\n\n\nفأفِّ لمن يُّرِيْدُ ومن يَّرودُ\n\n\nنفوس الجهل تائقة إليها\n\n\nفملتمس وَّ اخرمستزيدُ\n\n\nولم أر مثل طالبها غبيًّا\n\n\nولا كبشا لمذ بحه أقود\n\n\nيُبارى جهده وإن استطاعا\n\n\nتفلَّت وهو عن كَلئى شرودُ\n\n\nوذا المسكين يقعدُوْ نحو موتهِ\n\n\nبأرجلهِ ويحقد من يُّحيدُ\n\n\nاَلَمْ تراَنَّ مُؤْتَفِكَاتِ قوم\n\n\nهَوَتْ لِهوًى فأهواها السمود\n\n\nأمسلم عذ بوجه الله منهم\n\n\nفاِنَّ معاذه الركن الشديد\n\n\nولذ برسولهِ فَلِياذهُ الحق\n\n\nوعَاهَدَه من الله العهودُ\n\n\nعلى المولى من اﻷ علىٰ صلاةٌ\n\n\nتفيض فتستفيض بها العبيدُ\n\n\nعلى الوالى من العالى سلامٌ\n\n\nيجودُ فيَجْتَدِىْ منه العبود\n\n\nصلاة لَّاتُحدُّ ولَا تُعدُّ\n\n\nولاتفنى وإن فِنَيْتْ اُبُوْدُ\n\n\nسلام لايُمَنُّ ولايُمَانى\n\n\nوَلايبلى متى بَلِيَتْ عهودُ\n\n\nرسول الله انت لنا الرجاءُ\n\n\nوفضلُكَ واسع وجداك الجُوْدُ\n\n\nحبيب الله مَنْ تَقْرَبْهُ حفظًا\n\n\nفكل كريهةٍ عنه بعيدُ\n\n\n১. এ দুনিয়া, যা ধ্বংসকারী, উপকারী নয়, তাই ওই লোকের জন্য দুঃখ যে দুনিয়াকে পেতে চাই এবং উহা লাভ করার ইচ্ছা পোষণ করেন।\n\n২. মূর্খ লোকেরাই দুনিয়াকে অর্জন করতে কামনা-বাসনা করেন। তাই কেউ দুনিয়ার পেছনে দৌড়াচ্ছে, আর কেউ পার্থিব সম্পদ, যশ-খ্যাতি ইত্যাদি বৃদ্ধি করতে সদা মগ্ন।\n\n৩. আমি দুনিয়ার লোভী ব্যক্তির চেয়ে কোন অজ্ঞ দেখেনি, এমনকি ওই বে-আক্কল ছাগলকেও না, যাকে যবেহ্ করার জন্য টেনে নেওয়া হয়।\n\n৪. ওই ছাগল যথাসম্ভব যবেহের স্থানে যেতে জিদ করে থাকে। এবং সুযোগ পেলে এমনভাবে পলায়ন করে, তাকে ঘাস দেখালেও কাছে আসে না।\n\n৫. আর (এ দুনিয়া লোভী) বেচারা, অজ্ঞ স্বয়ং নিজ পায়ে মুত্যুর দিকে দৌঁড়ায় আর যে লোক তার মঙ্গল কামনায় তাকে বাধা দেয়, সে তার শত্রু বনে যায়।\n\n৬. তুমি কি দেখো নি, এক সম্প্রদায়ের বস্তিকে উল্টিয়ে দেওয়া হয়েছে, কেননা তারা মন্দ প্রবৃত্তির প্রতি ধাবিত হয়েছিলো আর অনর্থক খেলা-ধুলা তাদেরকে ধ্বংস করে দিয়েছে।\n\n৭. হে মুসলিম! মন্দ লোকের মন্দ থেকে আল্লাহর আশ্রয়ে এসো, কারণ তাঁর আশ্রয় অত্যন্ত মজবুত।\n\n৮. আর আল্লাহর রসূল সাল্লাল্লাহু তা‘আলা আলায়হি ওয়াসাল্লাম’র আশ্রয় কামনা কর! কারণ তাঁর আশ্রয় সত্য ও সঠিক আর তাঁর আশ্রয়ের ব্যাপারে আল্লাহর প্রতিশ্রুতি অত্যন্ত মজবুত।\n\n৯. আমাদের আকা হুযূর সাল্লাল্লাহু তা’আলা আলায়হি ওয়াসাল্লাম-এর উপর মহান রবের এমন করুণা রয়েছে যে, আমরা তাঁর উম্মতগণও যাতে করুণাসিক্ত হতে পারি।\n\n১০. আমাদের মালিক ও হাকিম সাল্লাল্লাহু তা’আলা আলায়হি ওয়াসাল্লাম-এর উপর আল্লাহ্ তা’আলা শান্তি অবতীর্ণ করেছেন, যাতে আমরা তাঁর উম্মতগণ তা হতে শান্তি লাভ করতে পারি।\n\n১১. তাঁর প্রতি আল্লাহর এমন রহমত অবতীর্ণ হোক, যা অসীম ও অগণিত, যা কখনো নিঃশেষ হবে না, যদিও এ দীর্ঘ যুগ একদিন নিঃশেষ হয়ে যাবে।\n\n১২. তাঁর প্রতি অশেষ ও অফুরন্ত আল্লাহর শান্তি বর্ষিত হোক, যুগ পুরাতন হয়ে গেলো তা যেন পুরানা না হয়।\n\n১৩. ইয়া রাসূলাল্লাহ্! আপনি আমাদের ভরসাস্থল। আর আপনার দয়া ও করুণা অত্যন্ত প্রশস্ত। আর আপনার দানই প্রকৃত দান।\n\n১৪. যে লোকের রক্ষণাবেক্ষণের জন্য আল্লাহর প্রিয় হাবীব সাল্লাল্লাহু তা’আলা আলায়হি ওয়াসাল্লাম তাঁর সন্নিকটে হয়েছে, তবে তার থেকে সকল মুসিবত দুরীভূত হয়েছে এবং সে নিরাপত্তা লাভ করেছে।\n\n\nএভাবে উর্দু ও ফার্সী কবিতা ছাড়াও ইমাম আহমদ রেযা রাহমাতুল্লাহি আলায়হি-এর আরবী কবিতার সংখ্যাও প্রচুর। এ প্রবন্ধে নমুনা হিসেবে কিছু আরবী কবিতা পেশ করেছি। মিসর আল্-আযহার বিশ্ববিদ্যালয়ের ‘কুল্লিয়াতুল লুগাত ওয়াত তারজামা’ বিভাগের প্রফেসর ড. হাসেম মুহাম্মদ আহমদ আবদুর রহীম ‘বাসাতিনুল গুফরান’ নামে ইমাম আহমদ রেযা রাহমাতুল্লাহি আলায়হি-এর আরবী কবিতাগুলোর এক বিরাট সংকলন মিসর থেকে প্রকাশ করেছেন। তিনি উক্ত গ্রন্থে কবিতাগুলোর সংক্ষিপ্ত তাহকীক এবং রচনার প্রেক্ষাপটও বর্ণনা করেছেন। এ ছাড়া আল্লামা ফযুলে রসূল বদায়ুনী রাহমাতুল্লাহি আলায়হি-এর ইলমে খিদমত ও রদ্দে-ওয়াহাবিয়া’য় তাঁর অবদানের স্বীকৃতি স্বরূপ ইমাম আহমদ রেযা রাহমাতুল্লাহি আলায়হির কাসীদাতান রা’ই‘আতানি (قصيدتان رائعتان) নামে ৩১৩ বদরী সাহাবীর সংখ্যা অনুপাতে এক দীর্ঘ আরবী কবিতা রচনা করেন। ইরাকের সাদ্দাম ইসলামী ইউনিভার্সিটির প্রফেসর ড. রশীদ আবদুর রহমান ওবাইদী ব্যাখ্যা সহকারে ইরাক ও ভারত থেকে উক্ত কাসিদা প্রকাশ করেছেন। ইমাম আহমদ রেযা রাহমাতুল্লাহি আলায়হি-এর উর্দু ও ফার্সী কবিতার মতো তাঁর আরবী কবিতাগুলোতে সূফীতত্ত্ব, নীতিশাস্ত্র, দর্শন, ভাষা অলংকার, নৃতত্ত্ব, প্রবাদ-প্রবচন এবং উপমা-উৎপ্রেক্ষা প্রভৃতি কাব্যগুণে সমুন্নত। ফলে আরব বিশ্বের অনেক গবেষক তাঁর আরবী কবিতার উচ্ছ্বাসিত প্রশংসা করেছেন এবং তাঁঁর কবিতাগুলোকে আরবী সাহিত্যের অমূল্য সম্পদ বলে মন্তব্য করেছেন।\n\nআল্লাহ্ তা’আলা এ মহান মনীষীর জ্ঞান সমুদ্র থেকে উপকৃত হওয়ার আমাদেরকে তাওফীক দান করুন।\n\nআ-মী-ন।"
    },
    {
        "1": "আ’লা হযরত ইমাম আহমদ রেযা বেরলভী (رحمة الله)'র ধর্মীয় ও রাজনৈতিক আন্দোলন",
        "2": "🖋মাওলানা মুহাম্মদ আবদুল মান্নান\n\n=====\n\n\n\nবিভিন্ন চিন্তাধারা ও মতবাদের ব্যক্তিবর্গ ছাড়াও ধর্মীয় ও রাজনৈতিক আন্দোলনও আ’লা হযরতকে ইতিবাচক ও নেতিবাচকভাবে নাড়া দিয়েছিলো। বস্তুত তাঁর জীবদ্দশার সময়টুকু ছিলো উত্তপ্ত অবস্থা ও ঘটনাবহুল। তাঁর জন্মের পূর্বে ও পরে, তাঁর জীবদ্দশায় ও ইনতিক্বালের পর অব্যাহতভাবে বিভিন্ন আন্দোলন হতে থাকে; ঘটনা ও দুর্ঘটনা সংঘটিত হতে থাকে। যেমন, তাঁর জন্মের পূর্বে ইবনে আবদুল ওয়াহ্হাবের ওহাবী আন্দোলন ও বালাকোট আন্দোলন মাথাচাড়া দিয়েছিলো। তাঁর জন্মের এক বছর পর ১৮৫৭ ইংরেজিতে ‘সিপাহী বিপ্লব’ সংঘটিত হয়েছিলো। তারপর ‘ইসলামী বিশ্ব ঐক্য আন্দোলন’ সংঘটিত হলো। এর সাথে সাথে দেওবন্দ আন্দোলন, আলীগড় আন্দোলন, নাদ্ওয়াতুল ওলামা আন্দোলন ও ক্বাদিয়ানী আন্দোলন চলতে লাগলো। ইন্ডিয়ান ন্যাশনাল কংগ্রেস (ভারতীয় জাতীয় কংগ্রেস) প্রতিষ্ঠা লাভ করলো। ‘অল ইন্ডিয়া মুসলিম লীগ’ প্রতিষ্ঠিত হলো। ‘রেশমী রুমাল আন্দোলন’ চললো। ত্রিপলী ও বলক্বান যুদ্ধ, তারপর বিশ্ব যুদ্ধ হলো। তারপর ‘খেলাফত আন্দোলন’, ‘অসহযোগ আন্দোলন’ চলতে লাগলো। এগুলোর সাথে সাথে স্বদেশ ত্যাগ আন্দোলন, গাভী যবেহ বর্জন আন্দোলন, পশু বর্জন আন্দোলন, খদ্দর আন্দোলনও চললো একের পর এক। এ সময়ে ‘জমিয়তে ওলামা-ই হিন্দ’ কায়েম হলো।\n\n\n\nমোটকথা, আ’লা হযরত ফাযেলে বেরলভীর পবিত্র জীবদ্দশাটুকুতে ধর্মীয় ও রাজনৈতিক ক্ষেত্রে আন্দোলনে সরগরম দেখা যায়।\n\n\n\nমুহাম্মদ ইবনে আবদুল ওয়াহ্হাব নজদী আ’লা হযরতের শুভ জন্মের প্রায় দেড়শ’ বছর পূর্বে নজদের আয়নিয়ায় ১১১৫ হিজরিতে (১৭০৩ খ্রি.) জন্মগ্রহণ করে এবং ৯০ বছর বয়সে ১২০৭ হিজরিতে (১৭৯২খ্রি.) মৃত্যুবরণ করে। তার ‘তাওহীদ-আন্দোলন’ আরব ব-দ্বীপ এবং পাক-বাংলা-ভারত উপমহাদেশের উপরও প্রভাব ফেলেছিলো। তথাকথিত তাওহীদকে পুনর্জীবিত করা ও তাঁর ভাষায় বিদ্‘আতগুলোর মূলোৎপাটনই এ আন্দোলনের উদ্দেশ্য বলে দাবী করা হচ্ছিলো।\n\n\n\nঅথচ ইবনে আবদুল ওয়াহ্হাব ইবনে তায়মিয়া দ্বারা প্রভাবিত ছিলো। ১৭৪৫ খ্রিস্টাব্দে মুহাম্মদ ইবনে সা‘ঊদ (দর‘ইয়ার আমীর)-এর সামরিক মদদপুষ্ট হয়ে ইবনে আবদুল ওয়াহ্হাব তার আন্দোলনের সূচনা করেছিলো। আর ‘কিতাবুত্ তাওহীদ’ লিখে তার ভ্রান্ত আক্বীদাগুলো প্রচার করতে লাগলো।\n\n\n\nতার ‘হায়াতুন্নবী’তে বিশ্বাস ছিলোনা। হুযূর-ই আক্রামের রওযা-ই আক্বদাসে হাযির হওয়ার মতো পুণ্যময় কাজকে হারাম বলে মনে করতে লাগলো। অনুরূপ, হুযূর সাল্লাল্লাহু তা‘আলা আলায়হি ওয়াসাল্লাম ও আল্লাহর ওলীগণের ওসীলা নিয়ে আল্লাহর সাহায্য চাওয়াকে হারাম মনে করতে লাগলো। আল্লাহর ওলীগণকে সম্মান করা এবং এর মাধ্যমে আল্লাহ্ তা‘আলার নৈকট্য হাসিল করা তাদের মতে অবৈধ ছিলো। মাযারের উপর ঘর নির্মাণ ও গম্বুজ তৈরী, ফাতিহাখানির জন্য হাযির হওয়া, গিলাফ ও ফুল ইত্যাদি দেওয়া তাদের মতে হারাম ছিলো। ইবনে আবদুল ওয়াহ্হাব এসব কাজকে যারা সমর্থন করে তাদেরকে কাফির-মুশরিক বলে ধারণা করতো। তাদের রক্ত ও সম্পদকে হালাল মনে করতো। এমনকি তার এ আন্দোলন চালানোর সময় আলেম ওলামাসহ হাজারো মুসলমানকে শহীদ করা হয়েছিলো। সাহাবা-ই কেরাম ও বুযুর্গানে দ্বীনের মাযারগুলোর উপর নির্মিত গম্বুজগুলোকে ধূলিস্যাৎ করা হলো। আল্লামা ইবনে আবেদীন শামী এসব ঘটনার চাক্ষুস সাক্ষী। সুতরাং ইবনে আবদুল ওয়াহ্হাবের এ আন্দোলন মুসলিম বিশ্বে ও বরেণ্য মণীষীদের দৃষ্টিতে ভালো বলে বিবেচিত হয়নি। এমনকি দেওবন্দের আলিমগণও, যারা কোনো কোনো বিষয়ে ইবনে আবদুল ওয়াহ্হাবের সমর্থক, তারাও মুসলমানদেরকে কাফির বলা ও গণহত্যার বিরুদ্ধে কঠোর ভাষায় সমালোচনা করেছেন।\n\nবাহ্যিকভাবে ইবনে আবদুল ওয়াহ্হাব তার আন্দোলনের উদ্দেশ্যের পক্ষে যতই সাফাই বর্ণনা করুক না কেন, কিন্তু তজ্জন্য সে যে পন্থা অবলম্বন করেছিলো, তা সত্যপন্থী আহলে সুন্নাত মোটেই সমর্থন করতে পারেন না বরং তাদের বিরোধিতা করাই সমীচীন।\n\n\n\nআ’লা হযরত আল্লাহর মুহাব্বত (ভালবাসা) ও আল্লাহর ওলীগণের ভালবাসাকে ঈমানের বাহার বলে মনেপ্রাণে বিশ্বাস করতেন। বস্তুত এটাই সঠিক। তাঁর মতে মানুষের হৃদয়-মন থেকে রসূলে আক্রামের সম্মান ও মহত্ব মুছে যাওয়া এবং ‘সলফে সালেহীন’ (দ্বীনের অগ্রণীগণ)-এর প্রতি মুসলিম জাতির ধারণা খারাপ হয়ে যাওয়া এক মহাবিপদ ও দুঃখজনকই ছিলো। ব্রিটিশ গোয়েন্দা বিভাগের এক অফিসার হামফ্রে, যে ইসলামী দেশগুলোতে অবস্থান করে আরবী, তুর্কি ও ফার্সী ভাষায় দক্ষতা অর্জন করেছিলো, মুসলমান আলিমের রূপে আত্মপ্রকাশ করেছিলো এবং এ গর্হিত কাজটির জন্যই নিয়োগপ্রপ্ত ছিলো যেন মুসলমানদের হৃদয়-মন থেকে এ মহত্বটি নিশ্চিহ্ন করে দেওয়া হয়। কেননা, মুসলিম মিল্লাতের ক্ষমতার রহস্য এরই মধ্যে নিহিত ছিলো। আবুল হাসান আলী নদভীও (নুকূশ, লাহোর) ইসলামী বিশ্বের অবস্থাদির গভীর পর্যালোচনা করে আমাদের মধ্যে সংক্রমিত ব্যাধিগুলোর চিকিৎসা ও আরোগ্য লাভের জন্য এ নুস্খাটুকুই নির্ণয় করেছেন যে, হুযূর-ই আক্রাম সাল্লাল্লাহু তা‘আলা আলায়হি ওয়াসাল্লাম-এর প্রতি মন উজাড় করা এবং নিজেদের প্রাণ ও যাবতীয় ধন-সম্পদের বিনিময়ে ভালবাসার বিকল্প নেই। হামফ্রে ইবনে আবদুল ওয়াহ্হাবকে দিয়ে তার এ উদ্দেশ্যকেই চরিতার্থ করেছিলো। কিন্তু দুঃখের হলেও সত্য যে, ‘বালাকোট আন্দোলনে’ ইবনে আবদুল ওয়াহ্হাবের আন্দোলনের ঝলকই দৃষ্টিগোচর হয়। বালাকোট আন্দোলন (১৮২৬-১৮৩১খ্রি.)-এর নেতা ছিলো সৈয়্যদ আহমদ বেরলভী এবং তার অন্তরঙ্গ বন্ধু মৌলভী ইসমাইল দেহলভী (শাহ্ ওয়ালি উল্লাহ মুহাদ্দিসে দেহলভীর পৌত্র); কিন্তু তাদের চিন্তাধারা ও কর্মকান্ডে শাহ্ আবদুল আযীয মুহাদ্দিসে দেহলভী রাহমাতুল্লাহি তা‘আলা আলায়হি সন্তুষ্ট ছিলেন না।\n\n\n\nমৌলভী ইসমাঈল ইবনে আবদুল ওয়াহ্হাবের ‘কিতাবুত্ তাওহীদ’-এর আদলে ‘তাক্বভিয়াতুল ঈমান’ নামে একটি পুস্তক লিখলো। (যার বিষয়বস্তুগুলো ওলামা-ই আহলে সুন্নাত তথা সুন্নী মুসলমানদের মধ্যে দারুন অসন্তোষ সৃষ্টি করেছিলো।) তারপর এ ‘তাক্বভিয়াতুল ঈমান’ পুস্তকটার বহুলভাবে প্রচারের পূর্ণ প্রচেষ্টা চালানো হলো। বালাকোট আন্দোলনের সময় যখন সৈয়্যদ আহমদ বেরলভী ও মৌলভী ইসমাঈল দেহলভী উত্তর পশ্চিম সীমান্ত প্রদেশে পৌঁছলো, তখন মৌলভী ইসমাঈল সৈয়্যদ আহমদ বেরলভীর ‘ইমামতে কুবরা’ (মহান ইমাম বলে) ঘোষণা করে দিলো। আর বললো, ‘যে ব্যক্তি সৈয়্যদ আহমদকে ইমাম মানতে অস্বীকার করবে, তার রক্ত ও সম্পদ (ছিনিয়ে নেওয়া) হালাল। সুতরাং যারা সৈয়্যদ আহমদ ও ইসমাঈল দেহলভীর সাথে বিরোধ করেছেন, তাঁদের সাথে তারা যুদ্ধ করলো।\n\n\n\nবলাবাহুল্য, মৌলভী ইসমাঈল দেহলভী তার ‘তাক্বভিয়াতুল ঈমান’-এ যেসব ভ্রান্ত আক্বীদা ও ভুল চিন্তাধারা প্রকাশ করেছিলো, আ’লা হযরত বেরলভী সেগুলোর খন্ডন করলেন। আর ইবনে আবদুল ওয়াহ্হাব, সৈয়্যদ আহমদ বেরলভী ও মৌলভী ইসমাঈল দেহলভীর পিছু ধাওয়া করলেন। ওদিকে দেওবন্দের আলিমগণ ‘বালাকোট আন্দোলন’কে গুরুত্বের সাথে দেখতেন। কিন্তু মৌলভী হোসাঈন আহমদ মাদানী এ আন্দোলনকে ‘মাতৃভূমির আযাদী আন্দোলন’ সাব্যস্ত করেছেন; কেননা, তাতে হিন্দুরাও অংশগ্রহণ করেছিলো।\n\n\n\nবালাকোট আন্দোলনের পরিসমাপ্তির (১৮৩১খ্রি.) কয়েকবছর পর আফগানিস্তান/ইরানের হানাফী ঘরানার জামাল উদ্দীন আফগানী (১২৫৪হি./১৮৩৮-৩৯)-এ জন্ম গ্রহণ করলেন। তিনি জ্ঞানী ও গুণী লোক ছিলেন। আফগানিস্তানে ‘মন্ত্রী’ পদে অধিষ্ঠিত ছিলেন। মিশর এবং তুরস্কও সফর করেন। ১৮৭৮ খ্রিস্টাব্দে স্কটল্যান্ডের ফ্রি-মিশনের সাথে জড়িত ছিলেন। তারপর সেটার সাথে সম্পর্ক ছিন্ন করেন। ১৮৭৯খ্রিস্টাব্দে হিন্দুস্তানের হায়দারাবাদ ও কলিকাতায় আসেন। প্যারিস, লন্ডন, রাশিয়া ও জার্মানীতে গিয়েছিলেন। জীবনের শেষ সময়টুকু কনস্টান্টিনিপোলে (তুরস্ক) অতিবাহিত করেন। ১৮৯৭ খ্রিস্টাব্দে সেখানেই মারা যান। পরবর্তীতে তার তাবূত (কফিন) ১৯৪৪ খ্রিস্টাব্দে তুরস্ক থেকে আফগানিস্তানে নিয়ে যাওয়া হয়।\n\n\n\nজামাল উদ্দিন আফগানী ইবনে আবদুল ওয়াহ্হাব, সৈয়্যদ আহমদ বেরলভী ও মৌলভী ইসমাঈলের মতো তাওহীদের উপর জোর দিতেন। তিনি ইসলামী সমাজ ব্যবস্থাকে নাস্তিক্য ও বস্তুবাদিতার উপর প্রাধান্য দিতেন। পশ্চিমা সংস্কৃতির মোকাবেলায় প্রাচ্য সংস্কৃতিকে বেশী পছন্দ করতেন। তিনি ইসলাম ও বিজ্ঞানের মধ্যে অবিচ্ছেদ্যতার উপর জোর দিতেন। আর বিশ্বের নিরাপত্তা ও শান্তির জন্য ইসলামী সমাজ ব্যবস্থাকেই অপরিহার্য মনে করতেন।\n\n\n\nজামাল উদ্দিন আফগানী আ’লা হযরতের সমসাময়িক ছিলেন। যখন তিনি হিন্দুস্তান এসেছিলেন, তখন আ’লা হযরতের যৌবনকাল ছিলো। আ’লা হযরত ও জামাল উদ্দিনের চিন্তাধারার মধ্যে পার্থক্যটুকু এ ছিলো যে, এক্ষুণি উল্লেখ করা হয়েছে যে, জামাল উদ্দিন আফগানী শুধু তাওহীদের উপর জোর দিতেন, আর আ’লা হযরত ইমামে আহলে সুন্নাত ‘তাওহীদ’-এর ধ্যান-ধারণার উপর জোরতো দিতেনই, তৎসঙ্গে তিনি হুযূর মোস্তফা সাল্লাল্লাহু তা‘আলা আলায়হি ওয়াসাল্লাম-এর মহত্বের অনুভূতিকে জরুরী এবং অপরিহার্য বলে মনে করতেন। এভাবে ইসলাম ও বিজ্ঞানের অঙ্গাঙ্গিতার ব্যাপারে আ’লা হযরত মনে করতেন যে, বৈজ্ঞানিক অভিজ্ঞতা ও দর্শনীয় বিষয়গুলোর আলোকে ইসলামী চিন্তা-চেতনাগুলোকে যাচাই করা যাবে না; বরং ক্বোরআনী আয়াতগুলোর আলোকে বিজ্ঞানকে যাচাই করা হবে। কেননা, বিজ্ঞান হচ্ছে উন্নয়নকামী বিষয়; সেটা যত উন্নতি করবে তত সেটার অবস্থা ও সিদ্ধান্ত পাল্টাতে থাকবে; কিন্তু ক্বোরআনী আয়াতগুলো নিশ্চিত ও অকাট্য। নিশ্চিত ও অকাট্য বিষয়গুলোকে ধারণাপ্রসূত ও পরিবর্তনশীল বিষয়াদির আলোকে যাচাই করা যেতে পারে না।\n\n\n\nআ’লা হযরত ইসলামের অকাট্যতা ও পূর্ণাঙ্গতার প্রচারক ছিলেন। তিনি প্রাচ্যের সভ্যতাকে সর্বাবস্থায় পশ্চিমা সভ্যতার উপর প্রাধান্য দিতেন। তাঁদের পরিবেশ ও বসবাসের নিয়মকানুন সম্পর্কে পশ্চিমারা অবগত ছিলোনা; যখন অনেক পশ্চিমা সমালোচক পশ্চিমা দেশ ও জাতিগুলোর রঙ্গে রঞ্জিত ছিলো।\n\n\n\nদেওবন্দ আন্দোলনকে ইবনে আবদুল ওয়াহ্হাব আন্দোলন, মৌলভী ইসমাঈল দেহলভী আন্দোলন এবং জামাল উদ্দিন আফগানী আন্দোলন দ্বারা প্রভাবিত মনে হয়। কারণ, এ আন্দোলনের নেতৃবৃন্দকে ব্যাপকভাবে ইবনে আবদুল ওয়াহ্হাব ও মৌলভী ইসমাঈলের চিন্তা ও ধ্যান-ধারণার সমর্থক হিসেবে দেখা যায়। আ’লা হযরত এ তিন পক্ষকে একই দলের মধ্যে গণনা করেন।\n\n\n\nএভাবে আ’লা হযরতের যুগে হানাফী মাযহাবের অনুসারীগণ দু’টি দলে পরিচিত হন- একদল বেরলভী ও অপর দল দেওবন্দী। বেরলভীগণ আ’লা হযরতকে ইমাম হিসেবে মান্য করেন আর দেওবন্দীদের নেতা ছিলেন মৌং মুহাম্মদ ক্বাসেম নানুতভী ও মাওলানা রশীদ আহমদ গাঙ্গুহী। এখানে আরেকটা বিষয় লক্ষণীয় যে, বেরলভী ও দেওবন্দী উভয়ের শীর্ষস্থানীয়দের হাদীস শাস্ত্রের জ্ঞান লাভের সনদ (সূত্র) শাহ্ ওয়ালী উল্লাহ্ দেহলভী পর্যন্ত গিয়ে পৌঁছে। তাও নিম্নরূপ-\n\n\n\nআ’লা হযরত বেরলভী হাদীসের সনদ লাভ করেছেন শাহ্ আ-লে রসূল মারহারাভী থেকে, তিনি শাহ্ আবদুল আযীয মুহাদ্দিসে দেহলভী থেকে, তিনি তাঁর পিতা শাহ্ ওয়ালী উল্লাহ্ মুহাদ্দিসে দেহলভী থেকে।\n\n\n\nদ্বিতীয়ত, মৌং মুহাম্মদ ক্বাসেম নানূতভী মৌং মামলূক আলী থেকে সনদ লাভ করেছেন, তিনি মৌং রশীদ আহমদ গাঙ্গুহী থেকে, তিনি শাহ্ আবদুল আযীয মুহাদ্দিসে দেহলভী থেকে আর তিনি তাঁর পিতা শাহ্ ওয়ালী উল্লাহ্ মুহাদ্দিসে দেহলভী থেকে হাদীসের সনদ হাসিল করেছেন।\n\n\n\nউল্লেখ্য, ‘দারুল উলূম দেওবন্দ’ ১২৮৩হি/১৮৬৭খ্রি. দেওবন্দের এক মসজিদে আনার গাছের নিচে প্রতিষ্ঠিত হয়েছিলো। মৌং মাহমূদ হাসান সেটার প্রথম ছাত্র ছিলেন। আর মৌং মুহাম্মদ ক্বাসেম নানূতভী ছিলেন প্রথম পৃষ্ঠপোষক। মৌং ক্বাসেমের মৃত্যু (১২৯৭হি./১৮৮০খ্রি.)-এর পর ১৮৮০খ্রি. থেকে ১৯০৫খ্রি. পর্যন্ত মৌং রশীদ আহমদ গাঙ্গুহী পৃষ্ঠপোষকতা করেন। উভয়ে হাজী ইমদাদ উল্লাহ্ মুহাজিরে মক্কীর হাতে ত্বরীক্বতের বায়‘আত গ্রহণ করেছিলেন। মৌং আশরাফ আলী থানভী ১৮৮০খ্রি. দেওবন্দ মাদরাসায় ভর্তি হন। তাঁর শিক্ষকদের মধ্যে মৌং মাহ্মূদ হাসান, মৌং আবদুল আলী ও মৌং এয়াক্বূব আলী প্রমুখ ছিলেন। দেওবন্দের ওস্তাদদের মধ্যে মৌং খলীল আহমদ আম্বেঠভীও ছিলেন, যিনি পরবর্তীতে ‘মাজাহিরুল উলূম’ সাহারানপুর চলে গিয়েছিলেন, যা ১৮৮৩খ্রি. প্রতিষ্ঠিত হয়েছিলো।\n\n\n\nআরো উল্লেখ্য যে, দেওবন্দী আলিমগণ ও বেরলভী আলিমগণ উভয়ে হানাফী মাযহাবের অনুসারী হলেও ইসলামের আসল রূপরেখা ‘আহলে সুন্নাত ওয়াল জামা‘আত’-এর আক্বাইদের মধ্যে উভয় পক্ষের মৌলিক বিরোধ ছিলো। এ বিরোধ প্রাথমিকভাবে তেমন দেখা না গেলেও পরবর্তীতে একেবারে সুস্পষ্ট ও কঠোর রূপ ধারণ করেছিলো। তখন এ দু’ দলের একটির দলনেতা মৌং আবদুল আলী (মৃ. ১১৪৪হি./১৮৩৫খ্রি.) ছিলেন, আর আহলে সুন্নাতের দলপতি হলেন মাওলানা ফদ্বলে রসূল বদায়ূনী (ওফাত-১২৮৯হি./১৮৭২খ্রি.)।\n\n\n\nএখানে বিশেষভাবে লক্ষণীয় যে, দেওবন্দী আলিমগণ প্রত্যেক প্রকারের বিদ্‘আত (নব আবিস্কৃত বিষয়)কে পথভ্রষ্টতা মনে করতে লাগলেন, আর আ’লা হযরত শুধু ওইসব বিদ্‘আত তথা নব প্রচলিত বিষয়কে গোমরাহী (পথভ্রষ্টতা) মনে করতেন, যেগুলো শরীয়তের কোন দলীল-প্রমাণ দ্বারা প্রমাণিত নয়। আর অন্যান্য বিষয়, যেগুলোতে উভয় পক্ষের মধ্যে বিরোধ ছিলো সেগুলোর কয়েকটা নিম্নরূপ-\n\n\n\nএক. আ’লা হযরত (رحمة الله) আল্লাহ্ তা‘আলা ও রসূলে করীমের শানে এমন সব শব্দ ব্যবহার করাকে বেয়াদবী ও ঈমান-বিধ্বংসী বলে ঘোষণা করলেন, যেগুলোকে এক শ্রেণীর লোক সঠিক বলে চালিয়ে দিতে চায়; অথচ সেগুলো আল্লাহ্ ও রসূলের শানে বাস্তবিকপক্ষে বেয়াদবীই। এ ধরনের শব্দাবলী মৌং ক্বাসেম নানূতভীর ‘তাহযীরুন্নাস’-এ, মৌলভী আশরাফ আলী থানভীর ‘হিফযুল ঈমান’-এ, মৌং খলীল আহমদ আম্বেঠভীর ‘বারাহীনে ক্বাত্বি‘আয়’, মৌং ইসমাঈল দেহলভীর ‘তাক্বভিয়াতুল ঈমান’ ও ‘সেরাত্বে মুস্তাক্বীম’-এ, মৌং মাহমূদ হাসানের ‘আল-জাহদুল মুক্বিল্ল’-ইত্যাদিতে মওজূদ রয়েছে। এসব পুস্তুকের লেখক ও অন্ধ সমর্থকগণ তাদের বক্তব্যগুলোর মর্মার্থ ভিন্নভাবে দেখালেও আ’লা হযরত দ্ব্যর্থহীন ভাষায় বলেছেন, যেহেতু পুস্তকগুলো উর্দু ভাষায় লিখিত এবং সেগুলোর ভাষাও দুর্বোধ্য নয়, সেহেতু উর্দু ভাষীগণ সেগুলোর যেই মর্মার্থ গ্রহণ করেছেন, তাই বিবেচ্য হবে, শরীয়তমতে হুকুমও সেভাবে দেওয়া হবে।\n\n\n\nদুই. আ’লা হযরত (رحمة الله) বলেছেন, হুযূর-ই আক্রাম সাল্লাল্লাহু তা‘আলা আলায়হি ওয়াসাল্লাম-এর যে গুণাবলী ও বৈশিষ্ট্য ক্বোরআন ও হাদীসে বর্ণনা করা হয়েছে, সেগুলো যথার্থভাবে বর্ণনা করা অপরিহার্য, যাতে হুযূর-ই আক্রামের মহান ব্যক্তিত্ব বিশ্ববাসীর সামনে স্পষ্ট হয়ে যায় আর মুসলমানদের অন্তরগুলোতে হুযূর-ই আক্রামের মহত্ব ও ভক্তিপ্রযুক্ত ভয় প্রতিষ্ঠিত হয়; কিন্তু দেওবন্দী মৌলভীগণ সেগুলোকে প্রচার করার ক্ষেত্রে তথাকথিত সতর্কতা অবলম্বনের কথা বলেন অর্থাৎ সেগুলো যথাযথভাবে বর্ণনা করা যাবে না, কারণ তাতে নাকি লোকেরা সীমাতিক্রম করে বসবে; অথচ নবীর শান-মান গোপন করা কিংবা বিকৃত করা জঘন্যতম অপরাধ ও মারাত্মক গুনাহ্।\n\n\n\nতিন. আ’লা হযরত পবিত্র ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম-এর মাহফিল-মজলিসগুলোর আয়োজন ও তাতে ভক্তি-শ্রদ্ধার সাথে অংশগ্রহণ করাকে জায়েয এবং মুস্তাহ্সান (মুস্তাহাব) মনে করেন, পক্ষান্তরে দেওবন্দের আলিমগণ সেগুলোর বিপক্ষে ফাত্ওয়াবাজি করেন।\n\n\n\nচার.আ’লা হযরতের মতে, মীলাদ-মাহফিলগুলোতে ক্বিয়াম করাকে মুস্তাহাব, পক্ষান্তরে দেওবন্দী আলিমগণ সেটাকে বিদ্‘আত-ই সাইয়্যেআহ্ বলে বিশ্বাস করতেন।\n\n\n\nপাঁচ. আ’লা হযরত বুযুর্গানে দ্বীনের ওরস-ফাতিহাকে শরীয়তবিরোধী কর্মকান্ড থেকে মুক্ত থাকার শর্তে জায়েয বলে অভিমত ব্যক্ত করেন, আর ওলামা-ই দেওবন্দ এটাকে নির্বিচারে না-জায়েয বলে ফাত্ওয়া দিয়ে বসেন।\n\n\n\nছয়. ফাতিহাখানির নিয়মকে, শরীয়তবিরোধী কর্মকান্ড থেকে মুক্ত থাকার শর্তে আ’লা হযরত জায়েয বলেছেন, কিন্তু এটাকেও দেওবন্দী মৌলভীরা বিদ্‘আত ও না-জায়েয বলে ফাত্ওয়া দিয়েছেন।\n\n\n\nমোটকথা, এ ধরনের আরো বহু মতবিরোধ ছিলো। যেমন- ‘ইমকানে কিয্ব’ (আল্লাহর পক্ষে মিথ্যা বলা সম্ভব কিনা), ‘ইমতিনা-‘ঊন নযীর’ (নবী করীমের মতো অন্য কেউ হতে পারে কিনা), ‘হাক্বীক্বতে খাতেমিয়াত’ (নবী করীমের পরে অন্য কোন নবী আসা সম্ভব কিনা), ‘ইলমে গায়ব’ (নবী করীম অদৃশ্যের জ্ঞান রাখতেন কিনা), ‘হাযির-নাযির’ (নবী করীম রওযা পাকে রয়ে তাঁর সাহায্য প্রার্থীকে দেখেন ও প্রয়োজনে তার সাহায্য করার জন্য হাযির হতে পারেন কিনা), নূর ও বশর (হুযূর-ই আক্রামের সত্তা মুবারকে নূরানিয়াত ও বশরিয়াতের সমন্বয় সম্ভব কিনা) কবর-যিয়ারত, নবী করীম ও আল্লাহ্র ওলীগণের খোদাপ্রদত্ত ক্ষমতার সাহায্য প্রার্থনার বিধান, মৃতদের শ্রবণক্ষমতা ইত্যাদি। ওলামা-ই দেওবন্দের মুর্শিদ-ই ত্বরীক্বত হাজী ইমদাদ উল্লাহ্ মুহাজির-ই মক্কী প্রায় সব বিষয়ে আ’লা হযরতের ধ্যান-ধারণা ও অভিমতগুলোর সাথে একমত ছিলেন। তিনি এ প্রসঙ্গে ‘ফয়সালা-ই হাফ্ত মাসআলা’ নামের একটি পুস্তিকাও প্রণয়ন করে গেছেন। কিন্ত দেওবন্দী আলিমগণ তাঁর কথাগুলো মানেননি। এক অতি গুরুত্বপূর্ণ বিষয়, যাাতে আ’লা হযরত ও ওলামা-ই দেওবন্দের মতবিরোধ ছিলো, তা ছিলো হিন্দু-মুসলিম ঐক্যের বিষয়। দেওবন্দীগণ দলগতভাবে হিন্দুদের সাথে ঐক্য করে একসাথে কাজ করার পক্ষে। (কতিপয় ব্যক্তি ব্যতীত)। এদিকে আ’লা হযরত এভাবে একসাথে করাকে শরীয়ত মতে মন্দ ও যুক্তিগতভাবে ক্ষতিকর ও মারাত্মক বলে মনে করতেন। তাঁর মতে ক্ষমতাসীন (ইংরেজগণ) ও সংখ্যা গরিষ্ঠ (হিন্দু)দের সাথে ঐক্য গঠন প্রতিটি দৃষ্টিকোণ থেকে মুসলমানদের জন্য ক্ষতিকারক ছিলো। কিন্তু দেওবন্দী আলিমগণ তাঁর সাথে একমত হননি, বরং তাদের কর্মকান্ড এর বিপরীত ছিলো। আ’লা হযরত তাঁর অভিমতের পক্ষে দশটি অকাট্য পুস্তক প্রণয়ন করেনঃ ১. মুনীরুল আয়ন, ২. আযকাল হিলাল, ৩. সুহবানুস্ সুব্বূহ, ৪. সুবাহানুল ক্বুদ্দূস, ৫. আল-মু’তামাদুল মুস্তানাদ, ৬. আল-ক্বুতূফুদ্ দা-নিয়্যাহ্, ৭. আম্বা-উল মোস্তফা, ৮. আল-জুয্উল মুহাইয়্যা, ৯. ইক্বামাতুল ক্বিয়ামাহ্ এবং ১০. হুসামুল হেরমাঈন।\n\n\n\nদেওবন্দী আলিমগণ ছাড়াও আ’লা হযরতের জীবদ্দশায় নিম্নলিখিত ফিৎনাগুলো বিরাজিত ছিলো-\n\n১. আহলে হাদীস, ২. আহলে ক্বোরআন, ৩. ওলামা-ই নাদ্ওয়াতুল ওলামা ও ৪. আলীগড়ের বুদ্ধিজীবীগণ। তাদের চিন্তাধারা ও ধ্যান-ধারণার অনেকগুলোকে আ’লা হযরত চ্যালেঞ্জ করেছিলেন। বলাবাহুল্য, ‘আহলে হাদীস’ তাক্বলীদের বিরুদ্ধে আওয়াজ তুললো। তারা নিজেরা ইজতিহাদ করতে পারে বলে দাবী করলো, তারা মাযহাবের চার ইমাম, ফিক্বহ্শাস্ত্র ও মুক্বাল্লিদের বিপক্ষে অশালীন মন্তব্য করতে আরম্ভ করলো। ভারতীয় আহলে হাদীসের শীর্ষস্থানীয়দের মধ্যে মৌং ইসমাঈল দেহলভী, মৌং নযীর হোসাঈন দেহলভী, মৌলভী সানা উল্লাহ্ অমৃতস্বরী এবং নবাব সিদ্দীক্ব হাসান খান প্রমুখ উল্লেখযোগ্য। আ’লা হযরত আহলে হাদীসের ‘মুজতাহিদ হওয়া’র দাবীকে মুর্খতা বলে প্রমাণ করলেন। সর্বোপরি এটাকে মুসলিম মিল্লাতের ঐক্যে ফাটল ধরানোর নামান্তর বলে আখ্যায়িত করলেন। আ’লা হযরত আহলে হাদীস, মাযহাব বিরোধীদের বিরুদ্ধে যে কঠোর অবস্থান নিয়েছিলেন, তা আজ সর্বজনবিদিত। এমনকি দেওবন্দী আলিমদের মধ্যে এক উল্লেখযোগ্য ব্যক্তি মাওলানা মুহাম্মদ যাকারিয়া (পেশোয়ারী) বলেছেন, ‘‘যদি আহমদ রেযা না হতেন, তবে হিন্দুস্তান থেকে হানাফিয়াত (হানাফী মাযহাব) খতম হয়ে যেতো।’’\n\n\n\nএরপর আহলে ক্বোরআন, আরো এক কদম এগিয়ে গেলো। ‘আহলে হাদীস’ ফিক্বহ্ শাস্ত্রের সাথে সম্পর্ক ছিন্ন করলো, আর এরা হাদীস শাস্ত্রের সাথে সম্পর্ক ছিন্ন করলো। তারা বললো, ‘‘দ্বীনী মাসাইল জানা ও বুঝার জন্য হাদীসের প্রয়োজন নেই, ক্বোরআনই যথেষ্ট।’’ এ অশুভ আন্দোলনের গোড়ার দিকে মৌং আবদুল্লাহ্ চাকড়ালভীর নাম আসে। সে ক্বোরআন-ই করীম ও ‘হাদীসে মুতাওয়াতির’ অনুসারে আমল করাকেই অপরিহার্য সাব্যস্ত করে চাইলো। তারপর মৌলভী আসলাম জীরাজুরী ও গোলাম আহমদ পারভেয আসলো। তারাও অনেক নতুন নতুন গোমরাহী আবিস্কার করলো। মৌং আবদুল্লাহ্ চাকড়ালভী আ’লা হযরতের সমসাময়িক ছিলো। আ’লা হযরত নিজের গবেষণা ও অকাট্য লেখনী দ্বারা তাদের স্বরূপও উন্মোচিত করলেন।\n\n\n\nস্যার সাইয়্যেদ আহমদ খান আলীগড়ীও আ’লা হযরতের একই যুগের ছিলেন। বুনিয়াদীভাবে তিনিও মুক্বাল্লিদ ছিলেন। তারপর তার ধ্যান-ধারণায় অনেক পরিবর্তন আসলো। তিনি যেসব চিন্তা ও ধারণা পেশ করলেন। সেগুলোর শুধু আ’লা হযরত বিরোধী ছিলেন না; বরং দেওবন্দী আলিমগণও ওইগুলোর বিরোধিতা করেছিলেন। স্যার সাইয়্যেদ পশ্চিমা সভ্যতাকে গ্রহণ করার জন্য মুসলমানদেরকে উদ্বুদ্ধ করছিলেন। আ’লা হযরত তার চিন্তাধারাকেও ইসলাম ও মুসলমানদের জন্য ক্ষতিকর বলে প্রমাণ করলেন। এ প্রসঙ্গে আ’লা হযরত নিম্নলিখিত কিতাবগুলো প্রণয়ন করলেনঃ১. লুম্‘আতুত দ্বোহা ফী ‘ই’ফা-ইল লোহা, ২. তামহীদ-ই ঈমান বিআ-য়া-তিল ক্বোরআন, ৩. সামসাম-ই হাদীদ।\n\n\n\nমাওলানা শিবলী নো’মানী স্যার সৈয়্যদ আহমদের সমসাময়িক ও সাথী ছিলেন। তিনি আলীগড় কলেজে আধুনিক জ্ঞান-বিজ্ঞানের দিকে ঝোঁক ও ইসলামের মৌলিক জ্ঞানগত বিষয়াদির প্রতি অনীহা লক্ষ্য করলেন। সুতরাং তিনি লক্ষেèৗতে ‘নাদ্ওয়াতুল ওলামা’ নামে একটি নতুন শিক্ষা নিকেতন (পাঠশালা) কায়েম করলেন। প্রথম দিকে ‘নাদ্ওয়াতুল ওলামা’র মাহফিল-মজলিসে (১৮৯৪ খি. অনুষ্ঠিত) আ’লা হযরত আমন্ত্রিত হয়ে শরীক হন, এমনকি আ’লা হযরতকে নাদওয়ার নেসাব কমিটির সদস্য রাখা হয়; কিন্তু পরবর্তীতে যখন ‘নাদ্ওয়াতুল ওলামা’য় প্রত্যেক সম্প্রদায় (চিন্তাধারা)-এর লোকজন শরীক হতে লাগলো, নাদওয়ার পরিচালকগণও সাহায্যের জন্য ইংরেজ ও ইংরেজী হুকূমত (ব্রিটিশ সরকার)-এর দিকে ঝুঁকে পড়তে লাগলো, তখন আ’লা হযরত তাদের থেকে পৃথক হয়ে গেলেন। তাঁর মতে, যে কোন প্রতিষ্ঠান কায়েম ও প্রতিষ্ঠিত থাকার জন্য সবার সমমনা হওয়া অপরিহার্য (পূর্বশর্ত)। পরস্পরের মধ্যে বিরোধ থাকলে ভাল ফল আশা করা যায়না। মোটকথা, ‘নাদ্ওয়াতুল ওলামা’ ইতিহাস, সিয়র ও সাহিত্যে দক্ষ লোক তৈরী করতে সক্ষম হলেও ধর্মীয় মাসাইলের সঠিক গবেষক, দার্শনিক ও যুক্তিবিদ তৈরি করতে পারেনি। আ’লা হযরত ‘নাদ্ওয়াতুল ওলামা’র কর্মপদ্ধতির বিরোধিতা করে নিম্নলিখিত গবেষণাধর্মী কিতাবাদি প্রণয়ন করেন-\n\n১. ফাতাওয়া আল-হারামাঈন, ২. ফাতাওয়া আল ক্বুদ্ওয়াহ্, ৩. সুয়ূফুল আন্ওয়াহ্ আলা যামা-ইমিন নাদ্ওয়াহ্, ৪. মাআলুল আবরার ওয়া আ-লা-মুল আশরার এবং ৫. সাওয়ালাত-ই ওলামা ওয়া জাওয়াবাত-ই নাদ্ওয়াতুল ওলামা।\n\n\n\nআ’লা হযরতের যুগে ‘আহমদী জমা‘আত’ (ক্বাদিয়ানী)ও আত্মপ্রকাশ করলো। এর প্রবর্তক হলো মির্যা গোলাম আহমদ ক্বাদিয়ানী। সে ১২৫০হি./১৮৩৫ খ্রি. আ’লা হযরতের শুভ জন্মের প্রায় বিশ বছর পূর্বে ক্বাদিয়ান (পূর্ব পাঞ্জাব, ভারত)-এ জন্মগ্রহণ করেছিলো। সে নুবূয়তের দাবীদার হয়ে বসলো। ১৮৮২ খ্রি. সে তার দাবীটার সূচনা করেছিলো। দীর্ঘদিন পর ১৮৯১ খ্রিস্টাব্দে সর্বপ্রথম হাকীম নুরুদ্দীন তার হাতে বায়‘আত গ্রহণ করেছিলো। এরই মাধ্যমে অখন্ড ভারতে আরেকটা নতুন ফিৎনা শুরু হলো। মির্যা ক্বাদিয়ানী জোরে শোরে ইংরেজদের সমর্থন করতে লাগলো; জিহাদের প্রয়োজনীয়তাকে অস্বীকার করলো। ভন্ড নুবূয়তের দাবী করার ফলে গোলাম আহমদের প্রতি ইংরেজ ও হিন্দু সম্প্রদায় উভয়ে অত্যন্ত সন্তুষ্ট ছিলো; ইংরেজগণ এজন্য যে, ভারতে ওই সময় তারা গোলাম আহমদকে তাদের সমর্থক হিসেবে পেয়েছিলো, যখন তাদের এমন সমর্থকের প্রয়োজন ছিলো। হিন্দুরা এজন্য সন্তুষ্ট ছিলো যে, কাদিয়ানীদের নিকট মক্কা শরীফের পরিবর্তে ‘কাদিয়ান’ তাদের ধর্মের কেন্দ্রভূমি স্থির হয়েছে। কারণ, তাদের অভিযোগ ছিলো যে, মুসলমানগণ থাকেন ভারতে, কিন্তু কথা বলেন মক্কা মুকাররামার।\n\n\n\nআ’লা হযরত এ নতুন ফিৎনার দিকে তাৎক্ষণিকভাবে মনোনিবেশ করলেন। একাধিক ফাত্ওয়া তার বিরুদ্ধে প্রণয়ন করলেন। তাকে কাফির সাব্যস্ত করলেন। নিম্নলিখিত পুস্তকগুলোতে তিনি ক্বাদিয়ানীর খন্ডন ও পিছু ধাওয়া করেছেন- ১. আস্সা-রিমুর রাব্বানী ‘আলা ইসরাফিল ক্বাদিয়ানী, ২. জাযাল্লাহু আদুওভাহ্ বিইবা-ইহী খতমিন্ নুবূয়ত, ৩. আস্ সূ-উল ‘ইক্বাব ‘আলাল মসীহিল কায্যাব, ৪. ক্বাহ্রুদ্ দাইয়্যান ‘আলা মুরতাদ্দিল ক্বাদিয়ান এবং ৫. আল-মুবীন খাতামুন নাবিয়্যীন।\n\n\n\nআ’লা হযরত বেরলভীর এসব প্রচেষ্টাকে সামনে রেখে মৌলভী মুহাম্মদ যিয়াউদ্দীন তার ‘মুসাদ্দাস’ (ছয় পংক্তি বিশিষ্ট কবিতা)-এ স্পষ্ট করেছেন-\n\nوه احمد رضا زمانے ميں يكتا\n\nاسى سے دبا قاديانى كا فتنه\n\nঅর্থ: ওই (ইমাম) আহমদ রেযা যুগের অনন্য ব্যক্তিত্ব। তাঁরই প্রচেষ্টায় গোলাম আহমদ ক্বাদিয়ানীর ফিৎনা দমিত হয়েছে।\n\nআ’লা হযরত বেরলভী ভিন্ন ভিন্ন আন্দোলন দ্বারা প্রভাবিত হওয়ার পরিবর্তে ওইসব আন্দোলনের উপর প্রভাব ফেলেছেন। আর ক্রমশ: তাদের কর্মপদ্ধদিতে পরিবর্তন আসতেও দেখা গেছে। যেমন-\n\n\n\nএক. যারা হুযূর-ই আক্রাম সাল্লাল্লাহু তা‘আলা আলায়হি ওয়াসাল্লাম-এর শুধু অনুসরণের উপর জোর দিতো, ইশক্বে রসূল ও মুহাব্বতে রসূলের কথা বলতোনা, তারা হুযূর-ই আক্রাম সাল্লাল্লাহু তা‘আলা আলায়হি ওয়াসাল্লাম-এর ভালবাসাকে ইসলামী মিল্লাতের প্রাণ মনে করতে লাগলো।\n\n\n\n২. যারা ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম-এর মাহফিলগুলোর সম্পূর্ণ বিপক্ষে ছিলো, বিশেষ করে ১২ রবিউল আউয়াল-এর; সেটাকে বিদ্‘আত মনে করতো, তারা ওই ধরনের মাহফিলে শরীক হতে লাগলো। ‘সীরাতুন্নবী’ নামে তারা সভা-মজলিস আয়োজন করতে আরম্ভ করলো।\n\n\n\nতিন. যারা ওলীগণের ওরস অনুষ্ঠানের বিপক্ষে ছিলো, বিশেষ করে তাঁদের ভেসাল (ওফাত)-এর দিনে, তারা ওরসগুলোতে শরীক হতে লাগলো, সালানা ইজতিমা’র নামে ওরস করতে আরম্ভ করলো।\n\n\n\nচার. যারা ঈসালে সাওয়াব ও ক্বোরআনখানিকে বিদ্‘আত মনে করতো, তারা এখন ক্বোরআনখানি করতে আরম্ভ করেছে।\n\n\n\nপাঁচ. যারা ওরস ও ফাতিহার খাবার খাওয়াকে না-জায়েয মনে করতো, এখন তারা ওইসব খাবার খেতে আরম্ভ করেছে।\n\n\n\nছয়. যারা হিন্দু-মুসলিম ঐক্যের বিরুদ্ধে আ’লা হযরত বেরলভী অবস্থানকে ভালো দৃষ্টিতে দেখতো না, তারাও পরবর্তীতে আ’লা হযরতের সাথে একমত হয়ে গেছেন।\n\nএভাবে অনেক বিষয়ে আ’লা হযরতের প্রতিক্রিয়ার প্রভাব পরিলক্ষিত হয়। ভারতের মুসলমানদের উপর আ’লা হযরতের যে প্রভাব পরিলক্ষিত হয়; তা উপেক্ষা করার মতো নয়।\n\n\n\nআ’লা হযরতের রাজনৈতিক আন্দোলন\n\nইংরেজগণ পাক-ভারত উপমহাদেশে এসেছিলো ব্যবসায়ী হিসেবে; কিন্তু এরপর তারা এখানকার রাজনৈতিক অবস্থা- দির সুযোগ নিয়ে এ উপমহাদেশের রাজনীতিতে জড়িয়ে পড়লো। ক্রমশ: তারা পুরো ভারতবর্ষের উপর দখল প্রতিষ্ঠা করলো। এখানকার লোকেরা ইংরেজদের ক্ষমতাকে অন্তর দিয়ে গ্রহণ করতে পারেনি। ভিতরে ভিতরে বিদ্রোহের আগুন জ্বলছিলো, যা হঠাৎ করে ১৮৫৭ ইংরেজিতে একটি বৈপ্লবিক ঘটনা (সিপাহী বিপ্লব) হিসেবে প্রকাশ পেয়েছিলো। এটা জনগণের মধ্যেও ছড়িয়ে পড়ছিলো।\n\n\n\nএটা পাক-ভারতের ইতিহাসে এক গুরুত্বপূর্ণ বছর ছিলো। বিদেশী ক্ষমতার মূলোৎপাটনের জন্য আজাদীর সর্বশেষ যুদ্ধ করা হলো এ বছর; কিন্তু এ উপমহাদেশের জনগণের এ যুদ্ধে পরাজয় হলো। আর ইংরেজগণ এ যুদ্ধে অংশগ্রহণকারী ও সমর্থনকারীদের উপর অকথ্য নির্যাতন চালিয়েছিলো। এ পরাজয়ের অশুভ প্রভাব জনগণের সব ক্ষেত্রে পড়েছিলো। কিন্তু আযাদী লাভের প্রেরণাকে তারা নির্মূল করতে পারেনি। এ দমিত আগুন কিছুদিন পর আবারো জ্বলে উঠেছিলো।\n\n\n\n১৮৫৭ সালের সিপাহী বিপ্লবের প্রায় ২৫ বছর পর, যখন ইংরেজদের রোষানল কিছুটা স্তমিত হয়েছিলো, ভারতের ভাইসরয় লর্ড ডিফ্রেনের ইঙ্গিতে ‘ইন্ডিয়ান ন্যাশনাল কংগ্রেস’ প্রতিষ্ঠা লাভ করলো। তখন আ’লা হযরতের বয়স ছিলো প্রায় ২৮ বছর। কংগ্রেস প্রতিষ্ঠার উদ্দেশ্য এ ছিলো যে, ভারতীয়দের দাবী দাওয়া সম্মিলিতভাবে ব্রিটিশ সরকারের সামনে পেশ করা যাবে। প্রত্যেক ধর্মের লোকেরা এতে শরীক ছিলো। মুসলমানগণ তাতে শরীক হবেন কিনা ফাত্ওয়া নেওয়া হলো। কিছু সংখ্যক মুসলমান তাতে অংশগ্রহণের পক্ষে ফাত্ওয়া দিলেন। যেমন-মৌং রশীদ আহমদ গাঙ্গুহী এবং মৌং মাহমূদ হাসান দেওবন্দী বিগত ১৮৮৮খ্রি. এ ধরনের ফাত্ওয়া দিলেন। কিন্তু যখন আ’লা হযরতের নিকট ফাত্ওয়া চাওয়া হলো, তখন তিনি তাতে অংশগ্রহণের জন্য এমন সব শর্ত আরোপ করলেন, যেগুলো থেকে একথা প্রমাণিত হয় যে, তিনি একজন দক্ষ রাজনীতিবিদও ছিলেন; তাঁর মধ্যে অনন্য রাজনৈতিক দূরদর্শিতা ছিলো। এ কথাও প্রতীয়মান হয় যে, তিনি অদূর ভবিষ্যতে আসবে এমন অনেক বিপদ আগেভাগে অনুধাবন করতে সক্ষম ছিলেন। তিনি ফাত্ওয়া দিলেন-\n\n‘‘মুসলমানদের কর্মব্যবস্থাপক, আলোকিত পরামর্শক, গভীর দৃষ্টিসম্পন্ন, পরিণামদর্শী এবং সূক্ষ্ম গবেষকদের অত্যন্ত গভীরভাবে বিচার-বিবেচনা করা দরকার যে, এ’তে (কংগ্রেসে অংশগ্রহণ) বর্তমানে ও ভবিষ্যতে (পরিণতিতে) ইসলাম ও মুসলমানদের কোনরূপ ক্ষতি আছে কিনা।’’\n\n\n\nআ’লা হযরত কংগ্রেসে মুসলমানদের অংশ গ্রহণে সমূহ বিপদের আশঙ্কা অনুধাবন করেন, ১৮৮৫ সালে, ‘জমা‘আত-ই রেযা-ই মোস্তফা’ নামে একটি সংস্থা কায়েম করার পরিকল্পনা চূড়ান্ত করেন। এটা প্রতিষ্ঠালাভ করে অনেক গুরুত্বপূর্ণ কাজও সমাধা করেছিলো। এর বুনিয়াদী উদ্দেশ্য ছিলো মুসলমানদের সংগঠিত করা ও তাঁদের অবস্থার সংস্কার করা। ওদিকে ১২২১ হি./১৯০৩খ্রি. ‘নায্যারাতুল মা‘আ-রিফ’ নামে একটি সংস্থা কায়েম হলো, যার প্রধান পৃষ্ঠপোষক ছিলেন মৌং মাহমূদ হাসান, হেকীম আজমাল খান এবং নবাব ওকারুল মুলক প্রমুখ। মৌং ওবায়দুল্লাহ্ সিন্ধী প্রাণসঞ্চারক ছিলেন। তিনি ‘জমিয়তুল আনসার’-এর মহা ব্যবস্থাপক ছিলেন।\n\n\n\n‘নাযযারাতুল মা‘আরিফ’ প্রতিষ্ঠার কয়েক বছর পরই ১৯০৫খি. ‘রেশমী রুমাল আন্দোলন’ শুরু হলো। সেটার উদ্দেশ্য ছিলো ‘উত্তর পশ্চিম সীমান্তে বিশৃঙ্খলা সৃষ্টি করে এবং দেশের অভ্যন্তরে অশান্তি সৃষ্টি করে বিদেশী রাজত্ব খতম করা।’ কিন্তু ১৯০৬খ্রি. এ ষড়যন্ত্র ফাঁশ হয়ে গেলো। মৌং মাহমূদ হাসান ও মৌং হোসাঈন আহমদ গ্রেফতার হন। ‘রেশমী রুমাল আন্দোলন’ চলাকালে (১৯০৬খ্রি.) ‘অল-ইন্ডিয়া মুসলিমলীগ’ কায়েম হলো। এর উদ্দেশ্যও মুসলমানদের অধিকার প্রতিষ্ঠা ছিলো। এরপর এ লীগও বহু উল্লেখযোগ্য কাজ করেছে। এরই প্রচেষ্টার ফলে উপমহাদেশে আরেকটি নতুন রাষ্ট্র (পাকিস্তান) প্রতিষ্ঠা লাভ করেছে। মুসলিম লীগ প্রতিষ্ঠার কয়েক বছর পর ১৯১২খ্রি. ত্রিপলী যুদ্ধ সংঘটিত হলো। ফলশ্রুতিতে ত্রিপলী ইটালীর দখলে চলে গেলো। তারপর বলকান যুদ্ধ সংঘটিত হলো এবং তুর্কিরা পরাজিত হলো। এরপর ১৯১৪ সালে প্রথম বিশ্বযুদ্ধ আরম্ভ হলো। এ যুদ্ধে ইংরেজদের পাক-ভারতের লোকদের সাহায্যের খুব প্রয়োজন ছিলো। তারা স্বরাজ আন্দোলনের ঘোষণা দিলো। হিন্দু ও মুসলমান সবাই এ আশায় তাদের সাহায্য করলো যে, যুদ্ধের পর স্বাধীনতা মিলবে। হিন্দুদের নেতা মি.গান্ধী আর মুসলমানদের নেতা মুহাম্মদ আলী জওহার হিন্দু ও মুসলমানদেরকে সেনাবাহিনীতে ভর্তি করানোর ক্ষেত্রে বিশেষ ভূমিকা পালন করলেন। এ যুদ্ধে ইংল্যান্ড, রাশিয়া ফ্রান্স ওসমানিয়া সালতানাত-এর বিরুদ্ধে যুদ্ধ করছিলো। অনুরূপ ভারতীয় মুসলমানদেরকে নিজেদের ভাইদের রক্ত প্রবাহিত করার জন্য সেনাবাহিনীতে ভর্তি করানো হচ্ছিলো।\n\n\n\nমোটকথা, যখন ১৯১৮ খ্রিস্টাব্দে যুদ্ধ শেষ হলো। কিন্তু ইংরেজগণ তাদের ওয়াদা থেকে ফিরে গেলো। আর স্বাধীনতা ঘোষণার পরিবর্তে ওসমানিয়া সালতানাতের বিভিন্ন অংশ দখল করতে থাকে। এতে উপমহাদেশের মুসলমানগণ ক্ষোভে ফেটে পড়লো। ১৯১৯খ্রি. খিলাফত আন্দোলনের সূচনা হলো, যার উদ্দেশ্য ওসমানিয়া সালতানাৎকে হিফাযত করা ও সাহায্য করা বলে দাবী করা হলো। এ আন্দোলনে হিন্দু নেতা গান্ধীও অংশগ্রহণ করলো এবং তাকে এ আন্দোলনের প্রধান নেতা স্থির করা হলো। এর পরবর্তী বছরেই ১৯২০খ্রি. অসহযোগ আন্দোলনের সূচনা হলো। আবেগের এমন সয়লাব প্রবাহিত হলো যে, সবাই নির্দ্বিধায় গান্ধীর ইঙ্গিতে চলতে লাগলো। মৌং মাহমূদ হাসান তখন জেলখানা থেকে মুক্তি পেয়েছিলেন। তিনি জমিয়তুল ওলামা-ই হিন্দের সভায় (দিল্লী ১৯২০খ্রি.) সভাপতির ভাষণে তিনি বলেছেন, ‘‘ইংরেজদের সাথে অসহযোগ ফরয। আর খিলাফতের হিফাযত করতে হিন্দুদের অংশগ্রহণ কৃতজ্ঞতার উপযোগী। ‘অসহযোগ আন্দোলন’-এর সাথে সাথে শুরু হলো ‘দেশত্যাগ আন্দোলন’। তারপর ‘গাভী যবেহ্ বর্জন আন্দোলন’, ‘খদ্দর আন্দোলন’ ও ‘পশু বর্জন আন্দোলন’ ইত্যাদিও চলতে লাগলো।\n\n\n\nআ’লা হযরত উপরিউক্ত রাজনৈতিক অবস্থাদি ও ঘটনাবলী অতি গভীরভাবে পর্যালোচনা করেছেন। আর কতিপয় পুস্তক ও ফাত্ওয়ায় তাঁর নিজস্ব অভিমত ও ধ্যান ধারণা প্রকাশ করেছেন। তিনি একথা প্রমাণ করেছেন যে, ‘খিলাফত আন্দোলন’-এর উদ্দেশ্য ইসলামের মর্যাদা বৃদ্ধি ছিলোনা; বরং নেপথ্যে ভারতের স্বাধীনতার জন্য প্রচেষ্টাই ছিলো; যাতে হিন্দুরা সংখ্যাগরিষ্ঠ হতো, তারাই এ আন্দোলনে উপকৃত হতো।\n\n\n\nসুতরাং অসহযোগ আন্দোনের প্রতি আ’লা হযরতের সন্দেহগুলোর সত্যায়ন হয়। আর ‘শুদ্ধি সংগঠনের আন্দোলন’ (১৯২৩খ্রি.)-এ সন্দেহগুলো স্পষ্টভাবে সামনে এসে যায়, যখন ১৯১৯খ্রি. থেকে ১৯২১খ্রি. পর্যন্ত ভ্রাতৃত্বের দোহাই দাতারা মুসলমানদেরকে মুরতাদ্দ বানানো ও হিন্দু সভ্যতাকে গ্রহণের উপর বাধ্য করার জন্য এক ব্যাপকতর আন্দোলন চালিয়েছিলেন।\n\n\n\nআ’লা হযরতের ধারণায় প্রত্যেক কাফিরের সাথে বন্ধুত্ব রাখা হারাম। অবশ্য লেনদেন করা মূল কাফিরদের সাথে জায়েয। আ’লা হযরতের মতে, এসব ক’টি আন্দোলন মুসলমানদেরকে দুর্বল করে দিয়েছে; পক্ষান্তরে, হিন্দুদেরকে শক্তিশালী করে দিয়েছে। তিনি লিখেন-\n\n‘শত্রু তার শত্রুর জন্য তিনটি কথা চায়-\n\n\n\n১. প্রথমে তার মৃত্যু, যাতে ঝগড়াই খতম হয়।\n\n২. এটা না হলে তার দেশান্তর, যাতে নিজের কাছে না থাকে,\n\n৩. এটাও না হলে শত্রুর মোকাবেলায় ঢাল হয়ে থাকুক।\n\n\n\nবিশ্বযুদ্ধে মুসলমানদেরকে ঠেলে দিয়ে প্রথমোক্ত উদ্দেশ্য হাসিল করা তাদের উদ্দেশ্য ছিলো। এভাবে হিন্দু-মুসলিম দাঙ্গার মাধ্যমেও এ উদ্দেশ্য চরিতার্থ করাও তাদের উদ্দেশ্য ছিলো। স্বদেশ ত্যাগ আন্দোলন চালিয়েও দ্বিতীয় উদ্দেশ্য হাসিল করতে চেয়েছিলো হিন্দু নেতারা। আর অসহযোগ আন্দোলন চালিয়ে তারা তৃতীয় উদ্দেশ্য হাসিল করতে চেয়েছিলো। তাছাড়া, এ তিনটি উদ্দেশ্যই তারা ভারত বিভক্তির (১৯৪৭খ্রি.) সময় চরিতার্থ করেছিলো। হত্যাযজ্ঞের বাজার উত্তপ্ত করা হয়েছিলো। মুসলমানদেরকে ভারত ছেড়ে যেতে বাধ্য করা হয়েছিলো। যেসব মুসলমান ভারতে র’য়ে গিয়েছিলেন, তাদের জন্য জীবন ধারণের পথ বন্ধ করে দিয়েছিলো। আ’লা হযরত হিন্দু-মুসলিম বন্ধুত্বকে যে আশঙ্কার দৃষ্টিতে দেখেছেন, ড. ইকবালও একই সন্দেহের চোখে দেখেছেন; অথচ তিনি হিন্দু-মুসলিম ঐক্যের প্রতি আহ্বানকারী ছিলেন। তিনি (আল্লামা ইকবাল) পরবর্তীতে নিম্নলিখিত আশঙ্কাগুলো প্রকাশ করেছিলেন-\n\n\n\n১. গ্রহণযোগ্য হিন্দু-মুসলিম চুক্তি ছাড়া নিছক ইংরেজদের প্রতি শত্রুতার ভিত্তিতে জাতীয় ঐক্যের ভিত্তিতে প্রস্তর স্থাপন সম্ভবপর ছিলোনা।\n\n\n\n২. এ আশঙ্কাও ছিলো যে, এমন মেলামেশা ও মুসলমানদের সরলতার সুবাদে জাতীয় ঐক্যের আহ্বায়ক তাদের পৃথক ধর্মীয় অবস্থানকে নিঃশেষ করে দেবে।\n\n\n\nযেই আশঙ্কার প্রকাশ আল্লামা ইকবাল অনেক পরে করেছেন, আ’লা হযরত বেরলভী ওইসব আশঙ্কার দিকে মুসলিম মিল্লাতকে অনেক আগেই অবহিত করেছিলেন। তিনি কারো সমালোচনার দিকে ভ্রুক্ষেপ না করে তাঁর আশঙ্কাগুলো প্রকাশ করেছিলেন। আ’লা হযরতের ধারণা ছিলো যে, সমস্ত সম্প্রদায় মুসলমানদের শত্রু- চাই তারা ইংরেজ হোক অথবা ইহুদী হোক কিংবা কাফির ও মুশরিকগণ হোক, অথবা হোক তারকাপূজারী কিংবা অগ্নি পূজারী।\n\n\n\nআ’লা হযরত জাতি গঠনের পক্ষে ছিলেন। এজন্য তিনি যে নিয়ম-নীতি নির্দ্ধারণ করেছিলেন। তাঁর পরে তার সাহেবযাদাগণ, খলীফাগণ, ছাত্রগণ এবং অনুসারীগণ সেগুলোর অনুসরণ করে মুসলিম মিল্লাতকে পরিচালনা করেছেন। ১৯৪০ খ্রি.পর দল হিসেবে পাকিস্তান প্রতিষ্ঠার সহযোগিতা করেছেন। ১৯৪৬ খ্রিস্টাব্দে ব্যানারস কনফােেন্স পাকিস্তানের সমর্থনে সর্বসর্বসম্মত সিদ্ধান্ত ঘোষণা করেন। ফলে মুসলিম লীগের নেতৃত্বে ও প্রচেষ্টায় আলিমদের সমর্থনে পাকিস্তান কায়েম হয়।"
    }
]