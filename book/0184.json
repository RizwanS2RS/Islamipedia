[{"1":"কবরের প্রথম রাত","2":"কবরের প্রথম রাত\n\nমূলঃ আমীরে আহলে সুন্নাত মাওলানা মুহাম্মদ বিলাল মুহাম্মদ ইলইয়াস আত্তার কাদেরী রযবীয়া (দা.)\nটেক্সট রেডীঃ আব্দুল মোস্তফা রাহিম রমজান\n\n\n\nশয়তান কখনো চাইবে না যে, এই রিসালাটি সম্পূর্ণ পড়ে কবরের প্রথম রাতের প্রস্তুতির জন্য আপনার মানসিকতা তৈরী হোক, শয়তানের এই আঘাতকে প্রতিহত করে দিন । এই বয়ানটি আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী রযবী ২৭ রবিউল আউয়াল ১৪৩১ হিজরী (১৪-৩-২০১০ সাল) রবিবার দা’ওয়াতে ইসলামীর তিনদিনের সুন্নাতে ভরা ইজতিমায় (সাহারায়ে মদীনা, বাবুল মদীনা, করাচী) করেন, যা প্রয়োজনীয় পরিমার্জন ও পরিবর্ধন সহকারে প্রকাশ করা হলো । মাকতাবাতুল মদীনা মজলিশ"},{"1":"দরূদ শরীফের ফযীলত","2":"দরূদ শরীফের ফযীলত\nরহমতে আলম, নূরে মুজাস্‌সাম, রাসূলে আকরাম, হুযুর পুরনূর(ﷺ)এর মাগফিরাতপূর্ণ ইরশাদ হচ্ছে: “আমার উপর দরূদ শরীফ পাঠ করা পুলসিরাতে নূর হবে, যে শুক্রবার আমার উপর আশিবার (৮০) দরূদ শরীফ পাঠ করবে, তার ৮০ বছরের গুণাহ ক্ষমা হয়ে যাবে।” (আল জামেউস সগীর লিস সুয়ূতী, ৩২০ পৃষ্ঠা, হাদীস নং- ৫১৯১)\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ\n\nরাসূলুল্লাহ (ﷺ) ইরশাদ করেছেন: “প্রতিটি উদ্দেশ্য সম্বলিত কাজ, যা দরূদ শরীফ ও যিকির ছাড়াই আরম্ভ করা হয়, তা বরকত ও মঙ্গল শূণ্য হয়ে থাকে।” (মাতালিউল মুসার্‌রাত)\n\nকোয়ী গুল বাকী রহে গা না চমন রেহ জায়েগা\nপর রাসূলুল্লাহ কা দ্বীনে হাসান রেহ জায়েগা\nহাম সফির ও বাগ মে হে কোয়ী দম কা চাহচাহা\nবুলবুলেঁ উড় জায়েগী সোনা চমন রেহ জায়েগা\nআতলাস কাম খোয়াব কি পোশাক পর নাযাঁ না হো\nইস তনে বে জান পর খাকি কাফন রেহ জায়েগা"},{"1":"কবরের প্রথম রাত","2":"কবরের প্রথম রাত\nপ্রখ্যাত তাবেয়ী, হযরত সায়্যিদুনা হাসান বসরী (رحمة الله) আপন ঘরের দরজায় উপবিষ্ট ছিলেন, এমন সময় সেদিকে একটি জানাযা অতিক্রম করলো, তিনি – (رحمة الله) ও উঠলেন এবং জানাযার পেছনে চলতে লাগলেন। জানাযার নিচে এক মাদানী মুন্নী অজোড়ে কাঁদতে কাঁদতে দৌড়ে দৌড়ে যাচ্ছিলো, সে বলছিলো: হে আব্বাজান! আজ আমার উপর ঐ সময় এসেছে যা পূর্বে কখনো আসেনি। হযরত সায়্যিদুনা হাসান বসরী –(رحمة الله) যখন এই ব্যথাভরা আওয়াজ শুনলেন, তখন চোখ অশ্রুসিক্ত, অন্তর বিগলিত হয়ে গেলো, মমতা ভরা হাত সেই দুশ্চিন্তাগ্রস্থ এতিম মেয়ের মাথায় বুলিয়ে দিলেন এবং বললেন: কন্যা! তোমার উপর নয় বরং তোমার মরহুম পিতার উপরই ঐ সময় এসেছে, যা আজকের পূর্বে আর কখনো আসেনি। পরদিন তিনি –(رحمة الله)ঐ মাদানী মুন্নীকে দেখলেন যে, কাঁদতে কাঁদতে কবরস্থানের দিকে যাচ্ছে। হযরত সায়্যিদুনা হাসান বসরী – (رحمة الله) শিক্ষা অর্জনের জন্য তার (মাদানী মুন্নীর ) পেছনে পেছনে চললো। কবরস্থানে পৌঁছে মাদানী মুন্নীবী তার পিতার কবরকে জড়িয়ে ধরলো। হযরত সায়্যিদুনা হাসান বসরী – (رحمة الله)একটি ঝোঁপের পেছনে লুকিয়ে গেলো। মাদানী মুন্নীতার গাল মাটির উপর রেখে কাঁদতে কাঁদতে বলতে লাগলো: হে আব্বাজান! আপনি অন্ধকারে প্রদীপ এবং সমব্যাথী ছাড়া কবরের প্রথম রাত কীভাবে অতিবাহিত করছেন? হে আব্বাজান! কাল রাতে তো আমি আপনার জন্য প্রদীপ জালিয়েছিলাম, আজ রাতে কবরে প্রদীপ কে জালিয়ে দিবে! হে আব্বাজান! কাল রাতে ঘরে আমি আপনার জন্য বিছানা বিছিয়েছিলাম, আজ রাতে কবরে বিছানা কে বিছিয়ে দিবে! হে আব্বাজান! কাল রাতে ঘরে আমি আপনার হাত পা টিপে দিয়েছিলাম, আজ রাতে কবরে হাত পা কে টিপে দিবে! হে আব্বাজান! কাল রাতে ঘরে আমি আপনাকে পানি পান করিয়েছিলাম, আজ রাতে কবরে যখন পিপাসা লাগবে এবং আপনি পানি চাইবেন তখন পানি কে নিয়ে আসবে! হে আব্বাজান! কাল রাতে আপনার শরীরে চাদর আমিই ঢেকে দিয়েছিলাম, আজ রাতে কে ঢেকে দিবে! হে আব্বাজান! কাল রাতে ঘরে আপনার চেহেরায় ঘাম আমিই মুছে দিয়েছিলাম, আজ রাতে কবরে কে ঘাম পরিস্কার করবে! হে আব্বাজান! কাল রাত পর্যন্ত তো আপনি যখনই আমাকে ডেকেছেন, আমি চলে এসেছি, আজ রাতে কবরে আপনি কাকে ডাকবেন এবং ডাক শুনে কে আসবে! হে আব্বাজান! কাল রাতে যখন আপনার ক্ষুধা লেগেছিল, তখন আমিই আপনার জন্য খাবার এনে দিয়েছিলাম, আজ রাতে যখন কবরে ক্ষুধা লাগবে, তখন খাবার কে এনে দিবে! হে আব্বাজান! কাল রাত পর্যন্ত তো আমি আপনার জন্য বিভিন্ন ধরনের খাবার রান্না করেছি, আজ কবরের প্রথম রাতে কে রান্না করবে! হযরত সায়্যিদুনা হাসান বসরী – (رحمة الله)শোকের অতিশার্য্যে এবং দুঃখী মাদানী মুন্নী আবেগময় কথা শুনে কেঁদে দিলেন এবং কাছে এসে বললেন: হে কন্যা! এভাবে নয় বরং এভাবে বলো: হে আব্বাজান! দাফন করার সময় আপনার চেহারা কিবলামুখী করে দেয়া হয়েছিল, এখনও কি আপনার চেহারা সেই অবস্থায় আছে নাকি চেহারা অন্য দিকে ফিরিয়ে দেয়া হয়েছে? হে আব্বাজান! আপনাকে পরিস্কার পরিচ্ছন্ন কাফন পরিধান করিয়ে দাফন করা হয়েছিলো, এখনও কি তা পরিস্কার পরিচ্ছন্ন আছে? হে আব্বাজান! আপনাকে কবরে সুস্থ ও সবল শরীর সহকারে রাখা হয়েছে, এখনও কি আপনার শরীর নিরাপদ আছে, নাকি তা পোকা মাকড় খেয়ে নিয়েছে? হে আব্বাজান! আলেমগণ বলেন যে, কবরের প্রথম রাতে বান্দাকে ঈমানের ব্যাপারে প্রশ্ন করা হয়, তখন কেউ উত্তর দিতে পারবে এবং কেউ চুপ থাকবে, আপনি কি সেই প্রশ্নের সঠিক উত্তর দিয়েছেন, নাকি বিফল ছিলেন? হে আব্বাজান! আলেমগণ বলেন যে, অনেক মৃতের কবর প্রশস্থ হয়ে যায় এবং অনেকের সংকীর্ণ, আপনার কবর কি সংকীর্ণ হয়েছে, নাকি প্রশস্থ? হে আব্বাজান! আলেমগণ বলেন যে, অনেক মৃতের কাফন জান্নাতী কাফনে এবং অনেকের কাফনকে জাহান্নামের আগুনের কাফন দ্বারা পরিবর্তন করে দেয়া হয়, আপনার কাফন কি আগুন দ্বারা পরিবর্তন করা হয়েছে নাকি জান্নতী কাফন দ্বারা? হে আব্বাজান! আলেমগণ বলেন যে, কবর কাউকে এমনভাবে চাপ দেয়, যেভাবে মা তার হারিয়ে যাওয়া সন্তানকে মমতায় বুকে জড়িয়ে ধরে এবং কাউকে রাগান্বিত হয়ে এমনভাবে আলিঙ্গন করে যে, তার হাঁড়গুলো ভেঙ্গে চুরে কেটি অপরটির ভেতরে ঢুকে যায়, তো কবর আপনার সাথে মায়ের মতো নম্রভাবে চাপ দিয়েছে নাকি হাঁড়গুলো ভেঙ্গেচুরে দিয়েছে? হে আব্বাজান! আলেমগণ বলেন যে, মৃতকে যখন কবরে রাখা হয়, তখন সে উভয় অবস্থায়ই অনুশোচনা করে, যদি সে নেককার বান্দা হয়, তবে এই কারণেই অনুশোচনা করে যে, নেকী আরো বেশি করেনি কেন আর যদি গুনাহগার হয়, তবে এই কারণেই অনুশোচনা করে যে, গুনাহ কেন করলো! তো হে আব্বাজান! আপনি কি নেকী কম হওয়ার কারণে অনুশোচনা করছেন নাকি গুনাহের কারণে? হে আব্বাজান! কাল যখন আপনাকে ডাকতাম, তখন আপনি আমাকে উত্তর দিতেন, আজ আমার কিরূপ দূর্ভাগা যে, আজ কবরের শিয়রে দাঁড়িয়ে ডাকছি কিন্তু আমি আপনার উত্তরের আওয়াজ শুনছি না! হে আব্বাজান! আপনিতো আমার থেকে পৃথক হয়ে গেছেন যে, কিয়ামত পর্যন্ত হয় আর একত্র হতে পারবেন না। হে দয়াময় আল্লাহ! কিয়ামতের ময়দানে আমাকে আমার আব্বাজানের সাথে সাঙ্গাৎ করা থেকে বঞ্চিত করো না। হযরত সায়্যিদুনা হাসান বসরী – (رحمة الله)এর একথা শুনে ঐ মাদানী মুন্নী আরয করলো: হে আমার সরদার! আপনার উপদেশ মূলক কথা আমাকে উদাসীনতার ঘুম থেকে জাগিয়ে দিয়েছে। এরপর সে কাঁদতে কাঁদতে হযরত সায়্যিদুনা হাসান বসরী (رحمة الله) এর সাথে ফিরে এলো। (আল মাওয়াইযুল উসফুরিয়্যাতি লি আবি বকর ইবনে মুহাম্মদুল উসফুর, ১১৮ পৃষ্ঠা)\n\nআঁখে রো রো কে সূ জানে ওয়ালে জানে ওয়ালে নেহী আনে ওয়ালে\nকোয়ী দিন মে ইয়ে সরা উজড় হে আরে আও চাওনি চা’নে ওয়ালে\nনফস! মে খাক হুয়া তো না মিটা হে! মেরী জান কে খা’নে ওয়ালে\nসাথ লে লো মুঝে মে মুজরিম হো রাহ মে পড়তে হে তা-নে ওয়ালে\nহো গেয়া দাহাক সে কলেজা মেরা\nহায় রুহসাত কী সুনানে ওয়ালে\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"},{"1":"কবর সমূহ উপরে দেখতে একই রকম কিন্তু ভিতরে...","2":"কবর সমূহ উপরে দেখতে একই রকম কিন্তু ভিতরে...\nপ্রিয় ইসলামী ভাইয়েরা! কখনো না কখনো তো আপনাদের সবাইকে কবরস্থানে যাওয়ার সুযোগ হয়েছে। কখনো কি চিন্তা করেছি যে, কবরস্থানের শোকার্ত পরিবেশ, দুঃখ ভারাক্রান্ত বাতাস যেনো নিজ মুখেই ঘোষনা করছে: হে দুনিয়াবী জীবনে সন্তুষ্ট ব্যক্তিরা! তোমাদের সবাইকে একদিন না একদিন এই বিরান কবরের গর্তে আসতেই হবে। মনে রেখো! এই কবর যা উপর থেকে একই রকম দেখায়, তবে এমন নয় যে, এর ভিতরের অবস্থাও একই, জি হ্যাঁ, এই মাটির স্তুপের নিচে দাফনকৃত যদি কোন নামাযী হয়, রমযানুল মোবারকের রোযা পালনকারী হয়, সম্পূর্ণ মোবারক মাস বা কমপক্ষে শেষ দশদিনের ইতিকাফকারী ছিলো, মাহে রমযানের আশিক ও রমযানকে সম্মান প্রদর্শনকারী ছিলো, যাকাত ফরয হওয়াবস্থায় নিজের যাকাত সম্পূর্ণ আদায়কারী ছিলো, হালাল রিযিক অন্বেষণকারী ছিলো, সম্মান পূর্বক হালাল রিযিক পেয়ে সন্তুষ্টিকারী ছিলো, কোরআনে পাকের তিলাওয়াতকারী ছিলো, তাহাজ্জুদ, ইশরাক ও চাশত এবং আওয়াবীনের নামায আদায়কারী ছিলো, বিনয়ী প্রদর্শনকারী ছিলো, সৎচরিত্রের অধিকারী ছিলো, শরীয়ত অনুযায়ী এক মুষ্ঠি দাঁড়ি বৃদ্ধিকারী ছিলো, পাঁগড়ি দ্বারা মাথা সজ্জিতকারী ছিলো, সুন্নাতের অনুসরণকারী ছিলো, পিতা-মাতার আদেশ মান্যকারী ছিলো, বান্দার হক আদায়কারী ছিলো, আল্লাহ আয়ালা ও তাঁর প্রিয় মাহবুব, হুযুর (ﷺ) এর ভালবাসা পোষণকারী ছিলো, সাহাবায়ে কিরাম (رضي الله عنه) ও পবিত্র আহলে বায়ত এবং আউলিয়ায়ে কিরাম (رحمة الله) এর প্রেমিক ছিলো, তবে তার কবর উপর থেকে যে মাটির ছোট স্তুপ হিসেবে দেখা যাচ্ছে, হতে পারে যে, আল্লাহ পাক ওরাসূল (ﷺ) এর দয়া ও অনুগ্রহে এর ভিতরের অংশ দৃষ্টিসীমা পর্যন্ত সম্প্রসারিত হয়ে গেছে, কবরে জান্নাতের দিকে জানালা খুলে গেছে এবং এই প্রকাশ্য মাটির স্তুপের নিচে জান্নাতের সুন্দর বাগান বিদ্যমান। অন্যদিকে এই মাটির স্তুপের নিচে দাফন হওয়া ব্যক্তি, যদি বে-নামাযী ছিলো, রমযানুল মোবারকের রোযা জেনেশুনে নষ্টকারী ছিলো, রমযানুল মোবারকের রাতে গলিতে ক্রিকেট ইত্যাদি খেলার কারণে মুসলমানের ইবাদত বা ঘুমের ব্যঘাত সৃষ্টিকারী বা এরূপ খেলোয়ারদের দর্শক হয়ে তাদের উৎসাহ প্রদানকারী ছিলো, যাকাত ফরয হওয়াবস্থায় আদায় কারার ক্ষেত্রে কৃপণতা অবলম্বনকারী ছিলো, হারাম রোজগারী ছিলো, সূদ ও ঘুষের লেনদেনকারী ছিলো, মানুষের ঋণ আত্মসাতকারী ছিলো, মদ পানকারী ছিলো, জুয়াড়ী ছিলো, মদ ও জুয়ার আসর পরিচালনাকারী ছিলো, শরীয়তের অনুমতি ব্যতীত মুসলমানের অন্তরে কষ্ট প্রদানকারী ছিলো, মুসলমানদেরকে ভয় দেখিয়ে ও ধমক দিয়ে ভাতা আদায়কারী ছিলো, মুক্তিপণের জন্য মুসলমানদের অপহরনকারী ছিলো, চোর ছিলো, ডাকাত ছিলো, আমানত ভঙ্গকারী ছিলো, অবৈধভাবে জমি দখলকারী ছিলো, অসহায় কৃষকের সর্বস্ব হরণকারী ছিলো, ক্ষমতার নেশায় মত্ত হয়ে অত্যচার ও নিপীড়নের তান্ডবকারী ছিলো, দাঁড়ি মুন্ডনকারী বা এক মুষ্ঠির ছোট করে কর্তনকারী ছিলো, সিনেমা-নাটকের দর্শক ও প্রদর্শনকারী ছিলো, গান-বাজনা শ্রবণকারী ছিলো, গালিগালাজ, মিথ্যা, গীবত, চোগলখোরী, অপবাদ, কু-ধারণা এবং অহঙ্কারে অভ্যস্থ ছিলো, পিতামাতার অবাধ্য ছিলো, তবে হতে পারে মাটির এই প্রশান্ত মনে হওয়া স্তুপের নিচে অস্থিরতাময় অবস্থা বিদ্যমান, জাহান্নামের জানালা খোলা হয়েছে, আগুন শিখা জ্বলছে, সাপ ও বিচ্ছু দাফনকৃতের শরীরের উপর ঝাপিয়ে পড়েছে এবং এরকম চিৎকার চেচামেচি হচ্ছে যা আমরা শুনতে পারছি না। আমার আক্বা, আ’লা হযরত – (رضي الله عنه) বলেন:\n\nহায়ে গাফিল ওয়া কিয়া জাগা হে জাহাঁ পাঁচ জা’তে হে চার ফির তে হে\nবায়েঁ রাস্তে না জা মুসাফির সুন মাল হে রাহ মার১ ফির তে হে\nজাগ সুনসান বন হে রাত আয়ি গোরগ১ বেহরে শিকার ফির তে হে\nনফস ইয়ে কোয়ী চাল হে যালিম\nজেয়সে খাচে বিজার ফির তে হে\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"},{"1":"একদিন মরতে হবে, শেষ ঠিকানা মৃত্যুই","2":"একদিন মরতে হবে, শেষ ঠিকানা মৃত্যুই\nহে আশিকে রাসূল! এই কবরস্থানের বিরান ভূমিকে দেখো এবং গভীরভাবে চিন্তা করো যে, আমরা কি জীবিত অবস্থায় কেউ কোন কবরস্থানে একরাত একা অবস্থান করতে পারবো? হয়ত কেউ সাহস করতে পারবে না, তবে যখন জীবিতাবস্থাতেই একা থাকতে ভয় করে, তখন মৃত্যুর পর যখন সকল বন্ধু বান্ধব এবং সকল আত্মীয় স্বজনের বন্ধন ছিন্ন হয়ে যাবে, ইন্দ্রিয় অটুট থাকবে, সবকিছু দেখবে ও শুনবে কিন্তু নড়াচড়া এবং বলতে পারবে না, এরূপ হৃদয় বিদারক অবস্থায় অন্ধকার কবরে একাকী সে কীভাবে থাকবে! আহ! আমাদের অবস্থা এরূপ যে, যদি আরাম আয়েশে পূর্ণ সুন্দর এয়ার কন্ডিশন ঘরেও তাকে একাকী বন্দী করে রাখা হয়, তবুও ভীত হয়ে যাবে!\n\nআন্ধেরী রাত হে গম কি ঘটা আচিয়াঁ কি কালী হে\nদিল বে কিস কা ইস আফত মে আক্বা তু হি ওয়ালী হে\nউতর তে চাঁন্দ ডালতি চাঁন্দনী জু হো সাকে করলে\nআন্দহীরা পাক ২ আতা হে ইয়ে দু‘দিন কী উজালী হে\n১. নেকড়ে। \n২. অর্থাৎ মাসের শেষ পনের দিন।\n\n\nআন্ধেরা ঘর, একিলে জান, দম ঘটতা, দিল উকতা তা\nখোদা কো ইয়াদ কর পেয়ারে ওহ সা‘য়াত আনে ওয়ালী হে\nনা চুঁকা দিন হে ডলনে পর তেরী মনযিল হুয়ী কোটী\nআরে আও‘জানে ওয়ালে নিন্দ ইয়ো কব কী নিকালী হে\nরযা মনযিল তো জেয়সি হে ওহ ইক মে কিয়া সাবি কো হে\nতুম ইস কো র্বতে হো ইয়ে তো কহোইয়াঁ হাত খালি \n\nহে প্রিয় ইসলামী ভাইয়েরা! বিশ্বাস করুন! কবরস্থানে দাফনকৃতরা আজ আমাদেরকে বর্তমান অবস্থায় উপদেশ দিচ্ছে: “হে উদাসীন মানব! মনে রেখো! গতকাল আমিও সেখানে (অর্থাৎ দুনিয়ায়) ছিলাম, যেখানে আজ তোমরা রয়েছ এবং আগামিকাল তোমারাও এখানে (অর্থাৎ কবরে) এসে পৌঁছাবে, যেখানে আজ আমরা আছি।” নিশ্চয় যারা পৃথিবীতে জন্ম গ্রহন করেছে তাকে মৃত্যু বরণ করতেই হবে, যে জীবনের ফুল কুঁড়িয়েছে, তাকে অবশ্যই মৃত্যুর কাঁটা আঘাত করেছে, যে আনন্দের ভান্ডার পেয়েছে, তাকে মৃত্যুর যন্ত্রণা অর্জন হবেই! আমরা পৃথিবীতে ক্রমান্বয়ে এসেছি, কিন্তু... \nপ্রিয় ইসলামী ভাইয়েরা! আমরা এই পৃথিবীতে অবশ্যই একটি ক্রমানুসারে এসেছি, অর্থাৎ এভাবে যে, প্রথমে দাদা অতঃপর পিতা অতঃপর সন্তান অতঃপর নাতি, কিন্তু মৃত্যুর কোন ধারাবাহিক নিয়ম নেই। বৃদ্ধ দাদা জীবিত থাকে অথচ দুগ্ধপোষ্য শিশু মৃত্যুর কোলে ঢলে পরে, কারো নানাজান বেঁচে থাকে কিন্তু আম্মাজান বিচ্ছেদের দুঃখ দিয়ে চলে যান। আমাদের মধ্য থেকে কেউ কেউ ঘর থেকে তার ভাইয়ের জানাযা কাঁধে উঠিয়েছে হয়তো, কারো মা চোখের সামনেই শেষ নিঃশ্বাস ত্যাগ করে চলে হেছে হয়তো, কারো বাবা মৃত্যুকে আলিঙ্গন করে চলে গেছেন হয়তো, কারো যুবক সন্তান দুর্ঘটনার শিকার হয়ে মৃত্যুর কোলে ঢলে পরেছে হয়তো, কারো দাদীজান কবরস্থানে রওনা দিয়েছে, তো কারো নানীজানও পরকালের দিকে যাত্রা করেছে। নিজের মৃত্যুবরণকারী ঐসকল আত্মীয় স্বজনদের মতোই একদিন আমরাও হঠাৎ এই দুনিয়া ছেড়ে চলে যাবো।\n\n\nদিলা গা‘ফিল না হো ইক দম ইয়ে দুনিয়া ছোঁড় জানা হে\nবাগিছে ছোঁড় কর খালি জমিঁ আন্দর ছামানা হে\nতেরা না‘যুক বদন ভই জো লেটে সাজ ফুলোঁ পর\nইয়ে হোগা একদিন বে‘জাঁ ইসসে কী‘ড়োঁ নে খা‘নাহে\nতু আপনি মওত কো মত ভোল কর সা‘মান চলনে কা\nযমীঁ কি খাক পর সু’না হে ইটোঁ কা সেরহানা হে\nনা বাইলী হো সাকে ভাই না বেটা বাপ তে মা‘য়ী\nতু কিঁউ ফিরতা হে সো দায়ী আমল নে কাম আনা হে\nকাহা হে জোরে নমর্বদী! কাহা হে তখতে ফিরআউনী!\nগেয়ী সব ছোঁড় ইয়ে ফানী আগর নাদান দানা হে\nআযীযা ইয়াদ কর, জিস দিন কেহ ইযরাঈল আয়েঙ্গে\nনা জা‘ওয়ে কোয়ী তেরে সঙ্গ ইকিলা তু নে জানা হে\nজাহাঁ কে শা‘গল মে শা‘গিল খোদাকে যিকির সে গাফিল\nকারে দাওয়া কেহ ইয়ে দুনিয়া মেরা দা‘ইম ঠিকানা হে\nগোলাম ইক দম না কর গাফলত হায়াতী পর না হো গুররাহ\nখোদা কি ইয়াদ কর হার দম কেহ জিসনে কাম আনা হে\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"},{"1":"পূর্বে এরূপ কোন রাত অতিবাহিত করিনি","2":"পূর্বে এরূপ কোন রাত অতিবাহিত করিনি\nহযরত সায়্যিদুনা আনাস বিন মালিক – (رحمة الله) বর্ণনা করেন: আমি কি তোমাদের ঐ দুটি দিন এবং ঐ দুটি রাতের ব্যাপারে বলবো না! (১) একটি দিন হলো তা, যখন আল্লহ পাকের পক্ষ থেকে তোমার নিকট আসা আল্লাহ পাকের সন্তুষ্টির সুসংবাদ নিয়ে আসবে অথবা তাঁর অসন্তুষ্টির বার্তা। এবং (২) অপর দিনটি হলো তা, যখন তুমি নিজের আমলনামা নেয়ার জন্য আল্লাহ পাকের দরবারে উপস্থিত হবে এবং ঐ আমলনামা তোমার ডান হাতে দেয়া হবে নাকি বাম হাতে দেয়া হবে। (আর দুই রাতের মধ্যে) একটি রাত হচ্ছে তা, যা মৃত ব্যক্তি নিজের কবরে অতিবাহিত করবে, এর পূর্বে সে এরূপ রাত কখনো আতিবাহিত করেনি। এবং দ্বিতীয় রাতটি হলো তা, যেদিন সকালে কিয়ামতের দিন হবে এবং অতঃপর এরপরে আর কোন রাত আসবেনা। (শুয়াবুল ঈমান, ৭ম খন্ড, ৩৮৮ পৃষ্ঠা, হাদীস নং- ১০৬৯)"},{"1":"আলা হযরতের অসিয়ত","2":"আলা হযরতের অসিয়ত\nহে আজকের জীবিত এবং কালকের মৃতরা, হে ধ্বংসশীলেরা, হে দূর্বলেরা, হে শক্তিহীনেরা, হে দূর্বলেরা, হে শিশুরা, হে যুবকেরা, হে বৃদ্ধরা। নিশ্চয় কবরের প্রথম রাত খুবই গুরুত্বপূর্ণ রাত, আমার আক্বা আলা হযরত, ইমামে আহলে সুন্নাত, আশিকে মাহে নবুওয়ত, ওলীয়ে নেয়ামত, আযীমুল বরকত, আযীমুল মারতাবাত, পরওয়ানায়ে শময়ে রিসালাত, মুজাদ্দেদে দ্বীন ও মিলৱাত, হামীয়ে সুন্নাত, মাহীয়ে বিদআত, পেকরে ফুনুন ও হিকমত, আেিলমে শরীয়ত, পীরে ত্বরীকত, বাইছে খাইর ও বরকত, হযরত আল্লামা মাওলানা আলহাজ্ব আল হাফেয, আল ক্বারী, ইমাম আহমদ রযা খাঁন – (رحمة الله) অনেক বড় আল্লাহর ওলী এবং মহান আশিকে রাসূল হওয়ার পরও এই অসিয়ত করেছেন যে, (দাফনের পর ত্বালকীন করার পর) দেড় ঘন্টা আমার দিকে (অর্থাৎ কবরের চেহেরার দিকের অংশে) দরূদ শরীফ এরূপ আওয়াজে পড়তে থাকবে, যেনো আমি শুনি। অতঃপর আমাকে দয়াময় আল্লাহ পাকের দায়িত্বে সমর্পণ করে চলে এসো এবং যদি কষ্ট সহনশীল হয় তবে দিন পর্যন্ত (অর্থাৎ পরিপূর্ণ তিন দিন এবং তিন রাত) একজনের পর একজন করে দুজন আত্মীয় বা বন্ধু চেহারার দিকে কোরআন শরীফ ও দরূদ শরীফ এরূপ আওয়াজে বিরামহীন ভাবে পড়তে থেকো, যেনো আল্লাহ পাক যদি চাই তবে এই নতুন জায়গায় মন বসে যাবে। (হায়াতে আলা হযরত, ৩য় অংশ, ২৯১ পৃষ্ঠা)"},{"1":"সগে মদীনার অসিয়ত","2":"সগে মদীনার অসিয়ত\nআলহামদুলিল্লাহ আলা হযরত – (رحمة الله) এর অনুস্মরনে স’গে মদীনা (লিখক)ও এরূপ অসিয়ত করে রেখেছেন। সুতরাং দা’ওয়াতে ইসলামীর প্রকাশনা প্রতিষ্ঠান মাকতাবাতুল মদীনার প্রকাশিত ৩৩৮ পৃষ্ঠা সম্বলিত “রাসাঈলে আত্তারীয়া” ১ম অংশে অন্তর্ভূক্ত রিসালা “মাদানী অসিয়ত নামা”র ৩০১ পৃষ্ঠায় রয়েছে: “সম্ভব হলে আমাকে ভালবাসা পোষনকারীরা আমার দাফনের পর ১২ দিন পর্যন্ত আর তা সম্ভব না হলে কমপক্ষে ১২ ঘন্টা হলেও আমার কবরের চারপাশে বসে যিকির দরূদ, কোরআন তিলাওয়াত ও নাত ইত্যাদির মাধ্যমে আমার অন্তরকে মনোরঞ্জন করতে থাকুন। ইন্সশাআল্লাহ এতে নতুন জায়গায় আমার মন বসে যাবে। তবে উক্ত সময়েও আর সর্বদায় জামাআত সহকারে নামায আদায়ের প্রতি যত্নবান হবেন।” আল্লাহ পাকের মাহবুবের অশ্রুজল আমাদের চিরক্ষমাপ্রাপ্ত আক্বা, আমাদের ক্ষমা প্রদানকারী মক্কী মাদানী মুস্তফা, বিচার দিবসের সাহায্যকারী (ﷺ) এর কবর সম্পর্কে খোদাভীতি পর্যবেক্ষণ করুন। সুতরাং হযরত সায়্যিদুনা বারাতা বিন আযিব – (رحمة الله) হতে বর্ণিত, তিনি বলেন, আমরা নবীয়ে করীম (ﷺ) এর সাথে একটি জানাযায় অংশগ্রহন করলাম, তখন তিনি (ﷺ) কবরের পাড়ে বসলেন এবং এতো বেশী কান্না করলেন যে, মাটি ভিজে গেলো। অতঃপর ইরশাদ করলেন: এর জন্য প্রস্তুতি নাও। (সুনানে ইবনে মাজাহ, ৪র্থ খন্ড, ৪৬৬ পৃষ্ঠা, হাদীস নং- ৪১৯৫)\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"},{"1":"আখিরাতের সর্বপ্রথম ধাপ হলো কবর","2":"আখিরাতের সর্বপ্রথম ধাপ হলো কবর\nআমীরুল মুমিনিন হযরত সায়্যিদুনা ওসমান গণী – (رضي الله عنه)  যখনই কোন কবরে উপস্থিত হতেন, তখন এতো বেশী কান্না করতেন যে, তাঁর দাড়ি মোবারক ভিজে যেত। আরয করা হলো: জান্নাত ও দোযখের আলোচনা করা হলে আপনি এতো বেশি কান্না করেন না, কিন্তু কবরের পাশে এলে অনেক কান্না করেন, এর কারন কি? বললেন: আমি নবীয়ে আকরাম, নূরে মুজাসসাম (ﷺ) হতে শুনেছি: আখিরাতের সর্বপ্রথম ধাপ হলো কবর, যদি কবরবাসীরা এ থেকে মুক্তি পেয়ে যায় তাহলে পরবর্তী ধাপগুলো এর চেয়ে সহজ আর যদি এ থেকে মুক্তি না পায় তাহলে পরবর্তী ধাপগুলো আরো কঠিন। (সুনানে ইবনে মাজাহ, ৪র্থ খন্ড, ৫০০ পৃষ্ঠা, হাদীস নং- ৪২৬৭)"},{"1":"জানাযা হলো নিশ্চুপ মুবাল্লিগ","2":"জানাযা হলো নিশ্চুপ মুবাল্লিগ\nপ্রিয় ইসলামী ভাইয়েরা! আপনারা দেখলেন তো, যূন নূরাইন, জামেউল কোরআন, হযরত সায়্যিদুনা ওসমান ইবনে আফফান (رضي الله عنه) এর খোদাভীতি! তিনি – (رضي الله عنه) আশরায়ে মুবাশশারা অর্থাৎ ঐসকল দশজন সৌভাগ্যবান সাহাবায়ে কেরাম (رضي الله عنه)এর অন্তর্ভূক্ত, যাঁদেরকে আল্লাহ পাকের হাবীব, হুযুর (ﷺ) তাঁর সত্য জবানে বিশেষভাবে জান্নাতী হওয়ার সুসংবাদ দান করেছিলেন, তাঁকে নিষ্পাপ ফিরিশতারা লজ্জা বোধ করতেন। এরপরও কবরের ভয়াবহতা, ভয়ঙ্করতা, একাকীত্ব এবং অন্ধকারের ব্যাপারে খুবই ভীত থাকতেন আর অপরদিকে আমরা, নিজের কবরকে একেবারে ভুলে আছি, দৈনন্দিন মানুষের জানাযা উঠতে দেখার পরও এটা ভাবছি না যে, একদিন আমার জানাযাও উঠানো হবে, নিশ্চয় এই জানাযা আমার জন্য নিশ্চুপ মুবাল্লিগের ভূমিকা পালন করছে। সে যাকিছু এই অবস্থায় বলছে তাকে কেউ এভাবে পক্তি আকারে ব্যক্ত করেছে।\n\nজানাযা আগে আগে কেহ রাহা হে এ্যয় জাহাঁ ওয়ালো\nমেরে পিছে চলে আও তোমহারা রেহনুমা মে হো\n\nঅন্ধকার ভীতি সঞ্চার করে হে আশিকানে রাসুল! আফসোস শতকোটি আফসোস! কেননা আমরা অন্যকে কবরে রাখতে দেখি কিন্তু এটা ভূলে যাই যে, একদিন আমাকেও কবরে রাখা হবে। আহ! আমার অবস্থা এরূপ যে, রাতে বিদ্যুৎ চলে গেলে তখন ভয় করে, বিশেষত একা হলে তখন অনেক ভয় লাগে এবং অন্ধকার ভীতি সঞ্চার করে, হায়! হায়! এরপরও কবরে ভয়ানক ঘোর অন্ধকারের কোন অনুভূতি নেই। নামাযও আমরা ঠিক মতো পড়ি না, রমযানুল মোবারকের রোযাও আমরা রাখি না, ফরয হওয়ার পরও আমরা পরিপূর্ণ যাকাত আদায় করি না, পিতামাতার হক আমরা আদায় করতে পারিনা, আহ! রাতদিন গুনাহের মাঝে অতিবাহিত করছি, নিশ্চয় মৃত্যুর একটি সময় নির্দিষ্ট আছে, তা ফেরানো সম্ভব নয়, যদি এভাবে গুনাহ করতে করতে হঠাৎ মৃত্যুর বার্তা এসে যায় এবং আমাদের কবরের গর্তে নিক্ষেপ করে দেয়া হয়, তবে জানি না আমাদের কবরের প্রথম রাত কিভাবে অতিবাহিত হয়!\n\n\nইয়াদ রাখ হার আ’ন আখির মওত হে বন পে মত আনজান আখির মওত হে\nমরতে জাতে হে হাজারোঁ আদমী আকিল ও নাদান আখির মওত হে\nকিয়া খোশি হো দিল কো চান্দে যিসত সে গমযাদা হে জান আখির মওত হে\nমুলকে ফানী মে ফানা হার শেয় কো হে সুন লাগা কর কান আখির মওত হে\nবারহা ইলমি তুঝে সমজা চুকে\nমান ইয়া মত মান আখির মওত হে\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"},{"1":"সুবিশাল অট্টালিকার শিক্ষনীয় ঘটনা","2":"সুবিশাল অট্টালিকার শিক্ষনীয় ঘটনা\nমানুষ অনেক লম্বা লম্বা অভিলাষ করে থাকে, কিন্তু তাদের এই বিষয়ের প্রতি মনোযোগই নেই যে, লাগাম অন্য কারো হাতেই রয়েছে, যখন হঠাৎ লাগাম টানা হবে এবং মৃত্যুবরণ করতে হবে, তখন সব কিছুই মূল্যহীন হয়ে যাবে, সুতরাং বলা হয়: “মদীনাতুল আউলিয়া মুলতান” এর এক যুবক সম্পদ উপার্জনের নেশায় নিজের শহর, দেশ, পরিবার পরিজন থেকে দূরে অন্য কোন দেশে চলে গেলো। অনেক টাকা আয় করতো এবং পরিবারের নিকট প্রেরণ করতো, সবার পরামর্শে বিশাল অট্টালিকা বানানোর সিদ্ধান্ত হলো। এই যুবক বছরের পর বছর ধরে টাকা পাঠাতে লাগলো, আত্মীয়া অট্টালিকা বানাতে লাগলো এবং তা সুন্দরভাবে সাজাতে লাগলো, এক পর্যায়ে বিশাল অট্টালিকা নির্মিত হয়ে গেলো। এই যুবক যখন দেশে ফিরে আসলো, তখন ঐ বিশাল সুন্দর অট্টালিকায় থাকার ব্যবস্থা শুরূ হয়ে গেলো, কিন্তু আহ! নিয়তি সেই সুবিশাল সুন্দর ঘরে স্থানান্তর হওয়ার প্রায় ১ সপ্তাহ পূর্বেই ঐ যুবকের ইন্তিকাল হয়ে গেলো এবং সে নিজের আলোকময় উজ্জল সুবিশাল ঘরের পরিবর্তে ঘোর অন্ধকার কবরে স্থানান্তরিত হয়ে গেলো।\n\nজাহাঁ মে হে ইবরাত কে হার সু নমুনে মগর তুঝ কো আন্ধা কিয়া রঙ্গ ও বু’নে\nকভি গওর সে ভি ইয়ে দেখা হে তু নে জু আ’বাদ থে ওহ মকাঁ আব হে সু নে\nজাগা জি লাগা নে কী দুনিয়া নেহী হে\nইয়ে ইবরাত কী জা হে তামাশা নেহী হে"},{"1":"দুনিয়ার পাগল","2":"দুনিয়ার পাগল\nআফসোস! আমাদের অধিকাংশই আজ দুনিয়ার পাগল এবং আখিরাতের ভাবনা হতে বিমূখ, আমাদের মধ্যে কিছু এরূপ, যারা নশ্বর পৃথিবীর আনন্দ খুশিতে লিপ্ত, নিঃশেষ ও ধ্বংস হওয়া থেকে নির্ভয়, মৃত্যুর কল্পনা সম্পর্কে অজ্ঞাত, দুনিয়ার নেশায় মত্ত, আর কিছু এমন, যারা এই নশ্বর দুনিয়ায় হঠাৎ মৃত্যু মুখে পতিত হওয়ার আশঙ্কা সম্পর্কে অজ্ঞ, আরাম এবং বিলাসীতা অর্জনে এতই মগ্ন হয়ে গিয়েছে যে, কবরের অন্ধকার, ভয়াবহতা ও একাকীত্বকে ভূলে গেছে। আহ! আজ আমাদের সমস্ত কর্মচাঞ্চল্য শুধু দুনিয়াবী জীবনের উন্নতির জন্যই ব্যয় হচ্ছে, আখিরাতের উন্নতির চিন্তা অনেক কম দেখা যায়। একটু চিন্তা তো করুন যে, এই দুনিয়া হতে কিরূপ সম্পদশালী লোক বিদায় নিয়েছে, যারা সম্পদ ও রাজত্ব, পদ ও মর্যাদা, পরিবার পরিজনের অস্থায়ী ভালবাসা, বন্ধু বান্ধবের সাময়িক সহচর্য এবং চাকর বাকরের তোষামদ মূলক সেবায় মগ্নতা কবরের একাকীত্বকে ভূলিয়ে দিয়েছে। কিন্তু আহ! হঠাৎ ধ্বংসের মেঘ আচ্ছন্ন করে, মৃত্যুর ঝড় এসে এবং দুনিয়ায় দীর্ঘদিন থাকার আশা ধুলিস্যাৎ করে দিলো, তার সুখ এবং শান্তিতে ভরা ঘর মৃত্যু এসে বিরান করে দিলো। আলোয় আলোকিত অট্টালিকা ও প্রাসাদ থেকে উঠিয়ে তাকে ঘোর অন্ধকার কবরে স্থানান্তরিত করে দিয়েছে। আহ! ঐ লোক কাল পর্যন্ত পরিবার পরিজনের সাথে আলোকিত ঘরে হাসি খুশিতে ব্যস্ত ছিল আর আজ কবরের ভয়াবহতা ও একাকীত্বে বিষন্ন ও ব্যথিত।\n\nআজাল নে না কিসরা হি ছোড়া না দারা ইসি সে সিকান্দার সা ফা’তাহ ভি হারা\nহার ইক লে’কে কিয়া কিয়া না হাসরাত সিদ হারা পড়া রেহ গেয়া সব ইয়োঁহী ঠাঠ সারা\nজাগা জি লাগানে কি দুনিয়া নেহী হে ইয়ে ইবরাত কী জা হে তামাশা নেহী হে"},{"1":"দুনিয়ার ধোঁকা","2":"দুনিয়ার ধোঁকা\nআফসোস ঐ ব্যক্তির জন্য, যে দুনিয়ার রঙ তামাশা দেখার পরও এর ধোঁকায় লিপ্ত থাকে এবং মৃত্যু থেকে একেবারে উদাসীন হয়ে যায়। আসলেই যারা দুনিয়াবী জীবনের ধোঁকায় পরে নিজের মৃত্যু এবং কবর ও হাশরকে ভূলে যায় এবং আল্লাহ তায়ালাকে সন্তুষ্ট করার জন্য আমল করে না, তারা খুবই নিন্দার যোগ্য। এই ধোঁকা থেকে আমাদের সাবধান করার জন্য আমাদের পরওয়ারদিগার ২২তম পারার সূরা ফা‘তিরের ৫নং আয়াতে ইরশাদ করেন:\n(পারা ২২, সূরা ফা’তির, আয়াত ৫)\nকানযুল ঈমান থেকে অনুবাদ: হে মানব\nকুল, নিশ্চয় আল্লাহর প্রতিশ্রুতি সত্য,\nসুতরাং কখনো যেন তোমাদেরকে প্রতারিত না করে, পার্থিব জীবনে এবং কিছুতেই যেন তোমাদেরকে আল্লাহর নির্দেশের উপর প্রতারণা না করে ঐ বড় প্রতারক (অর্থাৎ\nশয়তান)।\nহে আশিকানে রাসূল! এবং আমার প্রিয় ইসলামী ভাইয়েরা! নিশ্চয় যে মৃত্যু এবং এর পরবর্তী বিষয় সম্পর্কে সঠিকভাবে অবহিত, সে দুনিয়ার রঙ তামাশা এবং এর বিলাসীতার ধোঁকায় পতিত হতে পারে না। আপনি কি কখনো কাউকে মৃতের কবরে দেয়ার জন্য ফার্নিচার তৈরি করে, কবরে এয়ার কন্ডিশন লাগিয়ে, টাকা পয়সা রাখার জন্য সিন্দুক বানিয়ে, খেলায় জিতে কাপ এবং দুনিয়াবী সফলতার সার্টিফিকেট সাজানোর জন্য আলমারি বানাতে দেখেছেন? দেখেননি এবং এই কাজ শরয়ী ভাবে জায়িযও নেই, তবে যখন সবকিছু এখানেই রেখে যেতে হয়, তবে এই ডিগ্রি দিয়ে আমার কাজ কি? যে সম্পদের জন্য সারা জীবন কঠোর পরিশ্রম করেছি, তা আমাদের কি সাহায্য করবে? যে পদমর্যাদার কারণে স্বদম্ভে চলতে থাকি, তা আমাদের কোন কাজে আসবে? প্রিয় ইসলামী ভাইয়েরা! এখনও সময় আছে, হুঁশে ফিরে আসুন এবং কবর ও আখিরাতের প্রস্তুতি নিন।\n"},{"1":"দুনিয়ায় মুসাফির হিসেবে থাকো","2":"দুনিয়ায় মুসাফির হিসেবে থাকো\nহযরত সায়্যিদুনা আব্দুলৱাহ ইবনে ওমর (رضي الله عنه) হতে বর্ণিত যে, হুযুরে পাক, সাহেবে লাওলাক (ﷺ) আমার কাঁধে হাত রেখে ইরশাদ করেন: “দুনিয়ায় এভাবেই থাকো যেন তুমি মুসাফির।” হযরত সায়্যিদুনা ইবনে ওমর (رضي الله عنه) বলেন: যখন সন্ধ্যা হবে তখন সকালের জন্য অপেক্ষা করো না এবং যখন সকাল হয় তখন সন্ধ্যার অপেক্ষায় থেকো না আর সুস্থ অবস্থায় অসুস্থতার জন্য এবং জীবিতাবস্থায় মৃত্যুর জন্য প্রস্তুতি নাও। (সহীহ বুখারী, ৪র্থ খন্ড, ২২৩ পৃষ্ঠা, হাদীস নং- ৬৪১৬)"},{"1":"দুনিয়া আখিরাতের প্রস্তুতির জন্যই নির্দিষ্ট","2":"দুনিয়া আখিরাতের প্রস্তুতির জন্যই নির্দিষ্ট\nহযরত সায়্যিদুনা ওসমানে গণী (رضي الله عنه)সর্বশেষ খুৎবায় যা বর্ণনা করেছেন, তাতে এটাও ছিলো: আল্লাহ পাক তোমাদেরকে দুনিয়া শুধুমাত্র এজন্য প্রদান করেছেন, যেনো তোমরা এর মাধ্যমে আখিরাতের প্রস্তুতি নিতে পারো এবং এই জন্য প্রদান করেননি যে, তোমরা এরই হয়ে থাকবে, নিশ্চয় দুনিয়া ধ্বংসশীল এবং আখিরাত স্থায়ী। তোমাদেরকে ধ্বংসশীল (দুনিয়া) যেনো ধোকা দিয়ে স্থায়ী (আখিরাত) থেকে উদাসীন করে না দেয়, ধ্বংসশীল দুনিয়াকে স্থায়ী আখিরাতের উপর প্রাধান্য দিও না, কেননা দুনিয়া বিলুপ্ত হয়ে যাবে এবং নিশ্চয় আল্লাহ পাকের নিকট ফিরে আসতে হবে। আল্লাহ তায়ালাকে ভয় করো, কেননা তাঁর ভয় তাঁর শাস্তি থেকে বাঁচার ঢাল স্বরূপ এবং তাঁর নিকট পর্যন্ত পৌঁছার মাধ্যম। (যাম্মুদ দুনিয়া মাআ মাওসুআতি ইবনে আবিদ দুনিয়া, ৫ম খন্ড, ৮৩ পৃষ্ঠা, নম্বর- ১৪৬)\n\nহে ইয়ে দুনিয়া বে ওয়াফা আখির ফানা\nনা রাহা ইস মে গদা না বাদশাহ\n\nহে আশিকানে রাসূল! এবং আমার প্রিয় ইসলামী ভাইয়েরা! এই দুনিয়ার অবস্থা একটি রাস্তার মতোই, যা অতিμম করার পরই গন্তব্য পর্যন্ত পৌঁছানো যায়, এবার এই গন্তব্য জান্নাত হবে নাকি জাহান্নাম! এটা এই বিষয়ের উপর নির্ভর করে যে, আমরা এই সফর কিভাবে অতিক্রম করেছি! আল্লাহ ও রাসূল(ﷺ)এর আনুগত্যে অতিবাহিত করেছি নাকি অবাধ্য হয়ে? সুতরাং যদি আমরা জান্নাতের নেয়ামত সমূহ নিতে এবং জাহান্নামের আযাব থেকে বাঁচতে চাই তবে আমাদেরকে “নিজের এবং সারা দুনিয়ার মানুষেরসংশোধনের চেষ্টা করতে হবে।” আল্লাহ আমার কথা যেনো মনে গেঁথে যায়।"},{"1":"মৃত ব্যক্তির ঘোষণা","2":"মৃত ব্যক্তির ঘোষণা\nনবীয়ে করীম, রউফুর রহীম (ﷺ) ইরশাদ করেন: ঐ স্বত্বার শপথ যার কুদরতী হতে আমার প্রাণ, যদি মানুষ তার (অর্থাৎ মৃত্যুবরণকারীর) ঠিকানা দেখতো এবং তার কথা শুনতো তবে মৃত ব্যক্তির কথা ভূলে গিয়ে নিজের জন্য কান্না করতো। যখন মৃত ব্যক্তিকে তক্তায় রেখে উঠানো হয়, তখন তার রূহ ছটফট করে উঠে তক্তার উপর বসে বলতে থাকে: হে আমার পরিবার পরিজন! দুনিয়া তোমাদের সাথে যেন এমন ভাবে না খেলে, যেভাবে সে আমার সাথে খেলেছে, আমি হালাল এবং হারাম সম্পদ জমা করেছি এবং সেইvসম্পদ অপরের জন্য রেখে এসেছি। এর উপকারীতা তাদের জন্য এবং এর অপকারীতা আমার জন্য, ব্যস যাকিছু আমার সাথে হয়েছে সে সম্পর্কে ভয় করো (অর্থাৎ শিক্ষা অর্জন করো)। (আত তাযকিরাতু লিল কুরতুবী, ৭৬ পৃষ্ঠা)\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"},{"1":"মৃত ব্যক্তির চিৎকার","2":"মৃত ব্যক্তির চিৎকার\nহযরত সায়্যিদুনা আবু সাঈদ খুদুরী – (رضي الله عنه) হতে বর্ণিত যে, খাতামুল মুরসালিন, রাহমাতলিৱল আলামীন (ﷺ) ইরশাদ করেন: যখন জানাযা প্রস্তুত হয়ে যায় এবং লোকজন তাকে কাঁধে উঠায়, যদি সে নেককার হয় তাহলে বলে: আমাকে দ্রুত নিয়ে চলো, আর যদি সে গুনাগার হয় তাহলে সে তার আত্মীয় স্বজনকে বলে: হায়! আমাকে তোমরা কোথায় নিয়ে যাচ্ছ! মানুষ ব্যতীত প্রত্যেকেই তার আওয়াজ শুনে, যদি মানুষ তা শুনতো তবে অজ্ঞান হয়ে যেত। (সহীহ বুখারী, ১ম খন্ড, ৪৬৫ পৃষ্ঠা, হাদীস নং- ১৩৮০)"},{"1":"কবরের চিৎকার","2":"কবরের চিৎকার\nহযরত সায়্যিদুনা আবুল হাজ্জাজ ছুমালী (رضي الله عنه)হতে বর্ণিত, নবী করীম, রউফুর রহীম (ﷺ) ইরশাদ করেন: যখন মৃত ব্যক্তিকে কবরে নামিয়ে দেয়া হয়, তখন কবর তাকে লক্ষ্য করে বলে: হে লোক তোমার ধ্বংস হোক! তুমি কেন আমাকে ভূলে ছিলে? তুমি কি এটাও জানতে না যে, আমি হলাম ফিতনার ঘর, অন্ধকার ঘর, তারপরও তুমি কি কারণে আমার উপর স্বদম্ভে চলেছো? যদি সেই মৃত ব্যক্তি নেককার বান্দা হয় তবে এক অদৃশ্য আওয়াজ কবরকে বলে: হে কবর! সে যদি ঐরূপ হয়, যে নেকীর দাওয়াত দিতে থাকে এবং অসৎ কাজে বারণ করে তবে! (তার সাথে কিরূপ আচরণ করবে?) কবর বলে: যদি এরূপ হয় তবে আমি তার জন্য বাগান হয়ে যাই। অতঃপর সেই ব্যক্তির শরীর নূর দ্বারা পরিবর্তন হয়ে যায় এবং তার রূহ রাব্বুল আলামীনের দরবারের দিকে উড়ে যায়। (মুসনাদে আবি ইয়ালা, ৬ষ্ঠ খন্ড, ৬৭ পৃষ্ঠা, হাদীস নং- ৬৮৩৫)  হে আশিকানে রাসূল ও প্রিয় ইসলামী ভাইয়েরা! ভাবুন তো একবার, ঐ সময় যখন কবরে একাকী থাকতে হবে, আতঙ্ক বিরাজ করবে, না কোথাও যেতে পারবে, না কাউকে ডাকতে পারবে এবং পালিয়ে যাওয়ার জন্য কোন উপায় থাকবে না। তখন কবরের বুকফাঁটা চিৎকার শুনে কেমন লাগবে?\nকবর রোজানা ইয়ে করতি হে পুকার মুঝ মে কিড়ে মাকোড়ে বে শুমার\nইয়াদ রাখ! মে হো আন্ধেরি কুঠরী মুঝ মে সুন ওয়াহশাত তুজে হোগী বড়ী\nমেরে আন্ধর তু একেলা আয়েগা হাঁ মগর আমাল লেয়তা আয়েগা\nতেরা ফন তেরা হুনার উহদা তেরা কাম আয়েগা না সরমায়া তেরা\nদৌলতে দুনিয়া কে পিছে তু না জা আখিরাত মে মাল কা হে কাম কিয়া\nদিল সে দুনিয়া কি মুহাব্বাত দূর কর দিল নবী কে ইশক সে মা‘মুর কর\nলন্ডন ও প্যারিস কে স্বপ্নে ছৌড় দেয়\nবস মদীনে হি সে রিশতা জোড় লে"},{"1":"জান্নাতের বাগান বা জাহান্নামের গর্ত!","2":"জান্নাতের বাগান বা জাহান্নামের গর্ত!\nআল্লাহ পাকের মাহবুব (ﷺ) ইরশাদ করেন:\n“কবর হয়তো জান্নাতের বাগান সমূহ হতে একটি বাগান বা জাহান্নামের গর্ত সমূহ হতে একটি গর্ত। (সুনানে তিরমিযী, ৪র্থ খন্ড, ২০৮ পৃষ্ঠা, হাদীস নং- ২৪৬৮)\nগোরে নায়কাঁ বাগ হুগী খুলদ কা মুজরীমোঁ কী কবর দোযখ কা গাড়া"},{"1":"অনুগত বান্দার প্রতি কবরের দয়া","2":"অনুগত বান্দার প্রতি কবরের দয়া\nপ্রিয় ইসলামী ভাইয়েরা! নামায ও সুন্নাতের  উপর আমলকারীদের জন্য কবরে প্রশান্তি এবং বে নামাযী ও গুনাহে ভরা শরীয়ত বিরোধী ফ্যাশন কারীদের জন্য আপদই আপদ হবে, সুতরাং হযরত আল্লামা জালাল উদ্দীন সুয়ুতী শাফেয়ী – (رضي الله عنه) বলেন: হযরত সায়্যিদুনা উবাইদ বিন ওমর (رضي الله عنه)হতে বর্ণিত, কবর মৃত ব্যক্তিকে বলে যে, যদি তুমি তোমার জীবনে আল্লাহ পাকের আনুগত ছিলে তবে আজ আমি তোমার উপর দয়া করবো আর যদি তুমি তোমার জীবনে আল্লাহ পাকের অবাধ্য ছিলে তবে আমি তোমার জন্য আযাব হবো, আমি হলাম ঐ ঘর, যে আমার মাঝে নেকী এবং আনুগত্য প্রদর্শনকারী হয়ে প্রবেশ করবে, সে আমার থেকে সন্তুষ্টচিত্তে বের হবে আর যে অবাধ্যতা ও গুনাহগার হবে, সে আমার নিকট হতে বিপন্ন অবস্থায় বের হবে। (শরহুস সূদুর, ১১৪ পৃষ্ঠা। আহওয়ালুল কুবুর লি ইবনে রজব, পৃষ্ঠা ২৭)"},{"1":"প্রতিবেশী মৃতদের চিৎকার","2":"প্রতিবেশী মৃতদের চিৎকার\nবর্ণিত আছে, যখন মৃত ব্যক্তিকে কবরে রাখা হয় আর তার উপর আযাব হয়, তখন প্রতিবেশী মৃতরা তাকে চিৎকার করে বলে: হে দুনিয়া হতে আগমনকারী! তুমি কি আমাদের মৃত্যু থেকে উপদেশ গ্রহণ করোনি? তুমি কি দেখোনি যে, আমাদের আমল কিভাবে শেষ হয়েছে? আর তোমার তো আমল করার সুযোগ ছিলো, কিন্তু তুমি সময় নষ্ট করে দিয়েছো, কবরের কোণা কোণা তাকে বলতে থাকে: হে জমিনের উপর স্বদম্ভে বিচরণকারী! তুমি মৃতদের নিকট থেকে শিক্ষা অর্জন করোনি কেন? তুমি কি দেখনি যে, তোমার মৃত আত্মীয় স্বজনকে মানুষ কাঁধে উঠিয়ে কিভাবে কবর পর্যন্ত নিয়ে গিয়েছিলো। (শরহুস সূদুর, ১১৬ পৃষ্ঠা)"},{"1":"মৃতের সাথে কথোপকথন","2":"মৃতের সাথে কথোপকথন\n“শরহুস সূদুরে” বর্ণিত আছে: হযরত সায়্যিদুনা সাঈদ বিন মুসায়য়িব (رضي الله عنه)বলেন: একবার আমি আমীরুল মুমিনিন হযরত মওলায়ে কায়েনাত আলীউল মুরতাদ্বা শেরে খোদা (رضي الله عنه) এর সাথে মদীনায়ে মুনাওয়ারার কবরস্থানে গেলাম। হযরত মওলা আলী (رضي الله عنه)  কবরবাসীকে সালাম দিলেন এবং বললেন: হে কবরবাসী! তোমরা তোমাদের অবস্থা সম্পর্কে বলবে নাকি আমি তোমাদেরকে বলবো? সায়্যিদুনা সাঈদ বিন মুসায়য়িব -(رضي الله عنه) বললেন যে, আমরা কবর থেকে وعليكم السلام ورحمة الله وبركاته.এর আওয়াজ শুনলাম এবং কেউ যেনো বলতে লাগলো: হে আমীরুল মুমিনিন! আপনিই সংবাদ দিন যে, আমাদের মৃত্যুর পর কি হয়েছে? হযরত মওলা আলী (رضي الله عنه) বলেন: শুনে নাও! তোমাদের সম্পদ বন্টন হয়ে গেছে, তোমাদের স্ত্রীরা আরেকটি বিবাহ করে নিয়েছে, তোমাদের সন্তানরা এতিমদের অন্তর্ভূক্ত হয়ে গেছে, যে ঘরটি তুমি অনেক শক্তকরে তৈরি করেছ, তাতে তোমার শত্রুরা বসবাস করছে। এখন তুমি তোমার অবস্থা সম্পর্কে বলো: এটা শুনে একটি কবর থেকে আওয়াজ আসতে লাগলো: হে আমীরুল মুমিনিন! আমাদের কাফন ফেটে টুকরো টুকরো হয়ে গেছে, আমাদের চুল জড়ে বিক্ষিপ্ত হয়ে গেছে, আমাদের শরীরের চামড়া টুকরো টুকরো হয়ে গেছে, আমাদের চোখ বের হয়ে গালে চলে এসেছে এবং আমাদের নাকের ছিদ্র দিয়ে পুঁজ বের হচ্ছে আর আমরা যা কিছু আগে প্রেরণ করেছি, (অর্থাৎ যেমন আমল করেছি) তাই পেয়েছি, যা কিছু ছেড়ে এসেছি তাতে ক্ষতিগ্রস্থ  হয়েছি। (শরহুস সূদুর, ২০৯ পৃষ্ঠা। ইবনে আসাকির, ২৭ খন্ড, ৩৯৫ পৃষ্ঠা)"},{"1":"কোথায় সেই সুন্দর চেহেরা?","2":"কোথায় সেই সুন্দর চেহেরা?\nহযরত সায়্যিদুনা আবু বকর সিদ্দিক (رضي الله عنه)খুৎবায় বলেন: কোথায় সেই সুন্দর চেহেরার অধিকারী? কোথায় নিজ যৌবনের প্রতি অহংকারীরা? কোথায় গেলো সেই বাদশাহরা যারা সুবিশাল শহর নির্মাণ করিয়েছিলেন এবং তা মজবুত দূর্গ দ্বারা শক্তিশালী করেছে? কোথায় চলে গেলো যুদ্ধের ময়দানে জয় লাভকারীরা? নিশ্চয় সময় তাদেরকে অপদস্থ করে দিয়েছে এবং এখন তারা কবরের অন্ধকারে পরে আছে। তাড়াতাড়ি করো! নেকীর প্রতি অগ্রসর হও! এবং মুক্তি অন্বেষণ করো। (শুয়াবুল ঈমান লিল বায়হাকী, ৭ম খন্ড, ৩৬৫ পৃষ্ঠা, হাদীস নং- ১০৫৯৫)  এখন থেকেই প্রস্তুতি নিন প্রিয় ইসলামী ভাইয়েরা! আমীরুল মুমিনিন হযরত সায়্যিদুনা সিদ্দিকে আকবর (رضي الله عنه)আমাদেরকে অস্থায়ী দুনিয়ার, এর বিশ্বাসঘাতকতা এবং কবরের অন্ধকারের অনুভূতি প্রদান করে উদাসীনতার ঘুম থেকে জাগ্রত করছে, কবর ও হাশরের প্রস্তুতির মনমানসিকতা দিচ্ছেন। প্রকৃতপক্ষে বুদ্ধিমান সেই, যে মৃত্যুর পূর্বে মৃত্যুর প্রস্তুতি নিয়ে নেকীর ভান্ডার জমা করে নেয় এবং সুন্নাতের  মাদানী প্রদীপ কবরে সাথে নিয়ে যায় আর এভাবে কবর আলোকিত করার ব্যবস্থা করে নিন। অন্যথায় কবর কখনোই এই বিচার করবে না যে, আমার মধ্যে কে এসেছে! ধনী হোক বা ফকির, উজির হোক বা তার পরামর্শ দাতা, রাজা হোক বা প্রজা, অফিসার হোক বা পিয়ন, মালিক হোক বা কর্মচারী, ডাক্তার হোক বা রোগী, ঠিকাদার হোক বা শ্রমিক যদি কারো কাছেই আখিরাতের পাথেয় কম হয়, নামায ইচ্ছাকৃত কাযা করলো, রমযান শরীফের রোযা শরীয়তের কারণ ব্যতীত রাখলো না, ফরয হওয়ার পরও যাকাত আদায় করলো না, হজ্ব ফরয ছিল কিন্তু আদায় করলো না, সক্ষতা   থাকা সত্ত্বেও শরয়ী পর্দা বাস্তবায়ন করলো না, পিতামাতার অবাধ্যতা করলো, মিথ্যা, গীবত, চুগল খোরিতে অভ্যস্ত ছিলো, সিনেমা, নাটক দেখতে থাকতো, গান বাজনা শুনতে থাকতো, দাড়ি মুন্ডন করা বা এক মুষ্টি হতে কমাতে থাকতো। মোটকথা অধিকহারে গুনাহে ভরা আসরে উপস্থিত থাকতো, তবে আল্লাহ পাক এবং তাঁর রাসূল(ﷺ) এর অসন্তুষ্টি অবস্থায় অনুশোচনা ও অপদস্ততা ছাড়া আর কিছুই অর্জিত হবে না। যে ফরযের পাশাপাশি নিয়মিত নফলও আয়াদ করে, রমযানুল মুবারক ছাড়াও নফল রোযাও রাখে, অলিতে-গলিতে গ্রামে- গঞ্জে নেকীর দাওয়াতের সাড়া জাগায়, কোরআনে পাকের শিক্ষা শুধু নিজে অর্জন করেনি বরং অপরকেও দিয়েছে, “চৌক দরস” দেয়ার ক্ষেত্রে দ্বিধাবোধ করেনি, “ঘরে দরস” অব্যহত রেখেছে, সুন্নাত প্রশিক্ষণের মাদানী কাফেলায় প্রতি মাসে কমপক্ষে তিনদিন সফর করার পাশাপাশি অপর মুসলমানকেও এর উৎসাহ প্রদান করেছে, প্রতিদিন মাদানী ইনআমাতের রিসালা পূরণ করে প্রতি মাদানী মাসের প্রথম ১০ দিনের মধ্যেই নিজ এলাকার যিম্মাদারের নিকট জমা করিয়েছে  , আল্লাহ পাক এবং তাঁ র প্রিয় রাসূল(ﷺ) এর দয়া ও অনুগ্রহে ঈমান সহকারে দুনিয়া হতে বিদায় নিয়েছে, তবে ইনশা আল্লাহ তার কবরে হাশর পর্যন্ত রহমতের সমুদ্রে ঢেউ খেলতে থাকবে এবং নূরে মুস্তাফা (ﷺ) এর ঝর্ণা দুলতে থাকবে।\nকবর মে লেহরায়েঙ্গে তা হাশর চশমে নূর কে\nজলওয়া ফরমা হোগী জব তালয়াতে রাসূলুল্লাহ কি। (হাদায়িকে বখশিশ)"},{"1":"গায়ক দা’ওয়াতে ইসলামীতে কিভাবে আসল","2":"গায়ক দা’ওয়াতে ইসলামীতে কিভাবে আসল\nহে আশিকানে রাসূল! ব্যস সর্বদা দা’ওয়াতে ইসলামীর মাদানী পরিবেশের সাথে সম্পৃক্ত থাকুন ইনশা আল্লাহ উভয় জগতে তরী পাড় হয়ে যাবে। আসুন! আপনাদের উৎসাহ উদ্দীপনা বৃদ্ধির জন্য একটি ঈমান আলোকিত মাদানী বাহার শ্রবণ করুন। সুতরাং মালিরের (বাবুল মদীনা, করাচী) এক ইসলামী ভাইয়ের (বয়স প্রায় ২৭ বছর) বর্ণনা কিছুটা এরূপ যে, আমার ছোট বেলা থেকে নাত পড়ার শখ ছিল, ঘরোয়া অনষ্ঠানে (উৎসব) আমি কখনো কখনো অনুরোধের গান গাইতাম, কন্ঠ ভালো হওয়ার কারণে অনেক প্রশংসা পেতাম, তাতে আমি গর্বে “ফুলে” যেতাম। যখন একটু বড় হলাম, তখন গিটার (সংগীতের একটি যন্ত্র) শিখার ইচ্ছা জাগলো, অতঃপর আমি নিয়মিত গান শিখার জন্য একাডেমীতে ভর্তি হয়ে গেলাম, কয়েক বছর শিখার পর আমি গানের প্রতিযোগিতায় অংশগ্রহন করা শুরু করলাম, কয়েকটি টিভি চ্যানেলেও গাইলাম। সময়ের সাথে সাথে প্রসিদ্ধিও পেতে লাগলাম। অতঃপর আমার দুবাইয়ে অনেক বড় শোতে অংশগ্রহন করার সুযোগ হলো, সেখান থেকে ভারতে চলে গেলাম, যেখানে প্রায় ছয় মাস পর্যন্ত বিভিন্ন গানের প্রতিযোগিতায় অংশগ্রহন করলাম, বড় বড় অনুষ্ঠানে ও সিনেমায় গান গেয়েছি এবং অনেক সুনাম ও অর্থ উপার্জন করেছি। অতঃপর গায়কদের টিমের সাথে পৃথিবীর বিভিন্ন দেশে গিয়েছি, যার মধ্যে কানাডা (টরেন্টো, ভ্যাঙ্কুবার), আমেরিকার ১০টি এস্ট (শিকাগো, লস এঞ্জেলস, সানফ্রান্সিসকো ইত্যাদি), ইংল্যান্ডে (লন্ডন) গিয়েছি। যখন কিছুদিনের জন্য দেশে আসলাম তখন পরিবার পরিজন ও প্রতিবেশীরা অনেক অভ্যর্থনা জানালো, যদিও নফসের অনেক মজা অনুভব হচ্ছে কিন্তু অন্তরে প্রশান্তি ছিল না, কিছুর কমতি অনুভব হচ্ছিলো। অন্তর রূহানিয়্যতের খোঁজে ছিলো, নামাযের জন্য মসজিদে যাওয়া আসা হচ্ছিলো, তখন সেখানে ইশার নামাযের পর অনুষ্ঠিত ফয়যানে সুন্নাতের   দরসে অংশগ্রহনের সৌভাগ্য হলো। দরস ভালো লাগলো সুতরাং আমি মাঝে মাঝে তাতে বসতে লাগলাম, কিন্তু মন ও মননে বারবার দেশের বাইরে যাওয়ার, গান শুনানোর, সম্পদ উপার্জনের এবং খ্যাতি পাওয়ার ভূত চেপে বসেছিলো, দরসের পর ইসলামী ভাই যখনই আমাকে ইনফিরাদী কৌশিশ করা শুরু করতো আমি ফাঁকি দিয়ে বের হয়ে যেতাম। একরাতে ঘুমালে স্বপ্নে দা’ওয়াতে ইসলামীর এক মুবালৱীগের যিয়ারত হলো, যিনি উঁচু জায়গায় দাঁড়িয়ে আমাকে তাঁর নিকট ডাকছিলেন, যেনো আমাকে গুনাহের পঙ্কিলতা থেকে বের হওয়ার জন্য উদ্ভুদ্ধ করছিলেন, যখন সকালে উঠলাম তখন নিজের বর্তমান অবস্থা সম্পর্কে কিছুক্ষন গভীরভাবে চিন্তা করলাম, কিন্তু গুনাহে ভরা অবস্থাই পেলাম, কিছুদিন পর আমি আরো একটি স্বপ্ন দেখলাম যা আমাকে নাড়িয়ে দিয়েছিলো! দেখলাম কি, আমি মারা গেলাম এবং আমার লাশকে গোসল দেয়া হচ্ছে, আমি নিজেকে বরযখে পেলাম, তখন আমি নিজেকে এমন অসহায় অনুভব করলাম, যা আর কখনো হয়নি, এবার আমি নিজেকে বললাম: “তুমি অনেক প্রসিদ্ধ হতে চাও, দেখে নাও নিজের অবস্থা!” সকালে যখন চোখ খুললো তখন আমি ঘামে ভিজে চুপচুপে ছিলাম আর আমার শরীর থরথর করে কাঁপছিলো এবং এমন লাগছিলো যে, আমাকে আরেকটি সুযোগ দিয়ে পৃথিবীতে দ্বিতীয়বার প্রেরণ করা হয়েছে। এবার মাথা থেকে গান গাওয়ার ভূত পরিপূর্ণভাবে দুর হয়ে গেলো, আমি গুনাহ থেকে সত্যিকার ভাবে তাওবা করলাম এবং দৃঢ় প্রতিজ্ঞা করে নিলাম যে, ভবিষ্যতে কোন অবস্থাতেই আমি আর গান গাইবো না। যখন পরিবারের সদস্যরা একথা শুনলো তখন তারা কঠোরভাবে বাধা দিল, কিন্তু আল্লাহ পাক ও তাঁর রাসূল (ﷺ) এর দয়ায় আমার মাদানী মানসিকতা সৃষ্টি হয়ে গিয়েছিলো, সুতরাং আমি আমার সিদ্ধান্তে অটল ছিলাম। স্বপ্নে আবারো আমার দা’ওয়াতে ইসলামীর সেই মুবাল্লিগের যিয়ারত হয়, তিনি আমাকে সাহস জোগালেন। আল্লাহ পাকের এই মুবারক ইরশাদ: (কানযুল ঈমান থেকে অনুবাদ: এবং যারা আমার পথে প্রচেষ্টা চালায় অবশ্যই আমি তাদের কে আপন দেখাবো, এবং নিশ্চয় আল্লাহ সৎকর্ম পরায়ণদের সাথে আছেন।) (পারা ২১, সূরা আনকাবুত, আয়াত ৬৯) এ আয়াতের মতোই আমার দা’ওয়াতে ইসলামীতে স্থায়ীত্ব অর্জিত হলো, আমি নামাযের নিয়মানুবর্তীতা শুরু করে দিলাম, আমার চেহেরায় দাড়ি শরীফ সাজিয়ে নিলাম এবং মাথা সবুজ পাঁগড়ি দ্বারা সজ্জিত করে নিলাম। পূর্বে আমি গানের পঙক্তি পড়তাম, এখন মাকতাবাতুল মদীনা হতে প্রকাশিত কিতাব ও রিসালা অধ্যায়ন করা আমার অভ্যাসে পরিণত হয়ে গেলো। এক রাতে কোন একটি কিতাব পড়তে পড়তে ঘুমিয়ে পড়লাম, তখন আমার ঘুমন্ত ভাগ্য জেগে উঠল এবং স্বপ্নে আমার আক্বা মওলা (ﷺ) এর যিয়ারত নসীব হয়ে গেলো, যার জন্য আমি আমার রব তায়ালার যতোই কৃতজ্ঞতা প্রকাশ করিনা কেন কম হবে। এতে আমার মনে দৃঢ়তা অর্জিত হলো। অতঃপর মুফতিয়ে দা’ওয়াতে ইসলামী হযরত আল্লামা হাফিয মুফতি মুহাম্মদ ফারুক আত্তারী মাদানী – (رحمة الله) এর কবর মুবারক যখন অতি বর্ষনের ফলে খুলে গেল, তখন তাঁর অক্ষত শরীর, তাজা কাফন, সবুজ পাঁগড়ি এবং বাররী চুলের ঝলক দেখে আমি খুশিতে দুলে উঠলাম যে, দা’ওয়াতে ইসলামীর সাথে সম্পর্কিতদের উপর আল্লাহ ও রাসূল (ﷺ) এর কিরূপ দয়া ও অনুগ্রহ। মাদানী কাজ করতে করতে কালকের গায়ক জুনাইদ শেখ মাদানী পরিবেশের বরকতে আজকে মুবালৱীগ ও নাত খাঁ হয়ে গেলাম।  আলহামদুলিল্লাহ বর্তমানে আমি দা’ওয়াতে ইসলামীর যেলী মুশাওয়ারাতের খাদিম (নিগরান) হিসেবে মসজিদ ও বাজারে ফয়যানে সুন্নাতের  দরস দেয়া, সাদায়ে মদীনা দেয়া অর্থাৎ ফজরের নামাযের জন্য জাগানো, মাদানী দাওরার সৌভাগ্য অর্জন হচ্ছে। আল্লাহ পাক আমাকে মৃত্যু পর্যন্ত মাদানী পরিবেশে স্থায়ীত্ব নসীব করুক। امين بجاه النبي الامين صلى الله عليه وسلم. "},{"1":"স্বপ্নে ৯৯টি আসমাউল হুসনার প্রতি উৎসাহ","2":"স্বপ্নে ৯৯টি আসমাউল হুসনার প্রতি উৎসাহ\nহে আশিকানে রাসূল এবং প্রিয় ইসলামী ভাইয়েরা! দুনিয়া জুড়ে প্রসিদ্ধ ও পরিচিত সাবেক গায়ক (singer) জুনাইদ শেখ এই “মাদানী বাহার” লিখে দেয়ার কিছুদিন পর স’গে মদীনা আলহামদুলিল্লাহ সম্প্রতি আমার আবারো একবার নবী করীম (ﷺ) এর দীদার নসীব হলো, যা আল্লাহ পাকের আসমাউল হুসনা মুখস্ত করার ইঙ্গিত ছিলো। আলহামদুলিল্লাহ তা আমি মুখস্ত করে নিয়েছি।” প্রিয় ইসলামী ভাইয়েরা সুবহানাল্লাহ এমনিতে তো হাদীসে পাকে ৯৯টি আসমাউল হুসনা মুখস্ত করার ফযীলত বিদ্যমান, কিন্তু সৌভাগ্যের মেরাজ যে, প্রিয় আক্বা (ﷺ) স্বপ্নে তাশরীফ এনে তাঁর আশিককে বিশেষভাবে এর উৎসাহ প্রদান করলেন। ৯৯টি আসমাউল হুসনার ফযীলত শুনুন এবং আন্দোলিত হোন, সুতরাং আল্লাহ পাকের মাহবুব (ﷺ) ইরশাদ করেন: আল্লাহ পাকের ৯৯টি নাম রয়েছে, যে তা মুখস্ত করে নিলো, সে জান্নাতে প্রবেশ করবে। (সহিহ বুখারী, ২য় খন্ড, ২২৯ পৃষ্ঠা, হাদীস নং- ২৭৩৬) (বিস্তারিত জানার জন্য “নুযহাতুল ক্বারী শাহে বুখারী” ৮৯৫-৮৯৮ পৃষ্ঠা পর্যবেৰণ করে নিন)\n\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ\n\nপ্রিয় ইসলামী ভাইয়েরা! বয়ান শেষ করার পূর্বে সুন্নাতের  ফযীলত এবং কতিপয় “সুন্নাত ও আদব” বয়ান করার সৌভাগ্য অর্জন করছি। মদীনার তাজেদার, হুযুরে আনওয়ার (ﷺ) ইরশাদ করেন: “যে ব্যক্তি আমার সুন্নাতকে ভালবাসলো সে (মূলত) আমাকে ভালবাসলো আর যে আমাকে ভালবাসলো সে আমার সাথে জান্নাতে থাকবে।” (মিশকাতুল মাসাবীহ, ২য় খন্ড, ৫৫ পৃষ্ঠা, হাদীস নং-১৭৫)\n\nসুন্নাতে আ’ম করেঁ দ্বীন কা হাম কাম করেঁ\nনেক হো জায়ে মুসলমান মদীনে ওয়ালে\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"},{"1":"পোশাক পরিধানের ১৪টি মাদানী ফুল","2":"পোশাক পরিধানের ১৪টি মাদানী ফুল\nপ্রথমে প্রিয় নবী (ﷺ) এর তিনটি বাণী লক্ষ্য\nকরুন: \n(১) “জ্বিনের দৃষ্টি ও মানুষের লজ্জাস্থানের মাঝখানে পর্দা হচ্ছে, যখন কেউ কাপড় খুলে তবে বিসমিল্লাহ পাঠ করা। (মুজামুল আওসাত, ১০ম খন্ড, ১৭৩ পৃষ্ঠা, হাদীস নং-১০৩৬২) প্রসিদ্ধ মুফাসসির, হাকিমুল উম্মত মুফ্‌তি আহমদ ইয়ার খান নঈমী – (رحمة الله) বলেন: যেরূপ দেয়াল ও পর্দা মানুষের দৃষ্টিকে আড়াল করে, অনুরূপভাবে আল্লাহ পাকের যিকিরও জ্বীনদের দৃষ্টি থেকে আড়াল হবে, যার কারণে জ্বিনেরা তা (অর্থাৎ লজ্জাস্থান) দেখতে পাবে না। (মিরাত, ১ম খন্ড, ২৬৮ পৃষ্ঠা) \n(২) “যে কাপড় পরিধানের সময় এ দোয়া পাঠ করবে:\nالحمد لله الذي كساني خذا ورزقنيه من غير حول مني و لا قوة.\nতবে তার পূর্ববর্তী ও পরবর্তী গুনাহ ক্ষমা হয়ে যাব৷\" (শুআবুল ঈমান, ৫ম খন্ড, ১৮১ পৃষ্ঠা, হাদীস নং- ৬২৮৫) \nদোয়ার অনুবাদ:‘সমস্ত প্রসংসা আল্লাহ পাকের জন্য, যিনি আমাকে কাপড় পরিধান করিয়েছেন, আর আমার শক্তি ও সামর্থ্য ব্যতীত আমাকে দান করেছেন।’ \n(৩) “যে ব্যক্তি সামর্থ্য থাকা সত্তেও বিনয়বশতঃ উন্নতকাপড় পরিধান করা থেকে বিরত থাকে, আল্লাহ পাক তাকে সম্মানের (কারামাতের)\n\nতেরি সা’দগী পে লাখোঁ তেরি আ’জেযী পে লাখোঁ\nহো সালামে আজিযা’না মাদানী মদীনে ওয়ালে\n\n(৪) রহমাতুলিৱল আলামিন (ﷺ) এর বরকতময় পোশাক অধিকাংশ সাদা কাপড়ের হতো। (কাশফুল ইলতেবাছ ফি ইস্তেহবাবিল লিবাস লিশশেখ আবদুল হক আদ দেহলভী, ৩৬ পৃষ্ঠা) \n(৫) পোশাক পরিচ্ছদ যেন হালাল উপার্জনের হয় আর যে পোশাক হারাম উপার্জনের হবে, তা দ্বারা ফরয ও নফল কোন নামাযই কবুল হবে না। (প্রাগুক্ত, ৪১ পৃষ্ঠা) \n(৬) বর্ণিত রয়েছে: যে (ব্যক্তি) বসে পাগড়ী বা দাড়িয়ে পায়জামা পরিধান করে, তবে আল্লাহ পাক তাকে এমন রোগে পতিত করবেন, যার কোন চিকিৎসা নেই। (প্রাগুক্ত, ৩৯ পৃষ্ঠা) \n(৭) কাপড় পরিধান করার সময় ডান দিক থেকে আরম্ব করবেন (কেননা, এটা সুন্নাত) যেমন; যখন জামা পরিধান করবেন তখন সর্বপ্রথম ডান আস্তিনে ডান হাত প্রবেশ করান অতঃপর বাম আস্তিনে বাম হাত প্রবেশ করান। (প্রাগুক্ত, ৪৩ পৃষ্ঠা)\n(৮) অনুরূপভাবে পায়জামা পরিধান করার সময় প্রমে ডান পা প্রবেশ করান, আর যখন (জামা বা পায়জামা) খুলবেন তবে এর বিপরীত করুন অর্থাৎ বাম দিক থেকে শুরু করুন। \n(৯) দা’ওয়াতে ইসলামীর প্রকাশনা প্রতিষ্ঠান মাকতাবাতুল মদীনা কর্তৃক প্রকাশিত ১১৯৭ পৃষ্ঠা সম্বলিত কিতাব “বাহারে শরীয়ত” এর ৩য় খন্ড, ৪০৯ পৃষ্ঠায় উলেৱখ রয়েছে: সুন্নাত হচ্ছে যে, জামার দৈর্ঘ্য অর্ধগোছা এবং আস্তিনের দৈর্ঘ্য সর্বোচ্চ আঙ্গুল সমূহের মাথা পর্যন্ত, আর প্রস্থে এক বিঘত পরিমাণ। (রদ্দুল মুখতার, ৯ম খন্ড, ৫৭৯ পৃষ্ঠা) \n(১০) সুন্নাত হচ্ছে পুরুষের  লুঙ্গি অথবা পায়জামা টাখনুর উপর রাখা। (মিরাত, ৬ষ্ঠ খন্ড, ৯৪ পৃষ্ঠা)\n(১১) পুর্বষ পুর্বষালী এবং মহিলা মহিলা সূলভ পোশাকই পরিধান করুন। ছোট ছেলে-মেয়েদের ক্ষেত্রেও এ বিষয়ের প্রতি লক্ষ্য রাখুন।\n(১২) দা’ওয়াতে ইসলামীর প্রকাশনা প্রতিষ্ঠান মাকতাবাতুল মদীনা কর্তৃক প্রকাশিত ১২৫০ পৃষ্ঠা সম্বলিত কিতাব “বাহারে শরীয়ত” ১ম খন্ড এর ৪৮১ পৃষ্ঠায় রয়েছে; পুরুষের জন্য নাভীর নিচ থেকে হাঁটু পর্যন্ত “সতর” অর্থাৎ এতটুকু ঢেকে রাখা ফরয। নাভী সতরের অন্তর্ভূক্ত নয়, কিন্তু হাটু অন্তর্ভূক্ত। (দুররে মুখতার, র্বদ্দুল মুখতার, ২য় খন্ড, ৯৩ পৃষ্ঠা) বর্তমানে অনেক লোকেরা লুঙ্গি অথবা পায়জামা এভাবে পরিধান করে যে, নাভীর নিচের কিছু অংশ খোলা থাকে, যদি জামা দ্বারা এভাবে ঢাকা থাকে যে, যার মাধ্যমে চামড়ার রং প্রকাশ না পায়, তাহলে ভাল নতুবা হারাম। নামাযে এক চর্তুাংশ পরিমাণ খোলা থাকলে নামায হবে না। (বাহারে শরীয়ত) বিশেষত হজ্ব অথবা ওমরার ইহরাম পরিধানকারীরা এ ব্যাপারে অধিক সতর্ক থাকা উচিত। \n(১৩) বর্তমানে অনেকে সর্ব-সাধারণের সামনে হাফ পেন্ট পরিধান করে ঘুরাফেরা করে যার দ্বারা তার হাঁটু এবং উর্ব দৃষ্টিগোচর হয়, এরূপ করা হারাম। তাদের খোলা হাটু ও উর্বর দিকে দেখাও হারাম। বিশেষত খেলার মাঠে, ব্যায়ামাগার, সমুদ্রে সৈকতে এরূপ দৃশ্য অধিক পরিলৰিত হয়। তাই এসব জায়গায় যাওয়ার ক্ষেত্রে খুব সাবধানতা অবলম্বন করা প্রয়োজন। \n(১৪) অহংকার সূলভ যত পোশাক রয়েছে তা পরিধান করা নিষেধ। অহংকার আছে কি নেই এর যাচাই এভাবে করুন যে, এ কাপড় পরিধান করার পূর্বে নিজের মধ্যে যে অনুভূতি ছিল তা যদি এ কাপড় পরিধান করার পরেও অবশিষ্ট থাকে তবে বুঝতে হবে এ কাপড় দ্বারা অহংকার সৃষ্টি হয়নি। আর যদি সেই অনুভূতি এখন অবশিষ্ট না থাকে তবে বুঝতে হবে অহংকার সৃষ্টি হয়েছে। সুতরাং এ ধরণের কাপড় থেকে নিজেকে রৰা করুন, কেননা অহংকার অনেক খারাপ গুণ। (বাহারে শরীয়ত, ৩য় খন্ড, ৪০৯ পৃষ্ঠা। রদ্দুল মুখতার, ৯ম খন্ড, ৫৭৯ পৃষ্ঠা)"},{"1":"মাদানী হুলিয়া","2":"মাদানী হুলিয়া\nদাড়ি, বাবরি চুল, মাথায় সবুজ পাগড়ি (সবুজ রং যেন গাঢ় না হয়), কলার বিহীন সাদা জামা, সুন্নাত অনুযায়ী অর্ধগোছা পর্যন্ত লম্বা, এক বিঘত প্রশস্থ হাতা, বুকে হৃদয়ের দিকের পকেটে প্রকাশ্য মিসওয়াক, লুঙ্গি কিংবা পায়জামা টাখনুর উপর। (এছাড়া মাথায় সাদা চাদর ও মাদানী ইনআমাতের উপর আমলের নিমিত্তে পর্দার উপর পর্দা করার জন্য খয়েরী রংয়ের চাদরও সঙ্গে থাকলে তো মদীনা মদীনা) আত্তারের দোয়া: হে আল্লাহ! আমাকে ও মাদানী হুলিয়া পরিধানকারী সকল ইসলামী ভাইদেরকে সবুজ গম্ভুজের ছায়ায় শাহাদাত, জান্নাতুল বাক্বীতে দাফন, জান্নাতুল ফেরদৌসে আপন প্রিয় মাহবুব (ﷺ) এর প্রতিবেশী হওয়ার সৌভাগ্য দান করো। হে আল্লাহ! সকল উম্মতদেরকে ক্ষমা করে দাও।\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ\n\nউনকা দিওয়ানা ইমামা অওর যুলফ ও রেশ মে\nলাগ রাহাহে মাদানী হুলিয়ে মে কিতনা শানদার"},{"1":"অসংখ্য সুন্নাত শিখার জন্য","2":"অসংখ্য সুন্নাত শিখার জন্য মাকতাবাতুল মদীনা কর্তৃক প্রকাশিত ২টি কিতাব \n(১) ৩১২ পৃষ্ঠা সম্বলিত কিতাব “বাহারে শরীয়ত” ১৬ তম খন্ড, \n(২) ১২০ পৃষ্ঠা সম্বলিত কিতাব “সুন্নাত ও আদব” উপযুক্ত মূল্যে সংগ্রহ করে পাঠ করুন। সুন্নাত প্রশিক্ষনের একটি সর্বোত্তম মাধ্যম হচ্ছে দা’ওয়াতে ইসলামীর মাদানী কাফেলায় আশিকানে রাসূলের সাথে সুন্নাতে ভরা সফর করা।\n\nশিখনে সুন্নাত কাফিলে মে চলো লুটনে রহমতে কাফিলে মে চলো\nহোগি হাল মুশকিলে কাফিলে মে চলো খতম হো শামতে কাফিলে মে চলো\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"}]