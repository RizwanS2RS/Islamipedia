[{"1":"তাবিজ ও ঝাড়ফুঁকের বিধান","2":"\n\nبِسْــــــــــــــــمِ اﷲِالرَّحْمَنِ الرَّحِيم\n\n\nকিতাবঃ তাবিজ ও ঝাড়ফুঁকের বিধান\n\nলেখক, অনুবাদক, সংকলকঃ মাসুম বিল্লাহ সানি\n\nছাত্রঃ এম.বি.বি.এস, ব্লগারঃ ইসলামী বিশ্বকোষ, ইসলামিক রিসার্চার।\n\n\n\n\n\n\n\n\nকিতাবঃ তাবিজ ও ঝাড়ফুঁকের বিধান\n\nলেখক, সংকলক, অনুবাদকঃ\n\nমাসুম বিল্লাহ সানি (০১৭১০৩৫৫৩৪২)\n\nপ্রথম প্রকাশকালঃ ০১.১২.১৯\n\nপ্রকাশনায়ঃ সুন্নি সাইবার টিম\n\nকপিরাইট © লেখক কর্তৃক সংরক্ষিত।\n\n\n\n\n\n\n\n\n\nউৎসর্গঃ\n\nপীরে কামেল, আওলাদে রাসূল আল্লামা সৈয়দ মুহাম্মদ তাহের শাহ (মা.জি.আ.)।\n\n\n\nসূচীপত্রঃ \n\n\n১ম অধ্যায়ঃ\n⚛ যেসমস্ত ঝাড়-ফুঁক জায়েজ নাজায়েজ ☛\n\n❏ যেসমস্ত ঝাড়-ফুঁক নাজায়েজ ও শিরিক-কুফর।\n\n❏ যে সমস্ত ঝাড়-ফুঁক বা তাবিজ জায়েজ।\n\n\n২য় অধ্যায়ঃ\n⚛ আল-কোরআন ও হাদিস থেকে প্রমাণ ☛\n\n❏ সূরা ও দোয়ার মাধ্যমে ঝাড়ফুঁক।\n\n❏ সাপ ও বিচ্ছুর দংশনে ঝাড়ফুঁক।\n\n❏ বিসমিল্লাহ, সূরা ফাতিহা ও অন্যান্য সূরার  দ্বারা ঝাড়ফুঁক।\n\n❏ দোয়ার মাধ্যমে  তাবিজ, ঝাড়ফুঁক।\n\n❏ খারাপ নযর ও বাতাস লাগা।\n\n❏ হাদিসের আলোকে ঝাড়ফুঁক সম্পর্কিত কিছু দোয়া।\n\n❏ পাগলকে ঝাড়ফুঁক।\n\n❏ শিরক না হওয়ার শর্তে ঝাড়ফুঁক তাবিজ ইত্যাদি করার অনুমোদন।\n\n\n৩য় অধ্যায়ঃ\n⚛ ঝাড় ফুঁক তাবিজ সম্পর্কিত আপত্তির জবাব ☛\n\n❏ তাবিজ ঝুলানোও হাদীস থেকে প্রমাণিত।\n\n❏ হযরত উকবা ইবনে আমের (رضي الله عنه) উনার তাবিজ ব্যবহার নিষিদ্ধ এর হাদীস।\n\n❏ হযরত আব্দুল্লাহ ইবনে মাসউদ (رضي الله عنه) উনার এর ঝাড় ফুঁক তাবিজ ইত্যাদি শিরক এর হাদীস।\n\n\n৪র্থ অধ্যায়ঃ\n⚛ ইমামগনের মতামত ও অন্যান্য কিতাবাদি থেকে প্রমাণ☛\n\n↪প্রমাণ ১-৮\n\n⚛ আহলে হাদীসদের অভিযোগের খন্ডন☛\n\n\n\n━━━━━━━━━━━━━━━━\n\n\n\n\n\n\"হালালকে হারাম মনে করা আর হারামকে হালাল মনে করা কুফর।\u0027\u0027 [আল-হাদিস]\n\n\n"},{"1":"প্রথম ধাপ: যেসমস্ত ঝাড়-ফুঁক নাজায়েজ ও শিরিক-কুফর","2":"প্রথম ধাপ :\n\n\n\n\nযেসমস্ত ঝাড়-ফুঁক নাজায়েজ ও শিরিক-কুফর :\n\n\n\nমোট কথায় যা অকল্যানকর ও শরীয়ত বিরোধী কুফরী কালাম ব্যবহৃত তাবিজ বা আয়াত দ্বারা যে সমস্ত ঝাড়ফুঁক সেগুলো স্পষ্ট শিরিক-কুফর :\n\n\nনিম্নে উল্লেখিত বিষয় দ্বারা ঝাড়ফুঁক বা তাবিজ জায়েয নয়:\n\n(১) এমন শব্দ বা বাক্যের অর্থ যা বোধগম্য নয় (এর দ্বারা শরীয়ত বিরোধী কাজ সংঘঠিত হওয়ার আশংকা রয়েছে);\n\nযেমন : আল্লাহর নাম, দুয়ায়ে মানকুলা ইত্যাদি দ্বারা তাবিজ দেয়া জায়েজ। তবে শর্ত হল তাবিজের মধ্যে নিজস্ব মতা আছে মনে করে তার উপর ভরসা না করা। তাছাড়া কুফুরী কালাম দ্বারা তাবিজ দেয়া বা অর্থ জানা যায়না এমন কালাম দ্বারা তাবিজ দেয়া জায়েজ নয়। (আহসানুল ফাতওয়া, খন্ড ৮, পৃঃ ২৫৫)।\n\n\n(২) আরবী ছাড়া অন্য ভাষায় (ব্যবহার না করা ভাল), তবে না জায়েজ নয় তা যে কোন ভাষায় হোক না কেন তাতে কুফুরী বাক্য না থাকা অত্যবশ্যক।\n\n\n(৩) কুফুরী-শিরিকী কালাম দ্বারা;\n\n\n(৪) ঝাড়-ফুঁকের মধ্যে নিজস্ব ক্ষমতা আছে মনে করা।\n\n\n(৫) ঝাক-ফুঁক (আল্লাহর ইচ্ছা ব্যতীত) নিজের ক্ষমতায় তকদীর পরিবর্তন করতে পারে মনে করা ইত্যাদি।\n\n\nযে সব হাদীছে ঝাড়ফুঁককে নিষেধ করা হয়েছে বা শিরক বলা হয়েছে তা উপরোক্ত ধরনের ঝাড়ফুঁক, সব ধরনের ঝাড়ফুঁক ওই নিষেধাজ্ঞার আওতাভুক্ত নয়। যেমন আবু দাউদ শরীফের হাদীছ -\n\nان الرقى والتمائم والتولة شرك\n\nঅর্থাৎ, ঝাড়ফুঁক ও তাবীজ শিরক।\n\n\nপূর্বের হাদীছ দ্বারা প্রমাণিত হয়েছে যে বৈধ পন্থায় বৈধ বিষয়ে ঝাড়ফুঁক জায়েয। বর্তমান যুগের গায়রে মুকাল্লিদ ও সালাফীরা তাবীজ-কবজকে নিষিদ্ধ এমনকি শিরক বলে থাকে।\n\n\nনিচের সমস্ত শিরিক-কুফর সংক্রান্ত হাদিস গুলোর মুল উদ্দেশ্য হল উপরের শর্তসমুহ বা কুফরী-কালাম ব্যবহৃত তাবিজ বা ইহুদী ও বিধর্মীদের বিভিন্ন শরীয়ত বিরোধী মন্ত্র Step 2 তে তাবিজ ঝাড়ফুঁক জায়েজ সম্পর্কে আলোচনা করা হয়েছে। যেমন :\n\n\n❏ হাদিস ১:\n\n\nআব্দুল্লাহ ইবন মাসউদের স্ত্রী যায়নাব আব্দুল্লাহ ইবন মাসউদের কাছ থেকে বর্ণনা করেন: “আমি রাসূল (ﷺ) কে বলতে শুনেছি যে ঝাড়ফুঁক তাবিজ ও কবচ হচ্ছে শিরক।” আমি বললাম, ‘আপনি কেন একথা বললেন? আল্লাহর কসম, আমার চোখ দিয়ে অসুখের কারণে পানি ঝরছিল এবং আমি অমুক ইহুদীর কাছে গিয়েছিলাম, সে ঝাড়ফুঁক করতেই পানি পড়া বন্ধ হয়ে গেল।’ আব্দুল্লাহ বললেন, ‘এটা শয়তানের কারসাজি ছিল, সে তার হাত দিয়ে তোমার চোখে খোঁচা দিচ্ছিল,\n\nইহুদীটি মন্ত্র উচ্চারণ করতেই সে থেমে গেল। কারণ যখন তুমি তাকে মেনে নিচ্ছিলে সে থেমে যাচ্ছিল আর যখন তুমি তার অনুগত হচ্ছিলে না তখন সে খোঁচা দিচ্ছিল। তোমার যা বলা উটিত ছিল তা হচ্ছে এই দু’আ: ইযহাবিল বা’স রাব্বান নাস ওয়া আশফি আনতা আশ শাফি’ লা শিফাআ ইল্লা শিফাউকা, শিফা’ আল লা ইউঘাদিরু সাকামান।’ (অর্থ: মন্দ দূর কর, হে মানবজাতির রব, এবং সুস্থতা দাও, তুমিই সুস্থতা দানকারী। তোমার আরোগ্য ছাড়া কোন আরোগ্য নেই, এমন আরোগ্য যা রোগের কোন চিহ্ন রাখে না।)\n\nতথ্যসূত্রঃ\n\n(আবু দাউদ ৩৮৮৩; ইবন মাজাহ ৩৫৩০)\n\n\nটিকা____________________ \n\nইহুদীদের মন্ত্র তো আর কুরআন হাদিস নয় তাই নিষিদ্ধ শিরিক এসব বলা হয়েছে।\n\n\n❏ হাদিস ২:\n\n\nইবনে মাসউদ (رضي الله عنه) এর পত্নী জয়নাব (رضي الله عنه) কর্তৃক বর্ণিত, তিনি বলেন, “এক (● 0) বুড়ি আমাদের বাড়ি আসা যাওয়া করত এবং সে বাতবিসর্প - রোগে ঝাড়ফুঁক করতেন। আমাদের ছিল লম্বা খুরো বিশিষ্ট খাট। (স্বামী) আব্দুল্লাহ বিন মসউদ যখন বাড়িতে প্রবেশ করতেন, তখন গলা সাড়া বা কোন আওয়াজ দিতেন। একদিন তিনি বাড়িতে এলেন। (এবং অভ্যাস মত বাড়ি প্রবেশের সময় গলা সাড়া দিলেন।) বুড়ি তার আওয়াজ শোনামাত্র লুকিয়ে গেল। এরপর তিনি আমার পাশে এসে বসলেন । তিনি আমার দেহ স্পর্শ করলে (গলায় ঝুলানো মন্ত্র পড়া) সুতো (● 1) তার হাতে পড়ল। তিনি বলে উঠলেন, ‘এটা কি?’ আমি বললাম, ‘সুতা পড়া, বাতবিসর্প রোগের জন্য ওতে  মন্ত্র পড়া হয়েছে (●2) ।’ একথা শুনে তিনি তা টেনে ছিঁড়ে ফেলে দিলেন এবং বললেন, ‘ইবনে মসউদের বংশধর তো শিরক থেকে মুক্ত।’ আমি রাসুল (ﷺ) কে বলতে শুনেছি যে, “নিশ্চয় মন্ত্র তন্ত্র (●3) , তাবীয কবচ (●4) এবং যাদু-টোনা করা শিরক (●5) ।”\n\nজয়নাব (رضي الله عنه) বলেন, আমি বললাম, ‘কিন্তু একদা আমি বাইরে বের হলাম। হটাৎ করেই আমাকে অমুক লোক দেখে নিল। অতঃপর আমার যে চোখটা ঐ লোকের দিকে ছিল সেই চোখটায় পানি ঝরতে লাগলো। এর পর যখনই আমি ঐ চোখে মন্ত্র পড়াই, তখনই পানি ঝরা বন্ধ হয়ে যায়। আর যখনই না পড়াই, তখনই পানি ঝরতে শুরু করে। (অতএব বুঝা গেল যে, মন্ত্রের প্রভাব আছে।)’\n\nইবনে মসউদ  (رضي الله عنه) বললেন, “ওটা তো শয়তানের কারসাজি (●6) । যখন তুমি ( মন্ত্র পড়িয়ে ) ওর অনুগত্য কর, তখন সে ছেড়ে দেয়। (এবং তোমার চোখে পানি আসে না)। আর যখনই তুমি তার অনুগত্য কর না, তখনই সে নিজ আঙ্গুল দ্বারা তোমার চোখে খোঁচা মারে ( এবং তার ফলে তাতে পানি আসে, যাতে তুমি মন্ত্রকে বিশ্বাস কর এবং শিরকে লিপ্ত হয়ে পড়)। তবে যদি তুমি সেই কাজ করতে, যা আল্লাহর রাসুল (ﷺ) করেছেন, তাহলে তা তোমার জন্য উত্তম ও মঙ্গল হতো এবং অধিকরূপে আরোগ্য লাভ করতে। আর তা এক যে, চোখে পানি ছিটাতে এবং বলতে,\n\n“আযহিবিল বা’স, রাব্বানা-স, ইসফি আন্তাস শা- ফী, লা সিফা-আ ইল্লা সিফ-উক, সিফা-আল লা য়্যুগা-দিরু সাকামা।”  \n\nতথ্যসূত্রঃ\n\n(ইবনে মাজাহ ৩৫৩১ নং, সিলসিলাহ সহিহাহ ৩৩১ নং)\n\n\nটিকা____________________\n\n(● 0)  বুড়িটি ছিল ইহুদী তাই সে তো তাদের দেব-দেবীর মন্ত্রই পড়বে সে তো আর কুরআন হাদিসের মন্ত্র পড়বে না। এতে শিরিক বা কুফুরি কালাম থাকতেই পারে।\n\n(● 1) এটা ছিল ইহুদী মন্ত্র পঠিত সুতা।\n\n(● 2) ওদের দেব-দেবীর নামে মন্ত্র পড়া হয়েছে। আল্লাহ ব্যাতীত অন্য কাউকে প্রভু হিসেবে ডাকা স্পষ্ট শিরিক।\n\n(● 3) ইহুদী-নাসারাদের মন্ত্র\n\n(● 4) তাদের মন্ত্র পঠিত তাবিজ-কবজ ব্যবহার শিরিক।\n\n(● 5) জাদু-টোনা শব্দটি দ্বারা আরো স্পষ্ট হয়ে গেল এটা বিধর্মীদের তাবিজ-কবজ বা মন্ত্রের কথা বলা হয়েছে।\n\n(● 6) এটা শয়তানের চালাকী। কারন ইহুদী নাসারাগন তাদের ধর্মগ্রন্থ পরিবর্তন করে ফেলেছে। আল্লাহ, তাওরাত,  যাবুর, ইঞ্জিল ও কুরআন মাজিদে কোথাও কি নিজে ১ প্রভু হয়ে একাধিক প্রভুর ব্যপারে সমর্থন দিতে পারে? কখনোই না। সুতরাং সেসব মন্ত্র ব্যবহারকারীরা তাদের বিভিন্ন দেব-দেবীর নামে মন্ত্র পড়ে আর এটা মুলত তারা শয়তান থেকে সাহায্য চাওয়া। তাই এখানে স্পষ্ট শিরিকি তাবিজের কথাই নিষেধ করা হয়েছে।\n\n\n\n❏ হাদিস ৩:\n\n\nঈসা ইবন হামযা বলেন: “আমি আব্দুল্লাহ ইবন আকিমকে দেখতে গিয়েছিলাম, তাঁর মুখ জ্বরে লাল হয়ে গিয়েছিল। আমি বললাম, ‘আপনি কেন তাবিজ ব্যবহার করছেন না?’ তিনি বললেন, ‘আমরা এ থেকে আল্লাহর আশ্রয় চাই। রাসূল (ﷺ) বলেছেন: যে (ব্যক্তি) কোন ধরনের (শরীয়তবিরোধী) তাবিজ পরবে সে সেটার অধীনে আছে বলে বিবেচিত হবে… ’ ”(অর্থাৎ সে তারই উপর নির্ভরশীল) (আবু দাউদ)\n\n\nটিকা____________________\n\nকুফরী-কালাম ও শিরিকি বাক্য লিখিত তাবিজ ব্যবহার বা যাদু-টোনা শিরিক।\n\n\n❏ হাদিস ৪:\n\n\nআব্দুল্লাহ ইবন মাসউদ একদিন তাঁর স্ত্রীকে দেখলেন একটি ● গিঁট দেয়া সূতা গলায় পরতে। তিনি সেটা টেনে ছিঁড়ে ফেলে বললেন, “আব্দুল্লাহর পরিবার আল্লাহর সাথে অন্য কোন কিছুকে শরীক করা থেকে মুক্ত।” তারপর তিনি বললেন, “আমি আল্লাহর রাসূল (ﷺ) কে বলতে শুনেছি: ঝাড়ফুঁক, তাবিজ ও ● বশীকরণ (মানে জাদু-টোনার দ্বারা বশীভুত করা) এগুলি হচ্ছে শিরক।”\n\n\nটিকা____________________\n\nএর মানে হল নাজায়েজ তাবিজ। কারন ● দিয়ে কথাটিতে বশীকরন মানে হল জাদু-টোনা যা স্পষ্ট হারাম ও শিরিক।\n\n\n❏ হাদিস ৫:\n\n\nইমরান ইবন হুসাইন বর্ণনা করেছেন যখন রাসূল (ﷺ) এক ব্যক্তির বাহুতে ● পিতলের বালা দেখতে পেলেন, জিজ্ঞেস করলেন, “তোমার ধ্বংস হোক! এটা কি?” সে বলল, “এটা তাকে একটা রোগ যার নাম ● আল-ওয়াহিনা (দুর্বলতা, সম্ভবত: বাত), তা থেকে রক্ষা করবে।” রাসূল (ﷺ) তখন বললেন “ওটা ছুঁড়ে ফেলে দাও, কারণ এটা তোমার দুর্বলতাই বৃদ্ধি করবে এবং যদি তুমি এটা পরা অবস্থায় মারা যাও, তুমি কখনও সফল হবে না।” (আহমাদ; ইবন মাজাহ; ইবন হিব্বান)\n\n\nটিকা____________________ \n\nতার ধারনা ছিল উক্ত পিতলের বালাই রোগমুক্তির ক্ষমতা রাখে। কিন্তু আমাদের আকিদা হল যেসব  তাবিজ বা ঝাড়ফুঁক জায়েজ সেগুলো শুধুমাত্র উসীলাস্বরুপ সুস্থতা দান করার মালিক আল্লাহ।\n\n\nযেমন : এই হাদিসের উত্তম ব্যাখ্যা অপর হাদিসে পাওয়া যায়ঃ\n\nরাসূল (ﷺ) বলেন “তোমরা অসুস্থতার চিকিৎসা কর, কিন্তু হারাম জিনিস দিয়ে চিকিৎসা করো না।” (আবু দাউদ, বায়হাকী)"},{"1":"দ্বিতীয় ধাপ : যে সমস্ত ঝাড়-ফুঁক বা তাবিজ জায়েজ","2":"দ্বিতীয় ধাপ :\n\n\n\n\nযে সমস্ত ঝাড়-ফুঁক বা তাবিজ জায়েজ :\n\n\n১) এক কথায় সমস্ত কল্যানকর কাজে ব্যবহৃত শিরিক ও কুফর বাক্য মুক্ত ও যাতে কুরআন, হাদিস থেকে দোয়া রয়েছে বা কুরআন হাদিস সম্মত কোনকিছু ।\n\n\n২) ওষুধ খেলে রোগ সেরে যায়। আল্লাহ রোগ দিল আর ওষুধ সুস্থ করে দিল এমন ভাবা শিরিক।\n\n\nমুলত আল্লাহই সুস্থ করেছেন আর ওষুধ \"ওসীলা বা মাধ্যম\" মাত্র আর কিছু নয়। তেমনি তাবিজ বা ঝাড়ফুঁক ব্যবহার করাও হল \"ওষুধের মতই ওসীলা স্বরুপ।\"\n\n\n৩) ওষুধ খেলে বা তাবিজ দ্বারা ভাগ্য পরিবর্তন এমন ভাবাও ঠিক না, সুস্থ হলে এটাও আল্লাহই করেছেন বলে ভাবতে হবে। রোগ ও রোগমুক্তি কিভাবে হবে সব ভাগ্যে লিপিবদ্ধ রয়েছে।\n\n\n"},{"1":"আল-কোরআন ও হাদিস থেকে প্রমাণ","2":""},{"1":"সূরা ও দোয়ার মাধ্যমে ঝাড়ফুঁক","2":"আল-কোরআন ও হাদিস থেকে প্রমাণঃ\n\n\n\nসূরা ও দোয়ার মাধ্যমে ঝাড়ফুঁকঃ\n\n\n❏ আল্লাহ্ পাক এরশাদ করেন -\n\n\nو اذا مرضت فهو يشفين -\n\n\n(ইব্রাহিম আ: বলেন), “আমি যখন রোগে আক্রান্ত হই তখন তিনি-ই (আল্লাহ) আমাকে রোগমুক্ত করেন।” (সূরা শুআরা: আয়াত ৮০)\n\n\nআল্লাহ্ রাব্বুল আলামিন মানব দেহে রোগ-বিমার দিয়ে মু’মিনদের পরীক্ষা করেন। আবার রোগের প্রতিষেধকও তিনি দান করেন।\n\n\n❏ বুখারী শরীফে বর্ণিত একখানা হাদীসে রাসূলে পাক (ﷺ) এরশাদ করেন, “আল্লাহ এমন কোনো রোগ প্রেরণ করেন না যার আরোগ্য নেই।\n\n\n❏ আল্লাহ্ পাক আরও বলেন -\n\n\n وننزل من القوأن ما هو شفاء ورحمة للمؤمنين-\n\n\n“আমি কোরআনে এমন বিষয় নাযিল করি যা রোগের সুচিকিৎসা এবং মুমিনের জন্য রহমত।“ (সূরা বনী ইসরাঈল: ৮২)\n\n\n❏ আল্লাহ্ তা’আলা আরও এরশাদ করেন -\n\n\nويشف صدور قوم مؤمنين-\n\n\n“তিনি মুমিনদের অন্তরের রোগ নিরাময়কারী” (সূরা তওবা: আয়াত ১৪)।\n\n\n❏ নিচে স্পষ্ট প্রমান দেয়া হল :\n\n\nশিফা (আরোগ্য) : সুরা ফাতিহার অপর ১টি নাম হল শিফা বা আরোগ্যের সুরা। দেখুন নিচের হাদিস সমুহে।\n\nতথ্যসূত্রঃ\n\n● দারেমী হা/৩৩৭০, মুহাক্কিক : হুসাইন আসাদ সালীম, সনদ মুরসাল ছহীহ;\n\n● মিশকাত হা/২১৭০।\n\n\n❏ হাদিস ৬:\n\n\nসুরা ফাতিহা এবং সূরায়ে বাক্বারাহর শেষ তিনটি আয়াত হ’ল আল্লাহর পক্ষ হ’তে প্রেরিত বিশেষ নূর, যা ইতিপূর্বে কোন নবীকে দেওয়া হয়নি।\n\n\nতথ্যসূত্রঃ\n\n● মুসলিম হা/৮০৬ অধ্যায়-৬, ‘সূরা ফাতিহার ফযীলত’ অনুচ্ছেদ-৪৩,\n\n● মিশকাত হা/২১২৪।\n\n\n❏ হাদিস ৭:\n\n\nরুক্বইয়াহ (ফুঁকদান) : উক্ত সুরার অপর নাম (রুক্কইয়াহ বা ফুঁকদান) কারন ইহা পাঠ করে ঝাড়ফুঁক করা হত। এজন্য এ সূরাকে রাসূল (ﷺ) ‘রুক্বইয়াহ’ (الرُّقْيَةُ) বলেছেন। কেননা এই সূরা পড়ে ফুঁক দিলে আল্লাহর হুকুমে রোগী সুস্থ হয়ে যায়।\n\n\nতথ্যসূত্রঃ\n\n● বুখারী হা/৫৭৩৬,\n\n● মুসলিম হা/২২০১ ‘সালাম’ অধ্যায়; তাফসীর কুরতুবী, ইবনু কাছীর।"},{"1":"সাপ ও বিচ্ছুর দংশনে ঝাড়ফুঁক","2":"সাপ ও বিচ্ছুর দংশনে ঝাড়ফুঁকঃ\n\n\n❏ হাদিস ৮:\n\n\nহযরত আবদুল্লাহ ইবনে মাসউদ (رضي الله عنه) বলেনঃ\n\nআমি একদিন এক সর্প দংশিত অর্ধমৃতরোগীকে সুরা ফাতিহা পাঠ করে ফুঁদিয়ে রোগমুক্ত করি। এতে তার পিতা খুশি হয়ে আমাকে এক পাল ছাগল দান করেন। আমি তা নিয়ে হুযুর (ﷺ) এর দরবারে হাযির হয়ে ঘটনা বর্ণনা করলাম। হুযুর (ﷺ) ইরশাদ করলেন-রান্না করে আমাকেও কিছু গোশত দিও।-সুবাহানাল্লাহ  \n\n(আল হাদিস)\n\n\n❏ হাদিস ৯:\n\n\nহযরত আবু সাঈদ খুদরী (رضي الله عنه) বলেন, একদা এক সফরে আমাদের এক সাথী জনৈক গোত্রপতিকে শুধুমাত্র সূরা ফাতিহা পড়ে ফুঁক দিয়ে সাপের বিষ ঝাড়েন ও তিনি সুস্থ হন...।\n\n\nতথ্যসূত্রঃ \n\n● বুখারী হা/৫৭৩৭ ‘চিকিৎসা’ অধ্যায়;\n\n● মিশকাত হা/২৯৮৫।"},{"1":"সাপ বিচ্ছুর দংশনে ঝাড়ফুঁক ও এর মাধ্যমে বিনিময় গ্রহণ করা","2":"সাপ বিচ্ছুর দংশনে ঝাড়ফুঁক ও এর মাধ্যমে বিনিময় গ্রহণ করাঃ\n\n\n❏ হাদিস ১০:\n\n\nহযরত আবূ সাঈদ খুদরী (رضي الله عنه) হতে বর্নিত আছে, তিনি বলেনঃ\n\n”একবার আমরা সফরে ছিলাম। একস্থানে আমরা অবতরণ করি। হঠাৎ একটি দাসী এসে বললোঃ\n\nএ জায়গার গোত্রের নেতাকে সাপে কেটেছে। আমাদের লোকেরা এখন সবাই অনুপস্থিত। ঝাড় ফুঁক দিতে পারে এমন কেউ আপনাদের মধ্যে আছে কি? আমাদের মধ্য হতে একজন তার সাথে গেল। সে যে```ঝাড় ফুঁকও``` জানতো তা আমরা জানতাম না। তথায় গিয়ে সে কিছু ঝাড় ফুঁক করল। আল্লাহর অপার মহিমায় তৎক্ষণাৎ সে সম্পূর্ণ রুপে আরোগ্য লাভ করল। অনন্তর সে ৩০ টি ছাগী দিল এবং আমাদের অতিথেয়তায় অনেক দুধও পাঠিয়ে দিল। সে ফিরে আসলে আমরা তাকে জিজ্ঞাস করলাম:\n\nতোমার কি এ বিদ্যা জানা ছিল? সে বললঃ আমি তো শুধু সুরা ফাতিহা পড়ে ফুঁক দিয়েছি। আমরা বললাম,  তাহলে এই প্রাপ্ত মাল এখনও স্পর্শ করো না। প্রথমে রসুলুল্লাহ (ﷺ)কে জিজ্ঞেস করো। মদিনায় এসে আমরা রসুল্লল্লাহ (ﷺ) এর কাছে এ ঘটনা হুবুহু বর্ণনা করলাম।তিনি বললেনঃ এটা যে ফুঁক দেওয়ার সুরা তা সে কি করে জানলো? এ মালভাগ করো। আমার জন্যেও এক ভাগ রেখো।\n\n\nতথ্যসূত্রঃ\n\n● সহীহ বুখারী ”ফাযায়িলুল কুরআন” অধ্যায়।\n\n● সুনানে আবু দাউদ\n\n\nমুসলিম শরীফে হাদিসটি এসেছে এভাবেঃ\n\n\nعَنْ أَبِى سَعِيدٍ الْخُدْرِىِّ أَنَّ نَاسًا مِنْ أَصْحَابِ رَسُولِ اللَّهِ -صلى الله عليه وسلم- كَانُوا فى سَفَرٍ فَمَرُّوا بِحَىٍّ مِنْ أَحْيَاءِ الْعَرَبِ فَاسْتَضَافُوهُمْ فَلَمْ يُضِيفُوهُمْ. فَقَالُوا لَهُمْ هَلْ فِيكُمْ رَاقٍ فَإِنَّ سَيِّدَ الْحَىِّ لَدِيغٌ أَوْ مُصَابٌ. فَقَالَ رَجُلٌ مِنْهُمْ نَعَمْ فَأَتَاهُ فَرَقَاهُ بِفَاتِحَةِ الْكِتَابِ فَبَرَأَ الرَّجُلُ فَأُعْطِىَ قَطِيعًا مِنْ غَنَمٍ فَأَبَى أَنْ يَقْبَلَهَا. وَقَالَ حَتَّى أَذْكُرَ ذَلِكَ لِلنَّبِىِّ -صلى الله عليه وسلم-. فَأَتَى النَّبِىَّ -صلى الله عليه وسلم- فَذَكَرَ ذَلِكَ لَهُ. فَقَالَ يَا رَسُولَ اللَّهِ وَاللَّهِ مَا رَقَيْتُ إِلاَّ بِفَاتِحَةِ الْكِتَابِ. فَتَبَسَّمَ وَقَالَ وَمَا أَدْرَاكَ أَنَّهَا رُقْيَةٌ ثُمَّ قَالَخُذُوا مِنْهُمْ وَاضْرِبُوا لِى بِسَهْمٍ مَعَكُمْ\n\nহযরত আবু সাঈদ খুদরী (رضي الله عنه) উনার বর্ণনা করেন, রাসূলুল্লাহ (ﷺ) উনার একদল সাহাবী সফরে ছিলেন। তারা আরবের কোন গ্রাম দিয়ে যাচ্ছিলেন। তারা তাদের কাছে আতিথ্য চাইলে তারা তা প্রত্যাখ্যান করল। তারা বলল, তোমাদের কেউ কি ঝাড় ফুঁক জানে? আমাদের এই গ্রামের সরদারকে বিচ্ছু দংশন করেছে। এক সাহাবী বললেন, হ্যাঁ! আমি ঝাড় ফুঁক জানি। অতএব তিনি তাদের সাথে গেলেন এবং সুরা ফাতিহা পাঠ করে তাকে ঝাড়লেন। সে ভাল হয়ে গেল। তাকে এক পাল বকরী দেয়া হল। কিন্তু তিনি তা গ্রহন করলেন না এবং বললেন যে, রাসূলুল্লাহ (ﷺ) উনাকে জিজ্ঞেস করে নেই। অতএব তিনি রাসূলুল্লাহ (ﷺ) উনার কাছে এসে সবকিছু বর্ণনা করলেন এবং বললেন ইয়া রাসুলাল্লাহ ছল্লাল্লাহু আলাইহি ওয়া সাল্লাম! আল্লাহ পাক উনার শপথ! আমি সুরা ফাতেহা ছাড়া অন্যকিছু কোন দুয়া পড়িনি। তিনি মুচকি হেসে বললেন এটা যে দুয়া তা তুমি কিভাবে জানলে? অতপর তিনি বললেন, তাদের থেকে বকরি গ্রহণ কর এবং আমাকেও একটা ভাগ দিও। (মুসলিম শরীফ ৭/২৬৯ হা. ৫৫৭০ কিতাবুস সালাম, পরিচ্ছেদ, কুরআন এবং দুআর সাহায্যে ঝাড় ফুঁক করে বিনিময় নেয়া জায়েয।)\n\n\n❏ হাদিস ১১:\n\n\nসহীহ মুসলিমের কোন কোন বর্ণনায় আছে যে, ফুঁক দাতা হযরত আবু সাঈদখুদরী (رضي الله عنه)।\n\nতথ্যসূত্রঃ\n\n(তাফসির ইবনে কাসির ১ম খন্ডসুরা ফাতিহার ফযীলত)\n\n\n❏ হাদিস ১২:\n\n\nহযরত ইবনে আব্বাস (رضي الله عنه) হতে বর্ণিত,\n\nনবী করীম(ﷺ) এর সাহাবীদের একটি দল পানির কোন ঘাট ( কুপ) এর পাশ দিয়ে অতিক্রম করছিলেন,যাদের মধ্যে ( কুপওয়ালাগণের) একজনকে বিচ্ছু কিংবা সাপ দ্বারা দংশিত লোক ছিলো। তখন ঘাট বা কুপ ওয়ালাদের মধ্যে একজন তাঁদের নিকট এসে বলল, আপনাদের মধ্যে কেউ ঝাড়ফুঁক কারী আছেন? কুপ বা ঘাট ওয়ালাদের মধ্যে একজন লোক বিচ্ছু কিংবা সাপ দ্বারা দংশিত হয়েছে। তখন সাহাবীদের মধ্যে একজন কিছু সংখ্যক ছাগলের শর্তে গেলেন। অতঃপর সুরা ফাতিহা পড়ে ঝেড়ে দিলেন। সে সুস্থ হয়ে গেলো। তিনি তাঁর সঙ্গীদের নিকট ছাগলগুলো নিয়ে আসলেন। সাহাবীগণ তা অপছন্দ করলেন। তাঁরা বললেন, আপনি আল্লাহর কিতাবের বিনিময়ে পারিশ্রমিক নিয়েছেন? অবশেষে তাঁরা মদীনা মুনাওয়ারায় আসলেন। আর আরয করলেন,হে আল্লাহর রসুল! ইনি আল্লাহর কিতাবের বিনিময়ে পারিশ্রমিক নিয়েছেন। তখন রসুলুল্লাহ (ﷺ) বললেন, নিশ্চয় পারিশ্রমিক নেয়ার সর্বাদিক উপযোগী হচ্ছে আল্লাহর কিতাব।\n\n\nতথ্যসূত্রঃ\n\n●[সহীহ বুখারী]\n\n●অন্য এক বর্ণনায় এমনি রয়েছে যে, তোমরা ঠিক কাজ করেছো। সেটা ভাগ করে নাও এবং তোমাদের সাথে আমার জন্যও এক ভাগ রেখো!”\n\n●[মিশকাত শরীফ “বাবুল ইজারা” অধ্যায়,হাদিস নং২৮৫১]\n\n\n❏ হাদিস ১৩:\n\n\nعَنْ عَائِشَةَ قَالَتْ رَخَّصَ رَسُولُ اللَّهِ -صلى الله عليه وسلم- لأَهْلِ بَيْتٍ مِنَ الأَنْصَارِ فِى الرُّقْيَةِ مِنَ الْحُمَةِ.\n\nহযরত আয়েশা সিদ্দিকা (رضي الله عنه) থেকে বর্ণিত। তিনি বলেন, রাসূলুল্লাহ (ﷺ) এক আনসার পরিবারের লোকদের বিষক্রিয়ার ঝাড় ফুঁকের অনুমতি দিয়েছেন। (মুসলিম শরীফ ৭/২৬৪ হা. ৫৫৫৫ কিতাবুস সালাম, পরিচ্ছেদ, বদ নজর, ফুসকুড়ি, ব্রণ, সাপ-বিচ্ছু ইত্যাদির দংশনে ঝাড় ফুঁক করানো উত্তম।)\n\n\n❏ হাদিস ১৪:\n\n\nجَابِرَ بْنَ عَبْدِ اللَّهِ يَقُولُ أَرْخَصَ النَّبِىُّ -صلى الله عليه وسلم- فِى رُقْيَةِ الْحَيَّةِ لِبَنِى عَمْرٍو.\n\nقَالَ أَبُو الزُّبَيْرِ وَسَمِعْتُ جَابِرَ بْنَ عَبْدِ اللَّهِ يَقُولُ لَدَغَتْ رَجُلاً مِنَّا عَقْرَبٌ وَنَحْنُ جُلُوسٌ مَعَ رَسُولِ اللَّهِ -صلى الله عليه وسلم-. فَقَالَ رَجُلٌ يَا رَسُولَ اللَّهِ أَرْقِى قَال مَنِ اسْتَطَاعَ مِنْكُمْ أَنْ يَنْفَعَ أَخَاهُ فَلْيَفْعَلْ\n\n\nহযরত জাবের ইবনে আবদুল্লাহ (رضي الله عنه) বলেন, রাসূলুল্লাহ (ﷺ) বনু আমর গোত্রের লোকদের সর্প দংশনে ঝাড় ফুঁক করার অনুমতি দিয়েছেন। আবু যুবাইর বলেন, আমি জাবের ইবনে আব্দুল্লাহকে (رضي الله عنه) উনাকে বর্ণনা করতে শুনেছি, আমাদের একজনকে বিচ্ছু দংশন করল। আমরা তখন রাসূলুল্লাহ (ﷺ) এর কাছে বসা ছিলাম। এক ব্যাক্তি বলল, ইয়া রাসুলাল্লাহ (ﷺ)! আমি ঝেড়ে দেই? তিনি বলেন, তোমাদের যে কেউ তার ভাইয়ের উপকার করতে পারে সে যেন তা করে।\n\n(মুসলিম শরীফ ৭/২৬৭ হা. ৫৫৬৪ কিতাবুস সালাম, পরিচ্ছেদ, বদ নজর, ফুসকুড়ি, ব্রণ, সাপ-বিচ্ছু ইত্যাদির দংশনে ঝাড় ফুঁক করানো উত্তম।)"},{"1":"বিসমিল্লাহ, সূরা ফাতিহা ও অন্যান্য সূরার  দ্বারা ঝাড়ফুঁক","2":"বিসমিল্লাহ, সূরা ফাতিহা ও অন্যান্য সূরার  দ্বারা ঝাড়ফুঁকঃ\n\n\n\n❏ হাদিস ১৫:\n\n\nরাসূলুল্লাহ (ﷺ) তাঁকে ব্যথার স্থানে হাত রেখে তিনবার ‘বিসমিল্লাহ’ বলতে ও সাত বার-\n\n أَعُوْذُ بِعِزَّةِ اللهِ وَقُدْرَتِهِ مِنْ شَرِّ مَا أَجِدُ وَأُحَاذِرُ\n\nপাঠ করতে আদেশ দিলেন এবং তাতে তিনি সুস্থ হয়ে গেলেন’।\n\n\nতথ্যসূত্রঃ\n\n● মিশকাত হা/১৫৩৩; কুরতুবী ১/৯৮।\n\n\n❏ হাদিস ১৬:\n\n\nউসমান ইবনে আবুল আ’স (رضي الله عنه) রাসুলুল্লাহ (ﷺ) এর নিকট ঐ ব্যথার অভিযোগ করলেন, যা তিনি তার দেহে অনুভব করছিলেন। অতঃপর রাসুলুল্লাহ (ﷺ) তাকে বললেন, “তুমি তোমার দেহের ব্যথিত স্থানে হাত রেখে তিনবার ‘বিসমিল্লাহ’ এবং সাতবার ‘আউযু বিইযযাতিল্লাহি অকদরাতিহি মিন সাররি মা আজিদু  অউহাযিরু’ বল।” অর্থাৎ আল্লাহর ইজ্জত এবং কুদরতের আশ্রয় গ্রহণ করছি, সেই মন্দ থেকে যা আমি পাচ্ছি এবং যা থেকে আমি ভয় করছি।\n\n\nতথ্যসূত্রঃ\n\n● মুসলিম হা/২২০২\n\n\n❏ হাদিস ১৭:\n\n\nনবী করিম (ﷺ) এরশাদ করেছেন-“যে ব্যক্তি কোরআন মজিদের দ্বারা রোগ মুক্ত হতে পারেনি- তার জন্য আল্লাহ যেন কোন শেফা মঞ্জুর না করেন” – (আল হাদিস)\n\n\n❏ হাদিস ১৮:\n\n\nনবী করিম (ﷺ) এরশাদ করেছেন-” সুরা ফাতিহা মৃত্যু ব্যতীত সব রোগের ঔষধ” (তাফসিরে কাশ শাফ)\n\n\nইমাম কুরতুবী বলেন, সূরা ফাতিহাতে যে সকল ‘ছিফাত’ রয়েছে, তা অন্য কোথাও নেই। এমনকি একেই ‘আল-কুরআনুল আযীম’ বা মহান কুরআন বলা হয়েছে (হিজর ১৫/৮৭)।\n\n\nতথ্যসূত্রঃ\n\n● তাফসীর কুরতুবী ১/১৪৮-৪৯।\n\n\nমানব দেহের রোগ-বিমারের বিভিন্ন দিক থাকতে পারে। যেমন শারীরিক রোগ, মানুষ ও জ্বিনের কুদৃষ্টি, তাবিজ-টোনা ইত্যাদি। এ বিষয়গুলো এবং এর প্রতিকারে ঝাড়ফুঁক বা তাবিজ-দোয়া ব্যবহার কতটুকু ইসলাম বা কোরআন-হাদীছসম্মত তা নিয়ে কিছু আলোচনা করছি। এ বিষয়ে অনেকে জানতে চেয়েছেন।\n\n\nপ্রায় সব কল্যানকর তাবিজ ও ঝাড়ফুঁক-ই বুজুর্গদের ইজতেহাদ, অভিজ্ঞতা ও কাশফের মাধ্যমে উদ্ভূত। কোরান-হাদীছে স্পষ্ট বলা হয়নি যে অমুক তাবিজ বা অমুক ঝাড়ফুঁক দ্বারা অমুক কাজ হবে। তাই কোনো তাবিজে কাঙ্ক্ষিত ফল না হলে কোরআন-হাদীছের সত্যতা নিয়ে কিছু বলার বা ভাবার অবকাশ নেই।\n\n\nযেমন জ্বর বেশি হলে এই আয়াত পড়ে ফুঁ দিলে কাজ হয়-\n\n\nيا نار كونى بردا و سلاما على ابراهيم\n\n\n“ইয়া নারু কুনি বারদাও ওয়া সালামান আলা ইব্রাহিম”\n\nযার অর্থ - হে আগুন ইব্রাহিমের (আ:) জন্য শান্তিদায়ক ঠান্ডা হয়ে যাও।\n\n\nকোনো কোনো বুজুর্গ এ আয়াত দ্বারা বালিতে ফুঁ দিয়ে জ্বলন্ত আগুনে ছিটিয়ে দিয়ে বাড়িঘরে আগুন লাগলে নিভিয়ে দিয়েছেন (সুবহানাল্লাহ)। এখন যদি এ আমল দ্বারা আগুন না নিভে তাহলে কোরআনের ক্ষমতা নেই এ কথা বলা যাবে না।\n\n\nতাবীজ ও ঝাড়ফুঁক কোরআন হাদীছের বাক্যাবলী দ্বারা বৈধ ও কল্যানকর উদ্দেশ্যে করা হলে তা জায়েয।\n\n\n❏ হাদিস ১৯:\n\n\nনবী (ﷺ) এর একটি আমল ছিলো -\n\nعن عائشة رضى الله عنه انً النًبىً صلًى الله عليه وسلم كان اذا آوى الى فراشه كل ليلة جمع كفيه ثمً نفث فيهما فقرا بهما قل هو الله احد و قل اعوذ برب الفلق و قل اعوذ برب الناس ثمً مسح بهما ما استطاع من جسده يبدا بهما على رأسه و وجهه وما اقبل من جسده يفعل ذالك ثلاث مراتٍ-\n\n\nঅর্থাৎ, হযরত আয়েশা (رضي الله عنه) বলেন, প্রতি রাতে বিছানায় শয়ন করার সময় নবী (ﷺ) দু’হাতের তালু একত্রিত করে তাতে সূরা ইখলাছ,ফালাক ও নাস পড়ে ফুঁক দিয়ে মাথা ও মুখমণ্ডল হতে সারা শরীর তিন বার মসেহ করতেন।\n\nতথ্যসূত্রঃ\n\n(তিরমিজী শরীফ, ২য় খণ্ড, ১৭৭ পৃষ্ঠা)"},{"1":"দোয়ার মাধ্যমে  তাবিজ, ঝাড়ফুঁক","2":"দোয়ার মাধ্যমে  তাবিজ, ঝাড়ফুঁকঃ\n\n\n❏ হাদিস ২০:\n\n\nআয়িশা (رضي الله عنه) বলেন, বিপদ আসার পর যা লটকানো হয় তা তামীমা (অর্থাৎ নাজায়েজ তাবীজ) এর অন্তর্ভূক্ত নয়।\n\n\n❏ হাদিস ২১:\n\n\nমুসলীম শরীফের হাদীছে রয়েছে -\n\n\nعن عوف بن مالك الاشجعى قال كنا نرقى فى الجاهلية فقلنا يا رسول الله كيف ترى فى ذالك ؟ فقال اعرضوا على رقاكم لا بآس بارقى ما لم يكن فيه شرك-\n\n(رواه مسلم فى كتاب الاسلام-باب استحباب الرقية -------- والنظرة )\n\n\nঅর্থাৎ, হযরত আউফ ইবনে মালিক আশজায়ী বলেন, আমরা জাহেলী যুগে (বিভিন্ন মন্ত্র দ্বারা) ঝাড়ফুঁক করতাম। তাই জিজ্ঞেস করলাম ইয়া রাসূলাল্লাহ (ﷺ)! এ ব্যাপারে আপনার মতামত কী? তিনি বলেন, তোমরা কী (মন্ত্র) দিয়ে ঝাড়ফুঁক করো তা আমার কাছে পেশ করো। যাতে শিরক নেই এমন কিছু দিয়ে ঝাড়ফুঁক করাতে দোষ নেই। (মুসলীম শরীফ, কিতাবুস সালাম)\n\n\n❏ হাদিস ২২:\n\n \n\nইমাম আবু বাকর ইবনে আবী শাইবাহ ‘মুনান্নাফ’ গ্রন্থে উদ্ধৃত করেছেন, আমর ইবনে শুআইব তিনি➡তাঁর পিতা থেকে তিনি ➡ তাঁর বাবা থেকে (আমর ইবনে শুয়াইব এর দাদা) থেকে বর্ণনা করেন যে, রাসূল (ﷺ) ইরশাদ করেন,  \n\nতোমাদের কেউ যখন ঘুম অবস্থায় ঘাবড়িয়ে উঠে, সে যেন এই দোয়া শিখিয়ে দিলেন -\n\nউচ্চারণঃ আউযুবিকালিমা – তিহিত্তা- ম্মা-তি মিন গাদাবিহি- ওয়া ইকা-বিহী- ওয়া শাররি ইবা- দিহি-ওয়া মিন হামযা- তিশ শায়া- ত্বি-নি ওয়া আই ইয়াহদুরুন।\n\nঅর্থঃ আমি আল্লাহর পরিপূর্ণ বাণীগুলোরআশ্রয় নিচ্ছি তাঁর অসন্তুষ্টি ও তাঁর আযাব থেকে এবং তাঁর বান্দাদের অকল্যাণ ও শয়তানদের কুমন্ত্রণাদি থেকে আর তাদের উপস্থিতি থেকে।”\n\nতাহলে এগুলো তার ক্ষতি হতে দেবে না। আব্দুল্লাহ ইবনে আমর তাঁর উপযুক্ত সন্তানদের তা শিক্ষা দিতেন এবং ছোটদের গলায় তা লিখে লটকিয়ে দিতেন।\n\n\nতথ্যসূত্রঃ\n\n● ইমাম আবূ দাউদ (رحمة الله) : সুনানে আবূ দাউদ : কিতাবু-তিব্বের অধ্যায়ে উল্লেখ করেছেন।\n\n● মিশকাত শরীফ “বাবুল ইসতিআযা” অধ্যায় হাদিস নং-২৩৬১\n\n● তিরমিযি এবং\n\n\n❏ হাদিস ২৩:\n\n\nعن عمرو بن شعيب عن ابيه عن جده قال قال رسول الله صلى الله وسلم1 (১)\n\nاذا فرغ احدكم فى نومه فليقل بسم الله اعوذ بكلمات الله التامات من غضبه وسوء عقابه و من شر عباده و من شر الشياطين -----------------عليه (اخرجه ابن ابى شيبه فى مصنف حديث رقم 24013 )\n\n\nএ হাদীছে হযরত আব্দুল্লাহ ইবনে আমর ইবনুল আস (رضي الله عنه) কর্তৃক তাঁর বাচ্চাদের জন্য তাবীজ লিখে দেয়ার কথা উল্লখ আছে।\n\nতথ্যসূত্রঃ\n\n(মুসান্নেফে আবি শায়ব হাদীছ নং- ২৪০১৩)।\n\n\n❏ হাদিস ২৪:\n\n\n عن عمرو بن شعيب عن ابيه عن جده قال قال رسول الله صلى الله وسلم كان يعلمهم من الفزع كلمات اعوذ بكلمات الله------------------- فعلقه عليه- (اخرجه ابو داؤد فى الطب)\n\n\nএ হাদীছেও হযরত আব্দুল্লাহ ইবনে আমর ইবনুল আস (رضي الله عنه) কর্তৃক তাঁর বাচ্চাদের জন্য তাবীজ লিখে দেয়ার কথা উল্লেখ আছে। ( আবু দাউদ)\n\n\n❏ হাদিস ২৫:\n\n\nعن ثوير قال كان مجاهد يكتب للناس التعويذ فيعلقه (اخرخه ابن ابى شيبة حديث رقم 24011)\n\n\nو اخرج عن ابى جعفر و محمد بن شرين و عبيد الله بن عبد الله بن عمر و الضحاك ما يدل على انهم كانوا يبيحون كتابه التعويذ و تعليقه او ربطه بالعضد و نحوه- انظر حديث رقم -24012-24013-24015-24018)\n\n\nএ রেওয়ায়েতে হজরত মুজাহিদ (رحمة الله) কর্তৃক মানুষকে তাবীজ লিখে দেয়ার কথা বর্ণিত আছে এবং আবু জাফর, মুহাম্মদ ইবনে শিরিন (رحمة الله) আব্দুল্লাহ ইবনে উমর (رضي الله عنه)-এর পুত্র উবায়দুল্লাহ ও জাহহাক প্রমুখের দ্বারা অন্যদেরকে তাবীজ লিখে দেয়ার কথা, সূতা বাঁধা, তাবীজ হাতে বা গলায় বাঁধা ও তাবীজ লেখা বৈধ হওয়া মর্মে তাঁদের মন্তব্য বর্ণিত হয়েছে।\n\nতথ্যসূত্রঃ\n\n(মুসান্নাফে ইবনে আবি শায়বা হাদীছ নং- ২৪০১১, ২৪০১২, ২৪০১৪, ২৪০১৫, ২৪০১৮)\n\n\n”যাদুল মাআদ” নামক গ্রন্থে উল্লেখ করা হয়েছে – তাবিজ তুমার ধারন করা জায়েজ কিনা- এ প্রসংগে বিখ্যাত মুহাদ্দিস ইমাম ইবনে হিব্বান (رحمة الله) তিনি হযরত ইমাম জাফর সাদিক (رضي الله عنه) কে প্রশ্ন করেন। হযরত ইমাম জাফর সাদিক (رضي الله عنه) বললেনঃ ”যদি আল্লাহর কালাম হয় অথবা রসুলুল্লাহর হাদিস হয়-তাহলে ধারণ করো এবং ঐ তাবিজের (উসীলার) মাধ্যমে আল্লাহর কাছে শেফা প্রার্থনা কর”।\n\nতথ্যসূত্রঃ  [যাদুল মাআদ]\n\n\nইমাম আহমদ বিন হাম্বল (رحمة الله) এর পুত্র আবদুল্লাহ (رحمة الله) বলেন,\n\n\"আমি আমার পিতা ইমাম আহমদ ইবনে হাম্বলকে হৃদকম্পন রোগী ও জ্বরে আক্রান্ত ব্যক্তির জন্য তাবিজতুমার লিখতে দেখেছি।\"\n\nতথ্যসূত্রঃ [আদিল্লাতু আহলিছ-সুন্নাহ ও অন্যান্য গ্রন্থ]\n\n\n"},{"1":"খারাপ নযর ও বাতাস লাগা","2":"খারাপ নযর ও বাতাস লাগা :\n\n\n\nনযর ও বাতাস লাগা ইসলাম সম্মত কি-না, তা আমাদের জানা থাকা দরকার। অর্থাৎ, সু-নযর বা কু-নযর ও জ্বীনের বাতাস বা আছর সঠিক কি-না?\n\n\n❏ হাদিস ২৬:\n\n \n\nহুজুর পাক (ﷺ) এরশাদ করেন -\n\n\nالعين حق- ( رواه مسلم فى كتاب السلام-باب الطب و المرض و الرقى)\n\n\nঅর্থাৎ, নযর লাগা সত্য। (মুসলীম শরীফ, কিতাবুস সালাম)\n\n\nআর বাতাস লাগার অর্থ যদি হয় জ্বিনের বাতাস বা তাদের খারাপ নযর বা খারাপ আছর লাগা, তাহলে এটাও সত্য; কেননা জ্বিন মানুষের ওপর আছর করতে সক্ষম।\n\n\n● কোরআনে আল্লাহ্ পাক বলেন, আমি জ্বিন ও মানব জাতিকে একমাত্র আমার ইবাদতের জন্য সৃষ্টি করেছি (সূরা বাক্বারা)।\n\n\nজ্বিনের মধ্যে মানুষের মতই মু’মেন ও বে-দ্বীন এবং দুষ্ট জ্বিনও রয়েছে। যেমন রাসূল (ﷺ) এর কাছে একই সাথে ৪০০ জ্বিন ঈমান এনেছিলো। এখনো মক্কা শরীফে মসজিদে জ্বিন রয়েছে।\n\n\n● কোরআন শরীফে একটি সূরার নাম রয়েছে ‘সূরায়ে জ্বিন’। সুতরাং আধুনিকতার দোহাই তুলে জ্বিন জাতির অস্তিত্ব অস্বীকার করার কোনো অবকাশ মুসলমানের নেই। এটাও জেনে রাখা দরকার জ্বীন কোনো কোনো জীবের আঁকারও ধারণ করতে পারে এবং মানুষের ওপর ভর করতে পারে।\n\n\n❏ হাদিস ২৭:\n\n \n\nহাদীছ শরীফে এরশাদ হয়েছে -\n\n\nعن ابن عباس رضى الله عنه عن النبىِ صلى الله عليه وسلم قال : العين حق ولو كان شىءُ سابق القد ر سبقته العين و اذا استغسلتم فاغسلوا- (رواه مسلم فى كتاب السلام- باب الطب--/ رواه الترمذى فى ابواب الطب- ما جاء ان العين حق والغسل لها وقال: هذا حديث حسن صحيح- واللفظ لمسلم)\n\n\nঅর্থাৎ, ইবনে আব্বাস (رضي الله عنه) নবী (ﷺ) থেকে বর্ণনা করেন যে, নযর লাগা সত্য। যদি কোনো কিছু ভাগ্য অতিক্রম করতে পারত, তাহলে নযর তাকে অতিক্রম করত। যখন তোমাদের কাউকে ধুয়ে দিতে বলা হয়, সে যেন ধুয়ে দেয়।\n\n\nতথ্যসূত্রঃ\n\n● মুসলীম শরীফ- কিতাবুস সালাম\n\n● তিরমিজী শরীফ-আবওয়াবাবে তিব্বী- বাবে মা জা’আ ইন্নাল আইনা হাক্কু ওয়া গোসলু লাহা ওয়া কালা হাজা হাদীছুন সহহীহুন)।"},{"1":"হাদিসের আলোকে ঝাড়ফুঁক সম্পর্কিত কিছু দোয়া","2":"হাদিসের আলোকে ঝাড়ফুঁক সম্পর্কিত কিছু দোয়া :\n\n\n\n❏ হাদিস ২৮:\n\n \n\nআনাস (رضي الله عنه) বলেছেন, রাসূল (ﷺ) অসুস্থ ব্যাক্তিদের উপর এই দোয়া পড়ে ফু দিতেন। অসুস্থ ব্যাক্তি দ্রুত আরোগ্য লাভ করতো। দোয়াটি হল :\n\nরোগ থেকে দ্রুত আরোগ্য প্রাপ্তির দোয়াঃ\n\n\nﺍَﻟﻠَّﻬُﻢَّ ﺭَﺏَّ ﺍﻟﻨَّﺎﺱِ ﻣُﺬْﻫِﺐَ ﺍﻟْﺒَﺎﺱِ ﺍِﺷْﻒِ ﺍَ ﻧْﺖَ ﺍﻟﺸَّﺎﻓِﻰْ ﻻَ ﺷَﺎﻓِﻰْ\n\nﺍِﻻَّ ﺍَ ﻧْﺖَ ﺷِﻔَﺎﺀً ﻻَﻳُﻐَﺎﺩِﺭُ ﺳُﻘْﻤًﺎ\n\n\n`উচ্চারণঃ আল্লাহুম্মা রাব্বান নাছি মুযহিবাল বাছি -\n\nইশফি আনতা শাফি - লা শাফি ইল্লা আনতা শিফা\u0027ন লা ইয়োগাদিরু সুকমা।\n\n\nতথ্যসূত্রঃ\n\n● বুখারী শরীফ খন্ড-২ পৃষ্ঠা-৮৫৫\n\n\n❏ হাদিস ২৯:\n\n\nনবী (ﷺ) আপন পরিবারের কোন রোগী দর্শন করার সময় নিজের ডান হাত তার ব্যথার  স্থানে ফিরাতেন এবং এ দুয়াটি পরতেন,\n\n“আযহিবিল বা’স, রাব্বানা-স, ইসফি আন্তাস শা- ফী, লা সিফা-আ ইল্লা সিফ-উক, সিফা-আল লা য়্যুগা-দিরু সাকামা।”\n\nঅর্থাৎ, হয়ে আল্লাহ! মানুষের প্রতিপালক! তুমি কষ্ট দুর কর এবং আরোগ্য দান কর। (যেহেতু) তুমি রোগ আরোগ্যকারী। তোমারই আরোগ্য দান হচ্ছে প্রকৃত আরোগ্য দান। তুমি এমন ভাবে রোগ নিরাময় কর, যে তা রোগকে নির্মূল করে দেয়। (বুখারি ও মুসলিম)\n\n\nযাদু বা অন্য কোন রোগে আক্রান্ত ব্যক্তিকে ঝাড়-ফুঁক করাতে কোন অসুবিধা নেই। যদি তা কুরআনের আয়াত বা অন্য কোন বৈধ দু’আর মাধ্যমে হয়ে থাকে। নবী (ﷺ) থেকে প্রমাণিত আছে যে, তিনি সাহাবীদেরকে ঝাড়-ফুঁক করেছেন।\n\n\nনবী (ﷺ) থেকে ঝাড়-ফুঁকের বিভিন্ন দু’আ রয়েছে। তম্মধ্যে কয়েকটি দু’আ নিম্নে উল্লেখ করা হলঃ\n\n\n❏ হাদিস ৩০:\n\n\nرَبَّنَا اللَّهُ الَّذِي فِي السَّمَاءِ تَقَدَّسَ اسْمُكَ أَمْرُكَ فِي السَّمَاءِ وَالْأَرْضِ كَمَا رَحْمَتُكَ فِي السَّمَاءِ فَاجْعَلْ رَحْمَتَكَ فِي الْأَرْضِ اغْفِرْ لَنَا حُوبَنَا وَخَطَايَانَا أَنْتَ رَبُّ الطَّيِّبِينَ أَنْزِلْ رَحْمَةً مِنْ رَحْمَتِكَ وَشِفَاءً مِنْ شِفَائِكَ عَلَى هَذَا الْوَجَعِ فَيَبْرَأَ\n\n\n“হে আমাদের প্রতিপালক! আপনার নাম অতি পবিত্র। আকাশ এবং যমিনে আপনার আদেশ বাস্তবায়িত হয়। আকাশে যেমন আপনার রহমত বিস্তৃত রয়েছে, জমিনেও অনুরূপভাবে আপনার রহমত বিস্তার করুন। আপনি আমাদের গুনাহ ও অপরাধসমূহ ক্ষমা করুন। আপনি পবিত্রদের প্রভু, এই রোগীর উপর আপনার রহমত ও শিফা অবতীর্ণ করুন। এই ভাবে ঝাড়-ফুঁক করলে রোগী সুস্থ হয়ে উঠত।”\n\n\nبِاسْمِ اللَّهِ أَرْقِيكَ مِنْ كُلِّ شَيْءٍ يُؤْذِيكَ مِنْ شَرِّ كُلِّ نَفْسٍ أَوْ عَيْنِ حَاسِدٍ اللَّهُ يَشْفِيكَ بِاسْمِ اللَّهِ أَرْقِيكَ\n\n\n“আল্লাহর নামে তোমাকে ঝাড়-ফুঁক করছি। প্রতিটি এমন রোগ আরোগ্যের জন্যে, যা তোমাকে কষ্ট দেয়। প্রতিটি মানুষের অকল্যাণ থেকে এবং হিংসুকের বদ নজর থেকে আল্লাহ তোমাকে শিফা দান করুন। আল্লাহর নামে তোমাকে ঝাড়-ফুঁক করছি।”\n\n\nأَعُوذُ بِاللَّهِ وَقُدْرَتِهِ مِنْ شَرِّ مَا أَجِدُ وَأُحَاذِرُ\n\n\nআমি আল্লাহ এবং তাঁর কুদরতের উসীলায় আমার কাছে উপস্থিত ও আশংকিতকারী অনিষ্টতা থেকে আশ্রয় প্রার্থনা করছি। রোগী ব্যক্তি শরীরের যেখানে ব্যথা অনুভব করবে, সেখানে হাত রেখে উপরোক্ত দু’আটি পাঠ করবে। উপরের দু’আগুলো ছাড়াও হাদীছে আরো অনেক দু’আ বর্ণিত হয়েছে।"},{"1":"পাগলকে ঝাড়ফুঁক","2":"পাগলকে ঝাড়ফুঁকঃ\n\n\n\n❏ হাদিস ৩১:\n\n\nহযরত খারেজাহ্ ইবনে সালত ( তাবেঈ) হতে বর্ণিত,\n\nতিনি তাঁর চাচা ( সাহাবী) থেকে বর্ণনা করেছেন, তিনি বলেন,\n\nআমরা রসুলুল্লাহ (ﷺ) এর নিকট থেকে রওনা হলাম। অতঃপর আরবের একটা গোত্রের নিকট আসলাম। তারা বললো, আমরা খবর পেয়েছি যে, তোমরা ওই মাহবুব (ﷺ) এর নিকট থেকে বড় কল্যাণ নিয়ে এসেছো। তোমাদের নিকট কি কোন ঔষধ কিংবা দম ( মন্ত্র) আছে? আমাদের নিকট এক পাগল বন্ধনে আবদ্ধ রয়েছে। আমরা বললাম, হ্যা আছে। তারা পায়ে বেড়ী পরানো এক পাগলকে নিয়ে আসলো। আমি তিনদিন যাবৎ সকাল – সন্ধ্যায় তার উপর সুরা ফাতিহা পড়ে ফুঁক দিয়েছি। আমি আমার থুথু একত্র করতাম তারপর তার উপর ফুঁকতাম। তিনি (বর্ণনাকারী) বলেছেন, অতঃপর সে যেন বন্ধন থেকে মুক্ত হয়ে গেল। তারা আমাকে কিছু পারিশ্রমিক দিল। আমি বললাম, না। (এটা আমি খাব না) যে পর্যন্ত না রসুলুল্লাহ (ﷺ)কে জিজ্ঞাসা করে নেবো। হুযুর এরশাদ ফরমালেন, খাও। আমার জীবনের শপথ ! অবশ্য যে ব্যক্তি বাতিল মন্ত্র দ্বারা খায়, (তার জন্য নিষিদ্ধ)। তুমি তো খাচ্ছো সত্য মন্ত্র (কোরআনের ঝাড়ফুঁক) দ্বারা।\n\n\nতথ্যসূত্রঃ\n\n● মুসনাদে আহমদ,\n\n● আবু দাউদ,\n\n● মিশকাতুল মাসাবিহ ”বাবুল ইজারা” অধ্যায়, হাদিস নং২৮৫৩"},{"1":"শিরক না হওয়ার শর্তে ঝাড় ফুঁক তাবিজ ইত্যাদি করার অনুমোদন","2":"শিরক না হওয়ার শর্তে ঝাড় ফুঁক তাবিজ ইত্যাদি করার অনুমোদনঃ\n\n\n❏ হাদিস ৩২:\n\n\nعَنْ عَوْفِ بْنِ مَالِكٍ الأَشْجَعِىِّ قَالَ كُنَّا نَرْقِى فِى الْجَاهِلِيَّةِ فَقُلْنَا يَا رَسُولَ اللَّهِ كَيْفَ تَرَى فِى ذَلِكَ فَقَالَ ্র اعْرِضُوا عَلَىَّ رُقَاكُمْ لاَ بَأْسَ بِالرُّقَى مَا لَمْ يَكُنْ فِيهِ شِرْكٌ .\n\nহযরত আউফ ইবনে মালেক আশজায়ী (رضي الله عنه) উনার থেকে বর্ণিত। তিনি বলেন, জাহেলিয়াতের যুগে আমরা ঝাড় ফুঁক করতাম। আমরা আরজ করলাম, ইয়া রাসুলাল্লাহ (ﷺ)! এ সম্পর্কে আপনার অভিমত কি? তিনি বলেন তোমাদের মন্ত্রগুলো আমার সামনে পেশ কর। ঝাড় ফুঁকে যদি শিরকের শব্দ না থাকে তাহলে এতে কোন সমস্যা নেই।\n\n(মুসলিম শরীফ ৭/২৬৮ হা. ৫৫৬৯ কিতাবুস সালাম, পরিচ্ছেদ, বদ নজর, ফুসকুড়ি, ব্রণ, সাপ-বিচ্ছু ইত্যাদির দংশনে ঝাড় ফুঁক করানো উত্তম।)\n\n\n❏ হাদিস ৩৩:\n\n\nعَنْ جَابِرٍ قَالَ كَانَ لِى خَالٌ يَرْقِى مِنَ الْعَقْرَبِ فَنَهَى رَسُولُ اللَّهِ -صلى الله عليه وسلم- عَنِ الرُّقَى – قَالَ – فَأَتَاهُ فَقَالَ يَا رَسُولَ اللَّهِ إِنَّكَ نَهَيْتَ عَنِ الرُّقَى وَأَنَا أَرْقِى مِنَ الْعَقْرَبِ. فَقَالَ مَنِ اسْتَطَاعَ مِنْكُمْ أَنْ يَنْفَعَ أَخَاهُ فَلْيَفْعَلْ\n\nহযরত জাবের (رضي الله عنه) উনার থেকে বর্ণিত, তিনি বলেন আমার এক মামা বিচ্ছুর বিষ ঝাড়তেন। অতপর রাসূলুল্লাহ (ﷺ) ঝাড় ফুঁক করতে নিষেধ করেন। তিনি তার কাছে এসে বললেন, ইয়া রাসুলাল্লাহ ছল্লাল্লাহু আলাইহি ওয়া সাল্লাম! আপনি তো ঝাড় ফুঁক করতে নিষেধ করেছেন। আমি বিচ্ছুর বিষ ঝেড়ে থাকি। তিনি বললেন তোমাদের যে কেউ তার ভাইয়ের উপকার করতে পারে সে যেন তার উপকার করে। (মুসলিম শরীফ ৭/২৬৭ হা. ৫৫৬৫ কিতাবুস সালাম, পরিচ্ছেদ, বদ নজর, ফুসকুড়ি, ব্রণ, সাপ-বিচ্ছু ইত্যাদির দংশনে ঝাড় ফুঁক করানো উত্তম।)\n\n\n❏ হাদিস ৩৪:\n\n\nহযরত জাবির (رضي الله عنه) উনার থেকে বর্ণিত। তিনি বলেন, রাসূলুল্লাহ (ﷺ) ঝাড় ফুঁক করতে নিষেধ করলেন। আমর ইবনে হাযম গোত্রের লোকেরা রাসূলুল্লাহ (ﷺ) উনার কাছে এসে আরজ করল ইয়া রাসুলুল্লাহ ছল্লাল্লাহু আলাইহি ওয়া সাল্লাম! আমাদের কাছে কিছু মন্ত্র আছে। এ দিয়ে আমরা বিষ ঝেড়ে থাকি। আপনি তো ঝাড় ফুঁক করতে নিষেধ করেছেন। বর্ণনাকারী বলেন, তারা মন্ত্রগুলো উনার সামনে পেশ করল। তিনি বললেন এতে খারাপ তো কিছু নেই। তোমাদের যে কেউ তাঁর ভাইয়ের উপকার করতে পারে সে যেন তা করে। (মুসলিম শরীফ ৭/২৬৮ হা. ৫৫৬৮ কিতাবুস সালাম, পরিচ্ছেদ, বদ নজর, ফুসকুড়ি, ব্রণ, সাপ-বিচ্ছু ইত্যাদির দংশনে ঝাড় ফুঁক করানো উত্তম।)"},{"1":"ঝাড় ফুঁক তাবিজ সম্পর্কিত আপত্তির জবাব","2":"ঝাড় ফুঁক তাবিজ সম্পর্কিত আপত্তির জবাবঃ\n\n \n\n\n❏ হাদিস ৩৫:\n\n\nতাবিজ ঝুলানোও হাদীস থেকে প্রমাণিতঃ\n\n\nأن رسول الله صلى الله عليه و سلم قال إذا فرغ أحدكم في النوم فليقل أعوذ بكلمات الله التامات من غضبه وعقابه وشر عباده ومن همزات الشيطان وأن يحضرون فإنها لن تضره قال وكان عبد الله بن عمرو يعلمها من بلغ من ولده ومن لم يبلغ منهم كتبها في صك ثم علقها في عنقه\n\nরাসূলুল্লাহ (ﷺ) উনার বলেন, তোমাদের মধ্যে কেউ যখন ঘুমাবে তখন বলবে-\n\nأعوذ بكلمات الله التامات من غضبه وعقابه وشر عباده ومن همزات الشيطان وأن يحضرون\n\nতবে তার কোন প্রকার ক্ষতি হবে না।\n\nআব্দুল্লাহ ইবনে আমর (رضي الله عنه) উনার উনার প্রাপ্তবয়স্ক সন্তানকে দুআটি শিক্ষা দিতেন। আর অপ্রাপ্তবয়স্ক সন্তান এর জন্য একটি কাগজে লিখে তার গর্দানে ঝুলিয়ে দিতেন।\n\nইমাম তিরমিযি (رحمة الله) হাদীসটিকে হাসান গরীব বলেছেন। (তিরমিযি ৫/৪৫১ হা. ৩৫২৮ দাওয়াত অধ্যায়, অনুচ্ছেদ ৯৪। আবু দাউদ ৪/১৮ হা. ৩৮৯৫ চিকিৎসা অধ্যায়, মন্ত্রপড়া অনুচ্ছেদ।)\n\n\nআমর ইবনে শুআইব তাঁর পিতা ও তিনি তাঁর দাদা থেকে বর্ণনা করেন যে,\n\nعَنْ عَمْرِو بْنِ شُعَيْبٍ عَنْ أَبِيهِ عَنْ جَدِّهِ أَنَّ رَسُولَ اللَّهِ -صلى الله عليه وسلم- كَانَ يُعَلِّمُهُمْ مِنَ الْفَزَعِ كَلِمَاتٍ « أَعُوذُ بِكَلِمَاتِ اللَّهِ التَّامَّةِ مِنْ غَضَبِهِ وَشَرِّ عِبَادِهِ وَمِنْ هَمَزَاتِ الشَّيَاطِينِ وَأَنْ يَحْضُرُونِ » وَكَانَ عَبْدُ اللَّهِ بْنُ عَمْرٍو يُعَلِّمُهُنَّ مَنْ عَقَلَ مِنْ بَنِيهِ وَمَنْ لَمْ يَعْقِلْ كَتَبَهُ فَأَعْلَقَهُ عَلَيْهِ\nরাসূল (ﷺ) ইরশাদ করেন,তোমাদের কেউ যখন ঘুম অবস্থায় ঘাবড়িয়ে উঠে,সে যেন\n\n أَعُوذُ بِكَلِمَاتِ اللَّهِ التَّامَّةِ مِنْ غَضَبِهِ وَشَرِّ عِبَادِهِ وَمِنْ هَمَزَاتِ الشَّيَاطِينِ وَأَنْ يَحْضُرُونِ\n\nদো’আটি পাঠ করে। আব্দুল্লাহ ইবনে আমর তাঁর উপযুক্ত সন্তানদের তা শিক্ষা দিতেন এবং ছোটদের গলায় তা লিখে লটকিয়ে দিতেন।\n\n{সুনানে আবু দাউদ, হাদীস নং-৩৮৯৫}"},{"1":"হযরত উকবা ইবনে আমের (رضي الله عنه) এর তাবিজ ব্যবহার নিষিদ্ধ এর হাদীস","2":"হযরত উকবা ইবনে আমের (رضي الله عنه) এর তাবিজ ব্যবহার নিষিদ্ধ এর হাদীসঃ\n\n\n❏ হাদিস ৩৬:\n\n\nعَنْ عُقْبَةَ بْنِ عَامِرٍ الْجُهَنِيِّ ، عَنِ النَّبِيِّ صلى الله عليه وسلم قَالَ : مَنْ تَعَلَّقَ تَمِيمَةً فَلا أَتَمَّ اللَّهُ عَلَيْهِ\n\nহযরত উকবা ইবনে আমের (رضي الله عنه) উনার থেকে বর্ণিত। রাসূলুল্লাহ (ﷺ) বলেন যে ব্যক্তি রক্ষাকবচ ঝুলিয়ে রাখল, আল্লাহ তায়ালা তাকে সম্পন্ন করবেন না৷ অর্থাৎ তাকে সুস্থ করবেন না৷ (মুসনাদে আবী ইয়ালা ৩/২৯৫ হা. ১৭৫৯ মুসনাদে উকবা ইবনে আমের জুহানী।)\n\n\nহাদীসটির সনদে একজন বর্ণনাকারী হলেন খালেদ ইবনে উবায়দ৷ তিনি মাজহুল অপরিচিত৷ অতএব হাদীসটির রাবী সিকাহ নয়৷\n\nযেহেতু অসুস্থতা ও বিভিন্ন বালা মুসিবত আল্লাহর তরফ থেকেই আসে এবং তার আরোগ্যও তিনিই করেন৷ যেহেতু রক্ষাকবচ ব্যবহার করা হয় এবং তার উপর ভরসা করা হয়, সেহেতু বলেছেন তাকে আল্লাহ আরোগ্য করবেন না৷\n\nوفي الحديث من علق تميمة فلا اتم الله له. ويقال هي خرزة. وأما المعاذات إذا كتب فيها القرآن وأسماء الله عز وجل فلا بأس بها. হাদীসে বর্ণিত, من علق تميمة فلا أتم الله له.\n\nতামীমাহকে পুঁথি বলা হয়৷ তবে তাহাদের যদি কুরআন বা আল্লাহর নাম লেখা হয়, তবে তাতে কোন প্রকার অসুবিধা নেই৷ মুকতারুস সিহাহ 1/83 তা পরিচ্ছেদ৷ আস সিহাহ তাজুল লুগাহ ওয়া সিসাহুল আরাবিয়্যাহ 7/180৷\n\n\nএ ছাড়াও হাদীসটির বর্ননা ত্রুটিযুক্তঃ\n\n\nعن عقبة (من تعلق تميمة فلا أتم الله له) أعله ابن حبان بأنه له أحاديث مناكير يتفرد بها عن عقبة, فمثله لا يحمل تفرده عن عقبة, فيعل هذا الخبر بمثل هذه العلة, ومنهم من يعله بأنه سيء الحفظ يصيب ويخطيء, وهناك غير ذلك.\n\nহযরত উকবা ইবনে আমের (رضي الله عنه) উনার থেকে বর্ণিত। যে ব্যক্তি তাবিজ ঝুলায় আল্লাহ তায়ালা তাকে সুস্থ করবেন না।\n\n\nইবনে হিব্বান (رحمة الله) হাদীসটিকে মুআল্লাল তথা ত্রুটিযুক্ত বলেছেন। কেননা তার তার অধিক মুনকার হাদীস রয়েছে। আর উকবা (رضي الله عنه) উনার থেকে এই হাদীসটি একক বর্ণনা। এ জাতীয় একক বর্ণনা উকবা (رضي الله عنه) উনার থেকে গ্রহণ করা যায়না। আর তা এই ত্রুটিতে ত্রুটিযুক্ত। অনেকে একে মুখস্থ শক্তির দুর্বলতা কখনও সঠিক আর কখনও বেঠিক হওয়ার কারণে ত্রুটিযুক্ত মনে করেন। অথচ এখানে এমন নয়। (শরহুল মুকিযা ১/২৭)"},{"1":"হযরত আব্দুল্লাহ ইবনে মাসউদ (رضي الله عنه) এর ঝাড় ফুঁক তাবিজ ইত্যাদি শিরক এর হাদীস","2":"হযরত আব্দুল্লাহ ইবনে মাসউদ (رضي الله عنه) এর ঝাড় ফুঁক তাবিজ ইত্যাদি শিরক এর হাদীসঃ\n\n\n❏ হাদিস ৩৭:\n\n\nإِنَّ الرُّقَى وَالتَّمَائِمَ وَالتِّوَلَةَ شِرْكٌ عَنْ عَبْدِ اللَّهِ قَالَ سَمِعْتُ رَسُولَ اللَّهِ -صلى الله عليه وسلم- يَقُولُ\n\nإِنَّ الرُّقَى وَالتَّمَائِمَ وَالتِّوَلَةَ شِرْكٌ\n\nহযরত আব্দুল্লাহ ইবনে মাসউদ (رضي الله عنه) উনার থেকে বর্ণিত। তিনি বলেন আমি রাসূলুল্লাহ (ﷺ) উনাকে বলতে শুনেছি যে, নিশ্চয় ঝাড় ফুঁক করা তাবিজ করা ও স্বামী বা স্ত্রীকে (ঝাড় ফুঁক বা তাবিজের মাধ্যমে) বশিভুত করা শিরক।\n\n(আবু দাউদ ৪/১১ হা. ৩৮৮৫ চিকিৎসা অধ্যায়, তাবিজ ঝুলিয়ে রাখা পরিচ্ছেদ।)\n\n\nহাদীসের পরিপূর্ণ অংশ দেখলে বুঝা যায় যে, তিনিও ঝাড় ফুঁক তাবিজ ইত্যাদি করা জায়েয মনে করতেন। যেহেতু তার স্ত্রীর চোখে সমস্যা দেখা দেয়ার কারণে একজন ইহুদী ব্যাক্তির কাছ থেকে ঝাড় ফুঁক করেছেন। সে কারণে তিনি এমন বলেছেন।\n\nপরবর্তী হাদীসের অংশ হল,\n\n\nقَالَتْ قُلْتُ لِمَ تَقُولُ هَذَا وَاللَّهِ لَقَدْ كَانَتْ عَيْنِى تَقْذِفُ وَكُنْتُ أَخْتَلِفُ إِلَى فُلاَنٍ الْيَهُودِىِّ يَرْقِينِى فَإِذَا رَقَانِى سَكَنَتْ. فَقَالَ عَبْدُ اللَّهِ إِنَّمَا ذَاكِ عَمَلُ الشَّيْطَانِ كَانَ يَنْخَسُهَا بِيَدِهِ فَإِذَا رَقَاهَا كَفَّ عَنْهَا إِنَّمَا كَانَ يَكْفِيكِ أَنْ تَقُولِى كَمَا كَانَ رَسُولُ اللَّهِ -صلى الله عليه وسلم- يَقُولُ ্র أَذْهِبِ الْبَاسَ رَبَّ النَّاسِ اشْفِ أَنْتَ الشَّافِى لاَ شِفَاءَ إِلاَّ شِفَاؤُكَ شِفَاءً لاَ يُغَادِرُ سَقَمًا\n\nহযরত আব্দল্লাহ ইবনে মাসউদ (رضي الله عنه) উনার এর স্ত্রী যায়নাব বললেন, আমি বললাম- আপনি এমন (নিশ্চয় ঝাড় ফুঁক করা তাবিজ করা ও স্বামী বা স্ত্রীকে {ঝাড় ফুঁক বা তাবিজের মাধ্যমে} বশিভুত করা শিরক) বললেন কেন? আল্লাহর কসম! আমার চোখে সমস্যা ময়লা নির্গত হয়। চক্ষু লাফালাফি করে। এ সমস্যা অনুভব হলে ওমুক ইহুদীকে আমাকে ঝাড় ফুঁক করতে বলি, সে আমাকে ঝাড় ফুঁক করলে আমার চক্ষু শান্ত হয়। ভাল হয়। তখন হযরত আব্দুল্লাহ ইবনে মাসউদ (رضي الله عنه) উনার বলেন, ইহা শয়তানের কাজ। সে তার হাত দিয়ে চোখে গুতাগুতি করে। যখন ঝাড় ফুঁক করে তখন সে বিরত থাকে। আর তাই তোমার জন্য যথেষ্ট হল যে, তুমি বলবে যেভাবে রাসূলুল্লাহ (ﷺ) বলতেন এই দুআটি।\n\nأَذْهِبِ الْبَاسَ رَبَّ النَّاسِ اشْفِ أَنْتَ الشَّافِى لاَ شِفَاءَ إِلاَّ شِفَاؤُكَ شِفَاءً لاَ يُغَادِرُ سَقَمًا\n\nআর তাই হযরত আব্দল্লাহ ইবনে মাসউদ (رضي الله عنه) উনার ঝাড় ফুঁককে অপছন্দ করতেন।\n\n\nতবে যেহেতু তার স্ত্রী যায়নাব ইহুদী থেকে ঝাড় ফুঁক করিয়েছিলেন। সুতরাং তা শিরকি শব্দ বা যাদু ইত্যাদি হওয়ার কারণে তিনি এটি শয়তানের আমল বলে উল্লেখ করেছেন। কেননা তখন সাধারণত সকলেই শিরকি কালাম দ্বারা ঝাঁড়, ফুঁক, তাবিজ ইত্যাদি করত। যেমন বর্ণিত হয়েছে-\n\n\n❏ হাদিস ৩৮:\n\n\nوروى ابن وهب عن يونس بن يزيد عن ابن شهاب قال بلغني عن رجال من أهل العلم أنهم كانوا يقولون إنه نهى عن الرقي حتى قدم المدينة وكان الرقي في ذلك الزمن فيها كثير من كلام الشرك فلما قدم المدينة لدغ رجل من أصحابه قالوا يا رسول الله قد كان آل حزم يرقون من الحمة فلما نهيت عن الرقى تركوها فقال ادعوا لي عمارة وكان قد شهد بدرا قال اعرض علي رقيتك فعرضها عليه ولم ير بها بأسا وأذن له فيها\n\nইবনে ওয়াহহাব থেকে, তিনি ইউনুস ইবনে ইয়াযিদ থেকে তিনি ইবনে শিহাব থেকে বর্ণিত, তিনি বলেন, আহলে ইলমের অনেক ব্যক্তি আমার নিকট পৌঁছিয়েছে যে, তারা বলতেন, তাদেরকে ঝাঁড়, ফুঁক ইত্যাদি থেকে নিষেধ করা হয়েছে মদিনায় আগমন করা পর্যন্ত। আর সে যুগে ঝাঁড় ফুঁক, তাবিজ ইত্যাদিতে শিরকি কালাম থাকত, যখন মদিনায় এলেন, তাদের সাথীদের মধ্যে একজন ব্যক্তি বিষক্রিয়ায় দংশন করা হল, তারা বলল ইয়া রাসূলুল্লাহ (ﷺ) আমর ইবনে হাযম গোত্রের লোকেরা বিচ্ছুর দংশনে ঝাঁড় ফুঁক ইত্যাদি করতে পারে। আপনি নিষেধ করা থেকে তারা তা ছেড়ে দিয়েছে। তখন রাসূলুল্লাহ (ﷺ) বললেন, আমার নিকট উমারা (رضي الله عنه) উনাকে ডাক, তিনি বদর যুদ্ধে শহীদ হয়েছিলেন, অতপর রাসূলুল্লাহ (ﷺ) বললেন, তোমার মন্ত্রগুলোকে পেশ কর, তিনি তা পেশ করলে তাতে খারাপ কিছু দেখলেন না। অতপর অনুমতি দিলেন।(উমদাতুল কারী ৩১/৩৬৮ চিকিৎসা অধ্যায়, বিচ্ছু দংশন পরিচ্ছেদ।)\n\n\n❏ হাদিস ৩৯:\n\n\nعن ابن مسعود رضي الله عنه أنه كان يكره الرقي إلا بالمعوذات قلت قال الطبري هذا حديث لا يجوز الاحتجاج بمثله إذ فيه من لا يعرف ثم إنه لو صح لكان إما غلطا أو منسوخا بقوله وما أدراك أنها رقية\n\nহযরত আবদুল্লাহ ইবনে মাসউদ (رضي الله عنه) উনার ঝাড় ফুঁক তাবিজ ইত্যাদিকে অপছন্দ করতেন। তবে আল্লাহর নাম বা রাসূলুল্লাহ (ﷺ) উনার শিক্ষা দেয়া দুআসমুহ পড়াকে পছন্দ করতেন।\n\n\nইমাম তাবারী (رحمة الله) বলেন এই হাদীস দ্বারা দলিল দেয়া জায়েয নয়। কেননা এতে বর্ণনাকারী অপরিচিত। এরপরও যদি একে সঠিক ধরাও হয়, তবে তা ভুল হবে বা রাসূলুল্লাহ (ﷺ) উনার কথা,\n\nوما أدراك أنها رقية “\n\nএটা যে মন্ত্র তা তুমি কিভাবে জানলে?” দ্বারা রহিত হয়ে গেছে। (উমদাতুল কারী ৩১/৩৫৭)"},{"1":"ইমামগনের মতামত ও অন্যান্য কিতাবাদি থেকে প্রমাণ","2":"ইমামগনের মতামত ও অন্যান্য কিতাবাদি থেকে প্রমাণঃ\n\n\n\n\nপ্রশ্নঃ তাবীজ ব্যবহার কি শিরক?\n\n🖋কৃতঃ  মাসুম বিল্লাহ সানি\n\n\nউত্তরঃ\nতাবিজে কুরআনের আয়াত, আল্লাহর নাম, দুআয়ে মাসুরা বা শিরকমুক্ত অর্থবোধক থাকলে তা অবশ্যই জায়িজ। একে নাজায়িজ ও শিরক বলা মুর্খতা বৈ কিছু নয়। কেননা এসব তাবিজের ক্ষেত্রে মুয়াসসার বিজজাত তথা আরোগ্যের ক্ষমতা আল্লাহ তাআলাকেই মনে করা হয়। যেমন ডাক্তার প্রদত্ত ঔষদের ক্ষেত্রে \u0027\u0027মুয়াসসার বিজজাত\u0027\u0027 আল্লাহকে মনে করার কারণে তা নাজায়িজ নয়। যদি মুয়াসসার বিজজাত ঐ ঔষধকে মনে করলে ঔষধ সেবনও শিরক ও হারাম হবে।\n\n\nপ্রমাণ ১ :\n\n\n❏\n\nوهى جائزه بالقران والاسماء الالهية وما فى معناها بالاتفاق- (اللمعات\n\n\n❏ \"কোরআন, আল্লাহ’র আসমায়ে হোসনা ও অনুরূপ অর্থবিশিষ্ট কিছু দিয়ে ঝাড়ফুঁক করা সর্বসম্মতিক্রমে জায়েয।\"\n\n(ইমাম আব্দুল হক মুহাদ্দিসে দেহলভীঃ লুম’আত)\n\n\nপ্রমাণ ২ :\n\n\n❏ আল্লামা ইবনে হাজার আসকালানী (رحمة الله) আলাইহি বুখারী শরীফের ব্যাখ্যগ্রন্থ ফাতহুল বারীতে লিখেন-\nوالتمائم جمع تميمة وهي خرز أو قلادة تعلق في الرأس كانوا في الجاهلية يعتقدون أن ذلك يدفع الآفات والتولة بكسر المثناة وفتح الواو واللام مخففا شيء كانت المرأة تجلب به محبة زوجها وهو ضرب من السحر وإنما كان ذلك من الشرك لأنهم أرادوا دفع المضار وجلب المنافع من عند غير الله ولا يدخل في ذلك ما كان بأسماء الله وكلامه\nতামায়েম শব্দটি তামীমা শব্দের বহুবচন। যা পুঁতি বা মালা সাদৃশ্য। মাথায় লটকানো হয়। জাহেলী যুগে বিশ্বাস করা হতো যে, এর দ্বারা বিপদমুক্ত হওয়া যায়, মহিলারা এসব ব্যবহার করতো স্বামীর মোহাব্বত অর্জন করতে। এটি জাদুরই একটি প্রকার। এটি শিরকের অন্তুর্ভূক্ত। কেননা এর দ্বারা আল্লাহ ছাড়া অন্যের থেকে বিপদমুক্ত হওয়া ও উপকার অর্জন করা উদ্দেশ্য হয়ে থাকে। কিন্তু এ শিরকের অন্তুর্ভূক্ত হবে না যেসব তাবীজ কবচে আল্লাহর নাম বা কালাম থাকে। {ফাতহুল বারী-১/১৬৬, ঝারফুঁক অধ্যায়}\n\n\nপ্রমাণ ৩ :\n\n\n❏ মোল্লা আলী কারী (رحمة الله) বলেন-\nإذا كتب له النشرة وهي كالتعويذ والرقية والمراد بالضمير البارز في قوله فقال أي النبي هو من عمل الشيطان النوع الذي كان أهل الجاهلية يعالجون به ويعتقدون فيه وأما ما كان من الآيات القرآنية والأسماء والصفات الربانية والدعوات المأثورة النبوية فلا بأس بل يستحب سواء كان تعويذا أو رقية أو نشرة وأما على لغة العبرانية ونحوها فيمتنع لاحتمال الشرك فيها\nযদি তাবীজের মত কাগজ লিখা হয়। হুজুর পাক রাসুল আল্লাহ সাল্লাল্লাহু আলাইহি ওয়া সাল্লাম উনি বলেছেন, “এটি শয়তানী কর্ম” এর দ্বারা উদ্দেশ্য হল জাহেলী যুগে যদ্বারা চিকিৎসা করা হতো ও যার উপর নির্ভর করা হতো। আর যা কুরআনের আয়াত, আল্লাহর নাম, আল্লাহর সিফাত সম্বলিত, দুআয়ে মাসুরা হয়, তাহলে কোন সমস্যা নেই। বরং এটি মুস্তাহাব। চাই সেটি তাবীজ হোক, বা ঝারফুঁক হোক বা কাগজে লিখা হোক। আর যেসব ইবরানী ও অন্যান্য ভাষায় লিখা হয় তা নিষিদ্ধ। কারণ তাতে শিরকের সম্ভাবনা আছে। {মিরকাতুল মাফাতীহ-৮/৩২১}\n\n\nপ্রমাণ ৪ :\n\n\n❏ আল্লামা ইবনে আবেদীন শামী (رحمة الله) উল্লেখ করেন-\nإنما تكره العوذة إذا كانت بغير لسان العرب ، ولا يدرى ما هو ولعله يدخله سحر أو كفر أو غير ذلك ، وأما ما كان من القرآن أو شيء من الدعوات فلا بأس به\nনিশ্চয় নিষিদ্ধ তাবীজ হল যা আরবী ছাড়া অন্য ভাষায় লিখা হয়, বুঝা যায় না তাতে কি আছে? অথবা যাতে জাদু, কুফরী ইত্যাদি কথা থাকে। আর যেসব তাবীজে কুরআন বা দুআ সম্বলিত হয় তা ব্যবহারে কোন সমস্যা নেই। {ফাতওয়ায়ে শামী-৬/৩৬৩}\n\nপ্রমাণ ৫ :\n\n\n❏ ইবনে তাইমিয়া বলেন -\n\nويجوز ان يكتب للمصاب و غيره من المرضى شيئا من كتاب الله و ذكره بلمراد المباح ويغسل وبقسى-\n(فتاوى ابن تيميه ج/19 صفه/ 63)\n\nঅর্থাৎ, অসুস্থ বা বিপদগ্রস্ত লোকদের জন্য কালি দ্বারা আল্লাহ’র কিতাব, আল্লাহ’র জিকির লিখে দেয়া এবং ধুয়ে পান করানো জায়েয।\n\n[ফাতাওয়া ইবনে তাইমিয়া-১৯/৬৪]\n\n\nতারপর এ আলোচনার শেষ দিকে তিনি তাবিজ বৈধ হওয়ার পক্ষে উল্লেখ করেন,\n\nقال عبد الله بن احمد قرأ ت على ابى ثنا يعلى بن عبيد ثنا سفيان عن محمد -------- عن ابن عباس قال اذا عسر على المرأة ولادتها فليكتب بسم الله لا اله الا الله الحليم الكريم سبحان الله رب العرش العظيم الحمد لله رب العالمين كانهم يوم يرونها لم يلبثوا الا عشية او ضحاها كانهم يوم يرون ما يوعدون لم يلبثوا الا ساعة من نهار بلاغ فهل بهلك الا القوم الفسقون-\n\nএ রেওয়ায়েতে হযরত ইবনে আব্বাস (رضي الله عنه) কর্তৃক [সন্তানসম্ভবা নারীদের] প্রসব বেদনা লাঘব করার নিমিত্তে কাগজের টুকরায় তাবিজ লিখে দিতেন, তা সন্তানসম্ভবা নারীদের বাহুতে বেঁধে দেয়া হত।\n\n[ফতোয়ায়ে ইবনে তাইমিয়া - ১৯ খণ্ড, পৃষ্ঠা ৬৩।]\n\n\nপ্রমাণ ৬ :\n\n\n❏ আহলে হাদীসের মান্যবর শাওকানী বলেন,\n\"সমস্ত ফকহীগণের নিকট এ ধরনের তাবীজ জায়েয।\" [শাওকানীঃ নাইলুল আওতারঃ ঝারফুঁক ও তাবীজের অধ্যায়ে]\n\nপ্রমাণ ৭ :\n\n\n❏ হানাফী মাযহাবের বিখ্যাত ফকীহ, আল্লামা শামী (رحمة الله) লিখেন, নাজায়িজ তাবিজ হল ঐ সব তাবিজ যা কুরআন বহির্ভূত। (রাদ্দুল মুহতার, খন্ড ৫, পৃ: ২৩২)।\n\n❏ অতপর তিনি আরোও লিখেন, কুরআনে কারীম দ্বারা অথবা আল্লাহর নাম দ্বারা তাবিজ লিখলে কোন অসুবিধা নেই। (রাদ্দুল মুহতার, খন্ড ৬, পৃ:৩৩৬)।\n\n\nপ্রমাণ ৮ :\n\n\n❏ ইমাম কুশাইরী (رحمة الله) ঝাড়-ফুঁক এবং তাবিজকে দোয়ার বিকল্পরূপে উল্লেখ করেছেন। কারণ, দোয়া তাবিজ এবং ঝাড়-ফুঁক প্রভৃতি সবকিছুতেই আল্লাহর নামের ওছিলা গ্রহণ করে আল্লাহর নিকটই সাহায্য প্রার্থনা করা হয়, যা অবৈধ হওয়ার কোন কারণ নেই। বরং এগুলিও একান্তভাবে আল্লাহর নিকটই সাহায্য প্রার্থনার একটি পদ্ধতিরূপে গ্রহণযোগ্য। এই গ্রহণযোগ্য পদ্ধতিকে কুফুরী ও জাহেলিয়াত যুগের শেরেকী কালামের কুফুরী ও জাহেলিয়াত যুগের শেরেকী কালামের সাথে একাকার গণ্য করা মোটেও যুক্তিযুক্ত হতে পারে না।"},{"1":"আহলে হাদীসদের অভিযোগের খন্ডন","2":"আহলে হাদীসদের অভিযোগের খন্ডনঃ\n\n \nإن الرقى والتمائم والتولة شرك\nঅবশ্যই ঝাড়ফুঁক, তাবীজ ও জাদু শিরক। {সুনানে আবু দাউদ, হাদীস নং-৩৮৮৬}\n\n\nইসলামে কয়েক প্রকার তাবিজ জায়েজ নয়। যথা-\n\n১-কুরআন হাদীস ব্যতীত শুধু তামা, পিতল বা লোহা দ্বারা তাবিজ বানিয়ে লটকিয়ে রাখা। অর্থাৎ শুধু এগুলো লটকানো দ্বারাই রোগমুক্ত হওয়া যাবে বিশ্বাস করে তা লটকানো নাজায়িজ। কারণ সুস্থতা আর সবকিছুর দাতা একমাত্র আল্লাহ।\n২-এমন তাবিজ যাতে আল্লাহর নাম, কুরআনের আয়াত, হাদিস, দুআয়ে মাসূরা ব্যতিত শিরকী কথা লিপিবদ্ধ থাকে।\n৩-তাবীজকে মুয়াসসার বিজজাত তথা তাবীজ নিজেই আরোগ্য করার ক্ষমতার অধিকারী মনে করে তাবিজ লটকানো। এ বিশ্বাস জাহেলী যুগে ছিল, বর্তমানেও ইসলাম সম্পর্কে কিছু অজ্ঞ ব্যক্তিরা তা মনে করে থাকে।\n৪-যে কালামের অর্থ জানা যায় না এমন শব্দ দ্বারা তাবিজ লেখা।\n৫-আরবী ছাড়া অন্য কোন ভাষায় তাবিজ লেখা না জায়েজ।"},{"1":"সালাফী ও গায়রে মুকাল্লীদগণের দলীল ও তার খন্ডন","2":"সালাফী ও গায়রে মুকাল্লীদগণের দলীল ও তার খন্ডনঃ\n\n\nখন্ডন - ১\n\n\nতাদের দলীল প্রথমতঃ\nওই সব আয়াত যার মধ্যে দুঃখ-কষ্ট ও বিপদ-আপদ দূর করাকে আল্লাহ’র শান বলে উল্লেখ করা হয়েছে।\nযেমন -\n\n(ক) আল্লাহ্‌ তোমাকে ক্লেশ দিলে তিনি ব্যতীত কেউই তা দূর করার নেই। আর তিনি যদি তোমার মঙ্গল চান তাহলে তাঁর অনুগ্(رحمة الله)রদ করার কেউই নেই।\n(সূরা-ইউনুস, আয়াত-১০৭)\n\n(খ) আল্লাহ’রই ওপর তোমরা ভরসা করো যদি তোমরা মু’মিন হয়ে থাকো।\n[সূরা মায়েদা:২৩)\n\n\n(গ) মু’মিনগণ যেন আল্লাহ’র ওপর-ই ভরসা করে।\n(সূরা ইব্রাহীম:১১)\n\nজাওয়াবঃ\n\nতাবিজ একটা উসীলা। যেমনটা ওষুধ রোগমুক্তির জন্য উসীলা। আমরা আল্লাহর প্রতিই সাহায্যপ্রার্থী হয়েছি (তাজিব-ঝাড়ফুঁক ও ওষুধ এর দ্বারা) এগুলোর উসীলার মাধ্যমে।\nতাবীজ গ্রহণ করা উল্লেখিত আয়াতগুলোর পরিপন্থী হতো যদি তাবীজ গ্রহণ করার ক্ষেত্রে শুধু তাবীজের ওপরই ভরসা করা হতো। কিন্তু যদি ভরসা আল্লাহ’র ওপর থাকে এবং তাবীজকে ওসীলা হিসেবে গ্রহণ করা হয় যেমনটি করা হয় ওষুধ গ্রহণ করার ক্ষেত্রে, তাহলে আদৌ তা তাওয়াক্কুলের পরিপন্থী হবে না। নতুবা বলতে হবে বৈধ পদ্ধতিতে চিকিৎসা গ্রহণ করাও উক্ত আয়াতগুলোর পরিপন্থী।\n\n\nখন্ডন - ২\n\n\nদ্বিতীয়ত,\nওই সব আয়াত যা’তে শিরকের নিন্দাবাদ করা হয়েছে।\nক) নিশ্চয়ই আল্লাহ্‌ তাঁর সাথে শিরক করাকে ক্ষমা করবেন না। অন্য গুণাহ যার জন্য ইচ্ছা ক্ষমা করবেন। (সূরা নিসা:১১৬)\nখ) যে ব্যক্তি আল্লাহ’র সাথে শরীক করে সে যেন আকাশ থেকে পড়ে, অতঃপর পাখি তাকে ছোঁ মেরে নিয়ে যায় কিংবা বায়ু তাকে উড়িয়ে নিয়ে গিয়ে দূরবর্তী স্থানে নিক্ষেপ করে।\n(সূরা হজ্ব:৩১)\n\nজাওয়াবঃ \nতাবীজের ওপর নিজস্ব প্রভাব বা ক্ষমতা আছে মনে করলে শিরকের প্রশ্ন দেখা দিতে পারে। এ রকম মনে না করলে শিরকের প্রশ্ন অবান্তর। আগেই উল্লেখ করেছি যে তাবীজ গ্রহণ করা জায়েয, তাও শর্ত সাপেক্ষে; এর মধ্যে তাবীজের নিজস্ব ক্ষমতা আছে বিশ্বাস না রেখে আল্লাহ’র রহমতের ওপর বিশ্বাস রাখা শর্ত।\n\nখন্ডন - ৩\n\n\nতৃতীয়ত, ওই সব হাদীছ যা’তে ঝাড়ফুঁক ও তাবীজেকে শিরক বলা হয়েছে -\nক) যে তাবীজ (পুতি) লটকালো সে শিরক করলো।\nখ) অবশ্যই ঝাড়ফুঁক, তাবীজ ও যাদু শিরক।\nগ) এক হাদীছে রয়েছে নবী (ﷺ)-এর দরবারে একদল লোক উপস্থিত হলো। অতঃপর তিনি নয় জনকে বাই’আত করান, কিন্তু একজনকে বাই’আত করেন নি। তারা বলল, ইয়া রাসূলাল্লাহ! একজনকে বাদ রাখলেন কেন? রাসূল (ﷺ) এরশাদ করেন, তার সাথে একটি তাবীজ রয়েছে। তখন তাঁর হাত ভিতরে ঢুকালেন এবং তাবীজটি ছিঁড়ে ফেললেন। অতপর তাকেও বাই’আত করালেন এবং বললেন, যে ব্যক্তি তাবীজ ব্যবহার করলো সে শিরীক করলো।\n\nজাওয়াবঃ\nহাদিস নং - ১) ও ২)➡ কিছু উত্তর আগেই দেয়া হয়েছে। এখানে প্রথম হাদীছ দুটোতে যে তাবীজের কথা বলা হয়েছে, তার দ্বারা শিরকপূর্ণ তাবীজ উদ্দেশ্য। তার প্রমাণ হল এখানে উল্লেখিত দ্বিতীয় হাদীছে ঝাড়ফুঁককেও শিরক বলা হয়েছে, অথচ সব ঝাড়ফুঁক শিরক নয়; স্বয়ং রাসুল সাল্লাল্লাহু আলাইহি ওয়াসাল্লাম এবং ছাহাবায়ে কেরাম রাদ্বিয়াল্লাহু তা’আলা আনহুমও ঝাড়ফুঁক করতেন, যা পূর্বে সহীহ হাদীছের বরাত দিয়ে উল্লেখ করা হয়েছে। অতএব, এখানে ঝাড়ফুঁকের বিষয়ে যে ব্যাখ্যা দেয়া হবে তাবীজের ব্যাপারেও একই ব্যাখ্যা দেয়া হবে। এ ব্যাখ্যা করতে আমরা বাধ্য এ কারণেও যে, সহীহ ছাহাবা ও তাবেয়ীনসহ পরবর্তী যুগ পরম্পরায় তাবীজ ব্যবহারের প্রমাণ পাওয়া যায়, যা পূর্বে উল্লেখ করা হয়েছে।\n\n৩) তৃতীয় হাদীছে ➡ তাবীজ থাকার কারণে যে ব্যক্তির বাই’আত না করা এবং তার তাবীজ খুলে ফেলার কথা বলা হয়েছে, এ দ্বারা কোনোভাবেই সব ধরনের তাবীজ নিষিদ্ধ হওয়ার দলীল দেয়া যায় না। কারণ সে লোকটি ইসলাম গ্রহণের জন্যই এসেছিলো। তাই মুসলমান হওয়ার আগে সে যে তাবীজ লাগিয়েছিলো তা অবশ্যই শিরক-পূর্ণ তাবীজ ছিলো। যা নবী (ﷺ) নিষিদ্ধ বলেছেন ও শিরক বলেছেন।\n\n\n\n"}]