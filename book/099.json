[{"1":"আল্লাহ ছাড়া অন্য কারাে থেকে সাহায্য চাওয়ার ব্যাপারে প্রশ্নোত্তর","2":"কিতাবঃ আল্লাহ ছাড়া অন্য কারাে থেকে সাহায্য চাওয়ার ব্যাপারে প্রশ্নোত্তর।\n\nমূলঃ আমীরে আহলে সুন্নাত মাওলানা মুহাম্মদ বিলাল মুহাম্মদ ইলইয়াস আত্তার কাদেরী রযবীয়া (দা.)\n\nটেক্সট রেডীঃ মুহাম্মদ আব্দুল মোস্তফা রাহিম রমজান\n\n\n\n\n\nআল্লাহ ছাড়া অন্য কারাে থেকে সাহায্য চাওয়ার ব্যাপারে প্রশ্নোত্তর।\n\n\nমূলঃ পনেরশ শতাব্দীর মহান ইলমী ও রূহানী ব্যক্তিত্ব শায়েখে তরিকত আমীরে আহলে সুন্নাত দা\u0027ওয়াতে ইসলামীর প্রতিষ্ঠাতা হযরত আল্লামা মাওলানা মুহাম্মদ বিলাল মুহাম্মদ ইলইয়াস আত্তার কাদেরী রযবীয়া (দা.)\n\n\nপ্রিয় ইসলামী ভাইয়েরা! কিছু লােক আল্লাহ ছাড়া অন্য কারাে থেকে সাহায্য প্রার্থনা করার ব্যাপারে কুমন্ত্রণার শিকার হয়ে থাকে। তাদেরকে বুঝানাের চেষ্টা করে সাওয়াব অর্জনের উদ্দেশ্যে ভাল ভাল নিয়্যতের সাথে কিছু প্রশ্নোত্তর উপস্থাপন করা হচ্ছে। যদি একবার পড়ে অন্তরের প্রশান্তি না পান তবে তিন বার পড়ে নিন। অন্তর খুলে যাবে, সত্য কথা অন্তরে স্থান পাবে, কুমন্ত্রণা দূর হবে এবং অন্তরের প্রশান্তি নছীব হবে।"},{"1":"❏ প্রশ্ন (১): হযরত আলী (رضي الله عنه) কে মুশকিল কুশা বলা কেমন? শুধুমাত্র আল্লাহই মুশকিল কুশা নয় কি?","2":"❏ প্রশ্ন (১): হযরত আলী (رضي الله عنه) কে মুশকিল কুশা বলা কেমন? শুধুমাত্র আল্লাহই মুশকিল কুশা নয় কি?\n\n\nউত্তর : মুশকিল কুশা শব্দের অর্থ হচ্ছে, “বিপদ দূরকারী, বিপদে সাহায্যকারী।” নিঃসন্দেহে প্রকৃত অর্থে আল্লাহই মুশকিল কুশা। কিন্তু তাঁর অনুগ্রহে নবীগণ, সাহাবায়ে কেরাম, এবং আউলিয়াগণ এমনকি সাধারণ মানুষও মুশকিল কুশা ও সাহায্যকারী হতে পারে। এটাকে সাধারণভাবে বুঝে নেয়ার উদাহরণ হচ্ছে। যেমনঃ পৃথিবীর বিভিন্ন স্থানে বাের্ড লাগানাে রয়েছে “সাহায্যকারী পুলিশ ফোন নম্বর ১৫”। প্রত্যেকে এটা জানে যে পুলিশ চোর, ডাকাত ইত্যাদি থেকে বাঁচানাের কাজে, শত্রুর ক্ষতি এবং অন্যান্য বিপদ জনক স্থানে মুশকিল কুশা অর্থাৎ সাহায্য করার যােগ্যতা রাখে। মক্কা শরীফ থেকে হিজরত করে যে সকল সাহাবীরা মদীনা মুনাওয়ারায় পৌঁছেন, সেখানে তাঁদের সাহায্যকারী সাহাবীদেরকে ‘আনছার’ বলা হয়। আর ‘আনছার’ শব্দের অর্থ হচ্ছে সাহায্যকারী। এগুলাে ছাড়াও অসংখ্য উদাহরণ দেয়া যায়। যখন পুলিশ মুশকিল কুশা হতে পারে, সমাজের মেম্বার বিপদ দূরকারী হতে পারে, চৌকিদার যদি সাহায্যকারী এবং কাযী বা বিচারক যদি প্রার্থনা শ্রবণকারী হতে পারে তবে আল্লাহ তায়ালার দয়ায় হযরত মাওলা আলী শেরে খােদা (رضي الله عنه) কেন মুশকিল কুশা হতে পারবে না?\n\n\nমওলা আলী মুমিনদের অভিভাবক হযরত সায়্যিদুনা ইমরান বিন হুসাঈন  থেকে বর্ণিত, হুজুর পুরনুর (ﷺ)  ইরশাদ করেছেন অর্থাৎঃ “আলী আমার থেকে, আমি আলী থেকে। আর সে প্রত্যেক মু\u0027মিনের অভিভাবক।”\n\n(তিরমিযী, খন্ড- ৫, পৃষ্ঠা-৪৯৮, হাদীস নং-৩৭৩২)\n\n\nওয়াসিতা নবিয়াে কে সরওয়ার কা,\n\nওয়াসিতা ছিদ্দিকো উমর কা,\n\nওয়াসিতা ওছমাননা হায়দার কা,\n\nইয়া আল্লাহ মেরী ঝুলি ভর দে।\n\n(ওয়াসাইলে বখশিশ, পৃষ্ঠা-১০৭)।"},{"1":"❏ প্রশ্ন (০২):এখানে অভিভাবক বলতে কী উদ্দেশ্য?","2":"❏ প্রশ্ন (০২):এখানে অভিভাবক বলতে কী উদ্দেশ্য?\n\n\nউত্তর: প্রসিদ্ধ মুফাসসির, হাকীমুল উম্মত, হযরত মুফতি আহমদ ইয়ার খান বলছেন, এখানে ‘অভিভাবক’ বলতে খলিফা তথা প্রতিনিধি উদ্দেশ্য নয় বরং বন্ধু অথবা সাহায্যকারী উদ্দেশ্য। যেমনঃ আল্লাহ তাআলা ইরশাদ করেছেন: অনুবাদ কানযুল ঈমান থেকেঃ-\n\n“তােমাদের বন্ধু নয়, কিন্তু আল্লাহ ও তাঁর রাসুল (ﷺ) এবং ঈমানদারগণ।”\n\n(পারা-৬, সূরা-মায়েদা, আয়াত-৫৫)।\n\n\nউক্ত স্থানেও ‘ওলী’ অর্থ সাহায্যকারী। এই ইরশাদ দ্বারা দুইটি মাসআলা বুঝা গেল। একটি হল; মুছিবতের সময় ‘ইয়া আলী মদদ’ বলাটা জায়িয। কেননা হযরত সায়্যিদুনা আলী মুরতাদ্বা (رضي الله عنه) প্রত্যেক মুমিনের জন্য কিয়ামত পর্যন্ত সাহায্যকারী। দ্বিতীয়টি হল; তিনি (رضي الله عنه) কে ‘মওলা আলী’ বলাটা জায়িয।\n\n\nকেননা তিনি প্রত্যেক মুসলমানের ওলী তথা অভিভাবক ও মওলা তথা মুনিব।\n\n(মিরআতুল মানাজীহ, ৮ম খন্ড, পৃ-৪১৭)\n\n\n‘মওলা আলী’ এর অর্থ হাকীমুল উম্মত হযরত মুফতি আহমদ ইয়ার খান (رحمة الله) এই হাদীসে পাক ‘আমি যার মওলা, আলীও তার মওলা’ এর ব্যাখ্যায় বলেন, মওলা শব্দটির বহু অর্থ রয়েছে। যেমন: বন্ধু, সাহায্যকারী, আযাদকৃত গােলাম, গােলামকে আযাদকারী মওলা। এই হাদীসে পাকে মওলার অর্থ খলীফা বা বাদশাহ নয়। এখানে মওলা অর্থ বন্ধু, প্রিয়, অথবা সাহায্যকারী অর্থে ব্যবহৃত আর প্রকৃতপক্ষে হযরত আলী। মুরতাদ্বা (رضي الله عنه) মুসলমানদের বন্ধুও এবং সাহায্যকারীও। এ কারণে তাঁকে ‘মওলা আলী বলে থাকে।\n\n(মিরআতুল মানাজীহ, ৮ম খন্ড, পৃ: ৪২৫)\n\n\nকোরআনে পাকে আল্লাহ তা\u0027আলা, জিব্রাঈল আমীন এবং নেককার মুমীনদেরকে ‘মওলা’ বলা হয়েছে। যেমনঃ পারা ২৮ সূরাতুত তাহরীম, আয়াত নং-৪ এর মধ্যে আল্লাহ তায়ালা ইরশাদ করছে, অনুবাদ কানযুল ঈমান থেকে : “তবে নিশ্চয় আল্লাহ তার সাহায্যকারী এবং জিব্রাঈল ও সৎকর্ম পরায়ণ মুমিনগণ।”\n\n\nকাহা জিসনে ইয়া গউছে আগিছনি তু দম মে,\n\nহার আ-য়ি মুছিবত টলি গউছে আজম।\n\n(সামানে বখশিশ)\n\n"},{"1":"প্রশ্ন (৩): আপনি ‘মওলা\u0027 শব্দের অর্থ সাহায্যকারী লিখেছেন অন্যান্য মুফাস্‌সিরীনগণও কি এই অর্থের ব্যাপারে একমত!","2":"❏ মুফাসসিরীনদের মতে মওলা’র অর্থ\n\n\nপ্রশ্ন (৩): আপনি ‘মওলা\u0027 শব্দের অর্থ সাহায্যকারী লিখেছেন অন্যান্য মুফাস্‌সিরীনগণও কি এই অর্থের ব্যাপারে একমত!\n\n\nউত্তর : কেন একমত হবেন না! অবশ্যই একমত। বহু সংখ্যক তফসীরের উদ্ধৃতি দেয়া যেতে পারে। উদাহরণ স্বরূপ ৬টি তফসীরের কিতাবের নাম উপস্থাপন করা হচ্ছে যার মধ্যে এই আয়াতে মুবারকার মধ্যে আসা মওলা’ শব্দটির অর্থ বন্ধু এবং সাহায্যকারী লিখেছে,\n\n \n\n(১) তাফসীরে তাবরী, ১২তম খন্ড, পৃ: ১৫৪,\n\n(২) তাফসীরে কুরতুবী, ১৮তম খন্ড, পৃ-১৪৩,\n\n(৩) তাফসীরে কবীর, খন্ড ১০, পৃ: ৫৭০\n\n(৪) তাফসীরে বাগবী, ৪র্থ খন্ড, পৃ: ৩৩৭,\n\n(৫) তাফসীরে খাজেন, ৪র্থ খন্ড, পৃ: ২৮৬,\n\n(৬) তাফসীরে নাসফী, পৃ-১২৫৭।\n\n\nনিম্নে ঐ ৪টি কিতাবের নাম উল্লেখ করা হচ্ছে যার মধ্যে উক্ত আয়াতে মুবারকায় আসা \u0027মওলা\u0027 শব্দটির অর্থ সাহায্যকারী করা হয়েছে।  \n\n(১) তাফসীরে জালালাইন, পৃ: ৪৬৫,\n\n(২) তাফসীরে রাহুল মাআনী, ২৮ তম খন্ড, পৃ: ৪৮১,\n\n(৩) তাফসীরে বাইজাভী, ৫ম খন্ড, পৃ: ৩৫৬,\n\n(৪) তাফসীরে আবি সাউদ, ৫ম খন্ড, পৃ: ৭৩৮\n\n\nইয়া খােদা বাহরে জনাবে মুস্তফা ইমদাদ কুন,\n\nইয়া রাসুলালাহ আয বাহরে খােদা ইমদাদ কুন। (হাদায়িকে বখশিশ শরীফ)\n\n"},{"1":"প্রশ্ন (৪): সুরা ফাতিহায় রয়েছে  অর্থাৎ আমরা তােমার কাছেই সাহায্য প্রার্থনা করি’ সুতরাং অন্য কারাে থেকে সাহায্য প্রার্থনা করাটা শিরক হবে?","2":"❏ আমরা তােমার কাছেই সাহায্য প্রার্থনা করি  এর সুন্দর ব্যাখ্যা\n\n\nপ্রশ্ন (৪): সুরা ফাতিহায় রয়েছে  অর্থাৎ আমরা তােমার কাছেই সাহায্য প্রার্থনা করি’ সুতরাং অন্য কারাে থেকে সাহায্য প্রার্থনা করাটা শিরক হবে?\n\n\nউত্তর : উক্ত আয়াতে সাহায্য প্রার্থনা দ্বারা উদ্দেশ্য হচ্ছে প্রকৃত সাহায্য। অর্থাৎ আল্লাহ তায়ালাকে প্রকৃত মহা শক্তিশালী মনে করে প্রার্থনা করা হচ্ছে যে, “ওহে দয়ালু রব! আমরা তােমার কাছে সাহায্য প্রার্থনা করি, এ বিষয়টি আসলে বান্দা থেকে সাহায্য চাওয়াটা শুধুমাত্র আল্লাহ তাআলার একান্ত অনুগ্রহের মাধ্যমে (তাদের থেকে চাওয়া) বুঝানাে হচ্ছে, যেমনঃ\n\n\n❏ সূরা ইউসূফ রয়েছে, অনুবাদ কানযুল ঈমান থেকেঃ “নির্দেশ নেই, কিন্তু আল্লাহরই।”\n\n(পারা ১২ আয়াত নং ৪০)\n\n\n❏ অন্যত্র সূরা-বাকারা মধ্যে রয়েছে : অনুবাদ কানযুল ঈমান থেকেঃ “তাঁরই যা কিছু আসমান সমূহে রয়েছে এবং যা কিছু যমীনে।”\n\n(পারা ৩, আয়াত নং ২৫৫)\n\n\nঅবশেষে আমরা বিচারককে ফায়সালাকারী ও মেনে থাকি আবার নিজেদের জিনিস সমূহের মালিকানা ও দাবী করে থাকি। অর্থাৎ, আয়াত দ্বারা উদ্দেশ্য হচ্ছে মূল ফয়সালাকারী ও মূল মালিকানা কিন্তু। বান্দাদের ক্ষেত্রে আল্লাহ তাআলার দয়াক্রমে উদ্দেশ্য।\n\n(জা\u0027আল হক, পৃ-২১৫)\n\n\nপবিত্র কুরআনে করীমের কতিপয় স্থানে গাইরুল্লাহকে সাহায্যকারী বলে আখ্যা দিয়েছে।\n\n\nএরই আওতায় ৪টি আয়াত আপনাদের সামনে তুলে ধরছি। যেমন,\n\n\n(১) কানযুল ঈমান থেকে অনুবাদ:\n\n“তােমরা ধৈর্য ও নামাযের মাধ্যমে সাহায্য প্রার্থনা কর।”\n\n(পারা: ১, সূরা বাকারা, আয়াত ৪৫)\n\n\nধৈৰ্য্য কি আল্লাহ? যার সাহায্য প্রার্থনার হুকুম দেওয়া হয়েছে? নামায কি আল্লাহ? যার সাহায্য প্রার্থনার জন্য নির্দেশ দেওয়া হয়েছে? অন্য আয়াতে ইরশাদ হচ্ছে:\n\n \n\n(২) কানযুল ঈমান থেকে অনুবাদ: “সৎ ও পরহেজগারীর উপর একে অপরকে সাহায্য কর।”\n\n(পারা: ৬, সূরা আল মায়িদা, আয়াত ২)\n\n\nআল্লাহ ছাড়া অন্যের নিকট সাহায্য চাওয়া যদি সাধারণভাবে অসম্ভব হয়ে থাকে, তা হলে এই আয়াতের মাধ্যমে আল্লাহ তায়ালার হুকুমের মূল অর্থ কী?\n\n\n(৩) কানযুল ঈমান থেকে অনুবাদ: “তােমাদের বন্ধুই হল আল্লাহ, তাঁর রসুল আর যারা ঈমান এনেছে যারা নামায কায়েম করে, যাকাত আদায় করে আর আল্লাহর উদ্দেশ্যে অবনত হয়ে থাকে।”\n\n(পারা: ৬, সূরা আল মায়িদা, আয়াত ৫৫)\n\n\n(৪) কানযুল ঈমান থেকে অনুবাদ: “মুসলমান পুরুষ এবং মুসলমান নারীরা পরস্পর পরস্পরের বন্ধু স্বরূপ।”\n\n(পারা: ১০, সূরা আত-তাওবা, আয়াত ৭১)\n\n\nউক্ত আয়াতটির তাফসীর এভাবে করা হয়েছে: তারা পরস্পর দ্বীনি ভালবাসা ও সদ্ব্যবহার বজায় রাখেন এবং একে অপরের সাহায্যকারী ও সহযােগী।\n\n(খাযায়িনুল ইরফান, পারা: ১০, সূরা তাওবা, আয়াত: ৭১)\n\n\nসহীহ ইসলামী আকীদা অনুযায়ী যদি কোন ব্যক্তি এই আকীদা পােষণ করত: নবী-ওলীদের নিকট সাহায্য প্রার্থনা করে যে, এরা আল্লাহ তায়ালার অনুমােদন ছাড়া নিজে লাভ-ক্ষতির মালিক : এ হল নি:সন্দেহে শিরিক। বরং এর বিপরীতে কেউ যদি বাস্তব সাহায্যকারী, লাভ-ক্ষতির আসল মালিক আল্লাহকে মেনে অন্য কাউকে বা কোন বস্তুকে রূপক অর্থে কেবল আল্লাহর দান হিসাবে সাহায্যকারী মনে করত: সাহায্য প্রার্থনা করে তা হলে কখনও শিরিক হবে না। আর আমাদের আকীদাও এটিই। যাই হােক, সূরা ফাতিহার  ‘আমরা তােমারই কাছে সাহায্য প্রার্থনা করি’ আয়াতটি অবশ্যই সত্য। কিন্তু শয়তানের ধ্বংস হােক, শয়তান মানুষের মনের মাঝে কুমন্ত্রণা দিয়ে ভুল বুঝাবুঝির সৃষ্টি করতে চায়। লক্ষ্য করুন, আয়াতে মােবারাকাটিতে জীবিত-মৃত বিশেষিত না করে বরং সাধারণভাবে অর্থাৎ সর্বাবস্থায় আল্লাহ তায়ালা ব্যতীত অন্যের কাছে সাহায্য প্রার্থনা করা নিষেধ করা হয়েছে। আয়াতটির শাব্দিক অর্থের দিক থেকে যা কুমন্ত্রণা ওয়ালারা বুঝেছে অন্যের কথা দূরে থাক তারা নিজেরাও তাে শিরক থেকে বাঁচতে পারে না। যেমন, ভারী কোন বােঝা মাটিতে রাখা হল। উঠানাে সম্ভব হচ্ছে না। কাউকে আহ্বান করে বলল, দয়া করে আমার বােঝাটি একটু উঠিয়ে দেবেন কি? তাদের সেই কুমন্ত্রণা অনুযায়ী এটি শিরক হল কি না? অনুরূপ হাজার হাজার উদাহরণ দেওয়া যেতে পারে। ব্যস, চতুর্দিকেই তাে আল্লাহ ছাড়া অন্যদের নিকট হতে সাহায্য চাওয়ার অগণিত দৃশ্য রয়েছে। যেমন, ‘ইনফাক ফি সবিলিলু-হি\u0027 বা আল্লাহর রাস্তায় ব্যয় করার অনেক ক্ষেত্রে মূল দাবীই “পারস্পরিক সহযােগীতা”! এতে সদকা, দান, ফিতরা, যাকাত, মসজিদ ও মাদ্রাসার জন্যে চাঁদা ও দান, কোরবানীর চামড়া উঠানাে, সামাজিক প্রতিষ্ঠান সমূহ ইত্যাদি ইত্যাদি সবগুলাের স্বার্থ হল সাহায্য, সাহায্য এবং সাহায্যই। আরাে একটু সামনে অগ্রসর হলে দেখতে পাবেন, মাজলুমদের সাহায্যার্থে রয়েছে আদালত, অসুস্থদের সাহায্যার্থে রয়েছে হাসপাতাল, দেশের অভ্যন্তরীন বাসিন্দাদের সাহায্যার্থে রয়েছে পুলিশের ব্যবস্থাপনা, বহিঃশত্রুর আক্রমণ থেকে নিরাপত্তার জন্যে রয়েছে সামরিক শক্তি, সন্তানদের লালন পালনের সাহায্যার্থে পিতামাতার প্রয়ােজনীয়তা রয়েছে, তাদের শিক্ষা দীক্ষার জন্য শিক্ষাকেন্দ্রের প্রয়ােজন। মােটকথা জীবনে প্রতিটা কদমে আল্লাহ ব্যতিত অন্য কারাে সাহায্য সহযােগীতার প্রয়ােজনীয়তা অপরিসীম। বরং মৃত্যুবরণ করার পর কাফন দাফনের ক্ষেত্রে আল্লাহ ব্যতীত অপরের সাহায্য ছাড়া তা সম্ভব নয়। এরপর কিয়ামত পর্যন্ত ঈসালে সাওয়াব এর মাধ্যমে সাহায্যের প্রয়ােজন এবং আখেরাতেও সব চাইতে বেশি সাহায্যের প্রয়ােজন। আর তা হচ্ছে প্রিয় আকা নবী করিম (ﷺ) এর শাফায়াত। এগুলাে সবই আল্লাহ ছাড়া অন্যদের সাহায্যের বাস্তব উদাহরণ।\n\n\nআজ লে উন কি পানাহ আজ মদদ মাঙ্গ উন ছে,\n\nফির না মানেঙ্গে কিয়ামত মে আগর মা-ন গেয়া।\n\n(হাদায়িকে বখশিশ শরীফ)"},{"1":"প্রশ্ন (৫): আল্লাহ ছাড়া অন্য কারাে থেকে সাহায্য প্রার্থনার ক্ষেত্রে উৎসাহ দানের কিছু হাদীসে পাকের বর্ণনা দিন।","2":"প্রশ্ন (৫): আল্লাহ ছাড়া অন্য কারাে থেকে সাহায্য প্রার্থনার ক্ষেত্রে উৎসাহ দানের কিছু হাদীসে পাকের বর্ণনা দিন।\n\n\nউত্তর : আল্লাহ ছাড়া অন্য কারাে থেকে সাহায্য প্রার্থনার ক্ষেত্রে প্রেরণা দায়ক দু\u0027টি ফরমানে মুস্তফা (ﷺ) লক্ষ্য করুন।\n\n\n❏ “আমার দয়ালু অন্তরে অধিকারী উম্মতদের কাছে সাহায্য প্রার্থনা কর রিযিক পাবে।”\n\n(জামে ছগীর, ইমাম সুয়ূতী প্রণীত, পৃ-৭২, হাদীস নং-১১০৬)।\n\n\n❏ “কল্যাণ এবং নিজ বিপদে সাহায্য ভাল চেহারা বিশিষ্ট লােকদের থেকে চাও।”\n\n(ইমাম তাবরানী প্রণীত মু\u0027জমে কবীর, খন্ড-১১, পৃ-৬৭, হাদীস নং-১১১১০)।\n\n\n❏ আল্লাহ তায়ালা ইরশাদ করছেন, “দয়া আমার দয়ালু বান্দাদের থেকে চাও, তাদের আশ্রয়ে আরামে থাকবে, কেননা আমি আপন রহমতকে তাঁদের মাঝে রেখেছি।”\n\n(মুসনাদ-এ শিহাব, খন্ড : ০১, পৃ: ৪০৬, হাদীস : ৭০০)"},{"1":"অন্ধের চোখ মিলে গেল","2":"অন্ধের চোখ মিলে গেলঃ\n\n\nহযরত সায়্যিদুনা ওসমান বিন হুনাইফ (رضي الله عنه) থেকে বর্ণিত, এক অন্ধ সাহাবী (رضي الله عنه) প্রিয় নবী (ﷺ) এর দরবারে উপস্থিত হয়ে আরজ করলেন, আল্লাহর দরবারে দুআ করুন,\n\nযেন আমি ভাল হয়ে যায়। ইরশাদ করলেন, “যদি তুমি চাও তাহলে দুআ করব, অন্যথায় সবর কর। আর এটা তােমার জন্য উত্তম হবে।” তিনি আরজ করলেন, হুজুর (ﷺ) ও দু\u0027আ করে দিন। তখন তাকে নির্দেশ দেয়া হল যে, ওযু কর এবং ভালভাবে ওজু কর আর দুই রাকাআত নামায পড়ে এই দুআটি পড়ঃ\n\n\nঅনুবাদঃ ইয়া আল্লাহ! আমি তােমার নিকট প্রার্থনা করছি এবং উছিলা পেশ করছি আর তােমারই প্রতি মনােনিবেশ করেছি তােমার নবী মুহাম্মদ (ﷺ)এর মাধ্যমে, যিনি দয়ালু নবী।\n\n(টিকা ১) আমি হুজুর নবী করীম (ﷺ) এর মাধ্যমে আমার প্রতিপালকের প্রতি আমার হাজত সমূহ নিয়ে মনােনিবেশ হচ্ছি, যাতে আমার হাজত সমূহ পূর্ণ হয়ে যায়। হে আল্লাহ! তাঁর সুপারিশ তুমি আমার পক্ষে কবুল করে নাও। হযরত সায়্যিদুনা ওসমান বিন হানিফ (رضي الله عنه) বলেন, আল্লাহর কসম! আমরা উঠতেই পারলাম না, কথা বলছিলাম। এমন সময় সে আমাদের নিকট এল। মনে হল যেন, সে কখনও অন্ধই ছিল না!\n\n(বাহারে শরীয়ত, ১ম খন্ড, পৃষ্ঠা: ৬৮৫, হাদিস: ১৩৮৫। তিরমিযী, : ৫ম খন্ড, পৃষ্ঠা: ২৩৬, হাদিস: ৩৫৮৯। আল মুজামুল কবীর, ৯ম খন্ড, পৃষ্ঠা: ৩০, হাদিস: ৮৩১১)\n\n\n👉টীকা ১ : এই দুআটি ওযিফা হিসেবে পাঠ করার সময় “ইয়া মুহাম্মদ (ﷺ)এর স্থলে ইয়া রাসূলাল্লাহ (ﷺ) বলবেন।\n\n(এর প্রমাণ ফাতাওয়ায়ে রযবীয়া শরীফের ৩০ তম খন্ডের রিসালা \"তাজালিল ইয়াক্বীন\" এর পৃষ্ঠা নং ১৫৬-১৫৭ এর মধ্যে দেখুন)\n\n\n‘ইয়া রাসূলাল্লাহ সম্পন্ন দোয়ার বরকতে কাজ হয়ে গেল।\n\n\nপ্রিয় ইসলামী ভাইয়েরা! এই পবিত্র হাদিস থেকে দূর থেকে ‘ইয়া রাসুলাল্লাহ’ বলার অনুমতি পাওয়া যায়। কেননা, সেই সাহাবী আলাদা হয়ে এক কোণায় গিয়ে চুপি চুপি ‘ইয়া রসুলাল্লাহ\u0027 বলে আহবান করেছেন। আর সত্য এই যে, এই অনুমতিটি সেই অন্ধ সাহাবীটির জন্য বিশেষিত ছিল না। বরং ওফাতের পর প্রকাশ্যভাবে কেয়ামত সংঘঠিত হওয়া পর্যন্ত এর বরকতগুলাে বিদ্যমান রয়েছে।\n\n\nহযরত সাইয়েদুনা ওসমান বিন হুনাইফ (رضي الله عنه) আমীরুল মুমিনীন, জামেউল কুরআন হযরত সাইয়েদুনা ওসমান বিন আফফান (رضي الله عنه) এর খেলাফত কালে এই দোয়াটি এক অভাবীকে শিখিয়ে দিয়েছিলেন। তাবারানীতে শরীফে রয়েছে, কোন ব্যক্তি তার কোন হাজত নিয়ে হযরত সায়্যিদুনা ওসমান বিন হুনাইফ (رضي الله عنه) এর দরবারে হাজির হয়। তখন তিনি বললেন, ওযু করে নাও। এর পর মসজিদে গিয়ে দুই রাকাত নামায পড়ে নাও। অত:পর এই প্রার্থনাটি কর: (এখানে সেই দোয়াটিই শিখিয়ে দেওয়া হয়েছিল যা এক্ষুণি হাদিস শরীফের আগের পৃষ্ঠায় উল্লেখ করা হয়েছে) এবং (বললেন, এই দোয়ার শেষ শব্দ)\n\n\n‘হাজতী’ জায়গায় তােমার হাজতের নাম নেবে। লােকটি চলে গেল যা তাকে বলা হয়েছিল সে তাই করল। তার হাজত পূর্ণ হল।\n\n(আল মুজামুল কবীর, ৯ম খন্ড, পৃষ্ঠা: ৩০, হাদিস: ৮৩১১)\n\n"},{"1":"❏ ওফাতের পর নবী করীম (ﷺ) সাহায্য করলেন","2":"❏ ওফাতের পর নবী করীম (ﷺ) সাহায্য করলেন\n\n\nহযরত সাইয়েদুনা ইমাম বােখারী (رحمة الله) শ্রদ্ধেয় ওস্তাদ  হযরত ইমাম ইবনে আবি শায়বা (رحمة الله) বলেছেন: আমীর মুমিনীন হযরত সায়্যিদুনা ওমর ফারূক (رضي الله عنه) এর সময় একবার অনাবৃষ্টি দেখা দিল। এক ভদ্রলােক হুজুর নবী করী (ﷺ) এর পবিত্র রওজা শরীফে হাজির হয়ে আরজ করলেন: ইয়া রসুলাল্লাহ (ﷺ) আপনার উম্মতদের জন্য বৃষ্টি প্রার্থনা করুন। কেন না,\n\nলােকজন অনাবৃষ্টিতে ধ্বংস হয়ে যাচ্ছে।  প্রিয় নবী হুজুর (ﷺ) সেই ভদ্র লােকটিকে স্বপ্নে দেখা দিয়ে ইরশাদ করলেন: তুমি ওমরের নিকট গিয়ে আমার সালাম বলবে। আর তাঁকে বলে দাও যে, বৃষ্টি হবে।\n\n(মুসান্নিফে ইবনে আবি শায়বা, ৭ম খন্ড, পৃষ্ঠা: ৪৮২, হাদিস: ৩৫)\n\n\nসেই ভদ্রলােকটি ছিলেন রাসুলের সাহাবী হযরত সায়্যিদুনা বেলাল বিন হারেছ (رضي الله عنه)। হযরত সাইয়্যিদুনা ইমাম ইবনে হাজর আসকালানী (رحمة الله) বলেছেন, এই বর্ণনাটি ইমাম ইবনে আবি শায়বা (رحمة الله) সহীহ সনদ সহকারে বর্ণনা করেছেন।\n\n(ফতহুল বারী, ৩য় খন্ড, পৃষ্ঠা: ৪৩০, হাদিস: ১০১০)।\n\n\nগম ও আলাম কা মারা হোঁ আকা বে সাহারা হো\n\nমেরি আসান হাে হার এক মুশকিল ইয়া রাসুলাল্লাহ!\n\n(ওয়াসায়িলে বখশিশ। পৃষ্ঠা: ১৩৪)।"},{"1":"প্রশ্ন (৬): কোন ব্যক্তি যদি বনে-জঙ্গলে কোন মুসিবতের  শিকার হয়, তখন সে বাঁচার জন্য কী করতে পারে?","2":"❏ হে আল্লাহর বান্দারা আমাকে সাহায্য করুন\n\n\nপ্রশ্ন (৬): কোন ব্যক্তি যদি বনে-জঙ্গলে কোন মুসিবতের  শিকার হয়, তখন সে বাঁচার জন্য কী করতে পারে?\n\n\nউত্তর : আল্লাহ তায়ালা মহান পাক দরবারে অঝাের নয়নে কেঁদে কেঁদে দোয়া করবে। কারণ, প্রকৃত তিনিই হাজত পূর্ণ করেন। এবং সমস্যা সমাধান করে দেন। তাছাড়া বিশুদ্ধ মনে সরওয়ারে কায়েনাত, নবী করীম (ﷺ) এর সত্য শিক্ষাগুলাের উপর আমল করবে। এমন সময়ের জন্য কী শিক্ষা রয়েছে তাও দেখুন। যথা;\n\n\n❏ নবীয়ে পাক (ﷺ) ইরশাদ করেন: তােমাদের কারাে কোন জিনিস যদি হারিয়ে যায়, অথবা কেউ যদি পথ হারিয়ে ফেলে, সাহায্যের দরকার পড়ে, কিংবা সে এমন জায়গায় অবস্থান করে যেখানে কোন সাহায্যকারী (বন্ধু-বান্ধব) নেই, তা হলে তার উচিত হবে এভাবে আহ্বান করা:  অর্থাৎ, \"হে আল্লাহর বান্দারা আমাকে সাহায্য করুন। হে আল্লাহর বান্দারা আমাকে সাহায্য করুন। কেননা, আল্লাহর এমন কিছু বান্দা সর্বত্র\n\nরয়েছেন যাদের সে দেখতে পায় না।\n\n(আল মুজামুল কবীর। ১৭তম খন্ড। পৃষ্ঠা: ১১৭। হাদিস: ২৯০)\n\n\nহযরত সায়্যিদুনা মােল্লা আলী ক্বারী (رحمة الله) বর্ণিত উক্ত হাদিসটির টীকায় লিখেছেন: কিছু কিছু নির্ভরশীল ওলামায়ে কেরাম বলেছেন, এই হাদিসটি হাসান। মুসাফিরদের এর প্রয়ােজন হয়ে থাকে। আর মাশায়িখে কেরামগণ বলেছেন, এটি একটি পরীক্ষিত আমল।\n\n(মিরকাতুল মাফাতীহ, ৫ম খন্ড, পৃষ্ঠা: ২৯৫)"},{"1":"বনে জন্তু পালিয়ে গেলে","2":"বনে জন্তু পালিয়ে গেলেঃ\n\n\nসর্বশেষ ও সর্বশ্রেষ্ঠ, ছাহেবে কুরআনে মুবিন, মাহবুরে রাব্বিল আলামিন, নবী করীম (ﷺ) ইরশাদ করেন: তােমাদের কারাে বাহন (জন্তু) যদি কোন বিরাণ ভূমিতে বা বনে-জঙ্গলে পালিয়ে যায়, তা হলে এভাবে ডাক দেবে:\n\nঅর্থাৎ : হে আল্লাহর বান্দারা, থামিয়ে দিন। হে আল্লাহর। বান্দারা! থামিয়ে দিন। আল্লাহ তায়ালার কিছু বান্দা রয়েছেন থামানাের জন্য। তারা জন্তুটিকে থামিয়ে দেবেন।\n\n(মুসনাদে আবি ইয়ালা। ৪র্থ খন্ড, পৃষ্ঠা: ৪৩৮। হাদিস: ৫২৪৭) শ্রদ্ধেয় ওস্তাদের বাহনটি যখন পালিয়ে গেল!\n\n\nমুসলিম শরীফের ব্যাখ্যাকারী হযরত সায়্যিদুনা ইমাম নাওয়াবী (رحمة الله) বলেন: “আমার একজন শ্রদ্ধেয় ওস্তাদ যিনি ছিলেন। বড় মাপের আলেমে দীন। এক সময় মরুভূমিতে তাঁর বাহন টি পালিয়ে গিয়েছিল  হাদিস শরীফটির জ্ঞান তাঁর নিকট ছিল। তিনি হাদিস শরীফের শব্দ সমূহ উচ্চারণ করলেন (অর্থাৎ দুই বার বললেন) সাথে সাথে আল্লাহ তা\u0027আলা তৎক্ষণাৎ তাঁর বাহনটি থামিয়ে দিলেন।\u0027\n\n(আল আজকার, পৃষ্ঠা: ১৮১)"},{"1":"প্রশ্ন (৭): বনে-জঙ্গলে আল্লাহর বান্দাদের নিকট সাহায্য। প্রার্থনা করার যে শিক্ষা দেওয়া হয়েছে সেখানে আল্লাহ তায়ালার বান্দা  বলতে কাদের বুঝানাে হয়েছে?","2":"প্রশ্ন (৭): বনে-জঙ্গলে আল্লাহর বান্দাদের নিকট সাহায্য। প্রার্থনা করার যে শিক্ষা দেওয়া হয়েছে সেখানে আল্লাহ তায়ালার বান্দা  বলতে কাদের বুঝানাে হয়েছে?\n\n\nউত্তর : হযরত সায়্যিদুনা আল্লামা আলী কারী (رحمة الله) হিছনে হাছীন’ কিতাবের ব্যাখ্যা গ্রন্থ আল হিরযুছ ছমীন কিতাবের ২৫৪ পৃষ্ঠায় লিখেছেন: (এখানে) বান্দা দ্বারা হয় ফেরেশতা নতুবা জ্বিন বা অদৃশ্য মানব অর্থাৎ, আবদালদেরকে উদ্দেশ্য করা হয়েছে।"},{"1":"মৃত লােক’ থেকে কীভাবে সাহায্য চাওয়া যেতে পারে?","2":"মৃত লােক’ থেকে কীভাবে সাহায্য চাওয়া যেতে পারে?\n\n\n❏ প্রশ্ন (৮): মেনে নিলাম, জীবিতরা একে অপরকে সাহায্য করতে পারে। বনে-জঙ্গলে বান্দাদের ডাক দেওয়াও বুঝে এসেছে। কারণ, আজকাল বনে-জঙ্গলেও পুলিশের মােবাইল টিম সাহায্যের জন্য। কখনও কখনও হাজির হয়ে যায়। যদিও হাদিস শরীফে পুলিশ উদ্দেশ্য নয়। তবু মানুষ তাদের নিকট থেকে সাহায্য প্রার্থনা করতে পারে। মােবাইল ফোনের মাধ্যমে কাউকে সাহায্যের জন্য ডাকা যেতে পারে কিন্তু মৃত লােক’ থেকে কীভাবে সাহায্য চাওয়া যেতে পারে?\n\n\nউত্তর : যে বাস্তবে মৃত তার নিকট থেকে নি:সন্দেহে সাহায্য চাওয়া যাবে না। কিন্তু আম্বিয়া, আউলিয়ারা তাে ইন্তিকালের পরে ও জীবিত থাকেন। আর এভাবে আমরা জীবিতদের কাছে সাহায্য চেয়ে থাকি এরা জীবিতএ বিষয়ে দলিলগুলাে দেখে নিন: আম্বিয়ায়ে কেরামগণ জীবিত নবীগণের কেবল সামান্য মুহূর্তের জন্য মৃত্যু আসে। অত:পর তৎক্ষণাৎ তাঁদেরকে তেমন জীবন দান করা হয়ে থাকে, যেভাবে দুনিয়াতে ছিল। নবীগণের জীবন (আলমে বরযখের জীবন) রূহানী, শারীরিক, দুনিয়াবী। (তাঁরা) সেভাবে যথাযথ জীবিত থাকেন যেভাবে দুনিয়াতে ছিলেন।\n\n(ফতাওয়ায়ে রজভীয়া, খন্ড ২৯, পৃষ্ঠা: ৫৪৫)\n\n\nতাজেদারে মদীনা, নবী করীম (ﷺ) ইরশাদ করেন: অর্থাৎ: “আল্লাহ তায়ালা নবীগণের শরীর মােবারককে মাটির জন্য হারাম করে দিয়েছেন। আল্লাহর নবীগণ জীবিত থাকেন। তাঁদের রিযিক দেওয়া হয়ে থাকে।\n\n(ইবনে মাজাহ, ২য় খন্ড, পৃষ্ঠা: ২৯১। হাদিস: ১৬৩)\n\n\nজানা গেল যে, নবীগণ জীবিত। তাছাড়া সহীহ হাদিস দ্বারা এটা প্রমাণিত যে, তাঁরা হজ্বও আদায় করে থাকেন এবং নিজ নিজ মাজারগুলােতে নামাযও পড়ে থাকেন। যেমন: হযরত সায়্যিদুনা আনাস (رضي الله عنه)থেকে বর্ণিত, নবী পাক (ﷺ) ইরশাদ করেন:\n\nঅর্থাৎ : ‘সমস্ত নবী নিজ নিজ কবরগুলােতে জীবিত রয়েছেন, তাঁরা সেখানে নামায আদায় করে থাকেন।\u0027\n\n(মুসনদে আবি ইয়ালা, ৩য় খন্ড, পৃষ্ঠা: ২১৬, হাদিসঃ ৩৪১২)\n\n\nহযরত সায়্যিদুনা ইমাম মুনাদী (رحمة الله) বলেন, এই হাদিসটি সহীহ।\n\n(ফয়যুল কদীর, ৩য় খন্ড, পৃষ্ঠা: ২৩৯)\n\n\nওলামায়ে কেরাম বলেছেন, বিভিন্ন সময়ে মানুষ মুকাল্লিফ (শরীয়তের দায়িত্বভূক্ত) থাকে না, তা সত্ত্বেও স্বাদ নেওয়ার জন্য তাঁরা আমল আদায় করে থাকেন। যেমন, নবীগণের নিজ নিজ কবরগুলােতে নামায পড়া, অথচ দুনিয়াই হচ্ছে আমলের জায়গা, আখিরাত নেক কাজ করার জায়গা নয়।\n\n"},{"1":"হযরত সায়্যিদুনা মুসা (عليه السلام) মাজারে নামায পড়ছিলেন","2":"হযরত সায়্যিদুনা মুসা (عليه السلام) মাজারে নামায পড়ছিলেন।\n\n\nহযরত সায়্যিদুনা আনাস (رضي الله عنه) থেকে বর্ণিত, নবী করীম (ﷺ) ইরশাদ করেন: “মেরাজ রজনীতে হযরতু মূসা (عليه السلام) এর পাশ দিয়ে আমার গমন হয়েছিল। তখন তিনি লাল টিলার পাশে নিজ কবরে নামায পড়ছিলেন।”\n\n(মুসলিম, পৃষ্ঠা: ১২৯৩, হাদিস: ২৩৭৪)।\n\n\nআম্বিয়া কো ভি আজল আনি হে,\n\nমগর এয়সি হে কেহ ফকত আনী হে।\n\nপির উসী আন কে বাদ উন কি হায়াত,\n\nমিছলে সাবেক ওহী জিসমানী হে।\n\nরূহ তাে সব কি হে জিন্দা উন কা,\n\nজিসমে পুরনূর ভি রূহানী হে।\n\n(হাদায়িকে বখশিশ শরীফ)\n\n"},{"1":"❏ আল্লাহর ওলীরা জীবিত","2":"❏ আল্লাহর ওলীরা জীবিতঃ\n\n\nপবিত্র কুরআন দ্বারা প্রমাণিত যে, শুহাদায়ে কেরাম (رحمة الله) জীবিত। তাদেরকে মৃত বলাে না, মনেও কর না। যেমন, ইরশাদ হচ্ছে: কানযুল ঈমান থেকে-\n\n\n“আর যারা আল্লাহর রাস্তায় নিহত হয় তাদেরকে মৃত বলাে না। বরং তারা জীবিত। হ্যা, তােমাদের খবর নেই।”\n\n(পারা: ২, সূরা বাকারা, আয়াত: ১৫৪)\n\n\nহাকীমুল উম্মত হযরত মুফতি আহমদ ইয়ার খান (رحمة الله) লিখেছেন: এরা যেহেতু জীবিত, তাই এদের কাছে সাহায্য প্রার্থনা করাও জায়েয হল। যেসব বান্দা ইশকে ইলাহীর তরবারি হাতে নিয়ে খুন হয়ে গেছেন (অর্থাৎ, খুন করা হয়েছে) তাঁরাও এর অন্তর্ভূক্ত। তাই হাদিসে পাকে রয়েছে,\n\n (১) যারা পানিতে ডুবে মারা যায়,\n\n (২) আগুনে পুড়ে মারা যায়,\n\n (৩) প্লেগ রােগে মারা যায়,\n\n (৪) যেসব মহিলা প্রসবকালে মারা যায়,\n\n (৫) তালেবে ইলমে দীন এবং\n\n (৬) মুসাফির সবাই শহীদ।\n\n(জাআল হক, পৃষ্ঠা: ২১৮)।\n\n\nআলা হযরত ইমামে আহলে সুন্নত মাওলানা শাহ ইমাম আহমদ রযা খান (رحمة الله) ‘ফতাওয়ায়ে রজভীয়া’র ১৯তম খন্ডের ৫৪৫ পৃষ্ঠায় বলেছেন:\n\n\n❏ আল্লাহর ওলীগণও ওফাতের পরে ও জীবিত কিন্তু নবীগণের মত নয়। (কেননা) নবীগণের জীবন রূহানী, শারীরিক এবং দুনিয়াবী। নবীগণ একেবারে সে রকম জীবিত যে রকম তাঁরা দুনিয়াতে ছিলেন। ওলীগণের জীবন তাঁদের চেয়ে কম এবং শহীদদের চেয়ে বেশি যাদের ব্যাপারে পবিত্র কুর’আনে ইরশাদ হয়েছে: “যারা আল্লাহর রাস্তায় মারা যায় তাদের তােমরা মৃত বলিও না। বরং তারা জীবিত।”\n\n(ফতাওয়ায়ে রজভীয়া, খন্ড ২৯, পৃষ্ঠা: ৫৪৫)\n\n\n❏ হযরত আল্লামা শায়খ আবদুল হক মুহাদ্দিসে দেহলভী (رحمة الله) বলেন: আল্লাহর ওলীগণ এই ক্ষণস্থায়ী পৃথিবী থেকে অনন্ত চিরস্থায়ী আবাসের দিকে স্থানান্তরিত হয়ে যান। এবং নিজ প্রতিপালকের নিকট জীবিত রয়েছেন। তাঁদেরকে রিযিক দান করা হয়ে থাকে। তাঁরা সেখানে আনন্দে রয়েছেন। কিন্তু মানুষ তা বুঝতে পারে না।\n\n(আশিয়াতুল লুমআত,৩য় খন্ড, পৃষ্ঠা: ৪২৩)\n\n\n❏ হযরত আল্লামা মােল্লা আলী কারী (رحمة الله) বলেন:\n\nঅর্থাৎ, ‘আল্লাহর ওলীগণের উভয় অবস্থায় (জীবন-মরণ) কোন পার্থক্য নেই। সে কারণে বলা হয়েছে, তাঁরা মরেন না, বরং এক ধরনের আবাস থেকে অন্য ধরনের আবাসে স্থানান্তরিত হন মাত্র।\n\n(মিরকাতুল মাফাতীহ লিল কারী, ৩য় খন্ড, পৃষ্ঠা: ৪৫৯)\n\n\nআউলিয়া হ্যায় কোন কেহতা মরগেয়ে,\n\nফানি ঘর ছে নিকলে বাকী ঘর গেয়ে।"},{"1":"নবীগণের এবং ওলীগণের জীবনের মাঝে পার্থক্য","2":"নবীগণের এবং ওলীগণের জীবনের মাঝে পার্থক্যঃ\n\n\nইমামে আহলে সুন্নত মাওলানা শাহ ইমাম আহমদ রযা খান এক প্রশ্নের জবাবে ইরশাদ করেন: ‘নবীগণের কবরের জীবন প্রকৃত, অনুভূতিশীল এবং পার্থিব। আল্লাহ তায়ালার ওয়াদার সত্যতার জন্য তাঁদের উপর সাময়িক মৃত্যু আসে। অত:পর তৎক্ষণাৎ তাঁদেরকে সেই জীবনই প্রদান করা হয়। তাঁদের সেই জীবনে দুনিয়াবী। বিধানই প্রযােজ্য থাকে। তাঁদের পরিত্যক্ত ধন-সম্পদ বণ্টন করা যাবে। তাঁদের পবিত্র স্ত্রীগণকে অন্য কেউ বিয়ে করা হারাম। তাছাড়া নবীগণের পবিত্র স্ত্রীগণের ইদ্দতও নেই। তারা নিজ নিজ কবরগুলােতে পানাহার করেন, নামায পড়েন। আলেমগণের এবং শহীদগণের কবরের জীবন যদিও দুনিয়াবী জীবন থেকে উত্তম, কিন্তু সে জীবনের উপর দুনিয়াবী বিধানগুলাে প্রযােজ্য হবে না। তাঁদের পরিত্যক্ত সম্পদ-সম্পত্তি বণ্টনযােগ্য। তাঁদের স্ত্রীগণ ইদ্দত পালন করবেন।\u0027\n\n(মলফুজাতে আলা হযরত, পৃষ্ঠা: ৩৬১, সংক্ষেপিত)\n\n\nমৃতের সাহায্য শক্তিশালী হয়ে থাকে উপরােক্ত দলিলাদি থেকে এ বিষয়টি যখন সাব্যস্ত হয়ে গেল যে, নবী ও ওলীগণ নিজ নিজ কবর গুলােতে জীবিত রয়েছেন, তা হলে যে দলিলের মাধ্যমে তাঁদের নিকট থেকে তাঁদের প্রকাশ্য জীবনে সাহায্য চাওয়া জায়েয, সরাসরি সেসব দলিলের উপর ভরসা করে দুনিয়া থেকে পর্দা করে ফেলার পরে ও জায়েয ও সঠিক হবে। যেমন;\n\n\nহযরত আল্লামা শায়খ আবদুল হক মুহাদ্দিস দেহলভী হানাফী (رحمة الله) লিখেছেন, হযরত সায়্যিদুনা আহমদ বিন মারশূক বর্ণনা করেন: এক দিন শায়খ আবুল আব্বাস হাজরমী (رحمة الله) আমার কাছে জিজ্ঞাসা করলেন, জীবিতদের সাহায্য বেশি শক্তি রাখে না কি মৃতদের? আমি বললাম, কিছু কিছু লােক বলে থাকে, জীবিতদের সাহায্য বেশি শক্তি রাখে। আর আমি বলি যে, মৃতদের সাহায্য বেশি শক্তি রাখে। শায়খ বললেন, হ্যাঁ, এ কথাই বিশুদ্ধ। কেননা, ওফাতপ্রাপ্ত বুজর্গরা আল্লাহর দরবারে তাঁরই সাথে হয়ে থাকেন।\n\n(আশিয়াতুল লুমআত, ১ম খন্ড, পৃষ্ঠা: ৭৬২)\n\n"},{"1":"আল্লাহ ছাড়া অন্যের কাছে সাহায্য চাওয়া","2":"আল্লাহ ছাড়া অন্যের কাছে সাহায্য চাওয়া\n\n\nনিয়ে শাফেঈ মুফতীর ফতােয়া শায়খুল ইসলাম হযরত সাইয়েদুনা শিহাব রামালী আনছারী শাফেঈ (رحمة الله) (ওফাত: ১০০৪হি.) এর কাছে ফতােয়া চাওয়া হল।\n\n\nহুজুর! বলুন, সাধারণ লােকেরা যে মুসিবতের সময় ‘হে অমুক শায়খ বলে আহ্বান করে এবং নবী-ওলীদের নিকট প্রার্থনা করে শরীয়ত অনুযায়ী এর বিধান কী? তিনি ফতােয়া দিলেন: নবী-রসূলগণ এবং সালিহ ও আলেমগণ থেকে তাঁদের ইন্তিকালের পরেও সাহায্য ও সহযােগিতা চাওয়া জায়েয।\n\n(ফতাওয়ায়ে রামালী, ৪র্থ খন্ড, পৃষ্ঠা: ৭৩৩)"},{"1":"মৃত যুবকটি মুচকি হেসে বলল","2":"মৃত যুবকটি মুচকি হেসে বলল\n\n\nইমাম আরেফ বিল্লাহ ওস্তাদ আবুল কাসেম কুশাইরী (رحمة الله) বলেছেন: সুপ্রসিদ্ধ ওলী হযরত আবু সাঈদ খারর (رحمة الله) বলেন: মক্কা শরীফে এক যুবককে ‘বাবে বনী শায়বা’য় মৃত অবস্থায়\n\nপড়ে থাকতে দেখলাম। তিনি (মৃত ব্যক্তিটি) আমাকে চেয়ে মুচকি হেসে বললেন:\n\nঅর্থাৎ,: “হে আবু সাঈদ! আপনি কি জানেন না যে, আল্লাহর প্রিয় বান্দারা জীবিত, যদিও তারা মারা যান। ব্যাপারটি তাে কেবল এমনই যে, উনারা এক ঘর থেকে অন্য ঘরে স্থানান্তরিত হন মাত্র।\n\n(রিসালায়ে কুশাইরিয়া। পৃষ্ঠা: ৩৪১)\n\n"},{"1":"আল্লাহর তায়ালার প্রত্যেক প্রিয় বান্দা জীবিত","2":"আল্লাহর তায়ালার প্রত্যেক প্রিয় বান্দা জীবিতঃ\n\n\nআল্লাহর ওলীগণের ওফাতের পরের অবস্থা কেমন মহান যে, আউলিয়াদের শান বর্ণনা করে দেন সাথে দেখা লােকের নামও এর অনুরূপ আর একটি ঘটনা বলছি। শুনুন:\n\n\n❏ হযরত সাইয়েদুনা আবু আলী (رحمة الله) বলেন, আমি এক ফকীরকে কবরে দিলাম। যখন কাফন খুললাম, তাঁর মাথাটি মাটিতেই রাখা ছিল, যাতে আল্লাহ তায়ালার তার অভাবের উপর দয়া করেন, তখন তিনি তাঁর চক্ষুদ্বয় খুলে ফেললেন। আর আমাকে বললেন, হে আবু আলী! যিনি আমাকে নিয়ে গর্ব করেন আমাকে কি তাঁর সামনে লজ্জিত করছেন?\n\nআমি নিজেকে সামলে নিয়ে বললাম, হুজুর মৃত্যুর পরেও জীবন রয়েছে তিনি বললেন,\n\nঅর্থাৎ,: ‘হ্যাঁ, আমি জীবিত। আর আল্লাহ তায়ালার প্রিয় বান্দা সবাই জীবিত।\n\n(শরহুস সুদুর। পৃষ্ঠা: ২০৮)\n\n\nআউলিয়া কিস নে কাহা কেহ মর গেয়ি,\n\nকায়দ সে ছুটে ওহ আপনে ঘর গেয়ি।"},{"1":"❏ প্রশ্ন (৯): আমি একজন হানাফী মাযহাবের লােক আপনি আমাকে বলুন যে, আমাদের ইমাম আবু হানিফা ও কি কখনও আল্লাহ ছাড়া অন্যের থেকে সাহায্য চেয়েছিলেন?","2":"❏ প্রশ্ন (৯): আমি একজন হানাফী মাযহাবের লােক আপনি আমাকে বলুন যে, আমাদের ইমাম আবু হানিফা ও কি কখনও আল্লাহ ছাড়া অন্যের থেকে সাহায্য চেয়েছিলেন?\n\n\nউত্তর : চাইবেন না কেন? কোটি কোটি হানাফীদের ইমাম হযরত সায়্যিদুনা ইমাম আযম আবু হানীফা (رحمة الله) রাসুলে পাকের দরবারে সাহায্যের প্রার্থনা করত: ‘কাসীদায়ে নােমানে আবেদন করছেন:\n\n\nঅর্থাৎ, : “হে মানব ও দানব জাতির সর্বশ্রেষ্ঠ, আল্লাহর নেয়ামতের ভান্ডার! আল্লাহ তায়ালা আপনাকে যা দান করেছেন তা থেকে আপনি আমাকেও দান করুন। আল্লাহ তায়ালা স্বয়ং আপনাকে সন্তুষ্ট করেছেন। আপনি আমাকেও সন্তুষ্ট করুন। আমি আপনার দানের আশা নিয়ে আছি। সমস্ত সৃষ্টি জগতে আপনি ছাড়া আবু হানিফার জন্য অন্য কেউ নাই।\n\n(কাসীদায়ে নােমানিয়া মাআল খয়রাতিল হিসান। পৃষ্ঠা: ২০০)"},{"1":"প্রশ্ন (১০): ‘ইয়া আলী মদদ\u0027 বলার পক্ষে প্রকাশ্য কোন দলিল পেশ করলে তাে মদীনা মদীনা।","2":"❏ ‘ইয়া আলী মদদ’ বলার প্রমাণ।\n\n\nপ্রশ্ন (১০): ‘ইয়া আলী মদদ\u0027 বলার পক্ষে প্রকাশ্য কোন দলিল পেশ করলে তাে মদীনা মদীনা।\n\n\nউত্তর : পূর্বের পৃষ্ঠাগুলােতে আল্লাহ ছাড়া এমন কারাে থেকে তাদের জাহেরী জীবনে এবং ওফাতের পরেও সাহায্য চাওয়ার প্রমাণাদি পেশ করা হয়েছে। তা সত্ত্বেও প্রকাশ্যে ‘ইয়া আলী মদদ’ বলার দলিলও লক্ষ্য করুন। যেমন:\n\n\n❏ আমার আক্বা আলা হযরত ইমামে আহলে সুন্নত মুজাদ্দিদে দীন ও মিলাত মাওলানা শাহ ইমাম আহমদ রযা খান (رحمة الله) ফতােওয়ায়ে রজভীয়ার ৯ম খন্ডের ৮২১ ও ৮২২ পৃষ্ঠায় লিখছেন:\n\n\nশাহ মােহাম্মদ গাউছ গাওয়ালিয়ারী (رحمة الله) এর কিতাব ‘জাওয়াহেরে খামসা বিভিন্ন প্রসিদ্ধ আউলিয়ায়ে কেরাম যা অজিফা স্বরূপ অনুমতি দিয়েছেন, যাদের মধ্যে শাহ ওয়ালিউল্লাহ মুহাদ্দিস দেহলভীও অন্তর্ভুক্ত ছিলেন। সে কিতাবটিতে রয়েছে, ‘নাদে আলী’টি সাত বার, তিন বার, কিংবা একবার পড়বে। সেটি হল: অনুবাদ :\n\n\n\"হযরত আলীকে আহ্বান কর, যিনি আশ্চর্য সমূহের প্রকাশস্থল। তাঁকে তুমি তােমার সকল মুসিবতে সাহায্যকারী রূপে পাবে। যে কোন দু:খ-কষ্ট দূর হয়ে যাবে। তাঁর (বেলায়তের) ওসীলায়। হে আলী! হে আলী!! হে আলী!\n\n(জাওয়াহিরে খামসা অনুদিত। পৃষ্ঠা: ২৮২, ৪৫৩)\n\n\nইয়া আলী’ বলা যদি শিরক হয় তবে...।\n\nআলা হযরত (رحمة الله) আরাে বলেন : ‘মওলা আলীকে মুশকিল কুশা বলে মানা সাহায্যকারী জানা, দু:খ-দূর্দশায়, দুশ্চিন্তা ও দুর্ভাবনায় তাঁকে আহ্বান করা, ইয়া আলী ইয়া আলী বলা যদি শিরক হয়ে থাকে, তা হলে তাে (আল্লাহর পানাহ) এরা সকল আউলিয়ায়ে কেরামগণ মুশরিক ও কাফের হয়ে যাবেন। আর সব চেয়ে বড় ও কাফের ও মুশরিক হয়ে যাবেন (আল্লাহর পানাহ) শাহ ওয়ালিউল্লাহ।\n\n\nযিনি মুশরিকদেরকে আল্লাহর ওলী বলে মনে করতেন!\n\n\nমুসলমানরা দেখুন যে ইয়া আলী, ইয়া আলী বলাকে শিরিক সাব্যস্ত করার কি শাস্তি মিলল। অন্যায় ভাবে মুসলমানদের কে মুশরিক। বলতে হত না, আর সামনে পিছনের লােকদেরকে মুশরিক বানানাের বিপদ সহ্য করতে হত না। এসব থেকে এটা উত্তম যে, সঠিক পথে চলে আসুন। সত্য মুসলমানদের মুশরিক বানাবেন না, অন্যথায়  নিজের ঈমানের চিন্তা করুন।\n\n(ফতােওয়ায়ে রজবীয়া, ৯ম খন্ড, পৃষ্ঠা নং ৮২১,৮২২ সংক্ষেপিত)"},{"1":"প্রশ্ন (১১): অনুরূপ ‘ইয়া গাউছ’ বলারও কি কোনরূপ প্রমাণ পাওয়া যায়?","2":"❏ ইয়া গাউছ’ বলার প্রমাণ\n\n\nপ্রশ্ন (১১): অনুরূপ ‘ইয়া গাউছ’ বলারও কি কোনরূপ প্রমাণ পাওয়া যায়?\n\n\nউত্তর : কেন পাওয়া যাবে না। এমনিতেই তাে যথেষ্ট প্রমাণ আগে দেওয়া হয়েছে। প্রকাশ্য দলিলই বিদ্যমান। যেমন; সুপ্রসিদ্ধ হানাফী আলেম হযরত আল্লামা মাওলানা মােল্লা আলী ক্বারী (رحمة الله) বলেছেন: হুযুর গাউছে পাক (رحمة الله) বলেন, যে ব্যক্তি কোন দুঃখ-কষ্টের সময় আমার কাছে সাহায্য প্রার্থনা করবে তার দুঃখ-কষ্ট দূর হয়ে যাবে। যে ব্যক্তি কঠিন অবস্থায় আমার নাম নেবে, তার দুরবস্থা\n\nকেটে যাবে। যে ব্যক্তি প্রয়ােজনের সময় আল্লাহ্ তা\u0027আলার নিকট আমাকে মাধ্যম বানাবে, তার হাজাতগুলাে পূর্ণ হয়ে যাবে।\n\nহযরত আল্লামা মাওলানা আলী ক্বারী (رحمة الله) লিখেছেন, হুজুর গাউছে পাক নামাযে গাউছিয়া’র নিয়ম বর্ণনা করতে গিয়ে ইরশাদ করেন: দুই রাকাত নামায পড়বে। প্রতি রাকাতে সূরাতুল ফাতিহার পরে ১১, বার সূরা ইখলাস পড়ে সালাম ফিরিয়ে পুনরায় ১১ বার সালাত ও সালাম  পাঠ করবে। অত:পর  বাগদাদের দিকে (পাকিস্তান ও বাংলাদেশের জন্য উত্তর দিকে) ১১ কদম দেবে। প্রতি কদমে আমার নাম নিয়ে নিজের হাজত (সমস্যা) আরজ করবে আর নিচের শের দুইটি পাঠ করবে: আমার উপর কি জুলুম করা হবে, যেক্ষেত্রে আপনিই আমার কর্ণধার? দুনিয়াতে কি আমার উপর অত্যাচার করা হবে, যেক্ষেত্রে আপনিই আমার সাহায্যকারী? গাউছে পাকের আশ্রয়ে থাকা অবস্থায় বন-জঙ্গলেও যদি আমার উটের রশি হারিয়ে যায়, তা হলে আমার। রক্ষণাবেক্ষণকারীর পক্ষে এ বিষয়টি লজ্জাস্করই বটে এ কথা বলে হযরত মােলা আলী ক্বারী (رحمة الله) ইরশাদ করছেন:\n\n\nহুসনে নিয়ত হাে খতা তাে কভি করনা হি নিহি,\n\nআজমায়া হে য়াগানা হে দোগানা তেরা।\n\n(হাদায়িকে বখশিশ শরীফ)\n\n\nপ্রিয় ইসলামী ভাইয়েরা! আপনারা দেখলেন, হযরত গাউছে আযম (رحمة الله) মুসলমানদের শিক্ষা দিচ্ছেন, বিপদের সময় তােমরা আমার সাহায্য প্রার্থনা করিও। হানাফী মাযহাবের জগদ্বিখ্যাত আলেম হযরত সায়্যিদুনা মােলা আলী ক্বারী (رحمة الله) এটিকে প্রত্যাখ্যান করার\n\nকোন পথ নেই মর্মে বলেছেন যে, এই নামাযে গাউছিয়ার পরীক্ষা বার বার করে করা হয়েছে। নিতান্তই বিশুদ্ধ পাওয়া গেছে। এতে করে বুঝা যায় যে, ওফাতের পর বুজর্গদের নিকট থেকে সাহায্য প্রার্থনা করা কেবল জায়েযই নয়, বরং উপকারীও বটে।\n\n(জাআল হক। পৃষ্ঠা: ২০৭)"},{"1":"গাউছে পাকের ঈমান তাজাকারী তিনটি বাণী","2":"গাউছে পাকের ঈমান তাজাকারী তিনটি বাণী\n\n\nহযরত আল্লামা শায়খ আবদুল হক মুহাদ্দিস দেহলভী (رحمة الله) ‘আখবার আখিয়ার কিতাবে হুযুর গাউছে আযম, বড়পীর আব্দুল কাদের জিলানী (رحمة الله) এর বরকতময় যেসব বাণী বর্ণনা করেছেন তন্মধ্য থেকে তিনটি উল্লেখ করা হল।\n\n\n{১} আমার কোন মুরিদের পবিত্রতার পর্দা (সতর) যদি পূর্বপ্রান্তে খুলতে থাকে, আর আমি যদি পশ্চিমপ্রান্তেও অবস্থান করি তাহলে আমি তার পর্দা ঢেকে দিব।\n\n{২} কেয়ামত পর্যন্ত আমি আমার মুরিদের সাহায্য করতে থাকব, সে যদি (সামান্য) বাহন থেকেও পড়ে যায়।\n\n{৩} যে ব্যক্তি বিপদের সময় আমাকে স্মরণ করবে ‘আল মদদ ইয়া গাউছ’ বলবে তার সমস্যা সমাধান হয়ে যাবে।\n\n(আখবার আখিয়ার। পৃষ্ঠা: ১৯)\n\n\nকসম হে কেহু মুশকিল কো মুশকিল না পায়া,\n\nকাহা হাম নে জিস ওয়াক্ত ‘ইয়া গাউছে আযম\u0027।\n\n(যওকে নাত)"},{"1":"শায়খ আবদুল কাদের জিলানী (رحمة الله) কে যেকোন ভাষায় ডাকলে তিনি বুঝবেন কিভাবে?","2":"শায়খ আবদুল কাদের জিলানী (رحمة الله) কে যেকোন ভাষায় ডাকলে তিনি বুঝবেন কিভাবে?\n\n\n❏ প্রশ্ন (১২): শায়খ আবদুল কাদের জিলানী (رحمة الله) তাে আরবি-ফার্সী ভাষায় কথা বলতেন। অন্য সব ভাষায় যেমন; উর্দু,বাংলা, ইংরেজী, পশতু, গুজরাটী, পাঞ্জাবী ইত্যাদিতে তাঁকে সাহায্যের জন্য আহ্বান করা হলে তিনি তা কীভাবে সাহায্য করবেন?\n\n\nউত্তর : কোন মহিলা তার স্বামীকে যেকোন ভাষাতেই কষ্ট দিক না কেন তার ভবিষ্যত স্ত্রী জান্নাতী হুরেরা তা বুঝে নিতে পারে  যেমন: জান্নাতী হুরদের ভিন্ন ভাষা বুঝার ক্ষমতা।\n\n\n❏ নবী করীম হুজুর পুরনুর (ﷺ) ইরশাদ করেন: “কোন মহিলা যখন দুনিয়াতে তার স্বামীকে কষ্ট দেয়, তখন তার বেহেশতী হুর স্ত্রীগণ বলে থাকে,অর্থাৎ আল্লাহ্ তায়ালা তােমার ধ্বংস করুন, তাকে তুমি কষ্ট দিও না। তিনি তােমার কাছে কিছু দিনেরই মেহমান। শীঘ্রই তিনি তােমার নিকট থেকে পৃথক হয়ে  আমাদের কাছে চলে আসবেন।”\n\n(তিরমিযী, ২য় খন্ড, পৃষ্ঠা-৩৯২, হাদিস নং-১১৭৭)।\n\n\nহুরেরা যখন বিভিন্ন ভাষা বুঝতে পারে, তখন অলিকুল সম্রাট  হুজুর গাউছে আযম (رحمة الله) ওফাতের পর বিভিন্ন ভাষা কেন বুঝতে পারবেন না!\n\n\nহাদিস শরীফটির ঈমান উদ্দীপক ব্যাখ্যা হযরত মুফতি আহমদ ইয়ার খান (র উক্ত হাদিসটির টীকায় (মিরকাত, ৫ম খন্ড, পৃষ্ঠা: ৯৮) বলেছেন: হাদিসটি থেকে কয়েকটি মাসআলা বেরিয়ে আসেঃ-\n\n\n{১} হুরগুলাে নূরানী হওয়ার কারণে বেহেশতে অবস্থান করে পৃথিবীর ঘটনাগুলাে দেখতে পায় দেখুন তাে, ঝগড়া হচ্ছে কোন বন্ধ রমে, অথচ তা দেখে নিচ্ছে হুরেরা! মিরকাত প্রণেতা হযরত সায়্যিদুনা মােল্লা আলী ক্বারী (رحمة الله) স্থানে বলেন: ঊর্ধ্বলােকের ফেরেশতারা দুনিয়াবাসীদের প্রতিটি আমল সম্পর্কে খবর রাখেন।\n\n{২} মানবকুলের পরিণতি সম্পর্কে হুরেরা জানে। যেমন; অমুক মুত্তাকী মুমিন লােকটি মৃত্যু বরণ করবেন (তাই তাে তারা বলে, ‘শীঘ্র তিনি তােমাকে ছেড়ে আমাদের নিকট চলে আসবেন\u0027)।\n\n{3} মানবকুলের মর্যাদা সম্পর্কিত জ্ঞান, যেমন; কিয়ামতের পর অমুক মানুষটি বেহেশতের অমুক স্তরে অবস্থান করবেন।\n\n{৪} হুরেরা এখান থেকেই তাদের মানুষ স্বামীদের চিনে।\n\n{৫} এখন থেকেই আমাদের দুঃখে হুরদের দুঃখ হয়। হুরদের জ্ঞানের অবস্থা যদি এমন হয়ে থাকে, তা হলে হুজুর পুর নূর, নবী করীম (ﷺ) যিনি সমগ্র সৃষ্টি থেকে সেরা জ্ঞানের অধিকারী তাঁর ইলম সম্পর্কে কী বলার থাকতে পারে? মুফতি ছাহেব সামনে আরও বলেছেন:\n\n{৬} হুজুর (ﷺ) বেহেশতের অবস্থাদি (এবং) হুরদের কথাবার্তা সম্পর্কেও জানেন। অথচ কথাগুলাে বলছে সেই হুরই যার স্বামী রয়েছে ওই ঘরটিতে। তিরমিযী শরীফে হাদিসটি ‘গরীব। কিন্তু ইবনে মাজার রেওয়াতে গরীব না। এই গরীব হওয়া কিন্তু ক্ষতিকর নয়। কেননা, কুর’আন শরীফ হাদিসটির সহায়ক ঘােষণা দিচ্ছে। আল্লাহ তাআলা ফেরেশতাদের সম্পর্কে ইরশাদ করেন: কানযুল ঈমান থেকে অনুবাদ: “তােমরা যা যা কর তা তারা জানে।”\n\n(আল ইনফিতার, আয়াত- ১২)\n\n\n❏ ইবলিস এবং ইবলিসের বংশধরদের সম্পর্কে ইরশাদ করেন :\n\nকানযুল ঈমান থেকে অনুবাদ : “নিশ্চয় সে আর তার বংশীয়রা সেখান থেকে তােমাদের দেখতে পায়, তােমরা কিন্তু তাদের দেখতে পাও না।”\n\n(পারা: ৮ সূরা আরাফ  আয়াত: ২৭)\n\n\nহাদিস শরীফের সহায়ক যখন কুর’আন শরীফের আয়াত হয়ে যায়, তখন ‘দুর্বল হাদিসও ‘শক্তিশালী হয়ে যায়।\n\n(মিরআত, ৫ম খন্ড, পৃষ্ঠা: ৯৮)\n\n\nযাই হােক, আখিরাত-জগতের বিষয়াদি আল্লাহ্ কর্তৃক প্রদত্ত এবং স্বভাব-বিরুদ্ধই বটে। তাদের সাথে দুনিয়ার কিছুর সাথে তুলনাকরা যায় না। অর্থাৎ যে ব্যাপারগুলাে দুনিয়াতে কষ্ট করে (কোন না কোন চেষ্টায়) লাভ করা যায়, সেগুলাে সেখানে কেবল প্রদত্তভাবেই লাভ হয়ে যায়। হযরত মােল্লা আলী কারী (رحمة الله)বলছেন: কুমন্ত্রনার মারটি দিচ্ছে সাবধানতার আড়ালে। এমন লােকদের পক্ষে কুর’আন করীমের নিচের ছয়টি পবিত্র আয়াত ঠান্ডা মাথায় অনুধাবন করা উচিত। আল্লাহ্ নয় এমন কারাে থেকে সাহায্য প্রার্থনা করার বিষয় সাফ সাফ হরফে পরিষ্কার আলােচনা বিদ্যমান। যেমন:\n\n\n(১) সৎকাজে তােমরা একে অপরকে সাহায্য কর:\n\n\nকানযুল ঈমান থেকে অনুবাদ : “তােমরা সৎকাজ ও পরহেজগারিতে একে অপরের সাহায্য করবে  গুনাহ্ ও অত্যাচারমূলক কাজে পরস্পর সাহায্য করাে না।”\n\n(পারা: ৬, সূরা মায়িদা, আয়াত: ২)\n\n\n(২) ধৈৰ্য্য আর নামাযের মাধ্যমে সাহায্য প্রার্থনা কর:\n\n\nকানযুল ঈমান থেকে অনুবাদ : “তােমরা ধৈৰ্য্য ও নামাযের মাধ্যমে সাহায্য প্রার্থনা কর।”\n\n(পারা: ১, বাকারা, আয়াত- ৪৫)\n\n\n(৩) হযরত সেকান্দার যুলকারনাইন (رحمة الله) সাহায্য চাইলেন:\n\n\nযখন হযরত সায়্যিদুনা সেকান্দার যুলকারনাইন (رحمة الله)পশ্চিম দিকে সফর করেছিলেন। তখন কোন এক জাতির অভিযােগে ইয়াজুজ,মাজুজ এবং সেই জাতির মধ্যে দেওয়াল প্রতিষ্ঠা করতে তাদেরকে তিনি বললেন: কানযুল ঈমান থেকে অনুবাদ “তােমরা আমাকে শক্তি দিয়ে সাহায্য কর।”\n\n(পারা: ১৬, সূরা আল কাহাফ, আয়াত: ৯৫)\n\n\n(৪) আল্লাহর দীনকে সাহায্য কর:\n\n\nকানযুল ঈমান থেকে অনুবাদ : “তােমরা যদি আল্লাহর দীনকে সাহায্য কর, তা হলে আল্লাহ্ তােমাদের সাহায্য করবেন।”\n\n(পারা: ২৬, সুরা মােহাম্মদ, আয়াত-৭)\n\n\n(৫) আল্লাহ্ ছাড়া অন্য কারাে কাছ থেকে স্বয়ং নবী কর্তৃক সাহায্য প্রার্থনা করা:\n\n\nহযরত সাইয়েদুনা ঈসা রুহুল্লাহ্ (عليه السلام) ইরশাদ করেন: কানযুল ঈমান থেকে অনুবাদ : “কারা হবে আল্লাহর দিকে আমার সাহায্যকারী হাওয়ারীরা বলল, আমরা হব আল্লাহর দীনের সাহায্যকারী।”\n\n(পারা: ৩, সুরা আলে ইমরান, আয়াত- ৫২)\n\n\n(৬) আল্লাহ কর্তৃক আল্লাহ ছাড়া এমন কাউকে সাহায্যকারী ঘোষণা প্রদান:\n\n\nকানযুল ঈমান থেকে অনুবাদ : “নিশ্চয় আল্লাহ্ তাদের সাহায্যকারী, জিবরাঈল, নেক্কার মুমিন অত:পর ফেরেশতারা সাহায্যের উপর রয়েছে।\n\n(পারা: ২৮, সুরা তাহরীম, আয়াত- ৪)\n\n\nকুন কা হাকেম কর দিয়া আল্লাহ্ নে ছরকার কো,\n\nকাম শাখো সে লিয়া হে আপ নে তলােয়ার কা।\n\n(সামানে বখশিশ)"},{"1":"❏ মানুষ অন্য কারাে সাহায্য ছাড়া চলতে পারে না","2":"❏ মানুষ অন্য কারাে সাহায্য ছাড়া চলতে পারে না\n\n\nপ্রশ্ন (১৪): আপনার বলার উদ্দেশ্য কি এই যে, মানুষ বলতেই আল্লাহ্ ছাড়া অন্য কারাে সাহায্য ব্যতীত চলতে পারে না?\n\n\nউত্তর : জী হ্যাঁ। যেমন ধরুন, আপনি কাজে যাচ্ছেন। হঠাৎ আপনার গাড়িটি রাস্তায় আটকে গেল ধাক্কা দেওয়ার দরকার হল কী করবেন? নিরুপায় হয়ে রাস্তার লােকজনদের কাছেই আবেদন  করতে হবে, ভাই মেহেরবানী করে গাড়িতে একটু ধাক্কা লাগাবেন কি?\n\nকেউ হয়ত দয়া পরবশ হয়ে ধাক্কা দেবেন। তা হলেই তাে আপনার গাড়িটি চলতে পারবে। আপনি দেখলেন যে, আপনার কোন প্রয়ােজন দেখা দিল। আপনি আল্লাহ্ ছাড়া অন্য কারাে থেকে সাহায্য চাইলেন। তারা সাহায্য করলও আপনিও উদ্ধার পেলেন আপনি যদি বলেন, এ তাে জীবন্ত মানুষেরাই সাহায্য করেছে তা হলে ওফাতের পরেও সাহায্যের এমন সব দলিল পেশ করছি, যে সাহায্যের সুফল প্রতিটি মুসলমান ভােগ করছেন। যেমন:"},{"1":"৫০ এর স্থলে ৫ ওয়াক্ত নামায কীভাবে হল?","2":"৫০ এর স্থলে ৫ ওয়াক্ত নামায কীভাবে হল?\n\n\nহযরত সায়্যিদুনা আনস (رضي الله عنه) থেকে বর্ণিত, নবী করিম (ﷺ) ইরশাদ করেন: “আল্লাহ্ তায়ালা আমার উম্মতের উপর ৫০ ওয়াক্ত নামায ফরজ করে দিয়েছিলেন। আমি যখন হযরত মুসা (عليه السلام) এর নিকট এলাম তখন তিনি জিজ্ঞাসা করলেন, আল্লাহ্ তায়ালা আপনার উম্মতের উপর কী ফরজ করে দিয়েছেন? আমার কথা শুনে তিনি বললেন, আপনি আপনার রবের নিকট পুনরায় যান। আপনার উম্মতেরা এত নামাযের ক্ষমতা রাখে না। আমি পুনরায় আল্লাহর দরবারে গেলাম। তা থেকে কিছু কমিয়ে দেওয়া হল। যখন হযরত মূসা (عليه السلام)এর নিকট আবার এলাম, তিনি আমাকে আবার পাঠিয়ে দিলেন। আল্লাহ্ বললেন, ঠিক আছে, পাঁচ ওয়াক্ত নামায কিন্তু পঞ্চাশেরই স্থানে। কেননা, আমার কথার পরিবর্তন হয় না। এবার মুসা (عليه السلام) এর নিকট ফিরে এলাম। তিনি আল্লাহর দরবারে আবার যাওয়ার প্রস্তাব করলেন। আমি জবাবে বললাম, আবার আল্লাহর নিকট যাওয়া আমার লজ্জা বােধ হচ্ছে!\n\n(ইবনে মাজাহ, ২য় খন্ড, পৃষ্ঠা: ১৬৬। হাদিস: ১৩৯৯)\n\n\nআপনারা দেখলেন তাে, হযরত মুসা কলীমুল্লাহ (رحمة الله) তাঁরপ্রকাশ্য ওফাতের আড়াই হাজার বছর পর প্রিয় নবী (ﷺ) উম্মতের জন্য এই সাহায্যটি করলেন যে, মেরাজ রজনীতে পঞ্চাশ ওয়াক্ত নামাযের স্থলে পাঁচ ওয়াক্তে নিয়ে এলেন আল্লাহ তাআলা জানতেন যে, নামায পাঁচই থাকবে। কিন্তু পঞ্চাশ ওয়াক্ত নামায নির্ধারণ করে দিয়ে পরে দুইজন প্রিয় বান্দার মাধ্যমে পাঁচে নিয়ে আসবেন। এখানে সূক্ষ্ম কথাটি হল, যেসব লােক শয়তানের\n\nকুমন্ত্রনায় পড়ে ওফাত প্রাপ্তদের সাহায্য ও সহযােগিতার বিষয়টি সরাসরি অস্বীকার করে ফেলে, তারাও পঞ্চাশ না পড়ে পাঁচই তাে পড়ে থাকে। অথচ পাঁচ ওয়াক্ত নামায নির্ধারণে নিঃসন্দেহে আল্লাহ্ ছাড়া অন্য কারাে সাহায্য অন্তর্ভূক্ত।"},{"1":"❏ জান্নাতে আল্লাহ ছাড়া অন্য কারাে সাহায্যের প্রয়ােজনীয়তা","2":"❏ জান্নাতে আল্লাহ ছাড়া অন্য কারাে সাহায্যের প্রয়ােজনীয়তাঃ\n\n\nজান্নাতে ও আল্লাহ ছাড়া অন্য কারাে সাহয্যের প্রয়ােজন হবে। জী হ্যাঁ, আল্লাহর মাহবুব, হুযুর পূরনুর (ﷺ) এর মহান ফরমান হচ্ছে : “জান্নাতিরা জান্নাতে ওলামায়ে কেরামের মুখাপেক্ষী হবে। আল্লাহ তায়ালা ইরশাদ করবেন : “আমার থেকে যা ইচ্ছা চাও!”\n\n\nজান্নাতীরা ওলামায়ে কেরামদের জিজ্ঞাসা করবে যে, নিজের প্রভুর কাছে কি চাইব, ওলামায়ে কেরামগণ। বলবেন : এটা চাও, ওটা চাও। অর্থাৎ, : অতএব, লােকেরা যেভাবে দুনিয়াতে ওলামায়ে কেরামের দিকে মুখাপেক্ষী রয়েছে, জান্নাতে ও তাদের মুখাপেক্ষী হবে।\u0027\n\n(আল জামিউস সগীর লিস সুয়ুতী। পৃষ্ঠা: ১৩৫। হাদিস: ২২৩৫)\n\n\nমানুষ সাধারণত: জীবনের প্রতিটি ক্ষেত্রে অন্যের মুখাপেক্ষী থাকে কখনও মাতা-পিতার, কখনও বন্ধু-বান্ধবের, কখনও পুলিশের আবার কখনও পথ চলা সাধারণ মানুষের। এমতাবস্থায় ‘সাবধানী’ হয়ে বসে থাকাতে তার কী সাফল্য আসতে পারে? হ্যাঁ, যারা বাস্তবেই কুমন্ত্রনার শিকার হয়নি, আল্লাহর দান স্বরূপ তারা সত্য অন্তরে অন্যকে সাহায্যকারী হিসাবে মেনে নেয়, এ সত্ত্বেও যে, তারা কেবল আল্লাহরই কাছে সাহায্য প্রার্থনা করছে, তা হলে এতে কোনই সমস্যা নাই।"},{"1":"❏ আল্লাহ ছাড়া অন্য কারাে কাছ থেকে সাহায্য চাওয়া কি কখনও ওয়াজিব হয়?","2":"❏ আল্লাহ ছাড়া অন্য কারাে কাছ থেকে সাহায্য চাওয়া কি কখনও ওয়াজিব হয়?\n\n\nপ্রশ্ন (১৫): কোন কারণে কি গাইরুল্লাহর (আল্লাহ ছাড়া অন্য কারাে) নিকট সাহায্য প্রার্থনা করা ওয়াজিব হয়ে যায়?\n\n\nউত্তর : জী, হ্যাঁ। এমনও রয়েছে যে, গাইরুল্লাহর (আল্লাহ ছাড়া অন্য কারাে) নিকট সাহায্য প্রার্থনা করা ওয়াজিব হয়ে যায়। কোন কোন অবস্থায় বান্দার উপরও ওয়াজিব হয়ে যায় যে, সে যেন সাহায্য করে। এই প্রেক্ষিতে এমনসব ফিকহী মাসআলা পেশ করা হচ্ছে, যেগুলােতে সাহায্য প্রার্থনা করা এবং সাহায্য প্রদান করা ওয়াজিব হয়ে যায়। যেসব ক্ষেত্রে সাহায্য প্রার্থনা করা ওয়াজিব। ও যদি (পােষাক নেই, অবস্থা এমন যে, উলঙ্গ নামায পড়বে আর) অন্যের কাছে পােষাক থাকে, ধারণা করা যায় যে, চাইলে পাওয়া যাবে, এমতাবস্থায় চাওয়া ওয়াজিব।\n\n(বাহারে শরীয়ত। ১ম খন্ড, পৃষ্ঠা: ৪৮৫)\n\n\nযদি আপনার সাথীর কাছে পানি থাকে, ধারণা যদি এই হয় যে, (পানির রূপে সাহায্য) চাইলে সে দেবে, তা হলে পানি চাইবার পূর্বে তায়াম্মুম জায়েয হবে না। আর যদি না চাওয়া হয়, আর তায়াম্মুম করে নামায পড়ে নেয়, নামাযের পরে চাইল, সে দিয়েও দিল, অথবা চাওয়ার আগেই সে দিয়ে দিল, তা হলে ওযু করে পুনরায় নামায পড়ে দেওয়া ওয়াজিব হয়ে যাবে। যদি চাওয়ার পর না দিয়ে থাকে, তা হলে নামায হয়ে গেছে। সে যদি পরেও না চেয়ে থাকে, যাতে করে সে কি দেবে না কি দেবে না তা জানা যেত, আর সে নিজেও দেয় নি, তা হলে নামায হয়ে গেছে  আর যদি দেওয়ার ধারণা বেশি নয়, তাই তায়াম্মুম করে নামায পড়ে নিয়েছে, সে ক্ষেত্রেও একই অবস্থা যে, পরে পানি যদি দিয়ে দেয়, তা হলে ওযু করে নামায পুনরায় পড়ে দেবে, অন্যথায় নামায হয়ে গেছে।\n\n(বাহারে শরীয়ত  ১ম খন্ড, পৃষ্ঠা: ৩৪৮)\n\n\n❏ যেসব ক্ষেত্রে সাহায্য করা ওয়াজিবঃ\n\n\n{১}কোন বিপদগ্রস্থ লােক আবেদন করছে, নামাযী লােককে আহ্বান করছে, সাধারণত: কোন মানুষকে আহ্বান করছে, কেউ আগুনে পুড়ে যাচ্ছে, কেউ পানিতে ডুবে যাচ্ছে, কোন অন্ধ পথিক কূপে পড়তে যাচ্ছে, এসব অবস্থায় (নামায) ভেঙ্গে দেওয়া ওয়াজিব। যদি নামাযী লােকটি তাদের বাঁচাবার ক্ষমতা বা শক্তি রাখে।\n\n(প্রাগুক্ত, পৃষ্ঠা: ৬৩৭)।\n\n\n{২}মাতা-পিতা, দাদা-দাদী ইত্যাদি বংশের কেউ কেবল আহ্বান করলেই নামায ভঙ্গ করা জায়েয নাই। অবশ্য তাদের আহ্বানও যদি কোন বড় ধরনের বিপদের কারণে হয়ে থাকে, যেমন পূর্বে উল্লেখ করা হয়েছে, তা হলে নামায ভেঙ্গে দেবে (এবং তাদের সাহায্যে এগিয়ে আসবে)। এ বিধান হল ফরজ নামাযের ক্ষেত্রে নামায যদি নফল হয়ে থাকে, আর আহবানকারীও জানে যে, সে নামায পড়ছে, তা হলে তাদের সাধারণ আহ্বানেই নামায ভেঙ্গে দেবে। আর যদি তার নফল নামায পড়া সম্বন্ধে তার ধারণা না থাকে, আহ্বান করেছে, তা হলে নামায় ভেঙ্গে দেবে এবং জবাব দেবে। যদিও মামুলিভাবেই আহ্বান করে থাকে।\n\n(বাহারে শরীয়ত। ১ম খন্ড, পৃষ্ঠা: ৬৩৮)\n\n\n{৩}কেউ শুয়ে আছে কিংবা নামায পড়তে ভুলে গেছে, এমতাবস্থায় যার জানা আছে তার উপর ওয়াজিব যে, (তাকে এভাবে সাহায্য করা যে,) শােয়া থেকে জাগিয়ে দেবে। আর ভুলে থাকা লােকটিকে মনে করিয়ে দেবে।\n\n(বাহারে শরীয়ত ১ম খন্ড, পৃষ্ঠা: ৭০১)\n\n\n{৪}ভুলে কেউ খেয়ে নিল কিংবা পান করে ফেলল বা সংগম করল, তাতে রােজা ভাঙ্গবে না। চাই সেই রােজাটি ফরজ হয়ে থাকুক বা নফল আর রােজার নিয়্যত করার পূর্বে এসব পাওয়া গেল কিংবা পরে পাওয়া গেল, কিন্তু তাকে মনে করিয়ে দেওয়ার পরও যদি মনে এল না যে, সে রােজাদার, তা হলে এমতাবস্থায় রােজা ভঙ্গ হয়ে যাবে। শর্ত হল যে, মনে করিয়ে দেওয়ার পরেই যদি সে ওসব কাজ করে থাকে। কিন্তু এমতাবস্থায় কাফফারা দিতে হবে না।\n\n\n{৫}কোন রােজাদারকে এসব কাজে দেখা গেল, তা হলে মনে করিয়ে দেওয়া ওয়াজিব। (তাকে এভাবে সাহায্য করা হল না, (অর্থাৎ) মনে করিয়ে দিল না, তা হলে গুনাহগার হবে। কিন্তু সেই রােজাদারটি যদি অত্যন্ত দুর্বল হয়ে থাকে যে, মনে করিয়ে দিলে সে পানাহার বন্ধ করে দেবে। আর দুর্বলতা এতই বেড়ে যাবে যে, রােজা রাখাই সম্ভব হবে না, আর খেয়ে নেবে এবং রােজাও ভালমত পূর্ণ করে নেবে অন্যান্য এবাদতগুলােও ভাল ভাবে পালন করবে তা হলেএমতাবস্থায় মনে করিয়ে না দেওয়া উত্তম।\n\n(বাহারে শরীয়ত। ১ম খন্ড, পৃষ্ঠা: ৯৮)\n\n\n{৬} কোন ব্যক্তি যদি (কুরআন শরীফ) ভুল তেলাওয়াত করে, তা হলে শ্রোতার উপর শুদ্ধ করে দেওয়া ওয়াজিব। শর্ত হল শুদ্ধ করে দেওয়ার কারণে যদি হিংসা-বিদ্বেষ সৃষ্টি না হয়। অনুরূপ যদি কারাে কুরআন শরীফ ধার স্বরূপ নিয়ে থাকে, তাতে যদি মুদ্রণগত ভুল দেখতে পায়, তা হলে তা ঠিক করে দেওয়া (কারণ, এটিও একটি সাহায্য) ওয়াজিব হবে।\n\n(বাহারে শরীয়ত  ১ম খন্ড, পৃষ্ঠা: ৫৫)\n\n\nহে ইস্তেজামে দুনিয়া ইমদাদে বাহামি ছে,\n\nআ জায়েগি খারাবি ইমদাদ কি কমি সে।"},{"1":"সূরা ইউনূস ১০৬ দ্বারা কি বলা যায় না আল্লাহ্ ছাড়া অন্য কাউকে আহ্বান করা জায়েয নেই?","2":"সূরা ইউনূস ১০৬ দ্বারা কি বলা যায় না আল্লাহ্ ছাড়া অন্য কাউকে আহ্বান করা জায়েয নেই?\n\n\n❏ প্রশ্ন (১৬): পবিত্র কুরআনে রয়েছে:\n\nকানযুল ঈমান থেকে অনুবাদ: “আল্লাহ্ ব্যতীত তাদের আহ্বান করিও না।” (পারা: ১১, সূরা: ইউনুস, আয়াত: ১০৬)  বুঝা গেল যে, আল্লাহ্ ছাড়া অন্য কাউকে আহ্বান করা জায়েয নেই।\n\n\nউত্তর : উক্ত আয়াতটিতে (আল্লাহ্ ব্যতীত) অন্য কাউকে আহ্বান করাকে নিষেধ করা হয়েছে। এখানে উদ্দেশ্য হল মূর্তি। আর আহ্বান করার অর্থ হল ইবাদত।\n\n(তাফসীর তাবারী, ৬ষ্ঠ খন্ড, পৃষ্ঠা: ৬১৮)\n\n\nআলা হযরত (رحمة الله) উপযুক্ত আয়াতাংশের অনুবাদ করছেন এভাবে: আর তােমরা আল্লাহ্ ব্যতীত আর কারাে বন্দেগী করবে না। অপর আয়াত এর সহায়ক অর্থ প্রদান করছে।যেমন: আল্লাহ তাআলা ইরশাদ করেন:\n\nকানযুল ঈমান থেকে অনুবাদ : “আর আল্লাহর সাথে অপর খােদাদের পূজা করবে না। তিনি ব্যতীত অন্য কোন মাবুদ নাই।”\n\n(পারা: ২০, সুরা ক্বাসা, আয়াত-৮৮)\n\n\nবুঝা গেল যে, গাইরুল্লাহকে খােদা মনে করে আহ্বান করা শিরক। কেননা, এ হল গাইরুল্লাহরই ইবাদত (বিশদ ভাবে জানার জন্য হযরত মুফতি আহমদ ইয়ার খান (رحمة الله) এর কিতাব ইলমুল কুরআন অধ্যয়ন করুন)।\n\n\nআল্লাহ কি আতা ছে হেঁ মােস্তাফা মদদগার,\n\nহেঁ আম্বিয়া মদদ পর হেঁ আউলিয়া মদদগার।\n\n"},{"1":"❏ প্রশ্ন (১৭): মুশরিকরা মূর্তিদের আর আপনারা নবী-ওলীদের নিকট সাহায্য প্রার্থনা করে থাকেন। উভয় কি শিরকের দিক থেকে সমান হল না?","2":"❏ প্রশ্ন (১৭): মুশরিকরা মূর্তিদের আর আপনারা নবী-ওলীদের নিকট সাহায্য প্রার্থনা করে থাকেন। উভয় কি শিরকের দিক থেকে সমান হল না?\n\n\nউত্তর : আল্লাহর পানাহ! বিষয় দুইটি কখনও এক নয়। মুশরিকদের আকীদা হল আল্লাহ মূর্তিদেরকে ইলাহ হওয়ার যােগ্যতাদান করে দিয়েছেন (অর্থাৎ মাবুদ বানিয়ে দিয়েছেন) তাছাড়া তারা মূর্তি ইত্যাদিকে তাদের ওসীলা বা সুপারিশকারী বলে ধারণা করে মূলত: মূর্তিরা তা নয়। আমরা মুসলমানেরা কোন নৈকট্যশীল থেকে নৈকট্যশীলদের এমনকি মদিনার তাজেদার নবী করিম (ﷺ) কেও ইলাহ্ বলি না। আমরা নবী-ওলীদেরকে তাে আল্লাহর বান্দা এবং সম্মানের দিক থেকে আল্লাহরই অভিপ্রায় ও পূর্ব অনুমােদন সাপেক্ষে আমাদের জন্য ওসীলা, হাজত্-রওয়া ও মুশকিল কুশা বলেই মানি।"},{"1":"মূর্তিদের নিকট সাহায্য প্রার্থনা করা শিরক","2":"মূর্তিদের নিকট সাহায্য প্রার্থনা করা শিরক\n\n\nমুফতি আহমদ ইয়ার খান (رحمة الله) বলেছেন, মুশরিক কর্তৃক তাদের মূর্তিদের নিকট সাহায্য প্রার্থনা করা। এটি সরাসরি শিরকই। (আর এটি শিরক হওয়া) এ কারণে যে, সেসব মূর্তিদের মাঝে খােদাঈ প্রভাব আছে বলে মনে করে এবং সেগুলােকে অলীক খােদা বলে মনে করে তারা সাহায্য প্রার্থনা করে। আর তাই ওসবকে তারা ইলাহ্ (ইবাদতের যােগ্য) বা শুরাকা (শিরক) বলে থাকে। অর্থাৎ সেসব মূর্তিকে তারা একদিকে আল্লাহর বান্দাও জানে, অপরদিকে ‘উলুহিয়াতের’ বা ইলাহ্ হওয়ার অংশ বলেও মনে করে।\n\n(জাআল হক, পৃষ্ঠা: ১৭১)\n\n"},{"1":"❏ শিরকের সংজ্ঞা","2":"❏ শিরকের সংজ্ঞা\n\n\nশিরকের অর্থ হল আল্লাহ্ ব্যতীত অন্য কাউকে বা অন্য কিছুকে ‘ওয়াজিবুল উজুদ বা ইবাদতের যােগ্য বলে জানা। অর্থাৎ উলুহিয়াতে অন্যকে শরিক করা। আর এ হল কুফরের সব চাইতে নিকৃষ্টতর স্তর। এ ছাড়া আর যা যা রয়েছে, যতই জঘন্য কুফর হােক না কেন, শিরক অবশ্য নয়।\n\n(বাহারে শরীয়ত, ১ম খন্ড, পৃষ্ঠা: ১৮৩)\n\n\nআমার আকাআলা হযরত ইমামে আহলে সুন্নত মুজাদ্দিদে দীন ও মিলাত মাওলানা শাহ ইমাম আহমদ রযা খান (رحمة الله)বলছেন, কোন মানুষ মূলত: কোন অর্থেই মুশরিক হয় না, যে পর্যন্ত গাইরুল্লাহকে মাবুদ কিংবা স্বতন্ত্র সত্তা (অর্থাৎ স্বীয় সত্তায় অমুখাপেক্ষী, যথা এমন সব আকীদা পােষণ করা যে, তার এলম মৌলিক ও সত্তীয়) এবং ওয়াজিবুল উজুদ বলে মনে না করে।\n\n(ফতাওয়ায়ে রজভীয়া। ২১তম খন্ড, পৃষ্ঠা: ১৩)\n\n\n“শরহে আকাঈদে বর্ণিত আছে- শিরক আল্লাহ তাআলার উলুহিয়্যাতের মধ্যে কাউকে শরিক জানা। যেমন অগ্নি পুজারী আল্লাহ তাআলা ব্যতীত ওয়াজিবুল ওজুদ মানে অথবা আল্লাহ তাআলা ব্যতীত কাউকে ইবাদতের যােগ্য জানা। যেমন: মূর্তিদের পূজারী।\n\n(শরহে আকাঈদে নসফীয়া, পৃষ্ঠা নং-২০১)\n\n"}]