[
    {
        "1": "বন্ধু কাকে বানাবে?",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)"
    },
    {
        "1": "দরূদ শরীফের ফযীলত",
        "2": "            আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ سَرَّهُ أَنْ يَلْقَى اللهَ غَداً رَاضِيا، فَلْيُكْثِرِ الصَّلاةَ عَلَى অর্থাৎ যে এটা পছন্দ করে যে, আল্লাহ পাকের নিকট উপস্থিত হওয়ার সময় আল্লাহ পাক তার প্রতি সন্তুষ্ট থাকুন, তাহলে তার উচিত আমার প্রতি অধিকহারে দরূদ শরীফ পাঠ করা।\n(কানযুল উম্মাল, ২৫৫/১, হাদিস: ২২২৬)\n            আল্লাহ পাকের সর্বশেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم এর পবিত্র বাণী হচ্ছে: যে ব্যক্তি কোনো গুরুত্বপূর্ণ কাজের সম্মুখীন হয়, সে যেন আমার প্রতি অধিকহারে দরূদ শরীফ পাঠ করে। কারণ দরূদ শরীফ দুঃখ, বেদনা, বিপদ আপদ দূর করে এবং জীবিকা বৃদ্ধি করে।\n(বুসতানুল ওয়ায়িযিন, পৃষ্ঠা: ২৪১)\n\n দূর হো জায়ে দুনিয়া কে রন্জ ও আলম\nহো আতা আপনা গম দিজিয়ে চশমে নম\nমাল ও দৌলত কি কাসরত কা তালিব নেহি\nতুম পে হারদাম করোড়ো দরূদ ও সালাম\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n             হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! ? ইলমে দ্বীন শেখার জন্য সম্পূর্ণ বয়ান শুনবো ? আদব সহকারে বসবো ? বয়ান চলাকালীন উদাসীনতা থেকে বেঁচে থাকবো\n? নিজের সংশোধনের জন্য বয়ান শুনবো ? যা শুনবো অপরের কাছে পৌঁছানোর চেষ্টা করবো।\n\n        \tহাদীস শরীফে রয়েছে, النية الحسنة تدخل صاحبها الجنة অর্থাৎ সত্য নিয়ত বান্দাকে জান্নাতে প্রবেশ করায়। (মুসনাদে ফেরদৌস, খন্ড:৪ পৃষ্ঠা:৩০৫ হাদীস : ৬৮৯৫) হে আশিকানে রাসূল! ভালো ভালো নিয়তের মাধ্যমে সওয়াব বৃদ্ধি পায়। তাই আসুন বয়ান শুনার পূর্বে কিছু ভালো ভালো নিয়্যত করে নিন! যেমন নিয়ত করুন! আল্লাহ পাকের সন্তুষ্টির লক্ষ্যে সম্পূর্ণ বয়ান শুনবো, আদব সহকারে বসবো, গভীর মনোযোগ সহকারে বয়ান শ্রবণ করবো, যা শুনবো তা স্মরণ রেখে প্রথমে নিজে আমল করবো এবং অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n        \tহে আল্লাহ! আমার বন্ধুদের পুণ্যবান বানিয়ে দাও! লাহোরের বাদশাহ, শায়খুল-মাশায়েখ, হুজুর দাতা গঞ্জ বখশ আলী হাজবেরী رَحْمَۃُ اللهِ عَلَیْہِ তার বিশ্ব নন্দিত গ্রন্থ \"কাশফুল-মাহজুব\"-এ লিখেন: জনৈক ব্যক্তি কা'বা শরীফ তাওয়াফ করছিল, তখন তার জিহ্বায় শুধুমাত্র একটিই দোয়া জারি ছিল اللهم اصلح اخواني অর্থাৎ হে আল্লাহ, আমার বন্ধুদের পুণ্যবান বানিয়ে দাও। কেউ জিজ্ঞেস করলো: এই পবিত্র স্থানে তুমি নিজের জন্য দোয়া না করে শুধুমাত্র বন্ধুদের জন্য দোয়া করছো কেন? সেই ব্যক্তিটি খুবই চমৎকার উত্তর দিল, বললো: আমি (এই মক্কায়, ভাল কাজে নিয়োজিত, তবে অতি শীঘ্রই আমি) আমার বন্ধুদের নিকট ফিরে যাব, যদি তারা সৎ হয় তবে আমিও সৎ হয়ে যাব পক্ষান্তরে যদি তারা অসৎ হয় তাহলে তাদের অনিষ্টতা আমার কাছেও পৌঁছাবে, তাই আমি আমার বন্ধুদের জন্য দোয়া করছি। (কাশফুল মাহজুব, অনুবাদকৃত, পৃষ্ঠা: ৪৯৯)\n\n বানা দে মুঝে নেক নেকো কে সদকে\nগুনাহো সে হারদাম বাচা ইয়া ইলাহি\nমেরা হার আমল বাস তেরি ওয়াস্তে হো\nকর ইখলাস এয়সা আতা ইয়া ইলাহি\n(ওয়াসায়িলে বখশিষ: পৃষ্ঠা:১০৫)\n\n হে মহান আল্লাহ, আমাকে খারাপ লোকদের সংস্পর্শ থেকে বাঁচাও\n            প্রিয় ইসলামী ভাইয়েরা! মানুষের স্বভাব ও প্রকৃতিই এমন যে, সে কখনও একাকী জীবন যাপন করতে পারে না। মহান আল্লাহ আমরা মানবজাতির চাহিদা একে অপরের সাথে এমনভাবে সংযুক্ত করে দিয়েছেন যে, আমরা স্বেচ্ছায় বা অনিচ্ছায় পরস্পরের সাথে মিলেমিশে জীবন যাপন করি। আমাদের চলার পথে কোথাও না কোথাও, কোন না কোন প্রেক্ষাপটে অন্যের প্রয়োজন হয়। বর্ণিত আছে: এক ব্যক্তি এভাবে দোয়া করছিল, হে আল্লাহ, আমাকে লোকদের থেকে অমুখাপেক্ষী করে দাও। সাহাবীয়ে রাসূল হযরত আব্দুল্লাহ ইবনে আব্বাস رَضِیَ اللهُ عَنْہُمَا তা শুনে বললেন, “হে ব্যক্তি! আমি দেখছি তুমি আল্লাহর কাছে মৃত্যু প্রার্থনা করছো...!! নিশ্চয়ই, যতক্ষণ মানুষ বেঁচে থাকে, ততক্ষণ তারা একে অপর থেকে অমুখাপেক্ষী হতে পারে না। এর পরিবর্তে এভাবে প্রার্থনা কর: হে আল্লাহ, আমাকে খারাপ লোকদের হাত থেকে রক্ষা কর...! (রিসালা আদবুল ইখতিলাত বিন্নাস, পৃষ্ঠা:৫৬)\n"
    },
    {
        "1": "বন্ধুত্বের শিষ্টাচার শেখা কি জরুরী?",
        "2": "            প্রিয় ইসলামী ভাইয়েরা! জানা গেল, আমরা মানুষের সাথে মেলামেশা, সম্পর্ক গড়া ইত্যাদি থেকে অমুখাপেক্ষী হতে পারবো না, যতদিন বেঁচে থাকবো, অন্যদের সাথে মেলামেশা, উঠাবসা, বন্ধুত্ব, সম্পর্ক রাখতেই হবে। এ কারণেই ইসলাম ধর্মে বন্ধুত্ব এবং সৎসঙ্গের শিষ্টাচারের প্রতি গুরুত্বারোপ করা হয়েছে।\n\n        \tহুজুর দাতা গঞ্জ বখশ আলী হাজবেরী رَحْمَۃُ اللهِ عَلَیْہِ বলেন, নফসের স্বভাব হলো সে তার সঙ্গীদের কাছ থেকে শান্তি অনুভব করে, সে যে ধরনের লোকের সান্নিধ্যে বসে তাদের স্বভাব গ্রহণ করে, তাই মাশায়েখগণ (অর্থাৎ আউলিয়ায়ে কেরামগণ) সর্বপ্রথম বন্ধুত্বের অধিকারের প্রতি মনোযোগ দেন এবং মুরিদদেরকে এর প্রতি অনুপ্রাণিত করেন, এমনকি মাশায়েখগণের নিকট বন্ধুত্বের শিষ্টাচার শেখা এবং তা পালন করা ফরযের সমপরিমাণ মর্যাদা রাখে। (কাশফুল মাহজুব, অনুবাদকৃত, পৃষ্ঠা:৪৯৯)\n"
    },
    {
        "1": "মানুষ তার বন্ধুর দ্বীনের উপর থাকে",
        "2": "            তিরমিযী শরীফের হাদিসে রয়েছে, আল্লাহর শেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: الرَّجُلُ عَلَى دِينِ خَلِيلِهِ، فَلْيَنْظُرَ الحَدُكُمْ مَنْ يُخَلِلُ “মানুষ তার বন্ধুর দ্বীনের উপর থাকে, সুতরাং তোমাদের প্রত্যেকের উচিত এ বিষয়টি যাচাই করা যে, সে কার সাথে বন্ধুত্ব করছে। (তিরমিযী, কিতাবুল যুহুদ, পৃষ্ঠা:৫৬৬, হাদিস:২৩৭৮) অর্থাৎ সাধারণত, একজন ব্যক্তি তার বন্ধুর আচরণ এবং নৈতিকতা অবলম্বন করে, কখনও কখনও সে তার ধর্মও গ্রহণ করে নেয়, তাই সৎ লোকদের সাথে বন্ধুত্ব কর যাতে তুমিও ভাল হতে পারো! আর কারো সাথে বন্ধুত্ব করার পূর্বে তাকে যাচাই করে দেখুন সে আল্লাহ ও তার রাসূলের আনুগত্য করে কি না। সুফিগণ বলেন: মানুষের স্বভাবে প্রাপ্তির বৈশিষ্ট্য আছে, লোভীদের সাহচর্য থেকে লোভ, এবং দুনিয়া বিমুখদের সাহচর্য দুনিয়া বিমুখতা ও ধর্মপরায়ণতার দিকে নিয়ে যায়, (তাই কাউকে বন্ধু নির্বাচন করার পূর্বে সবাইকে ভালো করে যাচাই বাছাই করে দেখা উচিত যে, আমি কার সাথে বন্ধুত্ব করছি)।\n(মিরআতুল-মানাজিহ, খন্ড:৬, পৃষ্ঠা:৫৯৯)\n"
    },
    {
        "1": "বুদ্ধিমানের বাণী",
        "2": "        \tপ্রিয় ইসলামী ভাইয়েরা, উপরোক্ত পবিত্র হাদিসটি বারবার ভাবুন! নবী করীম, নূরের নবী صَلَّی اللهُ عَلَیْہِ وَاٰلِہٖ وَسَلَّم বলেছেনঃ الرَّجُلُ عَلَى دِینِ خَلِيلِهِ অর্থাৎ একজন মানুষ তার বন্ধুর দ্বীনের উপর থাকে।\nএটা থেকে জানা গেল, বন্ধুত্ব করা কতটা গুরুত্বপূর্ণ বিষয়। আমাদের সমাজে তো চলার পথে বন্ধুত্ব হয়ে যায়। এক আধাঘণ্টা বাসে একসাথে যাত্রা করেছে, আলাপ আলোচনা হয়েছে, নিজের নম্বর দিয়েছে, তার নম্বর নিয়েছে এবং বন্ধু হয়ে গেছে, বরং এখন তো আধুনিক যুগ, অনলাইনে বন্ধুত্ব হয়ে যায়, সামনের মানুষটিকে দেখেনি, যাচাই-বাছাই করেনি, এতটুকু বিষয় পর্যন্ত জানা থাকে না যে, আমি যার সাথে বন্ধুত্ব করছি সে কে? শুধু ফেইসবুকে, (ইনস্টাগ্রাম) ইত্যাদিতে দু চারটি কথোপকথন হয়েছিল, ফ্রেন্ড রিকোয়েস্ট এসেছিল, আমরা একসেপ্ট করে নিলাম এবং বন্ধুত্ব শুরু হয়ে গেল। কী করুণ অবস্থা, পায়ে পরার জন্য জুতা কিনতে আমরা সারা বাজার ঘুরে দেখি, মানুষ তাদের পছন্দের জুতা খুঁজতে ঘণ্টার পর ঘণ্টা ব্যয় করে, তারপর একটি জুতা পছন্দ করে। আর বন্ধু যাকে হৃদয়ে স্থান দিতে হবে, যার সাথে উঠাবসা করতে হবে, তাকে নিজের জীবনে অন্তর্ভুক্ত করতে হবে, তার নৈতিকতা আমাদের প্রভাবিত করবে, তার চরিত্র আমাদের চরিত্রকে প্রভাবিত করবে, এই ব্যাপারে কোন চিন্তা নেই, কোন যাচাই-বাছাই নেই, শুধু! পরস্পরের মাঝে কিছু আলাপ হয়েছে আর বন্ধুত্ব হয়ে গিয়েছে। মহান আল্লাহ আমাদের প্রতি রহম করুন! এটা চিন্তা করুন, আমাদের বন্ধু আমাদের ধর্ম। তাই বন্ধু বানানোর ক্ষেত্রে খুবই সতর্ক থাকা জরুরি। আল্লামা শা'রানী رَحْمَۃُ اللهِ عَلَیْہِ বলেন: বন্ধুত্ব করতে হলে জ্ঞানী হওয়া প্রয়োজন যাতে মানুষ জানতে পারে কে বন্ধুত্বের যোগ্য, আর কে অযোগ্য। তিনি আরও বলেন: মূর্খ লোকেরা সবার সাথে বন্ধুত্ব করে, অতঃপর চার দিন পর ঝগড়া বিবাদ হয় এবং একই বন্ধু শত্রুতে রুপান্তরিত হয়ে যায়। উলামায়ে কেরাম বলেন: বুদ্ধিমান হলো সে ব্যক্তি যে প্রথমে অভিজ্ঞতা অর্জন করে, তারপর বন্ধুত্ব করে। (লাওয়াকিহুল আনোয়ার, খন্ড:২ হাদিস:৪২)\n"
    },
    {
        "1": "বন্ধু আয়না স্বরূপ",
        "2": "            হে রাসূল প্রেমিকগণ! সবসময় এ বিষয়টি মনে রাখবেন! আমাদের বন্ধু আমাদের আয়না স্বরূপ। যেমন, আমি যদি আমার বন্ধুত্বের জন্য কাউকে বেছে নিই, তাহলে আমার যাচাই-বাছাই বলে দেবে আমার চিন্তাভাবনা কেমন। আমার পছন্দ এবং অপছন্দ কি? আমার নৈতিকতা, আমার চরিত্র, আমার মানসিকতা এই যাচাই-বাছাই বলে দেবে, আমার হৃদয়ের অনুরাগ বলে দেবে আমি কেমন মানুষ, যদি আমি আমার বন্ধু হিসাবে একজন ভাল ব্যক্তিকে নির্বাচন করি তবে এটি প্রমাণ বহন করে যে, আমি নিজে ভাল পক্ষান্তরে যদি আমি একজন অসৎ লোককে বন্ধু হিসেবে নির্বাচন করি, তবে এটি প্রমাণ বহন করে যে, আমি নিজেও খারাপ। সাহাবীয়ে রাসূল হযরত আবদুল্লাহ ইবনে মাসউদ رَضِیَ اللهُ عَنْہُ বলেনঃ ধোঁয়া আগুনকে ততটা চিহ্নিত করে না যতটা বন্ধু তার বন্ধুকে চিহ্নিত করে। (আদাবুদ দুনিয়া ওয়াদ দ্বীন পৃষ্ঠা:১৬২)\n\n        \tঅর্থাৎ আমরা যদি দূরে কোথাও ধোঁয়া উঠতে দেখি, তাহলে বুঝতে পারি কোথাও আগুন লেগেছে। ধোঁয়া আগুনের ইঙ্গিত দেয়, হযরত আবদুল্লাহ ইবনে মাসউদ رَضِیَ اللهُ عَنْہُ এর বাণীর মর্মার্থ হলো: দূর থেকে ধোঁয়া দেখলে আমরা আগুনের ব্যাপারে এতটুকু নিশ্চিত হতে পারি না, যতটুকু এক বন্ধুকে দেখে অন্য বন্ধুর স্বভাব, চরিত্র, তার পছন্দ-অপছন্দ এবং তার চিন্তাধারা সম্পর্কে অবগত হওয়া যায়। হযরত আবদুল্লাহ ইবনে মাসউদ رَضِیَ اللهُ عَنْہُ এর আরেকটি উক্তি হলো: তুমি যদি কাউকে যাচাই করতে চাও, তবে তাকে তার বন্ধুদের মাধ্যমে যাচাই করো, কারণ একজন ব্যক্তি তাদের সাথে বন্ধুত্ব করে যাকে সে নিজের মতো ভালো জানে।\n(মাওসুআ' ইবনে আবিদ দুনিয়া, খন্ড:৮, পৃষ্ঠা:১৬১, হাদিস:৩৮)\n"
    },
    {
        "1": "মানুষ তার স্বভাবী মানুষের সাথে বন্ধুত্ব করে",
        "2": "            একটু ভাবুন! পৃথিবীতে হাজার হাজার মানুষ আছে, যাদের সাথে আমরা বন্ধুত্ব করি না, অসংখ্য মানুষ এমন আছে যাদের সাথে আমরা বন্ধুত্ব করি; একজন মানুষ স্কুল, কলেজ, অফিসে দীর্ঘ সময় আমাদের সাথে থাকে, তার সাথে শুধু সালাম আদান-প্রদান হয়, কিন্তু গভীর বন্ধুত্ব গড়ে ওঠে না, আবার কারো সাথে মাত্র কয়েক ঘন্টা দেখা সাক্ষাৎ হলে তা গভীর বন্ধুত্বে পরিণত হয়। এর কারণ কি? শেখ শিহাবুদ্দিন সোহরাওয়ার্দী رَحْمَۃُ اللهِ عَلَیْہِ বলেন: এর কারণ হলো: একই স্বভাবের হওয়া। (الجنس يميل إلى الجنس এক স্বভাবের মানুষ তারই মত স্বভাবের অধিকারীর দিকে প্রত্যাবর্তন করে)।\nপৌঁছি ওহি পে খাক জাহা কা খামির থা\n        \tঅর্থাৎ, একজন ব্যক্তি যাকে নৈতিকতায়, চরিত্রে, চিন্তা চেতনায়, শৈলীতে নিজের মতো ভাবে, তার সাথেই বন্ধুত্ব করে।\n\n        \tহযরত ইমাম মালিক رَحْمَۃُ اللهِ عَلَیْہِ বলেন: মানুষ পাখির ন্যায়, পাখিরা সবসময় আপন জাতি পাখির সঙ্গে থাকে; কবুতর কবুতরের সাথে, কাক কাকের সাথে থাকে, মুরগি মুরগির সাথে, হাঁস হাঁসের সাথে, তদ্রূপ মানুষও তার সমধারনা, সমচিন্তা, সমচরিত্র সমনৈতিকতা সম্পন্ন লোকের সাথে বন্ধুত্ব করে। (রাওদাতুল উকালা ও নুযহাতুল ফুদালা পৃষ্ঠা:৯৬)\n\n কান্দ হাম জিনস বাহাম জিনস পরওয়ায\nকবুতর বা কবুতর বায বা বায\n\n        \tঅনুবাদ: প্রতিটি প্রজাতি তার নিজস্ব প্রজাতির সাথে উড়ে যায়। কবুতরের সাথে কবুতর, কাকের সাথে কাক। (ফাতাওয়ায়ে রযবিয়্যাহ খন্ড:১৫ পৃষ্ঠা:৫২৬)\n"
    },
    {
        "1": "বন্ধু নির্বাচনের মাপকাঠি",
        "2": "            প্রিয় ইসলামী ভাইয়েরা! মৌমাছি ফুল, ফল ও ভালো জিনিসের ওপর বসে, এটাই মৌমাছির পবিত্রতা, তার ভালো স্বভাবের প্রমাণ বহন করে, অপরদিকে অপর মাছি ময়লা স্থানে বসে এটা তার নোংরা প্রকৃতির প্রভাব। এখন আমাদেরকে ভাবতে হবে, আমরা কার সাথে উঠাবসা করি, কার সাথে বন্ধুত্ব করি, আমরা যেমন বন্ধু নির্বাচন করব, আমাদের স্বভাব, প্রকৃতি এমনই হবে। শায়েখ শিহাবুদ্দীন সোহরাওয়ার্দী رَحْمَۃُ اللهِ عَلَیْہِ বলেনঃ যখন কারো অন্তর কারো প্রতি অনুরাগী হয়ে পড়ে (অর্থাৎ মন চায়, আমি অমুকের সাথে বন্ধুত্ব করি) তখন তাকে শরীয়তের দাঁড়িপাল্লায় ওজন করা উচিত। (সে নামায পড়ে কিনা? সে কি ফরজ ওয়াজিব পালন করে কি-না? সে কি সুন্নাত অনুসরণ করে কি-না? শরীয়তের আলোকে তার নৈতিকতা,তার চরিত্র যাচাই করে) যদি তার অবস্থা ও চলাফেরা শরীয়ত অনুযায়ী হয়, তাহলে বান্দার উচিত নিজেকে ভালো সুসংবাদ দেওয়া। আর যে ব্যক্তির সাথে বন্ধুত্ব করার জন্য হৃদয় ধাবিত হয় সে যদি শরীয়তের দাঁড়িপাল্লা অনুযায়ী না হয় (যেমন সে নামায কাজা করে, রোযা রাখেনা, ফরজ ও ওয়াজিব আদায়ের ক্ষেত্রে অলসতা করে, গালিগালাজ করে, খারাপ চরিত্রের অধিকারী হয়, খারাপ স্বভাবের অধিকারী হয় তবে) মানুষের উচিত নিজের নিন্দা করা, ভয় করা যে, সে একজন মুসলিম ভাইয়ের আয়নায় তার খারাপ অবস্থা দেখতে পেরেছে।\n(মালাহিক ইহয়াউল উলুম, খন্ড:৫, পৃষ্ঠা:২৭২)\n\n            আল্লাহ পাক আমাদের উত্তম বন্ধু দান করুন।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "বন্ধু; জান্নাতের পথ নাকি জাহান্নামের সঙ্গী",
        "2": "            হে রাসূল প্রেমিকগণ! কারো সাথে বন্ধুত্ব করা কোন সাধারণ বিষয় নয়, এটি খুবই গুরুত্বপূর্ণ একটি বিষয়।\n\n        \tআমাদের বন্ধু আমাদেরকে জান্নাতের অধিকারীও করে তুলতে পারে আবার নরকের পথিকও করতে পারে। বুখারী শরীফে একটি হাদিস আছে: আল্লাহর শেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم  বলেন: الْمَرْءُ مَعَ مَنْ أَحَبَّ অর্থাৎ একজন মানুষ তারই সঙ্গী হবে যাকে সে ভালবাসতো। (বুখারী, কিতাবুল আদব, পৃষ্ঠা:১৫২৯, হাদিস:৬১৬৮) اَللهُ اَكْبَرُ জানা গেল, যারা জান্নাতের পথিক, নামাযী, সুন্নাতের অনুসারী, সৎকর্মশীল, জান্নাতে প্রবেশকারী আমল করে, আজ যদি আমরা তাদের ভালবাসি, তাদের সাথে বন্ধুত্ব করি, তাহলে اِنْ شَآءَ الله বিচার দিবসে আমরা তাদের সাথেই থাকবো, পক্ষান্তরে আল্লাহ না করুক! আজকে যদি আমরা জাহান্নামের পথিকের সাথে উঠাবসা করি, যারা নামায পড়ে না, রোজা রাখে না, গানবাজনা শুনে, সিনেমা দেখে, গালিগালাজ করে, ঝগড়াঝাঁটি করে, মদ্যপান করে, জুয়া খেলে, আল্লাহ ও তাঁর রাসূলের অবাধ্য হয়, আমরা যদি তাদের সাথে বন্ধুত্ব করি, আল্লাহ না করুক, যদি তওবা করা ব্যতীত পৃথিবী ত্যাগ করি, তাহলে পবিত্র হাদিস অনুযায়ী কিয়ামতের দিন তাদের সাথেই আমাদের পুনরুত্থান হবে। এজন্য আমাদের উচিত খুব ভালোভাবে চিন্তাভাবনা করে বন্ধুত্ব করা।\n"
    },
    {
        "1": "অমুসলিম বন্ধুত্বের ভয়াবহ পরিণতি",
        "2": "            উকবা ইবনে আবি মুঈত নামে একজন ব্যক্তি ছিল। সে মক্কার একজন অমুসলিম বাসিন্দা ছিল। মাক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হতো, তাঁর صَلَّی اللهُ عَلَیْہِ وَاٰلِہٖ وَسَلَّم আলোকিত বাণী শুনতো, তাকে পছন্দ করতো, কিন্তু সে কালেমা পড়ে নি। একদা সে রাসূলে হাশমী صَلَّی اللهُ عَلَیْہِ وَاٰلِہٖ وَسَلَّم কে তার ঘরে আমন্ত্রণ জানালো, তিনি صَلَّی اللهُ عَلَیْہِ وَاٰلِہٖ وَسَلَّم তার ঘরে আগমন করলেন, খাবার পরিবেশন করা হল। উম্মতের শাফায়াতকারী, রহমতের রাসূল صَلَّی اللهُ عَلَیْہِ وَاٰلِہٖ وَسَلَّم বললেন, যতক্ষণ পর্যন্ত তুমি কালেমা পড়ে মুসলমান হবে না , আমি তোমার ঘরের খাবার কখনও খাব না। সুতরাং উকবা বিন আবি মুঈত প্রকাশ্যভাবে কালেমা পড়লো, মাক্কী মাদানী তাজদার নবী صَلَّی اللهُ عَلَیْہِ وَاٰلِہٖ وَسَلَّم তার ঘরের খাবার আহার করলেন এবং ফিরে এলেন।\n            উবাই বিন খালাফের সাথে উকবা বিন আবি মুঈতের বন্ধুত্ব ছিল, উবাই বিন খালাফ ছিল মক্কার একজন বড় নিপীড়ক এবং একজন অমুসলিম, যখন সে জানতে পারলো যে, উকবা আল্লাহ পাকের রসূল صَلَّی اللهُ عَلَیْہِ وَاٰلِہٖ وَسَلَّم তার ঘরে আমন্ত্রণ জানিয়েছে এবং কালেমা পাঠ করে নিয়েছে তখন সেই অমুসলিম নিপীড়কের ক্রোধ ফুঁসে উঠল। সে উকবা কে উত্তেজিত করে তুলল এবং বললো, তোমার সাথে আমার বন্ধুত্বের বন্ধন অটুট থাকার একটিই মাত্র পথ খোলা রয়েছে, সেটি হল তুমি মুহাম্মদ صَلَّی اللهُ عَلَیْہِ وَاٰلِہٖ وَسَلَّم এর সাথে অশালীন আচরণ কর। مَعَاذَ الله\n\n        \tএখন উকবা ইবনে আবি মুঈতের সামনে ২টি পথ খোলা ছিল, একপাশে ছিলো তাঁর বন্ধু, অপর পাশে ছিলেন আল্লাহর প্রিয় নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم এবং উভয় জগতের কল্যান, কিন্তু হায় উকবা ইবনে আবি মুঈত একজন অমুসলিমের বন্ধুত্ব পছন্দ করলো। এবং সে নূর নবী صَلَّی اللهُ عَلَیْہِ وَاٰلِہٖ وَسَلَّم এর দরবারে এলো এবং তার সাথে দুর্ব্যবহার করল। তখন ১৯ তম পারা সূরা ফুরকানের এই আয়াত অবতীর্ণ হলো:\n\nوَيَوْمَ يَعَضُّ الظَّالِمُ عَلٰى يَدَيْهِ يَقُوْلُ يٰلَيْتَنِى اتَّخَذْتُ مَعَ الرَّسُوْلِ سَبِيْلًا‏. يٰوَيْلَتٰى لَيْتَنِىْ لَمْ اَتَّخِذْ فُلَانًا خَلِيْلًا‏.لَقَدْ اَضَلَّنِىْ عَنِ الذِّكْرِ بَعْدَ اِذْ جَآءَنِىْ ؕ وَكَانَ الشَّيْطٰنُ لِلْاِنْسَانِ خَذُوْلًا‏\n.                               কানযুল ঈমান থেকে অনুবাদ: আর যেদিন অত্যাচারী স্বীয় হস্তদ্বয় দংশন করতে করতে বলবে, ‘হায় আফসোস! আমি যদি রসূলের সাথে পথ অবলম্বন করতাম। হায় আমার দুর্ভাগ্য! আমি যদি অমুককে বন্ধুরূপে গ্রহণ না করতাম! নিশ্চয়ই সে তো আমাকে উপদেশ বাণী আসার পর তা থেকে আমাকে বিভ্রান্ত করেছিল, শয়তান মানুষের বিপদের সময় অসহায় অবস্থায় ছেড়ে দেয়।\n        \tমানুষ যখন খুব আক্ষেপ ও লজ্জাবোধ করে বা অনেক রাগান্বিত হয়, তখন কিছু লোক দাঁত চাবায়, কিছু লোক আক্ষেপের কারণে নিজের হাত কামড়াতে থাকে, কেয়ামত দিবসে উকবা ইবনে আবি মুঈতের ও অনুরূপ অবস্থা হবে। সে আক্ষেপের কারণে নিজের হাত কেটে চাবাবে এবং বলবে: হায়! আমি যদি নবী করীম صَلَّی اللهُ عَلَیْہِ وَاٰلِہٖ وَسَلَّم এর সঙ্গ অবলম্বন করতাম! হায়, তাকে অনুসরণ করে বেহেশত ও মুক্তির পথ অবলম্বন করতাম! হায় আমার পতন..!! হায়, আমি যদি অমুককে (অর্থাৎ উবাই বিন খালাফ) কে বন্ধুরূপে গ্রহণ না করতাম।\n(খাযিন, পারা ১৯, সূরা ফুরকান, আয়াত ২৮, খন্ড:৩ পৃষ্ঠা:৩১৩)\n\n        \tহে রাসূল প্রেমিকগণ! একটু ভাবুন! উকবা ইবনে আবি মুঈত রাসুলুল্লাহ صَلَّی اللهُ عَلَیْہِ وَاٰلِہٖ وَسَلَّم এর খেদমতে বসতো। তাঁর হেদায়েত পূর্ণ আলোচনা শুনতো, সে তাঁর কথায় কালেমা ও পাঠ করে নিয়েছিল কিন্তু হায়! একজন অমুসলিমের বন্ধুত্ব তাকে ভ্রান্ত করে দিল, সে প্রায় জান্নাতের পথিক হয়ে গিয়েছিল কিন্তু অসৎ বন্ধুত্ব তাকে জাহান্নামে ঠেলে দিল। এবার আমরা নিজের কথা ভাবি, হায়! আজ যদি আমরা অসৎ লোকদের বন্ধু বানাই, যারা নামায পড়ে না, সৎকাজ করে না, আল্লাহ ও রাসূলের অবাধ্যতা করে , মদ পান করে, জুয়া খেলে, সুদের লেনদেন করে, ভাং, চারসের নেশা করে, ঝগড়াঝাটি করে, ফ্যাশন পূজা করতে গিয়ে পরকালকে ভুলে বসেছে, সীমালংঘনকারী ও অবাধ্য, আমরা যদি এমন মানুষকে বন্ধু বানাই, তাহলে কাল হাশরের দিন, যখন সব সম্পর্ক ছিন্ন হয়ে যাবে, মা তার সন্তানদের কাছ থেকে পালিয়ে যাবে, বাবা তার আদরের সন্তানদের ছেড়ে যাবে, এবং ভাই অপর ভাই থেকে বিচ্ছিন্ন হবে, তখন বন্ধু-স্বজন কেউ কারো অবস্থা সম্পর্কে জিজ্ঞেস করবে না, হায়! কেয়ামতের সেই ভয়াবহ দিনে, আল্লাহ না করুক, আমরা যেন আক্ষেপ সহকারে চিৎকার না করি,\n\nيٰوَيْلَتٰى لَيْتَنِىْ لَمْ اَتَّخِذْ فُلَانًا خَلِيْلًا\n‏                                  কানযুল ঈমান থেকে অনুবাদ: হায় আমার দুর্ভাগ্য! আমি যদি অমুককে বন্ধুরূপে গ্রহণ না করতাম!\n\n            তাই আজ সুযোগ রয়েছে, আসুন ভালো বন্ধু বানাই, শুধুমাত্র সৎপরায়ন, নেক নামাযী, লোকদের সংস্পর্শ অবলম্বন করি।\nসুহবাতে সালিহ তোরা সালেহ কুনাদ\nসুহবাতে তালেহ তোরা তালেহ কুনাদ\n\n            অনুবাদ: সৎসঙ্গ তোমাকে সৎ বানাবে, অসৎ সঙ্গ তোমাকে অসৎ বানাবে।\n"
    },
    {
        "1": "বিপদসংকেত!",
        "2": "            হে রাসূল প্রেমিকগণ! যদিও নামাযী, মাতাল, পিতা-মাতার অবাধ্য ব্যক্তিদের সাথে বন্ধুত্ব করা ক্ষতিকর, কিন্তু মনে রাখবেন! একজন অমুসলিমের সাথে বন্ধুত্ব করা ঈমানের জন্য বিপদসংকেত। ধর্মীয় অনুষ্ঠান উপলক্ষে তাদের সাথে আদান-প্রদান করা বা তাদের কোন ধর্মীয় উৎসবে যাওয়া, সুখ-দুঃখের বিষয়ে তাদেরকে সাথে রাখা, বিশেষ করে আমাদের সন্তানদের অমুসলিমদের সাথে বন্ধুত্ব করা, পিতামাতার জন্য অনেক মনোযোগের প্রয়োজন। যে সকল লোকালয়ে মুসলিম ও অমুসলিম উভয়েই একত্রে বসবাস করেন, সেখানে অত্যন্ত সতর্কতার প্রয়োজন, আল্লাহ পাক আমাদের ঈমানকে হেফাজত করুন। মহান আল্লাহ পাক: ২৮তম পারা, সূরা মুমতাহিনার ১ নং আয়াতে ইরশাদ করেন,\n\n‏یٰۤاَیُّهَا الَّذِیْنَ اٰمَنُوْا لَا تَتَّخِذُوْا عَدُوِّیْ وَ عَدُوَّکُمْ اَوْلِیَآءَ تُلْقُوْنَ اِلَیْهِمْ بِالْمَوَدَّۃِ وَ قَدْ کَفَرُوْا بِمَا جَآءَکُمْ مِّنَ الْحَقِّ\nকানযুল ঈমান থেকে অনুবাদ: হে ঈমানদারগণ, তোমরা আমার ও তোমাদের শত্রুদেরকে বন্ধুরূপে গ্রহণ করো না, তোমরা তাদের সংবাদ দিওনা বন্ধুত্বে কারণে অথচ তোমাদের কাছে যে সত্য এসেছে তা তারা অস্বীকার করেছে\n\n            তাফসীর সিরাতুল-জিনানে রয়েছে, হে ঈমানদারগণ! কাফেরদেরকে বন্ধুরূপে গ্রহণ করো না, যারা আমার ও তোমাদের শত্রু। (তাফসীর সিরাতুল-জিনান, পারা ২৮, আয়াত,১, খন্ড:১০, পৃষ্ঠা:১০১) কাফেরদের সাথে বন্ধুত্ব করা, তাদের সাহায্য করা, তাদের কাছ থেকে সাহায্য চাওয়া এবং তাদের সাথে ভালোবাসা সুলভ মেলামেশা করা নিষেধ। মুসলমানদের জন্য তার প্রতিটি প্রতিপক্ষ থেকে পৃথক ও দূরে থাকা ওয়াজিব।"
    },
    {
        "1": "আমরা বিশ্বাসঘাতকতা করতে পারি না..",
        "2": "            কিছু মানুষ যারা অসৎ বন্ধুত্ব স্থাপন করে, তাদের যদি বুঝানো হয় যে, ভাই অসৎ বন্ধুদের সাথে উঠাবসা ভাল না, তাদের ছেড়ে দিয়ে ভাল মানুষের সংস্পর্শে বস, তখন শয়তান তাদের আনুগত্যের দর্শন শেখায় যে, আমরা কখনো বিশ্বাসঘাতকতা করতে পারি না, বন্ধুত্ব যেহেতু করেছি তাই এখন যে কোনো পরিস্থিতিতে তা বজায় রাখতে হবে। এ ক্ষেত্রে প্রথম কথা হলো, আমরা কারো বন্ধু হওয়ার পূর্বে (আমাদের পরিচয় হলো) আমরা আল্লাহর বান্দা এবং রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর উম্মত। আমরা যদি সত্যিই বিশ্বস্ত হয়ে থাকি তাহলে আমরা আল্লাহ ও রাসূল صَلَّی اللهُ عَلَیْہِ وَاٰلِہٖ وَسَلَّم এর বিধি-বিধানের প্রতি কতটুকু বিশ্বস্ততা অবলম্বন করেছি? আল্লাহ ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم বলছেন, \"তুমি অসৎ বন্ধু বানিয়ো না।\"অথচ আমরা বানাচ্ছি। আল্লাহ ও রাসূল বলছেন সৎ ও পুণ্যবানদের সঙ্গী হও, অথচ আমরা অসৎ বন্ধুদের সঙ্গী হচ্ছি, মোটকথা এই ক্ষেত্রসমূহে আমরা বিশ্বস্ত নই কেন?\n            আর এমনিতেও বন্ধুদের সাথে বিশ্বস্ততা কতদূর টিকে থাকবে? কবরের গর্ত পর্যন্ত...! বাস ! হায়! আমরা জানি না মালাকুল মওত কবে আমাদের আত্মা কবজ করতে আসবেন, শুধুমাত্র আমাদের নিঃশ্বাস বন্ধ হতেই আমাদের পরম প্রিয় বন্ধুরা অন্ধকার কবরের গর্তে আমাদের একা ফেলে চলে যাবে, তখন কোন বন্ধু থাকবে না, থাকবে না কোন স্বজন, থাকবে না কোন বিশ্বস্ততা, না থাকবে কোন শত্রুতা, শুধু আমরা থাকবো এবং আমাদের ভাল বা মন্দ আমল থাকবে। হায়! তারপর কেয়ামতের ভয়াবহ দিন আসবে, সেখানে বে নামাযী বন্ধু তো দূরের কথা নিজের আপন গর্ভধারিনী মাও তার আদরের দুলাল থেকে মুখ ফিরিয়ে নেবে, তখন এসব বিশ্বস্ততা কোথায় যাবে? কে আমাদের জাহান্নাম থেকে রক্ষা করবে?\n মিটা দে সারি খাতায়ে মেরি মিটা ইয়া রব\nবানা দে নেক বানা দে নেক বানা ইয়া রব\nবানা দে মুঝ কো ইলাহি খুলুস কা পায়কর\nকরিব আয়ে না মেরি কভি রিয়া ইয়া রব\nআনধেরি কবর কা দিল সে নেহি নিকালতা ডর\nকরোনগা কিয়া জু নারায হো গিয়া ইয়া রব\nগুনাহগার হো মে লায়েকে জাহান্নাম হো\nকরম সে বখশ দে মুঝ কো না দে সাযা ইয়া রব\n বিশ্বস্ত বন্ধু কে?\n            প্রিয় ইসলামী ভাইয়েরা! কেয়ামত দিন অসৎ বন্ধু নিশ্চিহ্ন হওয়ার দিন, হ্যাঁ! একজন বন্ধু আছে যে হাশরের দিনও সঙ্গী হবে, সে কোন বন্ধু? আল্লাহ পাক পবিত্র কুরআনে বলেন:\n\n‏ اَلْاَخِلَّآءُ یَوْمَئِذٍۭ بَعْضُهُمْ لِبَعْضٍ عَدُوٌّ اِلَّا الْمُتَّقِیْنَ\nকানযুল ঈমান থেকে অনুবাদ: ঘনিষ্ঠ বন্ধু সেদিন একে অপরের শত্রু হবে তবে পরহেজগার ব্যতীত।\n            তাফসীর সিরাতুল জিনানে উক্ত আয়াতের অধীনে উল্লেখ রয়েছে, পৃথিবীতে কুফর ও পাপের উপর ভিত্তি করে যে বন্ধুত্ব ছিল তা কিয়ামতের দিন শত্রুতায় রূপান্তরিত হবে, কিন্তু ধর্মীয় বন্ধুত্ব এবং আল্লাহর সন্তুষ্টির জন্য ভালোবাসা শত্রুতায় রুপান্তরিত হবে না। বরং অবশিষ্ট থাকবে।\n(তাফসির কবীর, পারা, ২৫, সূরা যুখরুফ, আয়াত ৬৭, খন্ড:৯, পৃষ্ঠা:৬৪১)\n\n        \tমুসলমানদের চতুর্থ খলিফা হযরত আলীউল মুর্তজা رَضِیَ اللهُ عَنْہُ থেকে উক্ত আয়াতের তাফসীরে বর্ণিত আছে, দুজন বন্ধু মু'মিন এবং দুজন বন্ধু কাফের। মুমিন বন্ধুদের মাঝে যখন একজন মৃত্যুবরণ করে, তখন সে মহান আল্লাহপাকের সমীপে আরজ করে: হে মহান আল্লাহ, আমার অমুক বন্ধু আমাকে তোমার এবং তোমার রাসূলের আনুগত্য করতে এবং সৎকাজ করার আদেশ দিত, এবং আমাকে অপকর্ম থেকে নিষেধ করত আর আমাকে এ সংবাদ দিত যে, তোমার দরবারে উপস্থিত হতে হবে। হে আল্লাহ! আমার পরে তাকে পথভ্রষ্ট করো না এবং তাকে সেই পথ দেখাও যে পথ তুমি আমাকে পথ দেখিয়েছো এবং তাকে এমন সম্মানিত করো যেমন তুমি আমাকে করেছো। যখন তার বিশ্বস্ত বন্ধু মারা যায়, তখন আল্লাহ তাদের একত্রিত করেন এবং বলেন যে, তোমরা প্রত্যেকে একে অপরের প্রশংসা কর, তখন প্রত্যেকে বলবে, সে একজন ভাল ভাই, ভাল বন্ধু, ভাল সঙ্গী ছিল। আর যখন কাফের বন্ধুদের মাঝে একজন মৃত্যুবরণ করে, তখন সে মহান আল্লাহপাকের সমীপে দোয়া করে: হে মহান আল্লাহ, আমার অমুক বন্ধু আমাকে তোমার এবং তোমার রাসূলের আনুগত্য করতে নিষেধ করতো এবং অসৎকাজের আদেশ দিত, সৎকাজ থেকে বাঁধা প্রদান করতো এবং আমাকে এ সংবাদ দিত যে, তোমার দরবারে উপস্থিত হতে হবে না। তখন তারা একে অপরকে খারাপ ভাই, খারাপ বন্ধু এবং খারাপ সঙ্গী বলে আখ্যায়িত করবে।\n(তাফসীরে খাযিন, পারা ২৫, সূরা যুখরুফ, আয়াত ৬৭, খন্ড:৪, পৃষ্ঠা:১১৩)"
    },
    {
        "1": "সৎ বন্ধু ও সুপারিশ করবে!",
        "2": "            জানা গেল, সৎ, ধার্মিক ও পরহেজগার মুসলমানদের সাথে বন্ধুত্ব স্থাপন করা কিয়ামতের দিন মুসলমানদের কাজে আসবে এবং তারা কেয়ামতের সবচেয়ে কঠিন ও ভয়ানক দিনে মুসলমানদের জন্য সহানুভূতি ও সুপারিশ করবে। সুতরাং হযরত জাবির رَضِیَ اللهُ عَنْہُ হতে বর্ণিত, হুজুরে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, জান্নাতি ব্যক্তি বলবে, আমার অমুক বন্ধুর কি অবস্থা? আর সেই বন্ধুটি গুনাহের কারণে জাহান্নামে থাকতে পারে, মহান আল্লাহ পাক বলবেন: তার বন্ধুকে জাহান্নাম থেকে বের করে জান্নাতে প্রবেশ করাও, তখন অবশিষ্ট জাহান্নামীরা বলবে, আমাদের কোন সুপারিশকারী এবং সহানুভূতিশীল বন্ধু নেই।\n(তাফসীরে বাগবী, পারা ১৯, সূরা শুয়ারা, আয়াত,১০১, খন্ড:৩, পৃষ্ঠা:৩৬৪)\n        \tহযরত হাসান বসরী رَحْمَۃُ اللهِ عَلَیْہِ বলেন: সৎ বন্ধু বৃদ্ধি করো কারণ তারা কিয়ামতের দিন সুপারিশ করবে। (তাফসীরে বাগবী, পারা ১৯, সূরা শুয়ারা, আয়াত,১০১, খন্ড:৩, পৃষ্ঠা:৩৬৪) প্রিয় ইসলামী ভাইয়েরা, বিশ্বস্ত বন্ধু কে?\n"
    },
    {
        "1": "বিশ্বস্ত বন্ধু কে?",
        "2": "পরহেজগার, নেক নামাযী, আল্লাহ ও তাঁর রাসূলের আনুগত্যশীল, জান্নাতে প্রবেশকারী আমলদার, তাদের সাথে বন্ধুত্ব স্থাপন করা উচিত, তারাই ভালো বন্ধু, তারাই কাজে আসবে কেয়ামতের দিন। আল্লাহ আমাদের নেক মানুষের সাথে বন্ধুত্ব করার তৌফিক দান করুন। اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "সৎ সঙ্গী ও অসৎ সঙ্গীর উদাহরণ",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم বলেন, সৎ সঙ্গী এবং অসৎ সঙ্গীর উদাহরণ হচ্ছে সুগন্ধি বিক্রয়কারী এবং কামারের হাপরের ন্যায়। সুগন্ধি বিক্রয়কারী হয় তোমাকে কিছু দিবে নতুবা তুমি তার কাছ থেকে ক্রয় করবে কিংবা তুমি তার কাছে ভালো সুঘ্রাণ পাবে। আর কামারের হাপর, হয় তোমার বাড়ি জ্বালিয়ে দেবে, নচেৎ তার কাছ থেকে দুর্গন্ধ পাবে।\n(বুখারি, পৃষ্ঠা:১৪১০, হাদীস:৫৫৩৪)\n            سُبْحٰنَ الله! কত চমৎকার একটি উদাহরণ যার মাধ্যমে বুঝানো হয়েছে, অসৎ লোকের সঙ্গ কখনও উপকার করতে পারে না এবং সৎ লোকের সঙ্গ কখনও ক্ষতি করতে পারে না, কামার থেকে কখনও কস্তুরী পাবে না, কেবল তাপ এবং ধোঁয়া পাবে, কস্তুরী বিক্রেতা থেকে কখনও তাপ বা ধোঁয়া পাবে না, বরং কস্তুরী বা সুগন্ধি পাবে।\n\n        \tউপরোক্ত মহান বাণীর উদ্দেশ্য হলো, যথাসম্ভব অসৎ সঙ্গ পরিহার করা কারণ এটি ইহকাল ও পরকাল উভয়টি ধ্বংস করে দেয়, আর সৎ সঙ্গ অবলম্বন কর, তাতেই ইহকাল ও পরকালের কল্যাণ নিহিত রয়েছে।\nমার বদ তানহা হামে বরহা যিনদ\nইয়ার বদ বর দ্বীন ও বর ঈমান যিনদ\n            ব্যাখ্যাঃ সাপের সঙ্গ প্রাণঘাতী, পক্ষান্তরে অসৎ সঙ্গ ঈমান ধ্বংসকারী।"
    },
    {
        "1": "সাহচর্যের প্রভাব কেমন হয়...?",
        "2": "            আমাদের সমাজে ছেলেমেয়েরা খারাপ বন্ধুদের সাথে উঠাবসা করলে বাবা-মা তাদের বুঝিয়ে বলেন, কিন্তু ছেলেমেয়েরা সামনে থেকে বড় যুক্তি দেয়: অমুক তো আমাকে খারাপ কিছু বলে না, সে তো খুব ভালো, তুমি অযথাই তার মাঝে অনিষ্টতা দেখতে পাচ্ছো।\n        \tএই ধরনের সন্তানদের উচিত তাদের পিতামাতার আনুগত্য করা, পিতামাতারা যা জানে, আমাদের শিশুসুলভ মন তাদের কাছে পৌঁছাতে পারে না, আর এমনিতেও কেউ খারাপ কথা বলে কি বলবে যে, আমি খারাপ। যেমন, যে বে নামাযী, সে বলবে না যে, তুমি নামায পড়ো না, যে দুশ্চরিত্র, সে বলবে না যে, তুমিও দুশ্চরিত্র হয়ে যাও! গালিগালাজ করো! কোন বন্ধু এমন করবে না, যদি সে এমন করে তবে কে তার সাথে বন্ধুত্ব করবে...? অসৎ বন্ধু কামারের ন্যায়, যে তার কাছে বসে, আগুনের স্ফুলিঙ্গ তার কাছে আসবেই আসবে।\n             আমরা একটু চিন্তা করি, শরিয়ত আমাদেরকে সাহচর্যের ভালো-মন্দ প্রভাব সম্পর্কে অবহিত করেছে। الصُّحْبَةُ مؤثرة সাহচর্য কার্যকর হয়। প্রশ্ন হল, সাহচর্যের প্রভাবের পদ্ধতি কী? কারো সাহচর্য আমাদের উপর কিভাবে প্রভাব বিস্তার করতে পারে?\n\n        \tইমাম রাগীব ইসফাহানী رَحْمَۃُ اللهِ عَلَیْہِ এই গোপন রহস্য উন্মোচন করেছেন, তিনি বলেন: অসৎ বন্ধু তার কথা ও কাজের দ্বারা তার বন্ধুর অভ্যাস পরিবর্তন করে না, বরং শুধুমাত্র তার দিকে তাকালেই অভ্যাস পরিবর্তন হয়ে যায়। (কিতাবুল যারিয়া, খন্ড:১, পৃষ্ঠা:২২৪, হাদীস:১৫৭৩)\n            اَللهُ اَكْبَرُ জানা গেল, আমাদের বন্ধু আমাদের খারাপ কথা বলুক বা না বলুক, মন্দের দিকে নিয়ে যাক বা না যাক, তার খারাপ সঙ্গের প্রভাব তার দিকে তাকালেই হবে, আমরা তার দিকে তাকাতেই আমাদের হৃদয়ে সেটার প্রভাব বিস্তার করবে, অবশেষে একদিন আসবে যখন আমরা সেই অসৎ বন্ধুর রঙে রঙিন হয়ে যাবো। তাই অতি উত্তম হলো খারাপ বন্ধু থেকে প্রথম দিন থেকেই বিরত থাকাটা এবং তাদের সংস্পর্শে না যাওয়া।"
    },
    {
        "1": "অসৎ সঙ্গী নরকের অংশ",
        "2": "            আল্লাহর শেষ নবী রাসূলে হাশিমী صَلَّی اللهُ عَلَیْہِ وَاٰلِہٖ وَسَلَّم বলেছেন, \"অসৎ সঙ্গী থেকে বিরত থাকো কারণ সে নরকের অংশ, তার ভালোবাসা তোমার কোন উপকারে আসবে না এবং সে তোমার সাথে করা ওয়াদা পূরণ করবে না।\" (ফেরদৌস উল আকবার, খন্ড:১, পৃষ্ঠা:২২৪, হাদীস:১৫৭৩)"
    },
    {
        "1": "অসৎ সাহচর্যের ভয়াবহ পরিণতি",
        "2": "            প্রিয় ইসলামী ভাইয়েরা! আসুন, আপনাদেরকে অসৎ সাহচর্যের ভয়াবহ পরিণতির সম্বলিত একটি শিক্ষনীয় ঘটনা শুনাই, শায়খে তরিক্বত আমিরে-আহলে-সুন্নাত মাওলানা মুহাম্মদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ তাঁর রচিত গ্রন্থ\" নেকীর দাওয়াত\" এর  ২৯০ পৃষ্ঠায় তিনি লিখেছেন: পাঞ্জাব (পাকিস্তান) এর একটি পাড়ায় অদ্ভুত দুর্গন্ধ অনুভূত হতে লাগল। এলাকাবাসীদের তৎপরতায় অবশেষে দুর্গন্ধের উৎস বের হয়ে আসলো, সে দুর্গন্ধ একটি বন্ধ ঘর থেকে আসছিল। সুতরাং পুলিশকে খবর দেওয়া হলো। যখন লোকজনের উপস্থিতিতে পুলিশ তালা ভেঙ্গে ঘরে প্রবেশ করলে তখন ভেতরের দৃশ্য দেখে সবার শরীরের পশম দাঁড়িয়ে গেল, তারা দেখল খাটের উপর এক নিথর দেহ পড়ে আছে এবং এর কিছু অংশ গলে পচে গেছে এবং তাতে পোকামাকড় হামাগুড়ি খাচ্ছিল। এ দৃশ্য দেখে শিশুসহ অনেকেই অজ্ঞান হয়ে গেল। অনুসন্ধানে জানা যায়, এই যুবক মজদুরী করতে এই এলাকায় এসেছিল, ভাড়া বাড়িতে থাকত এবং কিছু জুয়াড়িদের সঙ্গে তার বন্ধুত্ব ছিল। একদিন এই যুবক জুয়ায় তার বন্ধুদের কাছ থেকে অনেক টাকা জিতেছিল, হেরে যাওয়া জুয়াড়ি বন্ধুরা হেরে যাওয়া টাকা ফেরত পেতে তার গলায় ফাঁস লাগিয়ে বিদ্যুৎস্পৃষ্ট করে হত্যা করে, তারপর তাকে কাফন দাফন করা ব্যতীত একাকী ঘরে ফেলে তালা লাগিয়ে পালিয়ে যায়। (নেকীর দাওয়াত, পৃষ্ঠা:২৯০)\n        \tহে রাসূল প্রেমিকগণ! এটা হলো অসৎ সঙ্গের ভয়াবহ পরিণতি..!! আল্লাহ পাক আমাদের খারাপ বন্ধুদের থেকে হেফাজত করুন।\n\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "কাকে বন্ধুরূপে গ্রহণ করবেন?",
        "2": "        \t১১ তম পারা সূরা তওবা ১১৯ নং আয়াতে আল্লাহ পাক এরশাদ করেন,\n‏یٰۤاَیُّهَا الَّذِیْنَ اٰمَنُوا اتَّقُوا اللّٰهَ وَ کُوْنُوْا مَعَ الصّٰدِقِیْنَ\n(পারা ১১, সূরা তাওবা, আয়াত ১১৯)                  কানযুল ঈমান থেকে অনুবাদ: হে ঈমানদারগণ, আল্লাহকে ভয় কর এবং সত্যবাদীদের সঙ্গী হও।\n        \tতাফসীরে সিরাতুল-জিনানে রয়েছে, উক্ত আয়াতটি সৎ লোকদের সাহচর্যে বসার প্রমাণ ও বহন করে, কারণ তাদের সাথে থাকার অন্যতম রূপ হল তাদের সঙ্গ গ্রহণ করা এবং তাদের সঙ্গ গ্রহণের একটি অন্যতম প্রভাব হল তাদের চরিত্র ও সদাচরণ, নেক আমল দেখে মানুষ গুনাহ থেকে বাঁচার ও নেক আমল করারও সুযোগ পায় এবং একটি প্রভাব এটাও বিস্তার করে যে, অন্তরের কঠোরতা দূর হয় এবং তাতে কোমলতা অনুভব করে। ঈমান সহকারে মৃত্যুবরণ এবং কবর ও হাশরের ভয়াবহ পরিস্থিতির চিন্তাভাবনা ও অর্জন হয়। এজন্য প্রত্যেক মুসলমানের উচিত নেক বান্দাদের সাথে সম্পর্ক স্থাপন করা এবং তাদের সঙ্গ অবলম্বন করা। (তাফসীরে সিরাতুল-জিনান, পারা ১১, সূরা তওবা, আয়াত নং, ১১৯ খন্ড:৪ পৃষ্ঠা ২৫৮) ধার্মিক বন্ধু সন্ধানের প্রতি উৎসাহিত করে মুসলমানদের দ্বিতীয় খলিফা হযরত ওমর ফারুক আযম رَضِیَ اللهُ عَنْہُ বলেন: সত্য বন্ধু সন্ধান কর এবং এবং তাদের সুরক্ষায় জীবন যাপন কর, কারণ তারা সুসময়ে একটি অলঙ্কার এবং দুঃসময়ে সম্বল। আর কোন পাপীর সঙ্গ অবলম্বন করো না, অন্যথায় তার কাছ থেকে পাপকর্মই শিখবে। (ইহয়াউল উলুম: প্রথম পরিচ্ছেদ, খন্ড:২ পৃষ্ঠা ২১২)"
    },
    {
        "1": "আলেমদের সান্নিধ্যে বসা ইবাদত",
        "2": "            প্রিয় ইসলামী ভাইয়েরা! আমাদের উচিৎ আলেমদের সাহচর্যে বসা, তাদের সাথে বন্ধুত্ব করা, আল্লাহর সন্তুষ্টির জন্য রাসূল প্রেমিক আলেমদের সাথে ভালোবাসা স্থাপন করা। সাহাবীয়ে রাসূল হযরত আব্দুল্লাহ ইবনে আব্বাস رَضِیَ اللهُ عَنْہُ হতে বর্ণিত, আলেমদের সাহচর্যে বসাও ইবাদত।\n            কানযুল-উম্মাল শরীফের হাদিসে রয়েছে, আল্লাহর শেষ নবী, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم বলেছেন: যে ব্যক্তি আলেমের সাহচর্যে বসেছে মূলত সে আমার সাহচর্যে বসেছে আর যে আমার সাহচর্যে বসেছে সে আল্লাহ পাকের দরবারে বসেছে।\n(কানযুল-উম্মাল কিতাবুল ইলম, পরিচ্ছেদ, ১০ খন্ড:৫ পৃষ্ঠা, ৭৪ হাদিস ২৮৮৭৯)\n        \tহযরত সুফিয়ান ইবনে উয়াইনা رَحْمَۃُ اللهِ عَلَیْہِ বলেন, হযরত ঈসা عَلَیْہِ السَّلَام বলেছেন: এমন লোকদের সঙ্গ অবলম্বন কর যাদের দেখলে তোমার আল্লাহর কথা স্মরণে এসে যায়, যাদের কথাবার্তা তোমার জ্ঞান বৃদ্ধি করে এবং যাদের আমল তোমাকে পরকালের প্রতি অনুরাগী করে।\n(জামে বয়ানুল ইলম খন্ড:১, পৃষ্ঠা:৪১৬, সংখ্যা:৮১৫)\n\n"
    },
    {
        "1": "একজন ভালো বন্ধুর ৫টি গুণ",
        "2": "            প্রিয় ইসলামী ভাইয়েরা! বন্ধু কেমন হওয়া উচিত? এ প্রসঙ্গে হুজ্জাতুল ইসলাম ইমাম মুহাম্মদ বিন মুহাম্মাদ গাযালী رَحْمَۃُ اللهِ عَلَیْہِ বলেন: একজন ব্যক্তির জন্য সেই বৈশিষ্ট্য ও গুণাবলী গুলো জানা অত্যন্ত জরুরী যেগুলোর কারণে সে কারো সঙ্গ গ্রহণে আকৃষ্ট হয়। তিনি আরও বলেন: শুধুমাত্র এমন ব্যক্তির সঙ্গ অবলম্বন করা উচিত যার মধ্যে নিম্নোক্ত ৫টি গুণাবলী বিদ্যমান থাকে:"
    },
    {
        "1": "প্রথম গুণ: বুদ্ধিমান হওয়া",
        "2": "        \tইমাম গাযালী رَحْمَۃُ اللهِ عَلَیْہِ বলেন, বোকা ব্যক্তির সাহচর্যে বসার কোন উপকারিতা নেই। তার সৌন্দর্য যতই দীর্ঘ হোক তা পরিণতি সম্পন্ন, ভীতিকর, এবং একাকী হয়। বুদ্ধিমানের সাহচর্য অবলম্বন করা এজন্য জরুরী যে, বোকা ব্যক্তি যদিও তোমার উপকার সাধন করার এবং তোমার সহযোগিতা করার ইচ্ছা পোষণ করে তবুও সে তোমার ক্ষতি সাধন করবে। আর এ ব্যাপারে তার ন্যূনতম ধারণাও থাকবে না। কথিত আছে, বোকা লোক থেকে দূরে থাকা আল্লাহর নৈকট্যের মাধ্যম। (ইহয়াউল উলুম, খন্ড:২ পৃষ্ঠা:২১১)\n        \tকথিত আছে: একদা জনৈক শিকারী বনে শিকার করতে গেল, সেখানে সে একটি বানরকে দেখলো, যার পায়ে কাঁটা বিঁধে গেছে , শিকারীর বানরটির প্রতি খুবই দয়া হলো এবং সে কাঁটাটি তুলে দিলো। এই সহানুভূতির কারণে বানর আর শিকারীর মাঝে বন্ধুত্ব হয়ে গেল, বানরটি শিকারীর সাথেই থাকতে শুরু করল, মানুষ শিকারীকে অনেক বুঝালো যে, বানর একটা বোকা প্রাণী, তার বন্ধুত্ব তোমার ক্ষতি সাধন করবে, কিন্তু শিকারী কারো কথায় কোন পাত্তা দেয়নি। একদিন এমন হল, শিকারী ঘুমাচ্ছিল, বানর তার কাছে বসে তাকে বাতাস দিচ্ছিল, হঠাৎ একটি মাছি কোথা থেকে এসে শিকারীর নাকে বসে পড়ল, বানরটি শিকারীর প্রতি সহানুভূতি দেখিয়ে মাছিটিকে তাড়িয়ে দিল, কিন্তু মাছিরা একটু জেদি প্রকৃতির হয়, বানর একবার মাছিটি তাড়িয়ে দেয়ার পর পূণরায় সে এসে নাকে বসল, কয়েকবার এরূপ করলো, অবশেষে বানরটি রাগান্বিত হয়ে, তার বন্ধুর প্রতি সহানুভূতি প্রকাশ করতে গিয়ে একটি পাথর তুলে নাকে বসা মাছির দিকে ছুড়ে মারলো। মাছি উড়াল দিতে সক্ষম ছিল তাই সে উড়াল দিয়ে চলে গিয়েছে, কিন্তু পাথরটি সোজা শিকারীর নাকে পড়লো, ফলে সে আহত হয়ে গেল। বোকাদের সাথে বন্ধুত্বের পরিণতি এরকমই হয় সুতরাং আমাদের উচিত আমরা যেন বুদ্ধিমানদের সাথে বন্ধুত্ব স্থাপন করি।"
    },
    {
        "1": "দ্বিতীয় গুন: সৎ চরিত্রের অধিকারী হওয়া",
        "2": "            যার সঙ্গ অবলম্বন করবেন তার চরিত্র ও ভাল হতে হবে কারণ অসৎ চরিত্রের অধিকারী ব্যক্তি যতই বুদ্ধিমান হোক না কেন, যখন রাগ, কামনা, কৃপণতা বা কাপুরুষতা তার উপর আধিপত্য বিস্তার করে তখন সে তার নফসের অনুসরণ করে। এভাবে সে মাঝে মাঝে নিজেও ধ্বংস হয় এবং তার বন্ধুদেরকেও ধ্বংসস্তূপে নিক্ষেপ করে।"
    },
    {
        "1": "তৃতীয় গুণ: সীমালঙ্ঘনকারী না হওয়া",
        "2": "            উত্তম বন্ধুর তৃতীয় গুণ হল সীমালঙ্ঘনকারী না হওয়া (অর্থাৎ সে যেন অবিরাম গুনাহ সম্পাদন কারী ও প্রকাশ্যে পাপকর্ম সম্পাদন কারী না হয়)। মহান আল্লাহ পবিত্র কুরআনে বলেন:\n\n‏وَ لَا تُطِعْ مَنْ اَغْفَلْنَا قَلْبَهٗ عَنْ ذِکْرِنَا وَ اتَّبَعَ هَوٰىهُ وَ کَانَ اَمْرُهٗ فُرُطًا\n\n এবং তার আনুগত্য করো না যার অন্তর আমি আমার স্মরণ থেকে উদাস করে দিয়েছি এবং সে তার প্রবৃত্তির অনুসরণ করেছে এবং তার কর্ম সীমালংঘন করেছে।\n            অন্যত্রে আল্লাহ পাক বলেছেন:\n\n‏فَاَعْرِضْ عَنْ مَّنْ تَوَلّٰی ۬ۙ عَنْ ذِکْرِنَا وَ لَمْ یُرِدْ اِلَّا الْحَیٰوۃَ الدُّنْیَا\n                                                  কানযুল ঈমান থেকে অনুবাদ: সুতরাং যে আল্লাহর স্মরণ থেকে মুখ ফিরিয়ে নেয় তার থেকে মুখ ফিরিয়ে নাও- সে পার্থিব জীবন ছাড়া আর কিছুই চায় না।\n\n            অতএব, সর্বদা পাপী ও সীমালঙ্ঘনকারীদের সঙ্গ পরিহার করুন, কারণ যে ব্যক্তি পাপে আসক্ত হয়, তার সঙ্গ কখনও কখনও মহা ধ্বংসের কারণ হয়ে দাঁড়ায়।"
    },
    {
        "1": "চতুর্থ গুণ: বিপথগামী না হওয়া",
        "2": "        \tএকজন ভালো বন্ধুর চতুর্থ বৈশিষ্ট্য হলো, সে যেন বিপথগামী এবং বদ মাযহাব (অর্থাৎ আহলে সুন্নাহর প্রয়োজনীয় বিষয়াদি থেকে কোন অপরিহার্য বিষয়কে অস্বীকারকারী) না হওয়া। কারণ বদ মাযহাবের সঙ্গ ঈমানের জন্য খুবই বিপদজনক। এ কারণে বান্দার আক্বীদার অবনতি ঘটে, অন্তর অন্ধকার হয়ে যায়, ঈমান দুর্বল হয়ে পড়ে এবং ব্যক্তি আল্লাহ ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এর বেয়াদবির ব্যাপারে দুঃসাহসী হয়ে ওঠে।"
    },
    {
        "1": "পঞ্চম গুণ: দুনিয়ার প্রতি লোভী না হওয়া",
        "2": "            আমরা যার সাথে বন্ধুত্ব স্থাপন করবো তার পঞ্চম গুণ হলো সে যেন পৃথিবী প্রতি লোভী না হয়। কারণ একজন লোভী ব্যক্তি চার টাকার লোভে যে কোন কিছু করতে পারে।"
    },
    {
        "1": "দাওয়াতে ইসলামী এবং সৎসঙ্গ লাভ",
        "2": "            প্রিয় ইসলামী ভাইয়েরা! সৎসঙ্গ লাভের একটি অন্যতম উপায় হল, আমরা নেক, পরহেজগার ও খোদাভীরু এবং পরকালের জন্য চিন্তিত লোকদের সঙ্গ অবলম্বন করলে, اِنْ شَآءَ الله আমরাও সৎসঙ্গ লাভে ধন্য হব। সৎসঙ্গ লাভের জন্য দাওয়াতে ইসলামীর নবী প্রেমিকদের সাথে মাদানী কাফেলায় সফর করার অভ্যাস গড়ে তুলুন, আপনার শহরে অনুষ্ঠিতব্য সাপ্তাহিক সুন্নাতে পরিপূর্ণ ইজতেমায় অংশগ্রহণ করুন, আমিরে আহলে সুন্নাত دَامَتْ بَرَکَاتُہُمُ الْعَالِیَہ প্রদত্ত পুস্তিকা নেক আমল অনুযায়ী জীবন যাপন করার চেষ্টা করুন, প্রাপ্তবয়স্কদের মাদ্রাসাতুল-মদীনায় অংশগ্রহণ করে ফয়যানে কুরআন অর্জন করুন, اَلْحَمْدُ لِلّٰه শায়খে তরিক্বত, আমিরে আহলে সুন্নাত, হযরত আল্লামা মাওলানা, আবু বিলাল মুহাম্মাদ ইলিয়াস আত্তার কাদরী রযভী دَامَتْ بَرَکَاتُہُمُ الْعَالِیَہ মাদানী চ্যানেলে প্রতি শনিবার এশার নামাজের পর লাইভ মাদানী মুযাকারা করেন\" এতে অংশগ্রহণ করুন, সামাজিক যোগাযোগ মাধ্যম (অর্থাৎ ফেসবুক) ইনস্টাগ্রাম, হোয়াটসঅ্যাপ,  টুইটার, ইউটিউবে দাওয়াতে ইসলামীর বিভিন্ন পেজ (পেজ) আছে সেগুলো দেখুন اِنْ شَآءَ الله সৎ সঙ্গ লাভ করতে পারবেন। আল্লাহ পাক আমাদেরকে আমল করার তৌফিক দান করুন।\n নেক আমল নাম্বার ৪০ এর প্রতি উৎসাহ প্রদান\n            প্রিয় ইসলামী ভাইয়েরা, দুনিয়া ও আখেরাতের কল্যাণ লাভ এবং সৎ লোকদের সঙ্গ লাভের জন্য দাওয়াতে-ইসলামীর ধর্মীয় পরিবেশের সাথে সংযুক্ত হয়ে যান। দাওয়াতে ইসলামীর দ্বীনি কাজে অংশগ্রহণ করুন। নেক আমল পুস্তিকার উপর আমল এবং মাদানী কাফেলায় সফর করুন। এর বরকতে আপনি নিজের মধ্যে স্পষ্ট পরিবর্তন অনুভব করবেন। اَلْحَمْدُ لِلّٰه শায়খে তরিক্বত আমিরে-আহলে-সুন্নাত دَامَتْ بَرَکَاتُہُمُ الْعَالِیَہ আত্বসংশোধনের জন্য ৭২টি নেক আমল দিয়েছেন। যার উপর আমল করে আমরা সৎকর্ম করতে পারবো এবং গুনাহ থেকে বিরত থাকতে পারবো। তন্মধ্যে ৪০ নাম্বার নেক আমল হলো, আপনি কি একজন বা কয়েকজনের সাথে ব্যক্তিগত বন্ধুত্ব স্থাপন করেছেন? (ব্যক্তিগত বন্ধুত্ব এবং গ্রুপ সাধারণত সাংগঠনিক কাজের অগ্রগতির অন্তরায় হয়ে দাঁড়ায়।) এই নেক আমলটিতে আমাদের শেখানো হয়েছে, কারো সাথে আমাদের বন্ধুত্ব যেন ব্যক্তিগত বা পার্থিব স্বার্থের জন্য নয় বরং আল্লাহর সন্তুষ্টির জন্য হয়।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "মাসিক ফয়যানে মদীনা এপ্লিকেশন পরিচিত",
        "2": "            হে রাসূল প্রেমিকগণ! মাসিক ফয়যানে মদীনা এপ্লিকেশনটি দাওয়াতে-ইসলামীর আইটি বিভাগের মাধ্যমে চালু করা হয়েছে, এই এপ্লিকেশনটিতে নিম্নোক্ত অপশন গুলো রয়েছে: পূর্বের সমস্ত মাসিক ফয়যানে-মদীনার PDF * সমস্ত মাসিক ফয়যানে-মদীনার নিবন্ধগুলি টেক্স আকারে পাওয়া যায়, যা কপি করে শেয়ার করা যায়। সার্চ অপশন (অনুসন্ধান অপশন) যার মাধ্যমে সব মাসিক ফয়যানে মদীনায় সার্চ করে যেকোনো বিষয় সন্ধান করা যায়। সমস্ত বিষয় টপিক অনুযায়ী সাজানো হয়েছে, আপনার স্মার্টফোনে এই এপ্লিকেশনটি ডাউনলোড করুন ! নিজেও উপকৃত হন এবং অন্যকে উৎসাহিত করুন।"
    },
    {
        "1": "সৎ সঙ্গের মাদানী ফুল",
        "2": "        \tপ্রিয় ইসলামী ভাইয়েরা! আসুন, সৎ সঙ্গ সম্বলিত! কয়েকটি মাদানী ফুল শোনার সৌভাগ্য অর্জন করি। প্রথমে দুটি ফরমানে-মুস্তফা صَلَّی اللهُ عَلَیْہِ وَاٰلِہٖ وَسَلَّم:\n        \t(১) الْمَرْءُ مَعَ مَنْ اَحَبَّ মানুষ যাকে ভালবাসে তার সাথেই হাশরে উঠবে ।\n        \t(২) الْمَرْءُ عَلَى دِينِ خَلِيلِهِ فَلْيَنْظُر أَحَدُكُمْ مَنْ يُخَاللُ একজন মানুষ তার বন্ধুর দ্বীনের উপর থাকে এবং বন্ধু বন্ধু স্বভাবী হয় তাই তাকে যাচাই করা উচিত সে কাকে বন্ধুরূপে গ্রহণ করছে। (আল মুসনাদ লি আহমদ ইবনে হাম্বল, ২৩৩/৩, হাদিস ৮৪২৫)\n        \t(৩) সৎ সঙ্গী এবং অসৎ সঙ্গীর উদাহরণ হচ্ছে সুগন্ধি বিক্রয়কারী এবং কামারের হাপরের ন্যায়। সুগন্ধি বিক্রয়কারী হয় তোমাকে কিছু দিবে নতুবা তুমি তার কাছ থেকে ক্রয় করবে কিংবা তুমি তার কাছে ভালো সুঘ্রাণ পাবে। আর কামারের হাপর, হয় তোমার বাড়ি জ্বালিয়ে দেবে, নচেৎ তার কাছ থেকে দুর্গন্ধ পাবে।  (মুসলিম, পৃষ্ঠা:১০৮৪, হাদীস:৬৬৯২)\n\n            হাদীস শরীফে বলা হয়েছে, বড়দের সাহচর্যে বসো এবং ওলামাদের কাছ থেকে মাসলা-মাসায়েল জিজ্ঞেস করো আর জ্ঞানীদের সাথে মেলামেশা রাখো। (মুজামে-কবীর ১২৫/২২ হাদীস:৩২৪)\n            * উত্তম সঙ্গী হলো সেই যাকে দেখলে আল্লাহর স্মরণ আসে এবং তার কথোপকথন তোমার আমল বৃদ্ধি করে এবং তার আমল পরকালের কথা স্বরণ করিয়ে দেয়।  (জামে সগীর পৃষ্ঠা ২৪৭, হাদীস:৪০৬৩)\n            * সৎ সঙ্গীর সাহচর্য শুধুমাত্র ইহকালেই কল্যাণকর নয় বরং কবরের সাহচর্য উপকারে আসবে। (ভালো পরিবেশের বরকত পৃষ্ঠা ৩৩)"
    },
    {
        "1": "ঘোষণা",
        "2": "        \tসৎ সঙ্গের অবশিষ্ট মাদানীফুল শিক্ষা শেখানোর হালকা বয়ান করা হবে সুতরাং সেগুলো জানতে শিক্ষা শেখানোর হালকা অবশ্যই অংশগ্রহণ করুন।"
    },
    {
        "1": "দা’ওয়াতে দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n            যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n            হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n            একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n            নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n            হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n            সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]