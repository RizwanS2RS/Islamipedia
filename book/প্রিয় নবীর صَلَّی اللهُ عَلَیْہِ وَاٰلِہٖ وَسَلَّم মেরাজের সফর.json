[
    {
        "1": "প্রিয় নবীর صَلَّی اللهُ عَلَیْہِ وَاٰلِہٖ وَسَلَّم মেরাজের সফর",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।\n"
    },
    {
        "1": "দরূদ শরীফের ফযীলত",
        "2": "          প্রিয় নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلّٰى عَلَيَّ حِينَ يُصْبِحُ عَشْرًا وَحِينَ يُمْسِي عَشْرًا اَدْرَكَتْهُ شَفَاعَتِي يَوْمَ الْقِيَامَةِ অর্থাৎ যে আমার প্রতি সকাল ও সন্ধ্যা দশবার করে দরূদ শরীফ পাঠ করবে, তার কিয়ামতের দিন আমার শাফায়াত নসীব হবে।\n(মাজমাউয যাওয়াইদ, কিতাবুল আযকার, ১০/১৬৩, হাদীস নং- ১৭০২২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n"
    },
    {
        "1": "মহত্বপূর্ণ ও বরকতময় রাত",
        "2": "          হে আশিকানে রাসূল! আজ ১৪৪০ হিজরীর রজবুল মুরাজ্জবের ২৭তম রাত অর্থাৎ শবে মেরাজ, আল্লাহ পাকের লাখো লাখো কৃতজ্ঞতা যে, তিনি আরো একবার আমাদেরকে এই ফযীলত ও বরকতময় মহান এবং পবিত্র রাত দান করেছেন।\n          اَلْحَمْدُ لِلّٰه আজকের রাত হলো সেই মহান ও ঝলমলে উজ্জ্বল রাত, যাতে মেরাজের রাতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে এক মহান মুজিযা দান করা হয়েছে। আজকের রাতই সকল ফিরিশতার সর্দার সায়্যিদুনা জিব্রাঈল আমিন عَلَیْہِ السَّلَام নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর পবিত্র খেদমতে খুবই দ্রুতগামী বাহন “বুরাক” নিয়ে উপস্থিত হয়েছিলেন, প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم কে নওশা (দুলহা) সাজিয়েছেন, বিনম্র আদব সহকারে বুরাকের উপর আরোহন করানো হলো, রাসূলে করীম صَلَّی اللهُ عَلَیْہِ وَاٰلِہٖ وَسَلَّم রাতারাতি মক্কা শরীফ থেকে বায়তুল মুকাদ্দাস পৌঁছলেন, নবী করীম صَلَّی اللهُ عَلَیْہِ وَاٰلِہٖ وَسَلَّم কে স্বাগত জানানো হলো, প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم সমস্ত আম্বিয়ায়ে কিরামের ইমামতি করলেন, আজকের রাতেই নবী করীম صَلَّی اللهُ عَلَیْہِ وَاٰلِہٖ وَسَلَّم সকল আসমান সমূহে পরিভ্রমন করলেন এবং এর আশ্চার্য বিষয়াবলী অবলোকন করলেন, আজকের রাতেই প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم প্রতিটি আসমানে আম্বিয়ায়ে কিরামের عَلَیْهِمُ السَّلَام সাথে সাক্ষাত করলেন, আজকের রাতেই নবী করীম صَلَّی اللهُ عَلَیْہِ وَاٰلِہٖ وَسَلَّم সিদরাতুল মুনতাহায়ও গেলেন, এই স্থানে পৌঁছেই জিব্রাঈল আমিন عَلَیْہِ السَّلَام সামনে অগ্রসর হতে অপারগতা প্রকাশ করে নিলেন, আজকের রাতেই তিনি صَلَّی اللهُ عَلَیْہِ وَاٰلِہٖ وَسَلَّم সেই স্থানে পৌঁছলেন, যেখানে জ্ঞানও কাজ করে না, আজকের রাতেই প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم কে বিশেষ নেয়ামত সমূহ দান করা হয়েছে, আজকের রাতেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে প্রথমে ৫০ ওয়াক্ত নামায উপহার স্বরূপ আল্লাহ পাকের দরবার থেকে দান করা হয়েছে, যা কমানোর পর পাঁচ ওয়াক্ত নামায হিসেবে আমাদের উপর ফরয করা হয়েছে, আজকের রাতেই নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم জান্নাত ও দোযখ পর্যবেক্ষন করেছেন, আজকের রাতেই নবী করীম صَلَّی اللهُ عَلَیْہِ وَاٰلِہٖ وَسَلَّم এর আল্লাহ পাকের বিশেষ নৈকট্য অর্জিত হয়, আজকের রাতেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم কপালের চোখেই সম্পূর্ণ জাগ্রত অবস্থায় আল্লাহ পাকের দীদার করেন। আসুন! মেরাজের সফরের ঈমানোদ্দীপক এবং চিত্তাকর্ষক দিক গুলো সম্পর্কে শ্রবণ করি।\n"
    },
    {
        "1": "মেরাজের সফরের সারমর্ম",
        "2": "          “তাফসীরে সিরাতুল জিনান” ৫ম খন্ডের ৪১৪ পৃষ্ঠায় রয়েছে: মেরাজের রাতে হযরত (সায়্যিদুনা) জিব্রাঈল আমিন عَلَیْہِ السَّلَام প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলেন, হুযুর صَلَّی اللهُ عَلَیْہِ وَاٰلِہٖ وَسَلَّم কে মেরাজের সুসংবাদ শুনালেন এবং হুযুর صَلَّی اللهُ عَلَیْہِ وَاٰلِہٖ وَسَلَّم এর পবিত্র বক্ষ খুলে তা যমযমের পানি দ্বারা ধৌত করলেন, অতঃপর তাতে প্রজ্ঞা ও ঈমান পূর্ণ করে দিলেন। এরপর তাজেদারে রিসালত صَلَّی اللهُ عَلَیْہِ وَاٰلِہٖ وَسَلَّم এর দরবারে বুরাক (নামক বাহন) উপস্থাপন করা হলো এবং খুবই আদব ও সম্মান পূর্বক তাতে আরোহন করিয়ে মসজিদে আকসার দিকে নিয়ে যাওয়া হলো। বায়তুল মুকাদ্দাসে রাসূলে আনওয়ার صَلَّی اللهُ عَلَیْہِ وَاٰلِہٖ وَسَلَّم সকল নবী ও রাসূলদের عَلَیْهِمُ السَّلَام ইমামতি করলেন। অতঃপর সেখান থেকে আসমানের দিকে সফরের প্রতি মনোনিবেশ করলেন, হযরত (সায়্যিদুনা) জিব্রাঈল আমীন عَلَیْہِ السَّلَام একে একে সকল আসমানের দরজা খুলালেন, প্রথম আসমানে হযরত আদম عَلَیْہِ الصَّلٰوۃُ وَ السَّلَام, দ্বিতীয় আসমানে হযরত ইয়াহইয়া ও হযরত ঈসা عَلَیْہِمَا السَّلَام, তৃতীয় আসমানে হযরত ইউসুফ عَلَیْہِ الصَّلٰوۃُ وَ السَّلَام, চতুর্থ আসমানে হযরত ইদ্রিস عَلَیْہِ الصَّلٰوۃُ وَ السَّلَام, পঞ্চম আসমানে হযরত হারুন عَلَیْہِ الصَّلٰوۃُ وَ السَّلَام, ষষ্ট আসমানে হযরত মূসা عَلَیْہِ الصَّلٰوۃُ وَ السَّلَام এবং সপ্তম আসমানে হযরত ইব্রাহিম عَلَیْہِ الصَّلٰوۃُ وَ السَّلَام প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর যিয়ারত ও সাক্ষাৎ দ্বারা ধন্য হলেন, তাঁরা হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم কে সম্মান প্রদর্শন করলেন এবং সুভাগমনের মুবারকবাদ জ্ঞাপন করলেন, এমনকি নবী করীম صَلَّی اللهُ عَلَیْہِ وَاٰلِہٖ وَسَلَّم এক আসমান থেকে আরেক আসমানের দিকে সফর করতেন এবং সেখানকার বিস¥য়গুলো অবলোকন করতে করতে সকল নৈকট্যশীল ফিরিশতাদের শেষ গন্তব্য সিদরাতুল মুনতাহা পর্যন্ত পৌঁছে গেলেন। এই স্থান অতিক্রম করার যেহেতু কোন নৈকট্যশীল ফিরিশতাদেরও সুযোগ নেই, তাই হযরত (সায়্যিদুনা) জিব্রাঈল আমিন عَلَیْهِمُ السَّلَام একত্রে সামনে অগ্রসর হতে অপারগতা জানিয়ে সেখানেই রয়ে গেলেন, অতঃপর বিশেষ নৈকট্যময় স্থানে হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم উপনিত হলেন এবং সেই মহান নৈকট্যে পৌঁছলেন যে, যার কল্পনাও সৃষ্টির (মানুষের) চিন্তা ভাবনাও পৌঁছতে অক্ষম। সেখানে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর প্রতি বিশেষ দয়া ও অনুগ্রহ এবং আসমানের রাজত্ব আর তাঁর থেকে উত্তম ও মহান জ্ঞান অর্জন করেন। উম্মতের জন্য নামায ফরয হলো, নবীয়ে করীম صَلَّی اللهُ عَلَیْہِ وَاٰلِہٖ وَسَلَّم কিছু গুনাহগারের জন্য শাফায়াত করলেন, জান্নাত ও দোযখ ভ্রমন করলেন এবং অতঃপর দুনিয়ায় নিজের স্থানে তাশরীফ নিয়ে এলেন।\n\n\n(সীরাতুল জিনান, ৫/৪১৪-৪১৫)\n\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n\n\n\n          হে আশিকানে রাসূল! শুনলেন তো আপনারা যে, নবীয়ে করীম, রঊফুর রহীম صَلَّی اللهُ عَلَیْہِ وَاٰلِہٖ وَسَلَّم এর মেরাজের সফর কিরূপ মহত্বপূর্ণ এবং দানে ভরপুর ছিলো, যাতে রাসূলে পাক صَلَّی اللهُ عَلَیْہِ وَاٰلِہٖ وَسَلَّم রব তায়ালার অনেক মহান নিদর্শণ সমূহ পর্যবেক্ষন করেছেন। এটাও জানা গেলো যে, নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর বক্ষ মুবারককে আজিমুশ্মান পানি অর্থাৎ যমযম শরীফ দ্বারা গোসল দিয়ে তাতে প্রজ্ঞায় পূর্ণ করে দেয়া হয়েছে। হতে পারে যে, কারো মনে এই মনোভাব সৃষ্টি হতে পারে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পবিত্র শরীরকে গোসল দেয়া জন্য অন্যান্য পানির পরিবর্তে যমযম শরীফকে কেন নির্বাচন করা হয়েছে?\n\n\n          হাকীমুল উম্মত হযরত মুফতী আহমদ ইয়ার খান নাঈমী رَحْمَۃُ اللهِ عَلَیْہِ এর হিকমত বর্ণনা করতে গিয়ে বলেন: হুযুর صَلَّی اللهُ عَلَیْہِ وَاٰلِہٖ وَسَلَّم হযরত উম্মে হানি বিনতে আবি তালিব رَضِیَ اللهُ عَنْہَا এর ঘরে ঘুমাচ্ছিলেন, ফিরিশতারা এখান থেকে জাগিয়ে তাঁকে কাবার হাতিমে নিয়ে আসলেন, তখনও হুযুর صَلَّی اللهُ عَلَیْہِ وَاٰلِہٖ وَسَلَّم এর মাঝে তন্দ্রা ভাব ছিলো, অতঃপর সেখানে গোসল করালেন, দুনিয়াবী দুলহাকে গোসল করানো হয়, হুযুর صَلَّی اللهُ عَلَیْہِ وَاٰلِہٖ وَسَلَّم তো এমন অনন্য দুলহা যে, তাঁর অন্তরকেও গোসল দেয়া হলো। যমযমের পানি অন্যান্য পানি থেকে উত্তম, কেননা তা হযরত সায়্যিদুনা ইসমাঈল عَلَیْہِ الصَّلٰوۃُ وَ السَّلَام এর কদম থেকেই প্রবাহিত হয়েছে, তাই এই পানি সেই গোসলের জন্য নির্বাচন করা হয়েছে। ঈমান ও প্রজ্ঞা ঢেলে হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর বক্ষকে পূর্ণ করে তা সেলাই করে দেয়া হয়েছে, হুযুর صَلَّی اللهُ عَلَیْہِ وَاٰلِہٖ وَسَلَّم এর অন্তর শরীফে পূর্ব থেকেই ঈমান ও প্রজ্ঞা বিদ্যমান ছিলো, এটাও (ঈমান ও প্রজ্ঞা) আধিক্যের জন্যই করা হয়েছে। (মিরাতুল মানাজিহ, ৮/১৫২) (সকল পঙ্কিলতা থেকে মুক্ত নবী করীম صَلَّی اللهُ عَلَیْہِ وَاٰلِہٖ وَسَلَّم) বক্ষ মুবারক পূর্ব থেকেই নূরানী ছিলো, এখন নূরুন আলা নূর হয়ে গেলো, সোনা ছিলো জান্নাতি, পানি যমযমের, জান্নতি সোনার পাত্রে হেরেমের পানি শরীফ, سُبْحٰنَ الله! সোনায় সোহাগা। (মিরাতুল মানাজিহ, ৮/১৩৬)\n\n\n\n\n"
    },
    {
        "1": "বক্ষ বিদীর্ণ করার হিকমত",
        "2": "          শায়খুল হাদীস হযরত আল্লামা মাওলানা আব্দুল মুস্তফা আযমী\nرَحْمَۃُ اللهِ عَلَیْہِ হুযুরে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم এর বক্ষ মুবারক বিদীর্ন করার হিকমত বর্ণনা করতে গিয়ে বলেন: হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর পবিত্র বক্ষ চারবার বিদীর্ণ করা হয়েছিলো। ☆ প্রথমবার যখন হুযুর صَلَّی اللهُ عَلَیْہِ وَاٰلِہٖ وَسَلَّم হযরত সায়্যিদাতুনা হালিমা\nرَضِیَ اللهُ عَنْہَا এর ঘরে ছিলো। এর হিকমত হলো যে, হুযুর صَلَّی اللهُ عَلَیْہِ وَاٰلِہٖ وَسَلَّم যেন সেই সকল কুমন্ত্রণা ও মনোভাব থেকে নিরাপদ থাকে, যাতে বাচ্চারা লিপ্ত হয়ে খেলাধুলা ও দুষ্টামির দিকে ধাবিত হয়। ☆ দ্বিতীয়বার ১০ বছর বয়সে হয়েছিলো, যেন হুযুর صَلَّی اللهُ عَلَیْہِ وَاٰلِہٖ وَسَلَّم যৌবনের চাহিদার বিপদ থেকে নির্ভয় হয়ে যায়। ☆ তৃতীয়বার হেরা গুহায় বক্ষ বিদীর্ণ হয়েছিলো এবং হুযুরে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم এর অন্তরে নূর এবং প্রশান্তি পূর্ণ করে দেয়া হয়েছিলো, যেন হুযুর صَلَّی اللهُ عَلَیْہِ وَاٰلِہٖ وَسَلَّم আল্লাহ পাক ওহীর মহান বোঝা সহ্য করতে পারে। ☆ চতূর্থবার মে’রাজের রাতে, যেন হুযুর صَلَّی اللهُ عَلَیْہِ وَاٰلِہٖ وَسَلَّم এর অন্তর মুবারক এতটুকু বর্ধন এবং ধারণক্ষমতা সৃষ্টি হয়ে যায় যে, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের দীদারের প্রতাপ এবং আল্লাহ পাকের বাণীর মহত্ব সহ্য করতে পারে।\n\n\n(সীরাতে মুস্তফা, ৭৯-৮০ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বুরাকের শান ও শওকত",
        "2": "          হে আশিকানে রাসূল! মেরাজের রাতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم বিভিন্ন বাহনে সফর করেছেন এবং লা-মকান পর্যন্ত পৌঁছেন, যেমনটি প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (মেরাজের রাতে) আমার নিকট সাদা রঙের প্রাণী আনা হলো, যা খচ্চরের চেয়ে ছোট এবং গাধার চেয়ে বড় ছিলো, যাকে বুরাক বলা হয়, তা তার দৃষ্টি সীমায় নিজের একদম ফেলতো, আমি তার উপর আরোহন করলাম।\n(মুসলিম, কিতাবুল ঈমান, ৮৭ পৃষ্ঠা, হাদীস নং-৪১১)\n          হাকীমুল উম্মত হযরত আল্লামা মুফতী আহমদ ইয়ার খান رَحْمَۃُ اللهِ عَلَیْہِ উল্লেখিত হাদীসে পাকের আলোকে বলেন: যেহেতু এর গতি বিদ্যুতের মতো দ্রুত ছিলো এবং তা ধবধবে সাদা রঙের ছিলো, তাই বুরাক বলা হয়, তাতে হুযুর صَلَّی اللهُ عَلَیْہِ وَاٰلِہٖ وَسَلَّم মেরাজেও আরোহন করেছেন এবং কিয়ামতেও আরোহন করবেন। মনে রাখবেন! প্রত্যেক নবীরই জান্নাতে একটি করে বুরাক থাকবে আরোহন করার জন্য, কিন্তু হুযুর صَلَّی اللهُ عَلَیْہِ وَاٰلِہٖ وَسَلَّم এর বুরাক সবচেয়ে উন্নত হবে, তা এই বুরাকই।\n          হাকীমুল উম্মত হযরত আল্লামা মুফতী আহমদ ইয়ার খান رَحْمَۃُ اللهِ عَلَیْہِ আরো বলেন: (হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:) আমি নিজে থেকেই আরোহন করিনি বরং আমাকে আরোহন করানো হয়েছে, জিব্রাঈল আমিন عَلَیْہِ السَّلَامই হুযুর صَلَّی اللهُ عَلَیْہِ وَاٰلِہٖ وَسَلَّم কে আরোহন করিয়েছেন, রেকাব জিব্রাঈল আমিন عَلَیْہِ السَّلَام ধরেছিলেন এবং লাগাম মিকাঈল\nعَلَیْہِ السَّلَام ধরেছিলেন, এইভাবেই দুলহার বাহন চললো। মনে রাখবেন যে, হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم এর বুরাকের আরোহন করা, শান প্রকাশের জন্যই ছিলো, যেমনটি দুলহা ঘোড়ায় আরোহন করে, বরযাত্রী পায়ে হেঁটে আর ঘোড়া ধীরে ধীরে চলে থাকে, বুরাকে এই গতিও ধীরেই ছিলো। (মিরাতুল মানাজিহ, ৮/১৩৭ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "জান্নাত পর্যবেক্ষণ",
        "2": "          প্রিয় ইসলামী ভাইয়েরা! রাসূলে পাক صَلَّی اللهُ عَلَیْہِ وَاٰلِہٖ وَسَلَّم যেমনটি আল্লাহ পাকের অন্যান্য অনেক বড় বড় নিদর্শন দেখেছেন, তেমনি এই মুবারক সফরের (Journey) একটি বিশেষ বিষয় হলো যে, নবীয়ে করীম صَلَّی اللهُ عَلَیْہِ وَاٰلِہٖ وَسَلَّم রব তায়ালার এক আজিমুশ্মান নিদর্শন অর্থাৎ জান্নাত এবং সেখানে বিদ্যমান নেয়ামত সমূহও নিজের মুবারক চোখ দ্বারা পরিদর্শন করেন। আসুন! শ্রবন করি যে, নবী করীম صَلَّی اللهُ عَلَیْہِ وَاٰلِہٖ وَسَلَّم সেখানে কি কি পরিদর্শন করেছেন।\n\n"
    },
    {
        "1": "স্বর্ণের অট্টালিকা",
        "2": "          হযরত সায়্যিদুনা আবু বুরাইদা رَضِیَ اللهُ عَنْہُ থেকে বর্ণিত, রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (মেরাজের রাতে) যখন আমি জান্নাতে প্রবেশ করি তখন স্বর্ণ দ্বারা নির্মিত একটি অট্টালিকার পাশ দিয়ে অতিক্রম করি। আমি জিজ্ঞাসা করলাম: “لِمَنْ هٰذَا الْقَصْرُ এই অট্টালিকাটি কার?” ফিরিশতারা আরয করলো: “لِرَجُلٍ مِّنَ الْعَرَبِ এটি একজন আরবী যুবকের।” আমি বললাম: “اَنَا عَرَ بِیٌّ আমি আরবী।” ফিরিশতারা আরয করলেন: “لِرَجُلٍ مِنْ قُرَ يْشٍ এটি একজন কুরাইশি যুবকের।” আমি বললাম: “اَنَا قُرَشِيٌّ আমি কুরাইশি।” ফিরিশতারা আরয করলেন: “لِرَجُلٍ مِّنْ اُمَّۃِ مُحَمَّدٍ এটি উম্মতে মুহাম্মদীর একজন ব্যক্তির।” আমি বললাম: “اَنَا مُحَمَّدٌ মুহাম্মদ তো আমি।” ফিরিশতারা আরয করলেন:\n“لِعُمَرَ بْنِ الْخَطَّابِ এই অট্টালিকা ওমর বিন খাত্তাব رَضِیَ اللهُ عَنْہُ এর।” প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “فَاَرَدْتُ اَنْ اَدْخُلَهُ فَاَنْظُرَ اِلَيْهِ،فَذَكَرْتُ غَيْرَتَكَ তো আমি চাইলাম যে, আমি সেই মহলে প্রবেশ করি, যেনো তা দেখতে পারি, কিন্তু আমার তোমার মর্যাদার বিষয়টি মনে পরে গেলো।” একথা শুনে আমিরুল মুমিনিন হযরত সায়্যিদুনা ওমর ফারুকে আযম رَضِیَ اللهُ عَنْہُ আরয করতে লাগলেন: “بِاَبِیْ وَاُمِّیْ  يَا رَسُولَ الله،اَعَلَیْكَ اَغَارُ؟ ইয়া রাসূলাল্লাহ\nصَلَّی اللهُ عَلَیْہِ وَاٰلِہٖ وَسَلَّم! আমার মাতা-পিতা আপনার প্রতি উৎসর্গিত! আমি কি আপনার সাথেও মর্যাদা দেখাবো।” (বুখারী, কিতাবু ফাযায়িলে আসহাবুন নবী, ২/৫২৫, হাদীস নং-৩৬৭৯) (তিরমিযী, কিতাবুল মানাকিব, ৫/৩৮৫, হাদীস নং-৩৭০৯)\n"
    },
    {
        "1": "হুরদের সালাম",
        "2": "          হযরত সায়্যিদুনা আনাস رَضِیَ اللهُ عَنْہُ থেকে বর্ণিত, প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মেরাজের সফরের সময় আমি জান্নাতের “বায়দাখ” নামক স্থানে প্রবেশ করলাম, যেখানে মুক্তা, হীরা জহরত এবং লাল ইয়াকুতের (পদ্মরাগ মণি) তাবু রয়েছে। হুরেরা বললো: “اَلسَّلَامُ عَلَیْكَ یَارَسُوْلَ الله” অর্থাৎ হে আল্লাহ পাকের রাসূল صَلَّی اللهُ عَلَیْہِ وَاٰلِہٖ وَسَلَّم! আপনার প্রতি শান্তি বর্ষিত হোক। আমি জিজ্ঞাসা করলাম: হে জিব্রাঈল! এটা কিসের আওয়াজ? তিনি আরয করলেন: এরা তাবুতে পর্দাশীলা (হুর)। তারা আপনাকে সালাম পেশ করার জন্য রব তায়ালার নিকট অনুমতি প্রার্থনা করে, আল্লাহ পাক তাদের অনুমতি প্রদান করেন, তখন তারা বলতে লাগলো: আমরা সন্তুষ্টই থাকি, আমরা কখনোই অসন্তুষ্ট হবো না, আমরা সর্বদা বিরাজমান, কখনো বিলীন হবো না। এতে রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ২৭তম পারার সূরা আর রহমানের ৭২ নং আয়াত তিলাওয়াত করলেন:\nحُوْرٌ  مَّقْصُوْرٰتٌ فِی  الْخِیَامِ (۷۲)\n (পারা ২৭, সূরা আর রহমান, আয়াত ৭২)        কানযুল ঈমান থেকে অনুবাদ: হুর সমূহ রয়েছে তাবু সমূহের মধ্যে, পর্দানশীন।\n(আল বাআস ওয়ান নুশুর লিল বায়হাকী, ২১৫ পৃষ্ঠা, হাদীস নং- ৩৪০)\n"
    },
    {
        "1": "জান্নাতী নদী এবং পাখি",
        "2": "          নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (মিরাজের রাতে) আমি জান্নাতে প্রবেশ করলাম, আমি দেখলাম যে, এর কাঁকরগুলো (ছোট ছোট পাথর) মুক্তোর এবং এর মাটি মুশকের (এক প্রকার সুগন্ধি) ছিলো, (বুখারী, কিতাবু আহাদীসিল আম্বিয়া, ৮৫২ পৃষ্ঠা, হাদীস নং-৩৩৪২) অতঃপর চারটি নদী দেখলাম, একটি পানির, যা পরিবর্তন হয়না, অপরটি দুধের, যার স্বাদ পরিবর্তন হয়না, তৃতীয়টি অমিয় সূধার, যা পানকারীর জন্য শুধুই স্বাদের (এতে নেশা একেবারেই আসে না) এবং চতুর্থটি পবিত্র ও পরিষ্কার পরিচ্ছন্ন মধুর। জান্নাতের আনার আকারে বালতির ন্যায় এবং পাখিরা উটের ন্যায় ছিলো, এতে আল্লাহ পাক তাঁর নেককার বান্দাদের জন্য এমন এমন নেয়ামত প্রস্তুত করে রেখেছেন, যা কোন চোখেই দেখেনি, কোন কানেই শুনেনি এবং কোন মানুষের অন্তরে এর ভাবনাও আসেনি। (মুসলিম, কিতাবুল ঈমান, ৮৭)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "আপনিই ইমামুল আম্বিয়া!",
        "2": "          হে আশিকানে রাসূল! মেরাজের সফরের একটি দিক (Aspect) এটাও যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এই রাতে সকল আম্বিয়ায়ে কিরামদের عَلَیْہِمُ الصَّلٰوۃُ وَ السَّلَام ইমামত করেন এবং তাঁদেরকে নিজের মুক্তাদি হওয়ার সৌভাগ্য দান করেন, যেমনটি হাদীসে পাকে রয়েছে: তাতে (বুরাকে) আরোহন করে বায়তুল মুকাদ্দাস পর্যন্ত পৌঁছলাম এবং যে স্থানে আম্বিয়ায়ে কিরাম عَلَیْہِمُ الصَّلٰوۃُ وَ السَّلَام নিজ বাহন বাঁধতেন সেখানে আমি তা বাঁধলাম, অতঃপর মসজিদে (আকসায়) প্রবেশ করলাম আর সেখানে দু’রাকাআত নামায আদায় করলাম। (মুসলিম, কিতাবুল ঈমান, ৯৭ পৃষ্ঠা, হাদীস নং-২৫৯)\n          প্রসিদ্ধ অলীয়ে কামিল হযরত আল্লামা মাওলানা মাখদুম মুহাম্মদ হাশিম ঠাঠাভী رَحْمَۃُ اللهِ عَلَیْہِ বলেন: এই নামাযে হুযুর صَلَّی اللهُ عَلَیْہِ وَاٰلِہٖ وَسَلَّم সকল আম্বিয়ায়ে কিরামের عَلَیْہِمُ الصَّلٰوۃُ وَ السَّلَام ইমাম ছিলেন। (সীয়রে সৈয়্যদুল আম্বিয়া, ১২৮ পৃষ্ঠা) (কেননা) প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মহান শান প্রকাশ করার জন্য বাইতুল মুকাদ্দাসে সকল আম্বিয়ায়ে কিরামদের عَلَیْہِمُ الصَّلٰوۃُ وَ السَّلَام একত্রিত করা হয়েছে। (নাসায়ী, কিতাবুস সালাত, ৮১ পৃষ্ঠা, হাদীস নং-৪৪৮) যখন হুযুর صَلَّی اللهُ عَلَیْہِ وَاٰلِہٖ وَسَلَّم এখানে তাশরীফ নিয়ে আসেন তখন তাঁরা সবাই হুযুর صَلَّی اللهُ عَلَیْہِ وَاٰلِہٖ وَسَلَّم কে দেখে স্বাগতম জানালেন এবং নামাযের সময় সবাই হুযুর صَلَّی اللهُ عَلَیْہِ وَاٰلِہٖ وَسَلَّم কে ইমামত করার জন্য অগ্রগামী করলেন। হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم সকল আম্বিয়ায়ে কিরামের عَلَیْہِمُ الصَّلٰوۃُ وَ السَّلَام ইমামত করলেন।\n(মুজামুল আওসাত, মান আসমাউ আলী, ৩/৬৫, হাদীস নং-৩৮৭৯)\n          سُبْحٰنَ الله!  কিরূপ সুন্দর সেই নামায ছিলো যে, সকল আম্বিয়া ও রাসূল عَلَیْہِمُ السَّلَام মুক্তাদি আর আমাদের প্রিয় আক্বা, ইমামুল আম্বিয়া صَلَّی اللهُ عَلَیْہِ وَاٰلِہٖ وَسَلَّم ইমাম এবং প্রথম কিবলা নামাযের স্থান, নিঃসন্দেহে কায়েনাতে (পুরো জগতে) এমন নামায এর পূর্বে কখনো হয়নি, আকাশ এমন দৃশ্য কখনো দেখেনি। যাই হোক আজ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রথম ও শেষ হওয়ার রহস্যও (Secret) ফাঁস হয়ে গেলো, এই রহস্য থেকেও পর্দা উঠে গেলো এবং এর অর্থ আলোকিত দিনের ন্যায় প্রকাশ হয়ে গেলো, কেননা আজই হুযুর صَلَّی اللهُ عَلَیْہِ وَاٰلِہٖ وَسَلَّم যেহেতু সর্বশেষ রাসূল, পুর্বের সকল আম্বিয়া ও রাসূলদের عَلَیْہِمُ الصَّلٰوۃُ وَ السَّلَام ইমামত করছেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! যখন নবী করীম صَلَّی اللهُ عَلَیْہِ وَاٰلِہٖ وَسَلَّم আসমন সমূহের সফর করে এবং আল্লাহ পাকের নিদর্শন সমূহ পরিদর্শন করে আসমান থেকে জমিনে তাশরীফ নিয়ে আসলেন, তখন বায়তুল মুকাদ্দাসে প্রবেশ করলেন এবং বুরাকে আরোহন করে মক্কায়ে মুকাররমার জন্য যাত্রা করলেন। পথিমধ্যে হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم বাইতুল মুকাদ্দাস থেকে মক্কা পর্যন্ত সকল বিশ্রামস্থল এবং কুরাইশের কাফেলাদেরও দেখলেন। এই সম্পূর্ন ধাপগুলো অতিক্রম করার পর হুযুর صَلَّی اللهُ عَلَیْہِ وَاٰلِہٖ وَسَلَّم মসজিদে হারামে পৌঁছলেন, যেহেতু রাতের এখনো বড় অংশ অবশিষ্ট ছিলো, তাই হুযুর صَلَّی اللهُ عَلَیْہِ وَاٰلِہٖ وَسَلَّم শুয়ে পড়লেন।\n          নবীয়ে করীম صَلَّی اللهُ عَلَیْہِ وَاٰلِہٖ وَسَلَّم সকালে জাগ্রত হলেন এবং রাতের ঘটনাবলী কুরাইশদের সামনে বর্ণনা করতে লাগলন, তখন কুরাইশের সর্দাররা খুবই আশ্চার্য হলো এমনকি কিছু দূর্ভাগা হুযুর صَلَّی اللهُ عَلَیْہِ وَاٰلِہٖ وَسَلَّم কে مَعَاذَ الله মিথ্যুক বললো এবং অনেকে প্রশ্ন করা শুরু করলো। যেহেতু কুরাইশদের অধিকাংশ সর্দারগণ অনেকবার বায়তুল মুকাদ্দাস দেখেছে, তারা এটাও জানতো যে, রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم কখনোই বায়তুল মুকাদ্দাস যাননি, তাই পরীক্ষামূলক নবীয়ে করীম صَلَّی اللهُ عَلَیْہِ وَاٰلِہٖ وَسَلَّم থেকে বায়তুল মুকাদ্দাসের দরজা প্রাচীর ও মেহরাব ইত্যাদি সম্পর্কে প্রশ্ন করতে লাগলো। তখন আল্লাহ পাক সাথেসাথেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নবুয়তের দৃষ্টির সামনে বায়তুল মুকাদ্দাসের সম্পূর্ণ ভবনের নকশা উপস্থাপন করে দিলেন। সুতরাং সেই অমুসলিমরা প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم কে প্রশ্ন করতো আর নবী করীম صَلَّی اللهُ عَلَیْہِ وَاٰلِہٖ وَسَلَّم ভবনটি দেখে দেখে তাদের প্রশ্নের উত্তার সঠিক ভাবে দিয়ে দিতেন।\n(সীরাতে মুস্তফা, ৭৩৫ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n          হে আশিকানে রাসূল! মেরাজের ঘটনার সত্যায়নেই ঈমানের পরীক্ষা, কেননা সংক্ষিপ্ত সময়েই জাগ্রত অবস্থায় শরীর মুবারক সহকারে আসমান ও আরশে আযীম পর্যন্ত বরং আরশ থেকেও উপরে লা-মকান পর্যন্ত তাশরীফ নিয়ে যাওয়া, জ্ঞানের বাইরে, এই কারণেই সেই লোকেরা যাদের অন্তর ঈমানের নূর দ্বারা পূর্ণ ছিলো না, তারা এই মহান ঘটনা শুধু প্রত্যাখ্যান করলো না বরং বিভিন্ন ভাবে তা নিয়ে ঠাট্টাও করেছে, কিন্তু যার অন্তরে পরিপূর্ণ ঈমানের প্রদীপ প্রজ্জ্বলিত ছিলো, সে কোন প্রকার পেরেশানি এবং সন্দেহের বশবর্তি হয়নি আর কোন প্রকার প্রমাণ ছাড়াই এই মুজিযাকে স্বীকার করে নেয়, যেমনটি আমিরুল মুমিনিন হযরত সায়্যিদুনা সিদ্দিকে আকবর رَضِیَ اللهُ عَنْہُ সম্পর্কে বর্ণিত আছে যে,\n"
    },
    {
        "1": "মেরাজের সত্যতা স্বীকারকারী সাহাবী",
        "2": "          উম্মুল মুমিনিন হযরত সায়্যিদাতুনা আয়েশা সিদ্দিকা رَضِیَ اللهُ عَنْہَا বলেন: যখন নবী করীম صَلَّی اللهُ عَلَیْہِ وَاٰلِہٖ وَسَلَّم কে মসজিদে হারাম থেকে মসজিদে আকসার সফর করানো হলো, তখন হুযুর صَلَّی اللهُ عَلَیْہِ وَاٰلِہٖ وَسَلَّم পরদিন সকালে মানুষের সামনে এর পরিপূর্ণ ঘটনা বর্ণনা করলেন, কিছু মুশরিকরা দৌড়ে হযরত সায়্যিদুনা আবু বকর সিদ্দিক رَضِیَ اللهُ عَنْہُ এর নিকট গেলো এবং বলতে লাগলো: আপনি কি এই সত্যতা স্বীকার করতে পারেন যে, আপনার সাথী বললো, তিনি রাতারাতি মসজিদে হারাম থেকে মসজিদে আকসা ভ্রমন করেছেন? তিনি رَضِیَ اللهُ عَنْہُ বললেন: হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم কি আসলেই এরূপ বর্ণনা করেছেন? তারা বললো: জি হ্যাঁ। তিনি رَضِیَ اللهُ عَنْہُ বললেন: لَئِنْ كان قَالَ ذٰلِكَ لَـقَدْ صَدَقَ অর্থাৎ যদি হুযুর নবী করীম صَلَّی اللهُ عَلَیْہِ وَاٰلِہٖ وَسَلَّم এরূপ ইরশাদ করেন, তবে নিঃসন্দেহে সত্য বলেছেন এবং আমি তাঁর এই কথা বিনা দ্বিধায় সত্যায়ন করছি। তারা বললো: আপনি কি এই আশ্চার্যজনক কথারও সত্যায়ন করছেন যে, তিনি আজ রাতে বায়তুল মুকাদ্দাস গেছেন এবং সকাল হওয়ার পূর্বেই ফিরেও এলেন? তিনি رَضِیَ اللهُ عَنْہُ বললেন: জি হ্যাঁ! আমি তো হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم এর আসমানী বার্তা সমূহরও সকাল সন্ধ্যা সত্যায়ন করে থাকি। নিঃসন্দেহে তা তো এর চেয়েও বেশি আশ্চার্যজনক বিষয়। অতএব এই ঘটনার পর তিনি رَضِیَ اللهُ عَنْہُ “সিদ্দিক” হিসেবে প্রসিদ্ধ হয়ে গেলেন।\n(মুস্তাদরিক , কিতাবু মারিফাতিস সাহাবা, ৪/২৫, হাদীস নং-৪৫১৫)\n      \tহে আশিকানে সাহাবা ও আহলে বাইত! আপনারা শুনলেন যে, মেরাজের সত্যায়নকারী সর্বপ্রথম সাহাবী আশিকে আকবর আমিরুল মুমিনিন হযরত সায়্যিদুনা আবু বকর সিদ্দিক رَضِیَ اللهُ عَنْہُ ছিলেন। মনে রাখবেন! নবী ও রাসূলদের পর মানুষের মধ্যে তিনি رَضِیَ اللهُ عَنْہُই সবচেয়ে উত্তম। তাঁর ফযীলত অসংখ্য, নবী করীম, রঊফুর রহীম صَلَّی اللهُ عَلَیْہِ وَاٰلِہٖ وَسَلَّم এর প্রতি ঈমান আনয়নকারী পুরুষদের মধ্যে সর্বপ্রথম তিনি رَضِیَ اللهُ عَنْہُই ছিলেন, সফর ও অবস্থানে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর সাথেই ছিলেন, হুযুর صَلَّی اللهُ عَلَیْہِ وَاٰلِہٖ وَسَلَّم এর সাথেই হিজরত করার সৌভাগ্য অর্জন করে এবং ঐ মর্যাদায় গিয়ে পৌঁছেন যে, নিজের সম্পদ, প্রাণ, সন্তান, দেশ মোটকথা প্রতিটি জিনিষই হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি উৎসর্গ করে দেন। এই কারণেই আল্লাহ পাকের দরবারে তিনি رَضِیَ اللهُ عَنْہُ অনেক উচ্চ মর্যাদা লাভ করেন এবং আল্লাহ পাকের অসংখ্য নেয়ামতের অধিকারী সাব্যস্ত হন।\n"
    },
    {
        "1": "শানে সিদ্দিকে আকবর",
        "2": "          মেরাজের মুবারক রাতে যখন নবী করীম صَلَّی اللهُ عَلَیْہِ وَاٰلِہٖ وَسَلَّم জান্নাতে তাশরীফ নিয়ে গেলেন, তখন রেশমের ডানা সমৃদ্ধ একটি অট্টালিকা পর্যবেক্ষণ করলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم হযরত জিব্রাঈল عَلَیْہِ السَّلَام কে জিজ্ঞাসা করলেন: হে জিব্রাঈল! এটা কার জন্য? আরয করা হলো: হযরত আবু বকর সিদ্দিক رَضِیَ اللهُ عَنْہُ এর জন্য। (আর রিয়াযুন নযারা, ২/১১০)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "মকামে মুস্তাওয়া",
        "2": "          প্রিয় ইসলামী ভাইয়েরা! যখন প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم সিদরাতুল মুনতাহা থেকে সামনে অগ্রসর হন তখন হযরত জিব্রাঈল عَلَیْہِ السَّلَام সেখানেই রয়ে গেলেন এবং সামনে অগ্রসর হতে অপারগতা প্রকাশ করলেন। (আল মাওয়াহিবু লিদ দুনিয়া, ২/৩৮১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আমি জিব্রাঈল আমিনকে (عَلَیْہِ السَّلَام) জিজ্ঞাসা করলাম: আপনি কি আপনার রব তায়ালাকে দেখেছেন? তিনি আরয করলেন: আমার এবং আমার রব তায়ালার মাঝখানে নূরের সত্তরটি (৭০) পর্দা রয়েছে, যদি আমি এর কোন একটির নিকটও যাই তবে জ্বলে পুড়ে ছাই হয়ে যাবো। (কানযুল উম্মাল, ৭ম অংশ, ১৪/১৯১, হাদীস নং-৩৯২০৪) অতঃপর হুযুর صَلَّی اللهُ عَلَیْہِ وَاٰلِہٖ وَسَلَّم (একা সিদরাতুল মুনতাহা থেকে) সামনে অগ্রসর হলেন এবং উপর দিকে সফর করে একটি স্থানে তাশরীফ নিয়ে গেলেন, যাকে মুস্তাওয়া বলা হয়, এখানে হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم কলম চলার শব্দ শুনতে পান। (বুখারী, কিতাবুস সালাত, ১৬১ পৃষ্ঠা, হাদীস নং-৩৪৯) এটিই হলো সেই কলম, যা দ্বারা ফিরিশতারা প্রতিদিন আল্লাহ পাকের বিধানাবলী লিখে থাকে এবং লৌহে মাহফুয থেকে এক বছরের ঘটনাবলী আলাদা আলাদা পুস্তিকায় লিপিবদ্ধ করেন আর এই পুস্তিকা শাবানের পনেরতম (১৫তম) রাতে সংশ্লিষ্ট আদেশদাতা ফিরিশতাদের নিকট সমর্পন করে দেয়া হয়। (মিরাতুল মানাজিহ, ৮/১৫৫)\n"
    },
    {
        "1": "শাবানুল মুয়াজ্জমের প্রতি বিশেষ ভালবাসা",
        "2": "          প্রিয় ইসলামী ভাইয়েরা! আসলেই আমলনামা পরিবর্তন সম্পর্কে শাবানুল মুয়াজ্জম খুবই গুরুত্ব বহন করে এবং আগামী মাদানী মাস অর্থাৎ চন্দ্র মাস হচ্ছে “শাবানুল মুয়াজ্জম”, আমাদের উচিৎ যে, ফরয ও ওয়াজিব সমূহ আদায়ের পাশাপাশি শাবানুল মুয়াজ্জম মাসে নফল নামায এবং নফল রোযা বেশী বেশী করে রাখা, আমাদের প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এই মুবারক মাসকে নিজের দিকে সম্পর্কীত করে ইরশাদ করেন: شَعْبَانُ شَهْرِىْ وَرَمَضَانُ شَهْرُ الله অর্থাৎ শাবান আমার মাস এবং রমযান আল্লাহ পাকের মাস। (জামেয়ে সগীর, হরফুশ শীন, ৩০১ পৃষ্ঠা, হাদীস নং-৪৮৮৯)\n\n   اَلْحَمْدُ لِلّٰه এই মুবারক মাসের রোযারও অনেক বেশি ফযীলত রয়েছে;\n\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “(রমযানের পর) সবচেয়ে উত্তম হলো রমযানের সম্মানের জন্য শাবানের রোযা।” (শুয়াবুল ঈমান, ৩/৩৭৭, হাদীস নং-৩৮১৯)\n\n          প্রিয় নবী صَلَّی اللهُ عَلَیْہِ وَاٰلِہٖ وَسَلَّم পুরো শাবানের রোযা রাখতেন। হযরত সায়্যিদাতুনা আয়েশা সিদ্দিকা رَضِیَ اللهُ عَنْہَا আরয করেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! সকল মাস সমূহের মধ্যে কি আপনার সবচেয়ে বেশি পছন্দ শাবানের রোযা রাখা? তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: আল্লাহ পাক এই বছর মৃত্যুবরণকারী সকল প্রাণীকে লিখে দেন আর আমার পছন্দ যে, আমার মৃত্যুর সময় আসবে এবং আমি যেনো রোযা অবস্থায় থাকি। (মুসনাদে আবী ইয়ালা, ৪/২৭৭, হাদীস নং-৪৮৯০)\n          আল্লাহ পাক আমাদেরকে প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم এর সদকায় শাবান অতঃপর পুরো রমযান মাসের রোযা রাখার তৌফিত দান করুন, আহ! আমরা যদি পুরো মাসের বা শেষ দশদিনের ইতিকাফ করতে সফল হয়ে যাই, আহ! যেনো ভাল ভাল নিয়্যত সহকারে বেশি বেশি মাদানী ফান্ড জমা করার তৌফিক অর্জিত হয়ে যায়। اٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "জান্নাতের দরজায় লিখা",
        "2": "          হযরত সায়্যিদুনা আনাস বিন মালিক رَضِیَ اللهُ عَنْہُ থেকে বর্ণিত, তিনি বলেন; রাসূলে করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে রাতে আমার মিরাজ হয়েছে, আমি জান্নাতের দরজায় লিখা দেখলাম যে, সদকার সাওয়াব ১০গুণ এবং ঋণের ১৮ গুণ। আমি জিব্রাঈল عَلَیْہِ السَّلَام কে জিজ্ঞাসা করলাম: কি এমন কারণ যে, ঋণের মর্যাদা সদকা থেকে বেড়ে গেলো? তিনি বললেন: ভিক্ষুকের নিকট সম্পদ থাকে, তবুও ভিক্ষা করে আর ঋণ গ্রহিতা চাহিদার ভিত্তিতেই ঋণ গ্রহন করে থাকে।\n(ইবনে মাজাহ, কিতাবুস সাদাকাত, ৩৮৯ পৃষ্ঠা, হাদীস নং-২৪৩১)"
    },
    {
        "1": "মাদানী ফান্ড সংগ্রহের উৎসাহ",
        "2": "          প্রিয় ইসলামী ভাইয়েরা! বর্ণনাকৃত হাদীসে মুবারাকা থেকে যেমনিভাবে জানা যায় যে, কোন মুসলমানের ঋণ গ্রহনের প্রয়োজন হয়, তবে আল্লাহ পাকের সন্তুষ্টি এবং আরো ভাল ভাল নিয়্যত সহকারে সামর্থ্যানুযায়ী ঋণ দিয়ে অসংখ্য প্রতিদান ও সাওয়াব অর্জন করা উচিৎ আর তেমনিভাবে জানা গেলো যে, আল্লাহ পাকের পথে ব্যয়কারীরও দশ (১০) গুণ সাওয়াব অর্জিত হয়।\n      \tআসুন! আল্লাহ পাকের পথে ব্যয় করার প্রেরণা পাওয়ার জন্য সদকার ফযীলত সম্পর্কে ৮টি হাদীসে মুবারাকা শ্রবণ করি।\n১.  ইরশাদ হচ্ছে: সদকা অকল্যাণের (গুনাহের) সত্তরটি (৭০) দরজা বন্ধ করে দেয়। (মুজামুল কাবীর, ৪/২৭৪, হাদীস নং-৪৪০২)\n২.  ইরশাদ হচ্ছে: প্রত্যেক ব্যক্তি (কিয়ামতের দিন) নিজের সদকার ছায়ায় থাকবে, এমনকি মানুষের মাঝে ফয়সালা করে দেয়া হবে।\n(মুজামুল কাবীর, ১৭/২৮০, হাদীস নং-৭৭১)\n ৩.  ইরশাদ হচ্ছে: নিশ্চয় সদকা প্রদানকারীকে সদকা কবরের গরম থেকে রক্ষা করবে এবং নিঃসন্দেহে মুসলমান কিয়ামতের দিন সদকার ছায়ায় থাকবে। (শুয়াবুল ঈমান, বাবুয যাকাত, ৩/২১২, হাদীস নং-৩৩৪৭)\n৪.  ইরশাদ হচ্ছে: নিশ্চয় সদকা বর তায়ালার গযবকে নির্বাপিত করে এবং মন্দ মৃত্যুকে দূরীভূত করে। (তিরমীযি, কিতাবুয যাকাত, ২/১৪৬, হাদীস নং-৬৬৪)\n৫.  ইরশাদ হচ্ছে: ভোরে সদকা দাও, কেননা বিপদ সদকার অগ্রে কদম বাড়ায় না। (শুয়াবুল ঈমান, বাবুয যাকাত, ৩/২১৪, হাদীস নং-৩৩৫৩)\n৬.  ইরশাদ হচ্ছে: নিশ্চয় মুসলমানের সদকা বয়সকে বৃদ্ধি করে এবং মন্দ মৃত্যুকে বাধা প্রদান করে আর আল্লাহ পাক এর বরকতে সদকা প্রদানকারী থেকে অহঙ্কার ও বড়ত্ব এবং গর্ববোধ করার মন্দ অভ্যাস দূর করে দেয়। (মুজামুল কাবীর, ১৭/২২, হাদীস নং-৩১)\n৭.  ইরশাদ হচ্ছে: যে আল্লাহ পাকের সন্তুষ্টির উদ্দেশ্যে সদকা করবে, তবে তা (সদকা) তার এবং আগুনের মাঝখানে আড়াল হয়ে যায়।\n(মাজমাউয যাওয়ায়িদ, কিতাবুয যাকাত, ৩/২৮৬, হাদীস নং-৪৬১৭)\n৮.  ইরশাদ হচ্ছে: নামায (ঈমানের) দলীল এবং রোযা (গুনাহের) ঢাল আর সদকা গুনাহকে এভাবে মিটিয়ে দেয়, যেমন পানি আগুনকে।\n(তিরমীযি, আবওয়াবুস সফর, ২/১১৮, হাদীস নং-৬১৪)\n          আ’লা হযরত, ইমামে আহলে সুন্নাত, মাওলানা শাহ আহমদ রযা খান رَحْمَۃُ اللهِ عَلَیْہِ ফতোয়ায়ে রযবীয়ার ২৩তম খন্ডের ১৫২ পৃষ্ঠায় সদকার ফযীলত সম্পর্কীত হাদীস শরীফ উল্লেখ করে এই ফযীলতকে মাদানী ফুল আকারে বর্ণনা করেছেন: এই হাদীস শরীফ দ্বারা প্রমাণিত হলো যে, যে মুসলমান এই আমলে নেক নিয়্যত ও পবিত্র সম্পদ দ্বারা অংশগ্রহন করবে, তাদের আল্লাহ পাকের দয়া ও হুযুর صَلَّی اللهُ عَلَیْہِ وَاٰلِہٖ وَسَلَّم এর পক্ষ থেকে অসংখ্য উপকারীতা অর্জিত হবে:\n      \t(১) সদকা প্রদানকারী আল্লাহ পাকের দানক্রমে মন্দ মৃত্যু থেকে বাঁচবে, (২) সদকা প্রদানকারীর মন্দ মৃত্যুর সত্তরটি (৭০) দরজা বন্ধ হবে। (৩) সদকা প্রদানকারীর বয়স বৃদ্ধি পাবে। (৪) সদকা প্রদানকারীর পরিসংখ্যান বৃদ্ধি পাবে। (৫) সদকা প্রদানকারীর রিযিকে প্রশস্তত লাভ হবে (৬) সদকা প্রদানের বরকতে সম্পদের আধিক্য হবে (৭) সদকা প্রদানের অভ্যাসের বরকতে কখনো মুখাপেক্ষী হবে না (৮) সদকা প্রদানকারীর কল্যাণ ও বরকত অর্জিত হবে। (৯) সদকা প্রদানকারীর বিপদাপদ দূর হবে (১০) সদকা প্রদানের বরকতে মন্দ বিপদ দূরিভূত হবে (১১) সদকা প্রদানের বরকতে সত্তরটি (৭০) মন্দের দরজা বন্ধ হবে (১২) সদকা প্রদানের বরকতে সত্তর প্রকারের বিপদ দূর হবে (১৩) সদকা প্রদানকারীর শহর আবাদ হবে। (১৪) সদকা প্রদানের বরকতে সহায়হীনতা দূর হবে। (১৫) সদকা প্রদানের বরকতে ভয়ের আশঙ্কা দূর হবে এবং চিত্তে সন্তোষ নসীব হবে। (১৬) সদকা প্রদানের বরকতে আল্লাহ পাকের সাহায্য অর্ন্তভূক্ত হবে। (১৭) সদকা প্রদানকারীর জন্য আল্লাহ পাকের রহমত ওয়াজিব হবে। (১৮) সদকা প্রদানকারীর প্রতি ফিরিশতারা দরূদ প্রেরণ করবে। (১৯) সদকা প্রদানকারীর আল্লাহ পাকের সন্তুষ্টিমুলক কাজ করবে। (২০) সদকা প্রদানকারী থেকে আল্লাহ পাকের গযব দূরীভূত হবে। (২১) সদকা প্রদানকারীর গুনাহ ক্ষমা হবে, সদকা প্রদানকারীর জন্য মাগফিরাত ওয়াজিব হবে, সদকা প্রদানকারীর জন্য গুনাহের আগুন নিবে যাবে। (২২) সদকা প্রদানকারী গোলাম আযাদ করার চেয়ে বেশী প্রতিদান পাবে। (২৩) সদকা প্রদানকারীর বিগড়ে যাওয়া কাজ সঠিক হবে। (২৪) সদকা প্রদানের বরকতে পরস্পর ভালবাসা বৃদ্ধি পাবে (২৫) সদকা প্রদানের বরকতে সামান্য ব্যয়ে অনেকের পেট ভরে যাবে (২৬) আল্লাহ পাকের নিকট মর্যাদা বৃদ্ধি পায়। (২৭) সদকা প্রদানকারী কিয়ামতের দিন দোযখ থেকে নিরাপদ থাকবে (২৮) সদকা প্রদানকারীর উপর দোযখের আগুন হারাম হবে। (২৯) সদকা প্রদানকারী আখিরাতে আল্লাহ পাকের দয়ার উপাকারীতা লাভ করবে। (৩০) আল্লাহ পাক চাইলে সদকা প্রদানকারী হুযুর পুরনুর صَلَّی اللهُ عَلَیْہِ وَاٰلِہٖ وَسَلَّم এর পবিত্র নালাইনের সদকায় সর্বপ্রথম জান্নাতে প্রবেশ করবে। (ফতোয়ায়ে রযবীয়া, ২৩/১৫২)\n          سُبْحٰنَ الله! আপনারা শুনলেন যে, সদকা দেয়া কত মহান কাজ এবং এর বরকতে সদকা প্রদানকারীকে দুনিয়া ও আখিরাতে কিরূপ বরকত অর্জিত হয়ে থাকে, সুতরাং দ্রুত এই বরকত সমূহ অর্জন করার জন্য আপনারাও সদকা ও খয়রাত করাকে নিজের অভ্যাসে পরিনত করুন। সম্ভবত কারো মনে এই প্রশ্ন আসতে পারে যে, যদি আমরা সদকা ও খয়রাত করতে চাই তবে কোথায় দিবো? তাদের পথ নির্দেশনার জন্য আরয করছি যে, এদিক সেদিক যাওয়ার পরিবর্তে আপনার ওয়াজিব সদকা ও নফল সদকা আশিকানে রাসূলের মাদানী সংগঠন দাওয়াতে ইসলামীর অধীনে প্রতিষ্ঠিত মাদরাসাতুল মদীনা ও জামেয়াতুল মদীনা দিন, কেননা আশিকানের রাসূলের মসজিদ ভরো কার্যক্রম “দাওয়াতে ইসলামী”র অধীনে প্রতিষ্ঠিত জামেয়াতুল মদীনা (বালক ও বালিকা), মাদরাসাতুল মদীনা (বালক ও বালিকা) এবং মাদানী চ্যানেলের বাৎসরিক ব্যায় কোটি টাকা নয় বিলিয়ন টাকা। জামেয়াতুল মদীনার মাধ্যমে এই পর্যন্ত হাজারো ওলামায়ে কিরাম তৈরী হয়েছে এবং নিজের খেদমত বিভিন্ন বিভাগে পেশ করে দ্বীন ইসলামের উন্নতিতে নিজের অংশ অর্ন্তভূক্ত করে যাচ্ছে।\n          আশিকানে রাসূলের দ্বীনি সংগঠন দাওয়াতে ইসলামীর দ্বীনি কাজের জন্য যাকাত, সদকা, দান অনুদান দেয়ার পাশাপাশি নিজের আত্মীয় স্বজন, প্রতিবেশী, বন্ধু বান্ধবের প্রতি একক প্রচেষ্টা করে তাদেরও আল্লাহ পাকের পথে ব্যয় করার ফযীলত জানিয়ে মাদানী ফান্ড জমা করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! মেরাজের রাতে নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم যেমনিভাবে জান্নাতে অনুগত বান্দাদের উপর প্রদত্ত আল্লাহ পাকের নেয়ামত সমূহ দেখেছেন, তেমনিভাবে অবাধ্যদের প্রতি বিভিন্ন ধরনের যন্ত্রণাদায়ক আযাবও প্রত্যক্ষ করেছেন।"
    },
    {
        "1": "মানুষের গীবত এবং দোষ ত্রুটি বেরকারীদের যন্ত্রণাদায়ক পরিনাম",
        "2": "          প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم এমন কিছু লোকের পাশ দিয়ে অতিক্রম করেন, যাদের প্রতি কিছু লোক নিয়োজিত ছিলো, এরমধ্যে অনেকে সেই লোকদের চোয়াল খুলে রেখেছিলো এবং অনেকে তাদের মাংস কাটতো আর রক্তসহ তাদের মুখে পুরে দিতো। প্রিয় নবী صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন: হে জিব্রাঈল! এরা কারা? আরয করলেন: এরা মানুষের গীবত এবং তাদের দোষ-ত্রুটি খুঁজতো। (মুসনাদুল হারিস, কিতাবুল ঈমান, ১/১৭২, হাদীস নং-২৭)\n          রাসূলে আনওয়ার صَلَّی اللهُ عَلَیْہِ وَاٰلِہٖ وَسَلَّم দোযখে এমন কিছু লোক দেখেছেন, যারা আগুনের ডালে ঝুলে ছিলো। তিনি صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন: হে জিব্রাঈল! এরা কারা? আরয করলেন: এরা হলো সেই লোক, যারা দুনিয়ায় আপন পিতামাতাকে গালি দিতো।\n(আয যাওয়াজির, ২/১২৫)\n          সেই রাতে নবী করীম صَلَّی اللهُ عَلَیْہِ وَاٰلِہٖ وَسَلَّم এমন কিছু মানুষের নিকট দিয়েও অতিক্রম করেছেন যাদের সামনে ও পেছনে ছেঁড়া কাপড় ঝুলছিলো এবং তারা চতুষ্পদ প্রাণীর ন্যায় চড়ে কাঁটাযুক্ত ঘাস, কাঁটাযুক্ত গাছ এবং জাহান্নামের তপ্ত পাথর গিলছিলো। নবী করীম صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন: হে জিব্রাঈল! এরা কারা? আর করলেন: এরা হলো সেই লোক, যারা নিজেদের সম্পদের যাকাত দিতো না, আল্লাহ পাক তাদের প্রতি অত্যাচার করেননি এবং আল্লাহ পাক বান্দার প্রতি অত্যাচার করেন না।\n(আত তারগীব ওয়াত তারহীব, কিতাবুস সাদাকাত, ২৬৩ পৃষ্ঠা, হাদীস নং-১৫)\n          প্রিয় ইসলামী ভাইয়েরা! চিন্তা করুন! গীবত করা, দোষ-ত্রুটি খোঁজা, পিতামাতাকে গালি দেয়া এবং ফরয হওয়া স্বত্বেও যাকাত না দেয়া কিরূপ ধ্বংসময় কাজ। আফসোস! আমাদের সমাজে এই চারটি গুনাহ ব্যাপকভাবে প্রসার লাভ করছে এবং এতই ব্যাপকভাবে প্রসার লাভ করছে যে, আল্লাহ পাকের পানাহ, সুতরাং এই মন্দ কাজে লিপ্ত মানুষের উচিৎ যে, দ্রুত এই মন্দ কাজ সমূহ ছেড়ে দিয়ে সত্যিকার তাওবা করে নিন, অন্যথায় যদি সুযোগ চলে যায় এবং তাওবা করার পূর্বেই মৃত্যু এসে যায় তবে তো ধ্বংসই ধ্বংস। মনে রাখবেন! দুনিয়ার জীবন কয়েকদিনের আর আখিরাতের জীবন সর্বদাই বিরাজমান থাকবে। নিশ্চয় সফলকাম সেই, যে নিজের গুনাহ থেকে সত্যিকার তাওবা করে নিজের আখিরাত সজ্জিত করতে লেগে যায়। আল্লাহ পাক এবং রাসূল صَلَّی اللهُ عَلَیْہِ وَاٰلِہٖ وَسَلَّم এর সন্তুষ্টিমূলক কাজ করে জান্নাতে প্রবেশ করুন। আল্লাহ পাক ৪র্থ পারার সূরা আলে ইমরানের ১৮৫নং আয়াতে ইরশাদ করেন:\nفَمَنْ زُحْزِحَ عَنِ النَّارِ وَ اُدْخِلَ الْجَنَّۃَ فَقَدْ فَازَ ؕ وَ مَا الْحَیٰوۃُ الدُّنْیَاۤ اِلَّا مَتَاعُ  الْغُرُوْرِ (۱۸۵)\n(পারা ৪, সূরা আলে ইমরান, আয়াত ১৮৫)         কানযুল ঈমান থেকে অনুবাদ: যাকে আগুন থেকে রক্ষা করে জান্নাতে প্রবেশ করানো হয়েছে, সে উদ্দেশ্যস্থলে পৌঁছেছে এবং পার্থিব জীবনতো এ ধোকারই সম্পদ।\n\n          তাফসীরে সীরাতুল জিনান ২য় খন্ডের ১১২ পৃষ্ঠায় রয়েছে: এই আয়াত দ্বারা জানা গেলো যে, কিয়ামতে সত্যিকারের সফলতা হলো যে, বান্দাকে জাহান্নাম থেকে মুক্তি দিয়ে জান্নাতে প্রবেশ করিয়ে দেয়া হবে আর দুনিয়ায় সফলতা হলো নিজের স্বত্বার সফলতা কিন্তু যদি এই সফলতা আখিরাতে ক্ষতির কারণ হয় তবে সত্যিকারেই এটি ক্ষতির কারণ আর বিশেষকরে সেই লোকেরা, যারা দুনিয়ার সফলতার জন্য সব কিছুই করে এবং আখিরাতের সফলতার জন্য কিছুই করে না তবে নিশ্চয় ক্ষতিতেই রয়েছে। সুতরাং প্রত্যেক মুসলমানের উচিৎ যে, তারা যেনো এরূপ আমলের প্রতি বেশি মনযোগি হয় এবং এর জন্য বেশি চেষ্টা করে, যাতে তার সত্যিকার সফলতা অর্জিত হতে পারে এবং ঐসকল আমল থেকে বিরত থাকে, যা তার সত্যিকারের সফলতার প্রতিবন্ধক হতে পারে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]