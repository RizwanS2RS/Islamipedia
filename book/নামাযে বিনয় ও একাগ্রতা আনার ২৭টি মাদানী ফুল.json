[
  {
    "1": "নামাযে বিনয় ও একাগ্রতা আনার ২৭টি মাদানী ফুল",
    "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالـصَّـلٰوۃُ وَالسَّـلَامُ عَـلٰی خَـاتَـمِ الـنَّـبِـيّٖـنَ ط\n\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِ ط\n\n\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\n\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\n\n\nنَوَیْتُ سُنَّتَ الْاِعْتِکَاف\n\n(অর্থাৎ আমি সুন্নাত ইতিকাফের নিয়্যত করলাম।)\n\n\n\nপ্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
  },
  {
    "1": "দরূদ শরীফের ফযীলত",
    "2": "আমীরুল মুমিনীন হযরত ওমর ইবনে খাত্তাব رَضِیَ اللهُ عَنْہُ বলেন:\nاِنَّ الدُّعَاءَ مَوْقُوْفٌ بَیْنَ السَّمَاءِ وَالْاَرْضِ لَا یَصْعَدُ مِنْہُ شَیْءٌ حَتّٰی تُصَلِّیَ عَلٰی نَبِیِّکَ صَلَّی اللهُ عَلَیْہِ وَاٰلِہٖ وَسَلَّم \nঅর্থাৎ নিশ্চয়ই দোয়া জমিন ও আসমানের মাঝখানে আটকে থাকে এবং তা থেকে কিছুই উপরের দিকে যায় না, যতক্ষণ তোমরা তোমাদের নবী صَلَّی اللهُ عَلَیْہِ وَاٰلِہٖ وَسَلَّم এর প্রতি দরূদ শরীফ পাঠ করবে না।\n\n(তিরমিযী, কিতাবুল বিতির, খণ্ড: ২, পৃষ্ঠা: ২৮, হাদীস: ৪৮৬)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "বয়ান শোনার নিয়্যত",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\nহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "মিথ্যা ভান করে নামায আদায়কারী ডাকাত",
    "2": "বর্ণিত রয়েছে: একবার ডাকাতদের একটি দল কোন ধনী ব্যক্তির বাড়িতে ডাকাতি করার উদ্দেশ্যে প্রবেশ করলো, ঘটনাক্রমে ধনী ব্যক্তির চোখ খুলে গেলো, সে চিৎকার করে উঠলো, এলাকাবাসী জেগে উঠলো এবং ডাকাতরা ভয়ে পালিয়ে গেলো, এলাকাবাসীরা তাদের পিছু নিলো, ডাকাতরা আগে আগে দৌঁড়তে লাগলো আর পিছনে পিছনে লোকেরা দৌঁড়তে লাগলো। রাস্তায় ডাকাতরা একটি মসজিদ দেখলো, দ্রুত তারা মসজিদে ঢুকে গেলো এবং মিথ্যা নামায আদায়ের অভিনয় করতে লাগলো! লোকেরাও তাদের খুঁজতে খুঁজতে মসজিদ পর্যন্ত এলো, দেখলো যে, কিছু মানুষ নামাযে ব্যস্ত, তারা ব্যতীত মসজিদে আর কেউ নেই, বলতে লাগলো: আফসোস! ডাকাতরা পালিয়ে গেলো। সুতরাং তারা বিফল হয়ে ফিরে গেলো। এটা দেখে ডাকাত সর্দার তার ডাকাত সাথীদের বললো: যদি আজ আমরা মিথ্যা নামাযের অভিনয় না করতাম তবে অবশ্যই ধরা পড়ে যেতাম, শুধু মিথ্যা নামাযের অভিনয় করার এই বরকত যে, আমরা অপমান ও অপদস্ততা থেকে বেঁচে গেলাম, যদি আমরা আসলেই নামায বিশুদ্ধভাবে আদায় করতাম তবে আল্লাহ পাক আমাদেরকে দোযখের বিপদ থেকেও রক্ষা করবেন। তাই আমি আজ থেকেই লুটতরাজ থেকে তাওবা করছি এবং আল্লাহ পাকের অবাধ্যতার অভ্যাস ছেড়ে দিচ্ছি। তার সাথীরা বলতে লাগলো: হে আমাদের সর্দার! আপনি যখন তাওবা করে নিয়েছেন তবে আমরা কেন পিছনে থাকবো! আমরাও আপনার সাথে তাওবায় অংশগ্রহণ করছি। সুতরাং সকল ডাকাত সত্য অন্তরে তাওবা করলো এবং তারা পরহেযগার লোকদের অন্তর্ভুক্ত হয়ে গেলো। (ফয়যানে নামায, পৃষ্ঠা ৪৮)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "কী শান প্রিয় নামাযের...!!",
    "2": "প্রিয় ইসলামী ভাইয়েরা! কী শান প্রিয় নামাযের...!! অনুমান করুন! ঐ ডাকাতরা * আল্লাহ পাকের সন্তুষ্টির জন্য নয়, বরং নিজেদের গ্রেফতার হওয়া থেকে বাঁচানোর জন্য * তা-ও নিয়ম মাফিক নামায পড়েনি, বরং নামাযের মতো ভঙ্গি করেছিল, অর্থাৎ যেভাবে নামাযে দাঁড়ানো হয়, রুকু ও সিজদা করা হয়, তারা মিথ্যা ভান করেছিল। যেহেতু তারা মসজিদে এসে গিয়েছিল, গ্রেফতারের ভয়ে হলেও, মিথ্যা ভঙ্গিতেই হলেও, আল্লাহ পাকের দরবারেই তো দাঁড়িয়ে গিয়েছিল, ব্যস এতেই আল্লাহ পাকের রহমতে জোশ এলো এবং ঐ ডাকাতদেরকে তাওবার তাওফিক দান করে দিলেন...!!\n\nনিশ্চয়ই এটি আল্লাহ রহমান ও রহীম এর দান * যে যতটা তাঁর দরবারে হাজির হয় * যতটা তাঁর দরবারে নত হয় * যতটা তাঁর প্রতি মনোযোগ দেয়, তাকে ততটাই পুরস্কৃত করা হয়। এতে আমাদের জন্য শিক্ষা রয়েছে যে, যখন মিথ্যা নামাযের ভান কারীদেরকে আল্লাহর রহমত বঞ্চিত করেনি, তখন আমরা যদি আল্লাহ পাকের সন্তুষ্টির উদ্দেশ্যে, মিথ্যা ভান নয় বরং সত্যিকারে নামায পড়ার অভ্যাস গড়ে নিই, তবে আমাদের প্রতি কী কোন করুণার বর্ষণ হবে না...?\n\nআল্লাহ পাক আমাদেরকে সঠিক পদ্ধতিতে নামায আদায় করার তাওফিক দান করুক।"
  },
  {
    "1": "নামাযের বরকতসমূহ",
    "2": "প্রিয় ইসলামী ভাইয়েরা! اَلْحَمْدُ لِلّٰه নামায একটি অত্যন্ত বরকতময় ইবাদত। * নামায আল্লাহ পাকের সন্তুষ্টি লাভের মাধ্যম * নামায প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চোখের শীতলতা * নামায আম্বিয়ায়ে কিরাম عَلَیْهِمُ السَّلَام এর সুন্নাত * নামায অন্ধকার কবরের প্রদীপ * নামায কবরের আযাব থেকে রক্ষা করে * নামায হলো নূর * নামায দ্বীনের স্তম্ভ * নামায জান্নাতের চাবি * নামাযের মাধ্যমে রহমত অবতীর্ণ হয় *নামায দোয়া কবুলের মাধ্যম * নামায রোগবালাই থেকে বাঁচিয়ে রাখে * শরীরে প্রশান্তি অর্জিত হয় * নামায আদায়ে রোজগারে বরকত হয় * নামায অশ্লীলতা ও মন্দ কার্যাদী থেকে বাঁচিয়ে রাখে * নামায সময়মতো আদায় করা সকল আমলের চেয়ে উত্তম * নামাযীর জন্য সবচেয়ে বড় নেয়ামত হলো যে, তার কিয়ামতের দিন আল্লাহ পাকের দীদার হবে। (ফয়যানে নামায, ১০-১১ পৃষ্ঠা)\n\nতাই আমাদের উচিত যে, নিয়মিত নামায পড়া, পাঁচ ওয়াক্ত নামায পড়া, মসজিদে জামাআত সহকারে পড়ুন, যদি সৌভাগ্য হয় প্রথম সারিতে তাকবীরে উলা সহকারে পড়ুন। اِنْ شَآءَ الله এর বরকতে দ্বীন ও দুনিয়ার অসংখ্য কল্যাণ নসীব হয়ে যাবে।\n\n\n\nনামায মন্দ কাজ থেকে বাধা দেয়\n\nআল্লাহ পাক ২১ তম পারা, সূরা আল আনকাবুতের ৪৫নং আয়াতে ইরশাদ করেন:\n\nاِنَّ الصَّلٰوۃَ  تَنْہٰی عَنِ الْفَحْشَآءِ  وَ الْمُنْکَرِ ؕ\n\n(পারা ২১, সূরা আনকাবুত, আয়াত ৪৫)              কানযুল ঈমানের অনুবাদ: নিশ্চয়ই নামায অশ্লীল ও মন্দ কাজ থেকে বিরত রাখে।\n\n\n\nআল্লাহ পাকের এই মহান বাণী নিঃসন্দেহে সত্য, সত্য, সত্য। নিশ্চয়ই নামায অশ্লীলতা ও খারাপ কাজ থেকে বিরত রাখে।\n\nকিন্তু একটি প্রশ্ন মনে জাগে যে, যদি আমরা সমাজের দিকে তাকাই, তবে মুসলমানদের একটি অংশ রয়েছে যারা নামায পড়ে না; কিন্তু এটাও নয় যে, সকল মুসলমানই নামায পড়ে না, প্রতিটি মহল্লায়, প্রতিটি মসজিদে নামাযীর সংখ্যা তো থাকেই, আমরা দেখি যে, অনেক সময় এই নামাযীদের মাঝেও মন্দ আচরণ পাওয়া যায়। অসংখ্য নামাযীর মাঝে * মা-বাবার অবাধ্যতা * পর্দাহীনতা * গালিগালাজ * গীবত * চোগলখোরী * অশ্লীল কথা * মনে কষ্ট দেয়া * মানুষের হক নষ্ট করা * সুদ ও ঘুষের লেনদেন ইত্যাদি গুনাহ আধিক্য! যখন আল্লাহ পাক ইরশাদ করছেন যে, নামায মন্দ ও অশ্লীলতা থেকে বিরত রাখে, তবে এই নামাযীদের নামায, তাদের মন্দ কাজ থেকে কেন রক্ষা করতে পারছে না...? সত্যিকারের নামাযী কি * মিথ্যাবাদী * প্রতারক * চোগলখোর *হারাম রিযিক উপার্জনকারী ও * আহারকারী * সিনেমা-নাটকের আসক্ত * মিউজিক্যাল প্রোগ্রাম এবং * গান-বাজনার প্রেমিক * দাঁড়ি মুন্ডানকারী অথবা এক মুষ্টির চেয়ে ছোট করতে পারে? না...! কখনই না...! কোন অবস্থাতেই না...! নিঃসন্দেহে সত্য এটাই যে, নামায গুনাহ থেকে রক্ষা করে। আফসোস! আমাদের নামাযে দুর্বলতা রয়েছে, যার কারণে আমরা নেককার হতে পারছি না, অতএব আমাদের উচিত যে, আমরা * আমাদের নামায নিরীক্ষণ করি * নামাযের বাহ্যিক ও আভ্যন্তরীণ আদব শেখা এবং * নিজের অযু ও গোসল ইত্যাদিও বিশুদ্ধ করে নেয়া। যদি সত্যিকার অর্থে অযু সহকারে পবিত্রতা অর্জন করে, বিনয় ও একাগ্রতার সহিত এর সকল প্রকার বাহ্যিক ও আভ্যন্তরীণ আদবের প্রতি দৃষ্টি রেখে আমরা নামায পড়ি তবে اِنْ شَآءَ الله অবশ্যই এর বরকত প্রকাশ পাবে এবং বিশুদ্ধভাবে পড়া নামাযের বরকতে গুনাহের বাহ্যিক ও আভ্যন্তরীণ আবর্জনা দূর হয়ে যাবে এবং আমরা নেক আকৃতির ও নেক স্বভাবের মুসলমান হয়ে যাবো আর আমাদের সকল আচরণ সুন্নাতের প্রতিবিম্ব হয়ে যাবে। اِنْ شَآءَ الله\n\nএখন হয়তো মনে প্রশ্ন আসবে যে, নামাযের বাহ্যিক ও আভ্যন্তরীণ আদব কী কী...? কীভাবে শিখব? কোথা থেকে শিখব? এর জন্য কয়েকটি নামাযের আদব তো আমি আরয করে দিচ্ছি, তবে নামায ও এর বাহ্যিক ও আভ্যন্তরীণ আদব শিখার জন্য আমাদের রীতিমতো সময় বের করে নেয়া উচিত, اَلْحَمْدُ لِلّٰه দাওয়াতে ইসলামীর দ্বীনি পরিবেশে রীতিমতো \"ফয়যানে নামায\" কোর্স করানো হয়, ৭ দিনের একটি কোর্স, আবাসিকও করানো হয় আর খন্ডকালীনও করানো হয়, এই কোর্সে নামাযের আহকাম ও মাসআলা শেখানো হয়, এই কোর্স করে নিন! اِنْ شَآءَ الله নামায সম্পর্কিত অসংখ্য দ্বীনি জ্ঞান শেখার সুযোগ হবে, আল্লাহ পাক আমাদেরকে আমল করার নসীব করুক। اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n\nআসুন! নামাযের কিছু আদব শুনি:"
  },
  {
    "1": "(১) নামাযকে সময় দিন!",
    "2": "নামাযের প্রথম এবং সবচেয়ে গুরুত্বপূর্ণ আদব হলো যে, নামাযকে সময় দিন! দেখুন! নামাযকে দ্বীনের স্তম্ভ ঘোষণা করা হয়েছে, দ্বীনের ফরয সমূহের মধ্যে সবচেয়ে গুরুত্বপূর্ণ ফরয হলো নামায, এর অসংখ্য ফযিলত ও উপকারীতা বর্ণনা করা হয়েছে। এখন এসব উপকারীতা অর্জন করার জন্য এই মহা গুরুত্বপূর্ণ ফরযটি আদায় করতে আমাদের সময় বের করতিই হবে, কিন্তু আফসোস! * আমাদের এখানে অবস্থা এমন যে, মানুষ তাড়াহুড়ো করে মসজিদে আসে, যেমন তেমন করে সম্ভব নামায পড়ে এবং বাড়িতে ফিরে যায়, যত দ্রুত নামাযের সময় অতিবাহত করা হয়, হয়তো অন্য কোনো কাজে এত তাড়াহুড়ো করা হয় না...!\n* অতঃপর অভিশপ্ত শয়তান...! সেও বিরক্ত করতে থাকে, যখনই নামায শুরু করলো, কখনো কোন কাজ মনে পড়ে যায়, কখনো কারো কথা মনে  পড়ে যায়, ব্যস তখনই তাড়াহুড়ার কান্ড হয়ে যায় যে, তাড়াতাড়ি নামায শেষ কর! এখনো তো অমুক অমুক কাজ করতে হবে।\n\nএভাবে মানুষ দুনিয়াবী কাজের জন্য নামাযে তাড়াহুড়ো করে এবং নামাযের আদবের তোয়াক্কা না করেই কোনভাবে নামায পড়ে নেয়। আল্লাহ পাক আমাদের অবস্থার প্রতি দয়া করুন, নামাযে তাড়াহুড়ো করা অত্যন্ত ক্ষতিকর ব্যাপার।"
  },
  {
    "1": "নামায আদায়ে তাড়াহুড়ো করা",
    "2": "আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মানুষের মধ্যে সবচেয়ে নিকৃষ্ট চোর হলো সে, যে নামাযে চুরি করে। সাহাবায়ে কেরাম عَلَیْہِمُ الرِّضْوَان আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! কোন মানুষ তার নামাযে কীভাবে চুরি করতে পারে? তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি তার রুকু ও সিজদা সম্পূর্ণ করে না। (মুসনাদে আবু দাউদ তায়ালিসী, খন্ড ৩, পৃষ্ঠা ৬৬৯, হাদীস:২৩৩৩)"
  },
  {
    "1": "নামাযে তাড়াহুড়ো করার ক্ষতি",
    "2": "খাদিমে নবী, হযরত আনাস বিন মালিক رَضِیَ اللهُ عَنْہُ হতে বর্ণিত; আল্লাহ পাকের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি সঠিক সময়ে নামায আদায় করে এবং নামাযের জন্য ভালভাবে অযু করে আর তার কিয়াম, বিনয়, রুকু ও সিজদা পূর্ণ করে তবে তার নামায পরিষ্কার ও উজ্জল হয়ে এটা বলে বের হয় যে: “আল্লাহ পাক তোমার হেফাজত করুক, যেমনিভাবে তুমি আমার হেফাজত করেছো” আর যে ব্যক্তি অসময়ে নামায পড়ে এবং এর জন্য ভালভাবে অযু করে না এবং এর বিনয়, রুকু এবং সিজদা পূর্ণ করে না, তবে সেই নামায কালো অন্ধকার হয়ে এটা বলে বের হয় যে: “আল্লাহ পাক তোমাকে নষ্ট করুক, যেভাবে তুমি আমাকে নষ্ট করেছো।” এক পর্যায়ে আল্লাহ পাক যেখানে চায় তা (নামায) সেই স্থানে পৌঁছে যায়, অতঃপর তা পুরনো কাপড়ের মত জড়ো করে সেই নামাযীর মুখে ছুড়ে মারা হয়। (মু’জামু আউসাত, খন্ড ২, পৃষ্টা ২২৭, হাদীস ৩০৯৫)\n\nতাই আমার প্রিয় ইসলামী ভাইয়েরা! নামায অতিশয় গুরুত্বপূর্ণ ইবাদত, এজন্য রীতিমতো সময় বের করুন! নামায সম্পূর্ণ যত্ন ও প্রস্তুতি সহকারে পড়ুন! সম্পূর্ণ প্রশান্তভাবে, সুন্নাত ও মুস্তাহাবের প্রতি দৃষ্টি রেখে অযু করুন! অতঃপর খুবই সুন্দরভাবে, গাম্ভীর্য সহকারে, অন্তরে বিনয় নিয়ে, আর যদি সৌভাগ্য হয়! খোদাভীতিতে কাঁপতে কাঁপতে মসজিদে এসে কাতারে দাঁড়িয়ে যান! অতঃপর ‍পূর্ণ মনোযোগ ও পূর্ণ প্রশান্তি সহকারে নামায পড়ুন! আপনারা দেখবেন, اِنْ شَآءَ الله কয়েক দিনের মধ্যেই অন্তরের ময়লা ধোয়া শুরু হয়ে যাবে, অন্তরে নূর পূর্ণ হওয়া শুরু হবে, অতঃপর اِنْ شَآءَ الله এমন বরকত নসীব হবে যে, দুনিয়া ও আখিরাত সুন্দর হয়ে যাবে।"
  },
  {
    "1": "প্রশান্তভাবে নামায পড়ার ফযীলত",
    "2": "হাদীসে পাক শুনুন! হযরত উবাদা বিন সামিত رَضِیَ اللهُ عَنْہُ হতে বর্ণিত; নবীয়ে রহমত, শফিয়ে উম্মত صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি উত্তমরুপে অযু করে অতঃপর নামাযের জন্য দাঁড়িয়ে যায়, এর রুকু, সিজদা ও কিরাত পূর্ণ করে, তবে নামায বলে: আল্লাহ পাক তোমার হেফাজত করুক, যেমনিভাবে তুমি আমার হেফাজত করেছো। অতঃপর সেই নামাযকে আকাশের দিকে নিয়ে যাওয়া হয় এবং তার জন্য উজ্জলতা এবং নূর হয়, তখন তার জন্য আকাশের দরজা খুলে যায়, এক পর্যায়ে তা আল্লাহ পাকের দরবারে উপস্থাপন করা হয় এবং ঐ নামায সেই নামাযীর জন্য সুপারিশ করবে। (শুয়াবুল ঈমান, খন্ড ৩, পৃষ্ঠা ১৪৪, হাদীস ৩১৪০)\nسُبْحٰنَ الله!\nঅনুমান করুন! যে বান্দাকে সর্বশ্রেষ্ঠ ইবাদত অর্থাৎ নামায হেফাজতের দোয়া দেয়া হচ্ছে, সেই বান্দার হেফাজত কেন করা হবে না, তার কাজ অদৃশ্যভাবে কেন সম্পন্ন হবে না...!! ভাবুন তো...! একদিকে ঐ বান্দা, যাকে নামায বলে: আল্লাহ পাক তোমাকে নষ্ট করুক, অপরদিকে ঐ বান্দা, যাকে নামায বলে: আল্লাহ পাক তোমার হেফাজক করুক। ন্যায়ভাবে বলুন! উভয়ের মধ্যে কার ব্যবসায় বরকত আসবে...? এই উভয়ের মধ্যে কার শান্তি অর্জিত হবে? এই উভয়ের মধ্যে কার ঘর শান্তির নীড় হবে? নিঃসন্দেহে তারই, যাকে নামায হেফাজতের দোয়া দিচ্ছে। ব্যস এটাই প্রতিফল, আমরা যে কাজের জন্য নামাযে তাড়াহুড়ো করি, যদি আমরা নামায প্রশান্তভাবে পড়া শুরু করে দিই, তবেই আমাদের সেই কাজ সঠিকভাবে হতে পারে কিন্তু আমরা এই কাজে তাড়াহুড়োর কারণে নামাযে তাড়াহুড়ো করি।\n\nফলে নামাযের নূরানিয়্যত তো নষ্ট হয়ই, দুনিয়ার কাজও পূর্ণ হয় না, কেননা নামায বলে যায়: যেভাবে তুমি আমাকে নষ্ট করেছ, আল্লাহ পাক তোমাকে নষ্ট করুক।\n\n\n\nআল্লাহ পাক আমাদের সঠিক বুঝশক্তি নসীব করুক। নামায পড়ুন! অবশ্যই নামায পড়ুন! সময় বের করে নামায পড়ুন! পূর্ণ মনোযোগ সহকারে পড়ুন! আল্লাহ পাকের ভালোবাসা অন্তরে নিয়ে, আল্লাহ পাক দেখছেন, এমন ধারণা নিয়ে পড়ুন! اِنْ شَآءَ الله দুনিয়া ও আখিরাত উভয়ই সুন্দর হয়ে যাবে।"
  },
  {
    "1": "(২) নামায পূর্ণ মনোযোগ সহকারে পড়ুন!",
    "2": "প্রিয় ইসলামী ভাইয়েরা! নামাযের দ্বিতীয় আদব হলো যে, নামায পূর্ণ মনোযোগ সহকারে পড়া। উদাহরণ স্বরূপ যখন আমরা অযু করছি, তখন অন্তরে বিনয় থাকা, মুখে অযুর দোয়া পড়তে থাকা, অতঃপর যখন নামায শুরু করবে, اَللهُ اَكْبَرُ বলার সময় ধ্যান আল্লাহ পাকের দিকে থাকা, অনুরূপভাবে যা কিছু আমরা নামাযে পড়ি, যেমন * সুরা ফাতিহা\n* এরপর যে সূরা পড়তে হবে * তারপর রুকুর তাসবিহ * সিজদার তাসবিহ * আততাহিয়্যাত * দরূদে পাক এবং * শেষের দোয়া, সব কিছু অনুবাদ সহকারে মুখস্ত করে নিন, অতঃপর নামাযে এর অনুবাদে দৃষ্টি রেখে মনোযোগ সহকারে নামায পড়ুন * অনুরূপভাবে কিয়াম অবস্থায় দৃষ্টি সিজদার জায়গায় * রুকুতে পায়ের পিঠে * কওমায় (অর্থাৎ রুকু থেকে দাঁড়িয়ে) দৃষ্টি বুকের দিকে * সিজদায় গিয়ে নাকের দিকে\n* আততাহিয়্যাত বসে দৃষ্টি কোলে রাখবে, এভাবে পুরো প্রশান্তভাবে, পূর্ণ মনোযোগ সহকারে নামায পড়ুন। اِنْ شَآءَ الله মজাও পাবেন এবং নামাযের নুরানিয়্যতও নসীব হবে।"
  },
  {
    "1": "জান্নাত ওয়াজিব হয়ে যায়",
    "2": "হযরত উক্ববা বিন আমের رَضِیَ اللهُ عَنْہُ বর্ণনা করেন: আমি আল্লাহ পাকের প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم কে দেখেছি যে, তিনি দাঁড়িয়ে মানুষকে এরূপ ইরশাদ করছিলেন: যে মুসলমান ভালভাবে অযু করবে, অতঃপর বাহ্যিক ও আভ্যন্তরীণ একাগ্রতার সহিত দুই রাকাত নামায আদায় করবে, তবে তার জন্য জান্নাত ওয়াজিব হয়ে যায়। (মুসলিম, ১০৯ পৃষ্ঠা, হাদীস ২৩৪)"
  },
  {
    "1": "আমার দিকে মনযোগী হয়ে যাও!",
    "2": "হযরত আবু হুরাইরা رَضِیَ اللهُ عَنْہُ বর্ণনা করেন যে, রাসূলে পাক\nصَلَّی اللهُ عَلَیْہِ وَاٰلِہٖ وَسَلَّم \nএর মহান ইরশাদ হলো: যখন বান্দা নামাযের জন্য দাঁড়ায়, তখন সে আল্লাহ পাকের দরবারে উপস্থিত হয়, যখন সে এদিক-সেদিক দেখে, তখন আল্লাহ পাক ইরশাদ করেন: তুমি কার দিকে তাকাচ্ছো? আমার চেয়ে কী ভালো কিছুর দিকে তাকাচ্ছো? হে আদম সন্তান! আমার দিকে মনযোগী হয়ে যাও! আমি তার চেয়ে উত্তম, যার দিকে তাকাচ্ছো। (মুসনাদে বাযার, খন্ড ১৬, পৃষ্ঠা ২০০, হাদীস ৯৩৩৩)"
  },
  {
    "1": "নামাযে এদিক-সেদিক তাকালে রহমত ফিরে যায়",
    "2": "হযরত আবু যর رَضِیَ اللهُ عَنْہُ বর্ণনা করেন: রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাকের রহমত নামাযীর প্রতি মনযোগী থাকে, যতক্ষণ না সে এদিক-সেদিক তাকায়, যখন এদিক-সেদিক তাকায়, তখন আল্লাহ পাকের রহমত তার থেকে ফিরে যায়। (আবু দাউদ, পৃষ্ঠা ১৫৩, হাদীস ৯০৯)"
  },
  {
    "1": "(৩) একনিষ্ঠতার সহিত নামায পড়ুন!",
    "2": "প্রিয় ইসলামী ভাইয়েরা! নামাযের কবুলিয়্যতের জন্য সবচেয়ে মৌলিক শর্ত হলো একনিষ্ঠতা। অতএব সব ধরণের নামায তা ফরয হোক বা নফল, শুধুমাত্র আল্লাহ পাককে সন্তুষ্ট করার জন্য আদায় করা উচিত, অন্যদের দেখানোর জন্য লৌকিকতা সম্পন্ন নামায পড়া উচিত নয়।"
  },
  {
    "1": "রাব্বুল আলামিনকে অপমানকারী",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি মানুষের সামনে উত্তম পদ্ধতিতে এবং একাকীত্বে খারাপ ভাবে নামায আদায় করে, নিঃসন্দেহে সে রাব্বুল আলামিনকে অপমান করলো।\n\n(মুসনাদে ইয়ালা, খন্ড ৪, পৃষ্ঠা ১৯০, হাদীস ৫১১৪)\n\nনোট: এখানে অপমান দ্বারা আল্লাহর দরবারে আদবের স্বল্পতাকে বোঝানো হয়েছে, কুফরীর সমতুল্য অপমান উদ্দেশ্য নয়।"
  },
  {
    "1": "৩০ বছরের নামায পুনরায় পড়লেন",
    "2": "এক বুযুর্গ رَحْمَۃُ اللهِ عَلَیْہِ ৩০ বছর যাবৎ মসজিদের প্রথম সারিতে জামাআত সহকারে নামায আদায় করতে থাকেন, একবার তাঁর প্রথম সারিতে জায়গা হলো না এবং দ্বিতীয় সারিতে দাঁড়িয়ে গেলেন, তখন তাঁর লজ্জা অনুভূত হতে লাগলো যে, লোকেরা কী বলবে! দেখো! আজ এই ব্যক্তির প্রথম কাতার ছুটে গেছে। এই খেয়াল আসতেই তিনি সংযত হয়ে গেলেন এবং নিজের নফসকে বললেন: “হে নফস! আমি ৩০ বছর যাবৎ যে নামায প্রথম সারিতে আদায় করছিলাম, তা কি মানুষকে দেখানোর জন্যই ছিলো, যার কারণে আজ তোমার লজ্জা অনুভব হচ্ছে!” অতঃপর তিনি অতীতের ৩০ বছরের নামায পুনরায় আদায় করলেন এবং সত্যিকারের একাগ্রতার অসধারণ দৃষ্টান্ত স্থাপন করলেন।\n\n(ইহইয়াউল উলূম, খন্ড ২, পৃষ্ঠা ৩০০)\n\nاَللهُ اَكْبَرُ\nআমাদের বুযুর্গদের একাগ্রতার প্রেরণার প্রতি শত কোটি মারহাবা! শুধুমাত্র অন্তরের একটি খেয়ালের ভিত্তিতে ত্রিশ বছরের নামায পুনরায় আদায় করে দিলেন। হায়! আমরা অলসদের স্বভাব এমন যে, প্রথমত অন্তরের ক্ষেত ইবাদতের প্রেরণার বীজ শূন্য এবং যেনতেন ভাবে ইবাদত করে নিলেও তাতে একাগ্রতার পানি খুবই কম বরং বাহবা পাওয়ার মন্দ আপদ দ্বারা ইবাদতের ফসলকে নষ্ট করে দিই।\n\nআল্লাহ পাক আমাদের তাওফিক দান করুক, যেন লৌকিকতা থেকে বেঁচে শুধুমাত্র আল্লাহ পাকের সন্তুষ্টি লাভের নিয়্যতে পাঁচ ওয়াক্ত নামায আদায় করি, اِنْ شَآءَ الله আল্লাহ পাক সন্তুষ্ট হবেন এবং প্রচুর বরকত নসীব হবে।\n\n\n\n(৪) নামায বিনয় ও একাগ্রতার সহিত পড়ুন!\n\nপ্রিয় ইসলামী ভাইয়েো! নামাযের আদবের মধ্যে রয়েছে যে, নামায বিনয় একাগ্রতার সহকারে পড়া উচিত। আল্লাহ পাক ১৮তম পারা সূরা মুমিনুনের ১ ও ২ নং আয়াতে ইরশাদ করেন:\n\nقَدْ  اَفْلَحَ  الْمُؤْمِنُوْنَ ۙ(۱)\nالَّذِیْنَ ھُمْ  فِیْ صَلَاتِہِمْ خٰشِعُوْنَ ۙ(۲)\n\n(পারা ১৮, সূরা মুমিনুন, আয়াত ১-২)                    কানযুল ঈমানের অনুবাদ: নিশ্চয়ই সফলকাম হয়েছে ঈমানদারগণ; যারা নিজেদের নামাযের মধ্যে বিনীত নম্র হয়।\n\n\n\nতাফসীরে সিরাতুল জিনান ৫ষ্ট খন্ডের ৪৯৪ পৃষ্ঠায় রয়েছে: এই আয়াতে ঈমানদারদেরকে সুসংবাদ দেওয়া হয়েছে যে, নিঃসন্দেহে তারা আল্লাহ পাকের অনুগ্রহে নিজেদের উদ্দেশ্যে সফল হবে এবং সর্বদার জন্য জান্নাতে প্রবেশ করে সব ধরনের অপ্রীতিকর বিষয় থেকে মুক্তি পেয়ে যাবে। ৪৯৬ পৃষ্ঠায় আরো রয়েছে: ঈমানদাররা বিনয় ও একাগ্রতা সহকারে নামায আদায় করে, তখন তাদের অন্তরে আল্লাহ পাকের ভয় থাকে এবং তাদের অঙ্গ প্রত্যঙ্গ স্থির ও শান্ত থাকে।\n\n(সিরাতুল জিনান, পারা ১৮, সূরা মুমিনুন, ২নং আয়াতের পাদটীকা, খন্ড ৬, পৃষ্ঠা ৪৯৪, ৪৯৬)"
  },
  {
    "1": "বিনয় ও একাগ্রতার সংজ্ঞা",
    "2": "বিনয় এর অর্থ হলো: মনের কাজ এবং প্রকাশ্য অঙ্গের (অর্থাৎ হাত পা) আমল। (তাফসীরে কবির, খন্ড ৮, পৃষ্ঠা ২৫৯) মনের কাজ অর্থাৎ আল্লাহ পাকের মহত্বের প্রতি সজাগ থাকা, দুনিয়া থেকে মনোযোগ সরে থাকা এবং নামাযে মন লেগে থাকা। আর প্রকাশ্য অঙ্গের আমল অর্থাৎ শান্তভাবে দন্ডায়মান থাকা, এদিক সেদিক না তাকানো, নিজের শরীর এবং কাপড় নিয়ে খেলা না করা এবং কোন অনর্থক কাজ না করা। (ফয়যানে নামায, পৃষ্ঠা ২৮২)"
  },
  {
    "1": "বিনয় সহকারে নামায পড়া গুনাহের কাফফারা",
    "2": "মুসলমানদের তৃতীয় খলিফা হযরত ওসমান ইবনে আফফান رَضِیَ اللهُ عَنْہُ বলেন: আমি আল্লাহ পাকের প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে এরূপ ইরশাদ করতে শুনেছি; যে মুসলমানের উপর ফরয নামাযের সময় আসে এবং সে ভালোভাবে অযু করে বিনয় সহকারে নামায পড়ে এবং সঠিক পদ্ধতিতে রুকু করে, তবে সেই নামায তার অতীতের গুনাহের কাফফারা হয়ে যায়, যতক্ষণ না সে কবীরা গুনাহ করে এবং তা (গুনাহ ক্ষমা হওয়ার ধারাবাহিকতা) সর্বদাই হয়ে থাকে (কোন সময়ের সাথে নির্দিষ্ট নয়)।\n\n(মুসলিম, পৃষ্ঠা ১০৭, হাদীস ২২৪)"
  },
  {
    "1": "রুকু দ্বারা উদ্দেশ্য সম্পূর্ণ নামায",
    "2": "আল্লামা আব্দুল রউফ মুনাভী رَحْمَۃُ اللهِ عَلَیْہِ এই হাদীসে পাকের আলোকে লিখেন: রুকু দ্বারা উদ্দেশ্য হলো নামাযের সকল আরকান অর্থাৎ সেই নামাযের সকল আরকান উত্তমরূপে এবং বিনয় সহকারে আদায় করা এবং সকল আরকান উত্তমরূপে আদায় করার অর্থ হলো, প্রত্যেক রুকন সম্পূর্ণভাবে (সুন্নাত ইত্যাদির প্রতি লক্ষ্য রেখে) আদায় করা। (তিনি আরো বলেন:) নামায সগীরা (অর্থাৎ ছোট) গুনাহের জন্যে কাফফারা হবে, কবীরা (অর্থাৎ বড়) গুনাহের জন্যে নয়, কেননা কবীরা গুনাহ নামাযের মাধ্যমে ক্ষমা হয় না (কবীরা গুনাহের ক্ষমার জন্যে তাওবা এবং এর দাবী পূরণ করতে হবে)। (আত তাইসীর, খন্ড ২, পৃষ্ঠা ৩৫৮)"
  },
  {
    "1": "উপার্জনে বরকত লাভের শক্তিশালী উপায়",
    "2": "উপার্জনে বরকত লাভের শক্তিশালী মাধ্যম হলো যে, মানুষ নামাযকে বিনয় ও একাগ্রতা, তাদীলে আরকান (অর্থাৎ নামাযের ফরয সমূহ ধীরে ধীরে আদায়) এর প্রতি লক্ষ্য রেখে এবং সকল ওয়াজিব এবং সুন্নাত ও আদব সমূহ সম্পূর্ণরূপে আদায় করা। (রাহে ইলম, পৃষ্ঠা ৯২, ১০৩)"
  },
  {
    "1": "আগুন লেগে গেছে কিন্তু নামাযে ধ্যানমগ্ন  রইলো!",
    "2": "তাবেয়ী বুযুর্গ হযরত মুসলিম বিন ইয়াসার رَحْمَۃُ اللهِ عَلَیْہِ এমন মনোযোগ সহকারে নামায পড়তেন যে, নিজের  আশেপাশের কোন খবরই থাকতো না, একদা নামাযে মগ্ন ছিলেন, এমন সময় তার নিকটেই আগুন জ্বলে উঠলো কিন্তু তাঁর অনুভূতিও হলো না, এক পর্যায়ে আগুন নিভিয়ে দেয়া হলো। (আল্লাহ ওয়ালো কি বাতেঁ, ২/৪৪৭)\n\nআল্লাহ পাক আমাদেরকে বিনয় ও একাগ্রতা সহকারে নামায পড়ার তাওফিক নসীব করো। আমরা বিনয় ও একাগ্রতা সহকারে নামায কীভাবে পড়তে পারি...? এর জন্য আমাদের কী করতে হবে? শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ) তাঁর ফয়যানে নামায কিতাবে এর উপায়ও লিখেছেন। আসুন! শুনি:"
  },
  {
    "1": "গুনাহ বিনয়ের পথে অনেক বড় বাধা",
    "2": "আমীরে আহলে সুন্নাত دَامَتْ بَرَکَاتُہُمُ الْعَالِیَہ লিখেন: যদি আপনি বিনয় ও একাগ্রতা সহকারে নামায পড়তে চান, তবে সর্বপ্রথম গুনাহ থেকে বিরত থাকুন, গুনাহ বিনয়ের পথে অনেক বড় বাধা, গুনাহে অটল থেকে বিনয় অর্জন করা যায় না।"
  },
  {
    "1": "মনযোগ আকৃষ্টকারী কার্যাদি থেকে আগে মুক্ত হয়ে যান",
    "2": "বিনয় ও একাগ্রতা সহকারে নামায পড়ার জন্য এটাও আবশ্যক যে, * নামায শুরু করার পূর্বে ঐ সমস্ত বিষয় থেকে নিজেকে মুক্ত করে নিন! যা নামাযে মনযোগ আকৃষ্ট করা এবং আল্লাহ পাকের স্মরণ থেকে দূরে রাখার কারণ হতে পারে * নীরব স্থান এবং শোরগোল থেকে দূরে থাকুন * সামনের পর্দা এবং জায়নামাযের উপর এরূপ নকশা ইত্যাদি না হওয়া, যার দ্বারা মনযোগ আকৃষ্ট হয় এবং বিনয় ও একাগ্রতায় বাঁধা হয়ে দাঁড়ায় * প্রচন্ড ঠান্ডা এবং প্রচন্ড গরম থেকে বাঁচার মাধ্যমও গ্রহণ করুন * যদি খাবার বা প্রস্রাব ইত্যাদির প্রয়োজন হয় তবে তা সেরে নিন।"
  },
  {
    "1": "বুঝার বিষয়",
    "2": "হযরত আবু দারদা رَضِیَ اللهُ عَنْہُ বলেন: বুদ্ধিমান মানুষের কাজ হলো যে, প্রথমেই নিজের প্রয়োজনীয় কাজ সেরে নেয়া, যাতে নামায শুরু করার সময় তার অন্তর মুক্ত থাকে। (কু’তুল কুলুব, খন্ড ২, পৃষ্ঠা ১৬৯) তাবেয়ী বুযুর্গ হযরত মাসরুক رَحْمَۃُ اللهِ عَلَیْہِ নিজের পরিবারকে বলতেন: (আমার সাথে সম্পর্কিত) নিজের সকল প্রয়োজনাদি আমার নামায শুরু করার পূর্বেই বলে দাও।\n\n(হিলইয়াতুল আউলিয়া, খন্ড ২, পৃষ্ঠা ১১২, হাদীস ১৬১১)"
  },
  {
    "1": "নামাযে বিনয় আনার ২৭টি মাদানী ফুল",
    "2": "আল্লাহ পাক আমাদেরকে বিনয় ও একাগ্রতা সহকারে নামায পড়ার তাওফিক দান কর, আমীরে আহলে সুন্নাত دَامَتْ بَرَکَاتُہُمُ الْعَالِیَہ এ ব্যাপারে মাদানী ফুল প্রদান করতে গিয়ে বলেন: (১) ক্ষুধা ও পিপাসার্ত হলে মিটিয়ে নিন (২) প্রস্রাব ইত্যাদি (৩) প্রয়োজনীয় কথাবার্তা এবং (৪) ফোনে কথাবার্তা বলা ও শোনা থেকে অবসর হোন (৫) মোবাইল ফোন সাইলেন্ট করে দিন (৬) শিশুদের থেকে দূরে থাকুন (৭) শোরগোল ও আওয়াজ থেকে বাঁচার ব্যবস্থা করুন (৮) যে অপেক্ষায় আছে তাকে ছেড়ে দিন (৯) সামনের দেয়ালে নকশা ও চিত্র অঙ্কিত থাকলে বা সামনে আয়না (Mirror) ইত্যাদি থাকলে এবং মনযোগ আকৃষ্ট করলে তবে স্থান পরিবর্তন করে নিন (১০) যদি গরম একাগ্রতায় প্রতিবন্ধকতা সৃষ্টি করে তবে ফ্যান বা সম্ভব হলে A.C ইত্যাদির ব্যবস্থা করুন (১১) শীত লাগলে নামাযে শীতের কাপড় এবং হিটার ইত্যাদি ব্যবহার করুন (১২) পোশাক, পাগড়ী, চাদর ইত্যাদি কোন জিনিস যেন একাগ্রতায় প্রতিবন্ধকতা সৃষ্টি না করে, সেদিকে খেয়াল রাখুন, যেমন; পোশাক আঁটসাঁট (Tight) না হওয়া, এর খোঁচা অনুভব না হওয়া ইত্যাদি (১৩) পায়ে যদি মশা কামড়ায় তবে মোজা পরিধান করে নিন (১৪) পাগড়ী বা এর উপরের চাদর সিজদায় পরতে ও তুলতে থাকা বা গরম লাগা বা নিঃশ্বাস নিতে কষ্ট, ইত্যাদির কারণেও একাগ্রতায় প্রতিবন্ধকতা সৃষ্টি হয় (১৫) পকেটে থাকা জিনিস পত্রের বোঝা একাগ্রতায় বিগ্ন ঘটালে বের করে ফেলুন (১৬) নকশা ও চিত্র অঙ্কিত জায়নামাযে নামায পড়া থেকে বিরত থাকুন (১৭) জায়নামায বা কার্পেট ইত্যাদি একাগ্রতায় ঘাটতির কারণ হলে তবে সরিয়ে ফেলুন অথবা নিজেই সরে যান (১৮) যে বস্তুই একাগ্রতায় ব্যাঘাত ঘটায়, যথাসম্ভব তা দূর করে দিন (১৯) একাগ্রতায় কুমন্ত্রণা প্রতিবন্ধক হলে তবে নামায শুরু করার পূর্বে কেউ যেন না দেখে সেভাবে বাম কাঁধের দিকে তিনবার থু থু করুন। অতঃপর لَا حَوْلَ وَلَا قُوَّۃَ اِلَّا بِاللهِ الْعَلِیِّ الْعَظِیْم পড়ুন *দাঁড়ানো অবস্থায় সিজদার স্থানে রুকুতে পা\u0027দ্বয়ের দিকে সিজদায় নাকের দিকে এবং * বৈঠকে কোলের দিকে দৃষ্টি রাখুন! إِنْ شَاء الله কুমন্ত্রণা থেকে বেঁচে যাবেন (২০) যেই নামায আদায় করছেন, তা নিজের জীবনের শেষ নামায মনে করুন (২১) এই মানসিকতা বানিয়ে রাখুন যে, আল্লাহ পাক আমাকে দেখছেন (২২) বিভিন্ন নামাযে সূরা ফাতেহা ব্যতীত পাঠকৃত সূরা সমূহ পরিবর্তন করে করে পড়ুন (২৩) নামাযের মধ্যে তিলাওয়াতে তাজবীদের আবশ্যকীয় কায়িদার উপর আমল করুন (২৪) আয়াত ও যিকির সমূহে এক একটি হরফ বিশুদ্ধভাবে আদায় করুন এবং (২৫) নামাযে যা কিছু পড়বেন তার অর্থের প্রতি লক্ষ্য রাখুন (২৬) নামাযের ফরয, ওয়াজিব, সুন্নাত ও মুস্তাহাব সমূহ ভালভাবে আদায় করুন (২৭) তাড়াহুড়ো করে নয় বরং শান্তভাবে নামায পড়ুন।\n\nআল্লাহ পাক আমাদের তাওফিক দান করুক, যেন লৌকিকতা থেকে বেঁচে শুধুমাত্র আল্লাহ পাকের সন্তুষ্টি লাভের নিয়্যতে পাঁচ ওয়াক্ত নামায আদায় করি, اِنْ شَآءَ الله আল্লাহ পাক সন্তুষ্ট হবেন এবং প্রচুর বরকত নসীব হবে।\nআল্লাহ পাক আমাদের পাঁচ ওয়াক্ত নামায নিয়মিতভাবে জামাআত সহকারে মসজিদে, বাহ্যিক ও অভ্যন্তরীণ আদবের প্রতি দৃষ্টি রেখে পড়ার তাওফিক দান করুক।\nأمين بجاهِ النَّبِيِّ الْآمِينَ صَلَّى اللَّهُ تَعَالَى عَلَيْهِ وَآلِهِ وَسَلَّم\nصَلُّوا عَلَى الْحَبِيب ! صَلَّى اللَّهُ تَعَالَى عَلَى مُحَمَّد"
  },
  {
    "1": "২ নং নেক আমলের প্রতি উৎসাহ প্রদান",
    "2": "প্রিয় ইসলামী ভাইয়েরা! নিজেকে নামাযের প্রতি সচেতন করতে এবং অন্যান্য নেক আমলের উপর নিজেকে আমলদার বানানোর জন্য, শায়খে তরিকত, আমীরে আহলে সুন্নাত دَامَتْ بَرَكَاتُهُمُ الْعَالِيه এর প্রদত্ত “৭২টি নেক আমল” পুস্তিকা পূরণ (Fill) করার অভ্যাস গড়ে নিন। إِنْ شَاء الله এর বরকতে আপনি আপনার মধ্যে স্পষ্ট পরিবর্তন অনুভব করবেন। ৭২টি নেক আমলের মধ্যে ২ নাম্বার নেক আমল হলো: \"আজ কি আপনি পাঁচ ওয়াক্ত নামায জামাআত সহকারে আদায় করেছেন? (হায়! প্রথম সারি ও তাকবীরে উলা যেন কখনো ছুটে না যায়)।” এই নেক আমলের উপর আমল করার বরকতে إِن شاء الله আমরা নামাযের প্রতি সচেতন হয়ে যাবো, কাজেই সবাই নিয়্যত করুন যে, আজ থেকে নেক আমলের পুস্তিকা নিয়মিত পূরণ (Fill) করবো। إِنْ شَاءَ الله\nصَلُّوا عَلَى الْحَبِيب ! صَلَّى اللَّهُ تَعَالَى عَلَى مُحَمَّد"
  },
  {
    "1": "(৪) নামায বিনয় ও একাগ্রতার সহিত পড়ুন!",
    "2": "প্রিয় ইসলামী ভাইয়েো! নামাযের আদবের মধ্যে রয়েছে যে, নামায বিনয় একাগ্রতার সহকারে পড়া উচিত। আল্লাহ পাক ১৮তম পারা সূরা মুমিনুনের ১ ও ২ নং আয়াতে ইরশাদ করেন:\nقَدْ  اَفْلَحَ  الْمُؤْمِنُوْنَ\nالَّذِیْنَ ھُمْ  فِیْ صَلَاتِہِمْ خٰشِعُوْنَ\n(পারা ১৮, সূরা মুমিনুন, আয়াত ১-২)                    কানযুল ঈমানের অনুবাদ: নিশ্চয়ই সফলকাম হয়েছে ঈমানদারগণ; যারা নিজেদের নামাযের মধ্যে বিনীত নম্র হয়।\n\n\n\nতাফসীরে সিরাতুল জিনান ৫ষ্ট খন্ডের ৪৯৪ পৃষ্ঠায় রয়েছে: এই আয়াতে ঈমানদারদেরকে সুসংবাদ দেওয়া হয়েছে যে, নিঃসন্দেহে তারা আল্লাহ পাকের অনুগ্রহে নিজেদের উদ্দেশ্যে সফল হবে এবং সর্বদার জন্য জান্নাতে প্রবেশ করে সব ধরনের অপ্রীতিকর বিষয় থেকে মুক্তি পেয়ে যাবে। ৪৯৬ পৃষ্ঠায় আরো রয়েছে: ঈমানদাররা বিনয় ও একাগ্রতা সহকারে নামায আদায় করে, তখন তাদের অন্তরে আল্লাহ পাকের ভয় থাকে এবং তাদের অঙ্গ প্রত্যঙ্গ স্থির ও শান্ত থাকে।\n\n(সিরাতুল জিনান, পারা ১৮, সূরা মুমিনুন, ২নং আয়াতের পাদটীকা, খন্ড ৬, পৃষ্ঠা ৪৯৪, ৪৯৬)"
  },
  {
    "1": "বিনয় ও একাগ্রতার সংজ্ঞা",
    "2": "বিনয় এর অর্থ হলো: মনের কাজ এবং প্রকাশ্য অঙ্গের (অর্থাৎ হাত পা) আমল। (তাফসীরে কবির, খন্ড ৮, পৃষ্ঠা ২৫৯) মনের কাজ অর্থাৎ আল্লাহ পাকের মহত্বের প্রতি সজাগ থাকা, দুনিয়া থেকে মনোযোগ সরে থাকা এবং নামাযে মন লেগে থাকা।"
  },
  {
    "1": "মিসওয়াকের সুন্নাত ও আদব",
    "2": "প্রিয় ইসলামী ভাইয়েরা! আসুন! শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর \"১৬৩ মাদানী ফুল\" পুস্তিকা থেকে মিসওয়াকের সুন্নাত ও আদব শ্রবণ করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুটি বাণী শুনি: * মিসওয়াক করে দুই রাকাত নামায আদায় করা মিসওয়াক ছাড়া ৭০ রাকাতের চেয়ে উত্তম। (আত তারগীব ওয়াত তারহীব, ১ম খন্ড, ১০২ পৃষ্ঠা, হাদীস- ১৮) * মিসওয়াকের ব্যবহার নিজের জন্য আবশ্যক করে নাও কেননা, এতে মুখের পরিচ্ছন্নতা এবং আল্লাহ পাকের সন্তুষ্টির মাধ্যম রয়েছে। (মুসনাদে আহমদ, ২য় খন্ড, ৪৩৮ পৃষ্ঠা, হাদীস ৫৮৬৯) * হযরত ইবনে আব্বাস رَضِیَ اللهُ عَنْہُمَا থেকে বর্ণিত যে, মিসওয়াকে দশটি গুণাগুণ  রয়েছে: (কয়েকটি হলো) মুখ পরিষ্কার করে, মাড়ি মজবুত করে, দৃষ্টিশক্তি বৃদ্ধি করে, কফ দূর করে, মুখের দূর্গন্ধ দূর করে, সুন্নাতের অনুসরণ হয়, ফেরেশতারা খুশি হয়, আল্লাহ পাক সন্তুষ্ট হন।"
  },
  {
    "1": "ঘোষণা",
    "2": "মিসওয়াকের অবশিষ্ট সুন্নাত ও আদব তরবিয়্যতি হালকায় বর্ণনা করা হবে, সুতরাং তা জানতে তরবিয়্যতি হালকা অবশ্যই অংশগ্রহণ করুন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
    "2": ""
  },
  {
    "1": "(১) বৃহস্পতিবার রাতের দরূদ শরীফ",
    "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n\nবুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
  },
  {
    "1": "(২) সমস্ত গুনাহের ক্ষমা",
    "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n\nহযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\n\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
  },
  {
    "1": "(৩) রহমতের ৭০টি দরজা",
    "2": "صَلَّى اللهُ عَلٰى مُحَمَّدٍ\n\nযে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
  },
  {
    "1": "(৪) ছয়লক্ষ দরূদ শরীফ পাঠ করার সাওয়াব",
    "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n\nহযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
  },
  {
    "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
    "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n\nএকদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
  },
  {
    "1": "(৬) দরূদে শাফায়াত",
    "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\nনবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
  },
  {
    "1": "(১) এক হাজার দিনের নেকী",
    "2": "جَزَى اللهُ عَنَّا مُحَمَّدًامَاهُوَ اَهْلُهٗ\n\nহযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
  },
  {
    "1": "(২) যেন শবে কদর পেয়ে গেলো",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n\n(তারীখে ইবনে আসাকীর, ১৯/৪৪১৫)\n\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n\nসহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "সাপ্তাহিক ইজতিমার হালকার শিডিউল ২৪ এপ্রিল ২০২৫ইং",
    "2": "(১) সুন্নাত ও আদব শেখা: ৫ মিনিট, (২) দোয়া শেখা: ৫ মিনিট,\n(৩) পর্যালোচনা: ৫ মিনিট। মোট সময়কাল- ১৫ মিনিট।"
  },
  {
    "1": "মিসওয়াকের অবশিষ্ট সুন্নাত ও আদব",
    "2": "হযরত ইমাম শাফেয়ী رَحْمَۃُ اللهِ عَلَیْہِ বলেন: চারটি জিনিস জ্ঞান বৃদ্ধি করে: অনর্থক কথাবার্তা থেকে বিরত থাকা, মিসওয়াকের ব্যবহার, নেককার লোকদের সাহচর্য এবং নিজের জ্ঞানের উপর আমল করা। (ইহ্ইয়াউল উলুম, ৩য়  খন্ড, ১৬৬ পৃষ্ঠা) * মিসওয়াক পিলু, যয়তুন, নিম ইত্যাদি তিক্ত গাছের হওয়া উচিত। মিসওয়াক যেন কনিষ্ঠা আঙ্গুলের সমান মোটা হয়। * মিসওয়াক যখন ব্যবহার অনুপযোগী হয়ে যায়, তখন সেটাকে ফেলে দিবেন না; কেননা এটা সুন্নাত পালণের উপকরণ। সেটাকে কোন জায়গায় সতর্কভাবে রেখে দিন কিংবা দাফন করে দিন অথবা পাথর বা ভারী কিছুতে বেধেঁ সমুদ্রে ডুবিয়ে দিন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "কুমন্ত্রণা দূর করার সময় পাঠযোগ্য দোয়া",
    "2": "দাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী \"কুমন্ত্রণা দূর করার সময় পাঠযোগ্য  দোয়া\" মুখস্ত করানো হবে। দোয়াটি হলো:\n\nاَللهُ اَحَدٌ اَللهُ الصَّمَدُ لَمْ یَلِدْ وَلَمْ یُوْلَدْ\nوَلَمْ یَکُنْ لَّہُ کُفُوًا اَحَدٌ اَعُوْذُ بِا للهِ مِنَ الشَّیْطٰن الرَّجِیْم۔\n\nঅনুবাদ: আল্লাহ পাক এক, আল্লাহ পাক অমুখাপেক্ষী, তিনি কাউকে জন্ম দেননি এবং তিনি কারো থেকে জন্ম নেননি, এবং তাঁর কোনো সমকক্ষ নেই, আমি অভিশপ্ত শয়তান থেকে আল্লাহ পাকের আশ্রয় প্রার্থনা করছি। (নামাযের আহকাম, পৃষ্ঠা ১৩)\n\nصَلُّوْا عَلَی الْحَبِیْب!                        صَلَّی اللهُ عَلٰی مُحَمَّد"
  },
  {
    "1": "সম্মিলিতভাবে পর্যবেক্ষণের পদ্ধতি",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n\nআসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n\n১. আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n\n২. যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n\n৩. যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n\n৪. গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো।"
  },
  {
    "1": "দৈনিক ৫৬টি নেক আমল",
    "2": "১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি? ৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি? ১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে? ২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো? ৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি? ৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?"
  },
  {
    "1": "কুফলে মদীনার কার্যবিবরনী",
    "2": "* লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার ।"
  },
  {
    "1": "সাপ্তাহিক ৯টি নেক আমল",
    "2": "৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?"
  },
  {
    "1": "মাসিক ৪টি নেক আমল",
    "2": "৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?"
  },
  {
    "1": "বার্ষিক ৩টি নেক আমল",
    "2": "৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?"
  },
  {
    "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
    "2": "হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد"
  }
]