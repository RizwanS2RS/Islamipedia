[
    {
        "1": "দিনরাত কিভাবে অতিবাহিত করবেন?",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়িয নেই। তবে যদি ইতিকাফের নিয়্যত থাকে, তাহলে এসব  কিছু সাময়িকভাবে জায়েয হয়ে যাবে। ইতিকাফের নিয়্যত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফতোওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়্যত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "      \tআল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلَّی عَلَیَّ یَوْمَ الْجُمُعَۃِ کَانَتْ شَفَاعَۃً لَہُ عِنْدِی یَوْمَ الْقِیَامَۃِ\n        \tযে ব্যক্তি আমার প্রতি জুমার দিন দরূদ শরীফ পাঠ করবে, আমি কিয়ামতের দিন তার শাফায়াত করবো।\n(জামউল জাওয়ামেয়ে লিস সুয়ুতী, ৭/১৯৯, হাদিস ২২৩৫২। যিয়ায়ে দরূদ ও সালাম, ১১ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদিস: ১২৮৪)\n\n        \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসিনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ইমামে আযম رَحْمَۃُ اللهِ عَلَیْہِ এর দিনরাতের শিডিউল",
        "2": "        \tহযরত মিসআর বিন কিদাম رَحْمَۃُ اللهِ عَلَیْہِ বলেন: আমি ইমামে আযম আবু হানিফা رَحْمَۃُ اللهِ عَلَیْہِ এর মসজিদে উপস্থিত হলাম, আমি দেখলাম যে, ফজরের নামায আদায় করার পর তিনি رَحْمَۃُ اللهِ عَلَیْہِ মানুষদের সারা দিন ইলমে দ্বীন পড়াতে থাকেন, এই সময়ে শুধুমাত্র নামাযের বিরতী হয়েছিলো। ইশার নামাযের পর তিনি رَحْمَۃُ اللهِ عَلَیْہِ নিজের বাড়িতে তাশরীফ নিয়ে গেলেন। সামান্য কিছুক্ষণ পর সাদা পোশাক পরিধান করে প্রচুর আতর লাগিয়ে পরিবেশ সুবাশিত করে, নিজের নূরানী চেহারা আলোকিত করে মসজিদের কোণায় নফল নামাযে লিপ্ত হয়ে গেলেন, এক পর্যায়ে সুবহে সাদিক হয়ে গেলো, এবার বাড়িতে তাশরীফ নিয়ে গেলেন আর পোশাক পরিবর্তন করে ফিরে এলেন এবং ফজরের নামায জামাআত সহকারে আদায় করার পর আগের দিনের ন্যায় ইশা পর্যন্ত পাঠদানের ধারাবাহিকতা বজায় ছিলো। আমি ভাবলাম হয়তো তিনি رَحْمَۃُ اللهِ عَلَیْہِ খুবই ক্লান্ত হয়ে গেছেন, আজ রাতে তো অবশ্যই আরাম করবেন, কিন্তু দ্বিতীয় রাতও একই অবস্থা বহাল রইলো। অতঃপর তৃতীয় দিন এবং রাতও এভাবে অতিবাহিত হলো। আমি খুবই প্রভাবিত হলাম এবং আমি সিদ্ধান্ত নিলাম যে, সারা জীবন তাঁর খেদমতেই থাকবো। অতএব আমি তাঁর মসজিদেই স্থায়ীভাবে অবস্থান গ্রহন করলাম। আমি আমার অবস্থান কালে ইমামে আযম رَحْمَۃُ اللهِ عَلَیْہِ কে দিনে কখনো রোযা বিহীন আর রাতে কখনো ইবাদত ও নফল থেকে উদাসীন দেখিনি। তবে যোহরের পূর্বে তিনি কিছুক্ষণ আরাম করে নিতেন। (মানাকিবে ইমাম আযম লিল কিরদারী, ২৩০-২৩১ পৃষ্ঠা)\n\n        \tহযরত ইবনে আবি মুয়ায رَحْمَۃُ اللهِ عَلَیْہِ এর বর্ণনা হলো: হযরত মিসআর বিন কিদাম رَحْمَۃُ اللهِ عَلَیْہِ খুবই সৌভাগ্যবান যে, তাঁর ওফাত ইমামে আযম رَحْمَۃُ اللهِ عَلَیْہِ এর মসজিদে সিজদা অবস্থায় হয়েছে।\n(মানাকিবিল ইমাম আযম লিল কিরদারী, ২৩১ পৃষ্ঠা)\n\n\n\n\n\n"
    },
    {
        "1": "হযরত রাবেয়া বসরীয়া رَحْمَۃُ اللهِ عَلَیْہا এর দিনরাতের শিডিউল",
        "2": "        \tবর্ণিত আছে যে, হযরত রাবেয়া বসরীয়া رَحْمَۃُ اللهِ عَلَیْہا এর অভ্যাস ছিলো যে, যখন রাত হতো আর সব লোক ঘুমিয়ে পরতো, তখন নিজেকে বলতেন: হে রাবেয়া! (হয়তো) এটা তোমার জীবনের শেষ রাত, হয়তো তোমার কালকের সূর্য দেখা নসীব হবে না, অতএব উঠো আর নিজের প্রতিপালকের ইবাদত করে নাও, যাতে কাল কিয়ামতে তোমাকে লজ্জার সম্মুখিন হতে না হয়, হিম্মত করো, ঘুমাইও না, জাগ্রত থেকে আপন প্রতিপালকের ইবাদত করো। এরূপ বলার পর তিনি উঠে দাঁড়িয়ে যেতেন এবং সকাল পর্যন্ত নফল নামায আদায় করতে থাকতেন। যখন ফজরের নামায আদায় করে নিতেন তখন নিজেকে আবারো সম্বোধন করে বলতেন: হে আমর নফস! তোমার মুবারক হোক, কেননা গত রাতে তুমি খুবই কষ্ট করেছো, কিন্তু মনে রেখো যে, এই দিন তোমার জীবনের শেষদিন হতে পারে। একথা বলে আবারো ইবাদতে লিপ্ত হয়ে যেতেন আর যখন ঘুম প্রভাব বিস্তার করতো তখন উঠে হাটাহাটি করা শুরু করে দিতেন আর পাশাপাশি নিজেকে বলতে থাকতেন: রাবেয়া! এটাও কি কোন ঘুম! এতে কিইবা স্বাদ আছে? একে ছাড়ো আর কবরে আরামের সহিত দীর্ঘ সময়ের জন্য ঘুমিও, আজ তো তোমার বেশি ঘুম আসেনি কিন্তু আগামী রাতে আরো বেশি ঘুম আসবে, হিম্মত করো আর নিজের প্রতিপালককে সন্তুষ্ট করে নাও। এভাবে করতে করতে তিনি ৫০ বছর কাটিয়ে দিলেন যে, তিনি নাতো কখনো বিছানায় আরাম করেছেন আর নাতো কখনো বালিশে মাথা রেখেছেন, এমনকি তাঁর ইন্তিকাল হয়ে গেলো। (হেকায়াতুস সালেহীন, ৩৯ পৃষ্ঠা)\n            اَللهُ اَكْبَرُ প্রিয় ইসলামী ভাইয়েরা! ভাবুন তো! এই আল্লাহ পাকের নেককার বান্দারা কিরূপ সুন্দরভাবে ও কিরূপ পূর্ণ অটলতার সহিত নিজের দিনরাত নেকীতে অতিবাহিত করতেন। আহ! অপরদিকে আমরা যে, রাতে উদাসিনতায় ঘুমিয়ে আর দিনে নশ্বর পৃথিবীর কাজকর্মে কাটিয়ে দিই, না কবর ও আখিরাতের কোন চিন্তা, না আল্লাহ পাককে সন্তুষ্টকারী কোন কাজ... !\n"
    },
    {
        "1": "দিনরাত আল্লাহ পাকের অনুগ্রহ সন্ধান করো!",
        "2": "        \tহে আশিকানে রাসূল! আল্লাহ পাক এই দিনরাত এই কারণে বানাননি যে, আমরা সারারাত ব্যস উদাসিনভাবে ঘুমিয়ে থাকবো এবং দিনের বেলা ব্যস দুনিয়ারই চিন্তায় লেগে থাকবো, এই দিন ও রাত, আমাদের এই নিশ্বাস, আল্লাহ পাকের প্রদত্ত অসংখ্য অগনিত নেয়ামত, এই জীবন, আল্লাহ পাকের ইবাদত করা, যিকির ও চিন্তায় লিপ্ত থাকা এবং মৃত্যুর পরের স্থায়ী জীবনের প্রস্তুতি নেয়ার জন্যই। আল্লাহ পাক কুরআনে করীমে ইরশাদ করেন:\nوَ جَعَلۡنَا الَّیۡلَ وَ النَّہَارَ اٰیَتَیۡنِ فَمَحَوۡنَاۤ اٰیَۃَ الَّیۡلِ وَ جَعَلۡنَاۤ  اٰیَۃَ النَّہَارِ مُبۡصِرَۃً  لِّتَبۡتَغُوۡا فَضۡلًا مِّنۡ رَّبِّکُمۡ\n(পারা ১৫, বনী ইসরাঈল, আয়াত ১২)        কানযুল ঈমান থেকে অনুবাদ: এবং আমি রাত ও দিনকে দু’টি নিদর্শন করেছি; সুতরাং রাতের নিদর্শনকে স্তিমিত রেখেছি এবং দিনের নিদর্শনকে প্রদর্শনকারী, যাতে আপন রবের অনুগ্রহ সন্ধান করো।\n\n        \tএই আয়াত থেকে জানা গেলো; রাত ও দিন আল্লাহ পাকের ২টি নিদর্শন, আল্লাহ পাক রাতের নিদর্শনকে অন্ধকার বানিয়েছেন যে, এতে সকল কিছু গোপন হয়ে যায় আর দিনকে আলোকিত বানিয়েছেন, কেন বানিয়েছেন? এই জন্য যাতে তোমরা আপন প্রতিপালকের অনুগ্রহ অনুসন্ধান করো! হুজ্জাতুল ইসলাম ইমাম মুহাম্মদ বিন মুহাম্মদ গাযালী رَحْمَۃُ اللهِ عَلَیْہِ বলেন: এই আয়াতে মুবারাকায় যেই অনুগ্রহ অনুসন্ধানের আদেশ রয়েছে, তা হলো সাওয়াব ও মাগফিরাতের।\n(ইহইয়াউল উলুম, কিতাব: তারতিবুল আউরাদ, ১/৪৩৮)\n\n            যেনো বলা হচ্ছে! আমি রাতকেও আমার কুদরতের নিদর্শন বানিয়েছি, দিনকেও আপন কুদরতের নিদর্শন বানিয়েছি, কেন? যাতে তোমরা দিনরাত নেকী করো, জান্নাতে নিয়ে যাওয়ার আমলের মাধ্যমে আখিরাতের মহান সাওয়াব ও আল্লাহ পাকের মাগফিরাত অনুসন্ধান করতে থাকো... !!\n        \tসাহাবীয়ে রাসূল হযরত আবু দারদা رَضِیَ اللهُ عَنْہُ বলেন: হে আদম সন্তান! জমিনকে নিজের পা দ্বারা পদদলিত করে নাও! অতিশীঘ্রই তোমরা এর ভেতর নেমে যাবে। হে আদম সন্তান! তোমাদের জীবন কি? এই দিনগুলোরই তো সমষ্টি। যখন একদিন অতিবাহিত হয়ে যায়, তোমাদের জীবনের একটি অংশ কমে যায়, নিশ্চয় যখন থেকে তোমরা জন্মগ্রহন করেছো, তোমাদের জীবন ধারাবাহিকভাবে হ্রাস পেয়ে যাচ্ছে।\n(মাওসুআতু ইবনে আবীদ দুনিয়া, কিতাব: কালামুল লিয়ালী ওয়াল আইয়াম, ৪/৩৩৬)\n"
    },
    {
        "1": "মুমিনের উপদেশ",
        "2": "        \tহযরত আব্দুল্লাহ ইবনে সুমাইত رَحْمَۃُ اللهِ عَلَیْہِ বলেন: আমি আমার সম্মানিত পিতাকে বলতে শুনেছি: মুমিন বান্দা নিজেকে এভাবে বুঝায়: হে নফস! এটা হলো দুনিয়াবী ও নশ্বর জীবন, শুধুমাত্র তিনদিনেরই, একদিন অতিবাহিত হয়ে গেছে, দ্বিতীয়দিন যা অতিবাহিত হচ্ছে, মনে করো যে, ব্যস এটাও অতিবাহিত হয়ে গেলো আর তৃতীয়দিন আসার দিন হলো আগামীকাল আর তা হলো শূন্য আশা, যা হয়তো তুমি নাও পেতে পারো, ধরো যদি তুমি কাল পর্যন্ত বেঁচে থাকো তবে কালকের দিন তোমার রিযিক জানিনা কত লোকের জন্য মৃত্যুর বার্তা নিয়ে আসে, হয়তো তুমিও এতে অন্তর্ভূক্ত থাকবে, যারা মৃত্যুর বার্তা পাবে। অতঃপর যদি আরো জীবন পাও, তবে তোমার দূর্বলতা অন্তরে দারিদ্রতা, অসুস্থতা এবং আপদের দুঃখ ভর করে থাকবে, যখন তোমার এতকিছু দুনিয়াবী দুঃখ থাকবে তবে তোমার অন্তর আখিরাতের চিন্তায় কিভাবে মনযোগী হবে? মনে রাখবে! সর্বাবস্থায় অতিবাহিত হওয়া দিন তোমার বয়স কমিয়ে যাচ্ছে, কিন্তু তোমার কোন পরোয়া নেই, ঐ ব্যক্তি আখিরাতের জন্য কি প্রস্তুতি নিবে, যার দুনিয়াবী চাহিদাই পূরণ হয়না? কতইনা মূর্খ ঐ মুসলমান, যার বিশ্বাস রয়েছে যে, দুনিয়া নশ্বর, আখিরাত অবিনশ্বর, তবুও অবিনশ্বর জীবন ছেড়ে নশ্বর জীবনকে উন্নত করার বেদনায় ব্যথিত থাকে। (উয়ুনুল হিকায়াত, ৩৬৪ পৃষ্ঠা)\n        \tপ্রিয় ইসলামী ভাইয়েরা! কথাতো একেবারেই সত্য, আমাদেরকে দুনিয়াবী চিন্তা এমনভাবে আকঁড়ে রয়েছে যে, আখিরাতের চিন্তা করার তো সময়ই পাওয়া যায়না, সর্বদা ব্যস দুনিয়া উপার্জনেরই চিন্তা, জান্নাত অর্জন, আখিরাত সজ্জিত করা এবং কবরকে আলোকিত করার উপলক্ষ্য করার তো কখনো খেয়ালই আসে না!! এটা হলো উদাসিনতা...!! একটু ভাবুন তো! এই দুনিয়া কতদিনের। কে জানে আজকের এই রাত আমাদের জীবনের শেষ রাত হতে পারে, কে জানে পরমুহুর্তেই মালাকুল মউত عَلَیْہِ السَّلَام এসে গেলো আর আমাদের সকালের সূর্য দেখা নসীব হলো না...!!\n\n            এমনিতেও চাই আমরা শত বছরও জীবন অতিবাহিত করে নিই, অবশেষে একদিন না একদিন মরতেই হবে, এই দুনিয়াকে ছাড়তে হবে, যা উপার্জন করেছেন এখানেই রেখে কবরে নামতে হবে এবং নিজের কৃতকর্মের ফল ভোগ করতে হবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "প্রতিদিনই বয়স কমছে",
        "2": "        \tপ্রিয় ইসলামী ভাইয়েরা! উত্তম, বুদ্ধিমান ও জ্ঞানী সেই, যে উদাসিনতার চাদর খুলে নেয় এবং কবর ও আখিরাতের প্রস্তুতিতে ব্যস্ত হয়ে যায়। হযরত আব্দুল্লাহ ইবনে মাসউদ رَضِیَ اللهُ عَنْہُ যখন মানুষের পাশে বসতেন তখন বলতেন: হে লোকেরা! রাত ও দিন অতিবাহিত করার পাশাপাশি তোমাদের বয়সও কমে যাচ্ছে। তোমাদের আমল সংরক্ষণ করা হচ্ছে। মৃত্যু হঠাৎ আসবে তখন যেই নেকী ফসল বুনবে, সে আগ্রহ সহকারে কাটবে আরে যে মন্দের ক্ষেত বুনবে, তাকে অনুতপ্তের সহিত কাটতে হবে। প্রত্যেকেই নিজের উদ্গীরন করা ক্ষেতই কাটবে।\n(মওসুআতু ইবনে আবীদ দুনিয়া, কিতাব: কালামুল লাইলি ওয়াল আয়াম, 8/৩৩২)\n"
    },
    {
        "1": "প্রত্যেকটি দিন এই আহবান করে...!!",
        "2": "        \tইমাম ইবনে আবীদ দুনিয়া رَحْمَۃُ اللهِ عَلَیْہِ লিখেন: প্রত্যেক দিন এই আহবান করে: (হে লোকেরা! আমি হলাম নতুন দিন আর আমি হলাম তোমাদের সাক্ষী, হে আদম সন্তান! আমি আর ফিরে আসবো না। অতএব আজ নেক আমল করে নাও...!! অনুরূপভাবে প্রত্যেক নতুন রাত এটা বলে: হে আদম সন্তান! আজ রাতে নেক আমল করে নাও! আমি আর কখনো ফিরে আসবো না।\n(মওসুআতু ইবনে আবীদ দুনিয়া, কিতাব; কালামুল লাইলি ওয়াল আয়াম, 8/৩৩৩)\n"
    },
    {
        "1": "দিন ও রাত হলো ভান্ডার",
        "2": "        \tঅলীয়ে কামিল হযরত মালিক বিন দিনার رَحْمَۃُ اللهِ عَلَیْہِ বলেন: নিশ্চয় এই দিন ও রাত ২টি ধনভান্ডার, ব্যস ভাবুন যে, এই ধনভান্ডার কোথায় ব্যয় করছেন? (মওসুআতু ইবনে আবীদ দুনিয়া, কিতাব; কালামুল লাইলি ওয়াল আয়াম, 8/৩৩৬)\n"
    },
    {
        "1": "দিন ও রাত হলো দুটি মেহমান",
        "2": "        \tইমাম হাসান বসরী رَحْمَۃُ اللهِ عَلَیْہِ বলেন: হে আদম সন্তান! এই দিন ও রাত তোমাদের নিকট হলো মেহমান, অতিশীঘ্রই তা তোমার প্রশংসা করে বা তোমাকে গালমন্দ করে বিদায় নিয়ে যাবে।\n(মওসুআতু ইবনে আবীদ দুনিয়া, কিতাব; কালামুল লাইলি ওয়াল আয়াম, 8/৩৩৬)\n"
    },
    {
        "1": "আহ! আমার জীবনের একটি দিন কমে গেলো",
        "2": "        \tহযরত মুফাযযাল বিন ইউনুস رَحْمَۃُ اللهِ عَلَیْہِ এর মুবারক অভ্যাস ছিলো: যখন রাত হতো তখন বলতেন: আহ! আমার জীবনের একটি দিন কমে গেলো। যখন সকাল হতো তখন বলতেন: আহ! আমার জীবনের একটি রাত কমে গেলো। যখন তাঁর শেষ সময় এলো তখন তিনি কাঁদতে লাগলেন, অতঃপর বললেন: আমি জানি যে, আমার উপর আপদেপূর্ণ দিনের আগমন ঘটছে, আহ! সেইদিন প্রচন্ড বেদনার, নিশ্চয় তিনিই সত্যিকার সৃষ্টিকর্তা, যিনি আপন সৃষ্টির জন্য মৃত্যুর ফয়সালা করেছেন, অতঃপর তিনি পারা ২৯ সূরা মুলকের এই আয়াতে করীমা তিলাওয়াত করলেন:\nالَّذِیۡ  خَلَقَ الۡمَوۡتَ وَ الۡحَیٰوۃَ لِیَبۡلُوَکُمۡ  اَیُّکُمۡ  اَحۡسَنُ عَمَلًا\n(পারা ২৯, সূরা মুলক, আয়াত ২)\nকানযুল ঈমান থেকে অনুবাদ: তিনি, যিনি মৃত্যু ও জীবন সৃষ্টি করেছেন, যাতে তোমাদের পরীক্ষা হয়ে যায়-তোমাদের মধ্যে কার কর্ম অধিক উত্তম।\n\n        \tএটা পড়ার পর তিনি একটি শেষ নিশ্বাস নিলেন এবং দুনিয়া থেকে বিদায় নিয়ে গেলেন। (মওসুআতু ইবনে আবীদ দুনিয়া, কিতাব; কালামুল লাইলি ওয়াল আয়াম, ৪/৩৩৭)\n"
    },
    {
        "1": "বুদ্ধিমান কে...?",
        "2": "        \tআল্লাহ পাকের সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلْکَیِّسُ مَنْ دَانَ نَفْسَہٗ وَ عَمِلَ لِمَا بَعْدَ الْمَوْتِ অর্থাৎ বুদ্ধিমান হলো সেই, যে নিজের আমল যাচাই করলো এবং মৃত্যুর পরের (জীবনের) জন্য আমল করলো।\n(তিরমিযী, আবওয়াবু সিফতুল কিয়ামাতি ওয়ার রাকাইক ওয়াল ওয়ারা, ৫৮৩ পৃষ্ঠা, হাদীস ২৪৫৯)\n"
    },
    {
        "1": "দিন ও রাতের শিডিউল কিভাবে বানাবে...?",
        "2": "        \tপ্রিয় ইসলামী ভাইয়েরা! এই বাস্তবতা, আমাদের প্রতিটি নিশ্বাস মূল্যবান, প্রতিটি মুহুর্ত অমূল্য, বুদ্ধিমান সেই, যে নিজের দিন ও রাত খুবই সতর্কতার সহিত, চিন্তাভাবনা করে নেকীতে অতিবাহিত করে। আল্লাহ পাক আামদেরকে আখিরাতের চিন্তা নসীব করুক। আমাদের উচিৎ যে, আমাদের দিন ও রাতের শিডিউল বানানো, যাতে দুনিয়ার জায়িয ও জরুরী কাজও থাকবে আর এর পাশাপাশি দিন ও রাতের একটি বড় অংশ আখিরাতের জন্য, নেক কাজের জন্যও রাখুন। শায়খে তরীকত, আমীরে আহলে সুন্নাত হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ বলেন: চেষ্টা করুন যে, সকালে উঠার পর থেকে নিয়ে রাতে ঘুমানো পর্যন্ত সকল কাজের জন্য সময় নির্ধারণ করার, যেমন; এতটায় তাহাজ্জুদ, ইলমী ব্যস্ততা, মসজিদে তাকবীরে উলার সহিত জামাআত সহকারে ফজরের নামায (অনুরূপভাবে অন্যান্য নামাযও) ইশরাক, চাশত, নাস্তা, উপার্জন, দুপুরের খাবার, পারিবারিক , সন্ধ্যার ব্যস্ততা, উত্তম সাহচর্য, (যদি তা পাওয়া না যায় তবে একাকীত্ব উত্তম), ইসলামী ভাইদের সাথে দ্বীনি প্রয়োজনে সাক্ষাত ইত্যাদির সময় নির্ধারণ করে নিন, যারা এতে অভ্যস্থ নয়, তাদের জন্য হতে পারে শুরুতে কিছু কষ্ট হবে। অতঃপর যখন অভ্যস্ত হয়ে যাবে তখন এর বরকত নিজেই দেখতে পাবেন। اِنْ شَآءَ اللہ  (অমূল্য রত্ন, ২১-২২ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n            প্রিয় ইসলামী ভাইয়েরা! প্রত্যেকের ব্যস্ততা আলাদা আলাদা হয়ে থাকে, এর জন্য প্রত্যেকের উচিৎ যে, নিজের অবস্থা, ব্যস্ততা ইত্যাদি অনুযায়ী নিজের শিডিউল evbv‡bv, তবে আমরা আমাদের দুনিয়াবী ব্যস্ততার পাশাপাশি বেশি থেকে বেশি আখিরাতের প্রস্তুতি কিভাবে করতে পারি? এ সম্পর্কিত কয়েকটি মাদানী ফুল উপস্থাপন করছি:\n"
    },
    {
        "1": "(১) জামাআত সহকারে নিয়মিত নামায পড়ুন!",
        "2": "        \tপ্রথম মাদানী ফুল হলো যে, পাঁচ ওয়াক্ত নামায মসজিদে জামাআত সহকারে আদায় করার অভ্যাস গড়ুন! নামায হলো সর্বপ্রথম ফরয, আলা হযরত ইমামে আহলে সুন্নাত, শাহ ইমাম আহমদ রযা খান رَحْمَۃُ اللهِ عَلَیْہِ নামায হলো প্রথম শরীয়ত। (ফতোয়ায়ে রযবীয়া, ৫/৮৩) অর্থাৎ প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর উপর যখন প্রথম অহী অবতীর্ণ হয়েছে, এরপর সর্বপ্রথম যেই ফরয ইবাদত নির্দেশ দেয়া হয়েছে, তা হলো নামায।\n\n        \tহাদীসে পাকে রয়েছে: আল্লাহ পাকের প্রিয় ও সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: নামায দ্বীনের স্তম্ভ, তো যে এটি ছেড়ে দিলো তার কোন দ্বীন নেই।\n(শুয়াবুল ঈমান, বাবু ফিস সালাত, ৩/৩৯, হাদীস ২৮০৭)\n        \tআল্লাহ পাক আমাদেরকে নামায কাযা করার গুনাহ থেকে নিরাপদ রাখুন।\n"
    },
    {
        "1": "(২) নামাযের সময়সূচী অনুসারে অতিবাহিত করুন!",
        "2": "        \tদিন রাত কিভাবে অতিবাহিত করবেন? এ সম্পর্কিত দ্বিতীয় মাদানী ফুল হলো: নামায পড়তে যত সময় লাগে, এই সময় পুরোপুরি আয়োজন সহকারে, পূর্ণ প্লানিং সহকারে অতিবাহিত করুন! আমরা যখন নামাযের জন্য ঘর বা দোকান থেকে বের হবো, তখন থেকে শুরু করে ঘরে বা দোকানে ফিরে আসা পর্যন্ত কমপক্ষে ১৫ থেকে ২০ মিনিট বা আধাঘন্টা লেগে যাবে। এই ১৫ থেকে ২০ মিনিট বা আধাঘন্টা আমরা নামাযের জন্য বের করছি, এটাও আমাদের জীবনের অংশ বরং হিসেবে এটি জীবনের সবচেয়ে মূল্যবান অংশ, কেননা তখন আমরা আমাদের আল্লাহ পাকের নিকট উপস্থিত থাকি, তাই এই সময়টি পরিপূর্ণ ধ্যানের সহিত অতিবাহিত করা উচিৎ। কিভাবে অতিবাহিত করবেন?\n"
    },
    {
        "1": "যত্ন সহকারে নামায পড়ার পদ্ধতি",
        "2": "            * যখন ঘর বা দোকান থেকে বের হবেন, তখন ভালো ভালো নিয়্যত করুন! যেমন; পথে যিকির ও দরূদ পড়তে পড়তে যাবো, মুসলমানদেরকে সালাম করবো, দৃষ্টিকে নত রাখবো, হাঁটার সুন্নাতের প্রতি খেয়াল রেখে হাঁটবো ইত্যাদি * এবার এই নিয়্যতগুলোর উপর আমল করে মসজিদে যান! * এবার মসজিদে পৌঁছে যদি সময় থাকে তবে তাহিয়্যাতুল মসজিদ এবং তাহিয়্যাতুল অযুর নফল নামায পড়ে নিন! (কিন্তু মনে রাখবেন! এই নফল ফজর ও মাগরিবের আযানের পর পড়া যাবে না) * অথবা চাইলে তবে সুন্নাতে কবলিয়াতেই (অর্থাৎ ফরযের পূর্বের সুন্নাত) তাহিয়্যাতুল অযু ও তাহিয়্যাতুল মসজিদের নিয়্যত করে নিন! * এবার জামাআতের জন্য অপেক্ষা করুন, বিশ্বাস করুন! নামাযের অপেক্ষায় বসে থাকাও উপকারী।\n"
    },
    {
        "1": "প্রত্যেক নামাযের পর ৪টি কাজ করুন!",
        "2": "        \tইমাম গাযালী رَحْمَۃُ اللهِ عَلَیْہِ বলেন: প্রত্যেক নামাযের পর ৪টি কাজ করা উচিৎ: (১) তিলাওয়াত করুন (২) যিকির আযকার করুন (৩) চিন্তাভাবনা করুন (৪) দোয়া প্রার্থনা করুন।\n(ইহইয়াউল উলুম, কিতাব: তারতীবুল আওরাদ, ১/৪৪৭)\n\n        \tযদি আপনার সময় থাকে তবে দিন আর যদি সময় কম হয় তবুও সমস্যা নাই, এই চারটি কাজ ৫ মিনিটেও করা যায়, যেমন; শুধুমাত্র ৩ আয়াতের তিলাওয়াত করে নিন, এভাবে তিলাওয়াত করাতে হয়তো এক মিনিট লাগবে, সংক্ষিপ্ত অযিফা পাঠ করে নিন, তাসবীহে ফাতিমা পাঠ করে নিন বা আপনার পীর সাহেবের পক্ষ থেকে প্রদানকৃত অযিফা রয়েছে এক থেকে দেড় মিনিটে তা পাঠ করে নিন, অতঃপর শুধু এক মিনিটের জন্য চোখ বন্ধ করে কবর ও আখিরাত, মৃত্যু, কিয়ামতের দিন উঠা, আল্লাহ পাকের দরবারে উপস্থিত হওয়ার কল্পনা করে নিন! অবশেষে দোয়া প্রার্থনা করে নিন! এভাবে এই চারটি কাজ اِنْ شَآءَ الله   ৫ মিনিটেই হয়ে যাবে।\n"
    },
    {
        "1": "(৩) দিনের প্রথম ও শেষ সময়ে নেকীতে অতিবাহিত করুন!",
        "2": "        \tদিন ও রাতের শিডিউল বানানো সম্পর্কে তৃতীয় মাদানী হলো: দিনের শুরুতে এবং শেষ সময়ে নেক কাজের জন্য সময় বরাদ্দ করুন! কেননা এই দু’টি সময় খুবই বরকতময় ও অনেক বেশি গুরুত্বপূর্ণ। আল্লাহ পাক কুরআনে করীমে ইরশাদ করেন:\nفَسُبۡحٰنَ اللّٰہِ  حِیۡنَ تُمۡسُوۡنَ وَ حِیۡنَ تُصۡبِحُوۡنَ(পারা ২১, সূরা রোম, আয়াত ১৭)\nকানযুল ঈমান থেকে অনুবাদ: সুতরাং আল্লাহর পবিত্রতা ঘোষণা করো যখন তোমাদের সন্ধ্যা হয় এবং যখন সকাল হয়।\n\n        \tপারা ১৩ সূরা রাআদে আল্লাহ পাক ইরশাদ করেন:\nلَہٗ  مُعَقِّبٰتٌ مِّنۡۢ بَیۡنِ یَدَیۡہِ وَ مِنۡ خَلۡفِہٖ  یَحۡفَظُوۡنَہٗ  مِنۡ اَمۡرِ اللّٰہِ\n(পারা ১৩, সূরা রাআদ, আয়াত ১১)              কানযুল ঈমান থেকে অনুবাদ: মানুষের জন্য পালাক্রমে আগমনকারী ফেরেশতা রয়েছে তাঁর সম্মুখে ও পশ্চাতে, যারা আল্লাহর আদেশে তাঁর রক্ষণাবেক্ষণ করে।\n\n        \tতাফসীরে সীরাতুল জিনানে এই আয়াতে করীমার আলোকে রয়েছে: অধিকাংশ মুফাসসীরদের মতে এই ফেরেশতা দ্বারা দিন ও রাতে নিরাপত্তা প্রদানকারী ফেরেশতা উদ্দেশ্য, এদেরকে পরিবর্তন করে পর্যায়ক্রমে আমগনকারী এই কারণে বলা হয়েছে যে, যখন রাতের ফেরেশতা আসে তখন দিনের ফেরেশতারা চলে যায় আর দিনের ফেরেশতারা এলে তবে রাতের ফেরেশতারা চলে যায়।\n(তাফসীরে কবীর, পারা ১৩, সূরা রাআদ, ১১নং আয়াতের পাদটিকা, ৭/১৭)\n\n        ফেরেশতারা এই পরিবর্তন ফজর ও আসরের নামাযের সময় হয়ে থাকে এবং যারা এই দু’টি নামায আদায় করে তাদের এই উপকারিতা অর্জিত হয় যে, ফেরেশতা পরিবর্তনের সময় তারা নামায অবস্থায় থাকে, যেমনটি হযরত আবু হুরায়রা رَضِیَ اللهُ عَنْہُ থেকে বর্ণিত যে, প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: রাত ও দিনের ফেরেশতা তোমাদের মাঝে পালাক্রমে আসতে থাকে আর ফজরের নামায ও আসরের নামাযে একত্র হয় অতঃপর যারা তোমাদের নিকট আসে যখন তারা উপরে উঠে যায় তখন তাদের প্রতিপালক তাদেরকে জিজ্ঞাসা করে, অথচ তিনি ভালই জানেন যে, তোমরা আমার বান্দাকে কোন অবস্থায় রেখে এসেছো? ফেরেশতারা আরয করে: আমরা যখন তাদেরকে রেখে এসেছি তখন তারা নামায পড়ছিলো এবং যখন আমরা তাদের নিকট গেলাম তখনও তারা নামায পড়ছিলো।\n(বুখারী, কিতাব: মাওয়াকিয়াতুস সালাত, ২০৫ পৃষ্ঠা, হাদীস ৫৫৫)\n"
    },
    {
        "1": "(৪) রাতের কিয়ামকে আবশ্যক করে নিন!",
        "2": "        \tহে আশিকানে রাসূল! আমরা দিন রাত কিভাবে অতিবাহিত করবো? এ সম্পর্কে চতুর্থ মাদানী ফুল হলো: রাতে ঘুমানোর পূর্বে কমপক্ষে এক ঘন্টা এমনভাবে নির্ধারণ করুন, যাতে শুধু ইবাদতই হবে আর কোন কাজ থাকবে না। চেষ্টা করে এই এক ঘন্টায় পূর্ণ আয়োজন সহকারে ইবাদত করুন * সম্ভব হলে তবে একটি পোষাক আলাদাভাবে এই সময়ের জন্য রেখে দিন, অন্যথায় পরিষ্কার পরিচ্ছন্ন কাপড় পরিধান করুন * নতুন অযু করুন * সুগন্ধি লাগান * এবং কমপক্ষে একঘন্টা আল্লাহ পাকের ইবাদত করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "নেক আমল নাম্বার ৫ এর উৎসাহ",
        "2": "        \tপ্রিয় ইসলামী ভাইয়েরা! নেকী করার মানসিকতা পেতে, গুনাহ থেকে বাঁচতে এবং নিজের দিন ও রাত নেক আমলে অতিবাহিত করতে দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান, যেলী হালকার ১২টি দ্বীনি কাজে অংশগ্রহন করুন, মাদানী কাফেলায় সফর এবং “৭২টি নেক আমল” পুস্তিকা পূরণ করার অভ্যাস গড়ুন। শায়খে তরীকত, আমীরে আহলে সুন্নাতের প্রদানকৃত “৭২টি নেক আমল” নেককার হওয়ার অনন্য উপায়, আপনারাও এর উপর আমল করুন, এই নেক আমলের মধ্যে একটি নেক আমল নাম্বার ৫ হলো যে, আজ কি আপনি পাঁচ ওয়াক্ত নামাযের পর কমপক্ষে একবার করে আয়াতুল কুরসী, সূরা ইখলাস এবং তাসবীহে ফাতিমা (رَحْمَۃُ اللهِ عَلَیْہا) পড়েছেন? এটি এমন একটি নেক আমল যে, এর উপর আমল করাতে আমাদের নিয়মিত পাঁচ ওয়াক্ত নামায পড়াও নসীব হবে আর নামাযের পর আল্লাহর যিকির করারও অভ্যাস হয়ে যাবে। অনুরূপভাবে আরো অনেক নেক আমল এই সংক্ষিপ্ত পুস্তিকায় রয়েছে, আমাদের উচিৎ যে, আমরা নিজেরাও এর উপর আমল করবো আর অপরকেও এর উৎসাহ প্রদান করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ভালোবাসা বৃদ্ধিকরণ বিভাগ",
        "2": "        \tঝগড়া বিবাদ করা এমন ধ্বংসাত্মক যে, এতে লিপ্ত হয়ে মানুষ দুনিয়াতেই শিক্ষনীয় বস্তু হয়ে যায়। উৎসর্গিত হয়ে যান! দাওয়াতে ইসলামীর দ্বীনি পরিবেশে, যেটা এই স্পর্শকাতর যুগেও মুসলমানদেরকে ঝগড়া বিবাদ থেকে দূরে রাখা এবং তাদের একতা বজায় রাখার জন্য সর্বদা সচেষ্ট। যার একটি স্পষ্ট ঝলক হলো দাওয়াতে ইসলামীর উদ্যোগে প্রতিষ্ঠিত হওয়া “ভালোবাসা বৃদ্ধিকরণ বিভাগ”। “নেক আমল নাম্বার ৬৫” কে রীতিমতো সাংগঠনিকভাবে কার্যকরী করে ঐসকল পুরোনো ইসলামী ভাই যারা পূর্বে আসতো কিন্তু এখন আসে না, তাদেরকে দ্বীনি পরিবেশে সক্রিয় করে “মসজিদ ভরো কার্যক্রম” এ অংশীদার করা, তাদের থেকে অগ্রিম সময় নিয়ে ব্যক্তিগতভাবে দোকানে, ঘরে বা অফিসে গিয়ে সাক্ষাত করা, তাদেরকে সুন্নাতে ভরা ইজতিমা ও মাদানী মুযাকারায় আসার মানসিকতা দেয়া, সম্মিলিত ইতিকাফ ও মাদানী কোর্স  (আমল সংশোধন কোর্স , ফয়যানে নামায কোর্স  ইত্যাদি) করার উৎসাহ দেয়া, মাদানী কাফেলায় সফর করানো, তাদের ঘরে মাদানী হালকার ব্যবস্থা করা, তাদেরকে প্রাপ্তবয়স্কাদের মাদরাসাতুল মদীনায় অংশগ্রহন করানো, তাদের সুখ, দুঃখ, অসুস্থতা ও মৃত্যু ইত্যাদি বিষয়ে অংশগ্রহন করা এবং পেরেশানিতে মাকতুবাত ও তাবিযাতে আত্তারীয়ার ব্যবস্থা করা ইত্যাদি এই বিভাগের উদ্দেশ্য।\n"
    },
    {
        "1": "কবরস্থানে হাজিরি দেয়ার সুন্নাত ও আদব",
        "2": "        \tপ্রিয় ইসলামী ভাইয়েরা! আসুন! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা ১৬৩ মাদানী পুস্তিকার ৩৬ নং পৃষ্ঠা থেকে কবরস্থানে হাজিরি দেয়ার সুন্নাত ও আদব শুনি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর একটি বাণী শুনুন: ইরশাদ করেন: “আমি তোমাদেরকে (প্রথমে) কবর যিয়ারত করা থেকে নিষেধ করেছিলাম। এখন তোমরা কবর যিয়ারত করো কেননা, সেটা দুনিয়ার প্রতি অনাসক্তির কারণ, আর আখিরাতকে স্মরণ করিয়ে দেয়।” (ইবনে মাযাহ্, ২য় খন্ড, ২৫২ পৃষ্ঠা, হাদীস নং- ১৫৭১) * (অলি-আল্লাহদের মাজার শরীফ) বা কোন মুসলমানের কবর যিয়ারতের জন্য যেতে চাইলে মুস্তাহাব হচ্ছে, প্রথমে নিজের ঘরে (মাকরূহ ওয়াক্ত না হলে) দুই রাকাত নফল নামায আদায় করা, প্রত্যেক রাকাতে সূরা ফাতিহার পরে একবার আয়াতুল কুরসী ও তিনবার সূরা ইখলাস পড়ে এ নামাযের সাওয়াব সাহিবে কবরকে পৌছিয়ে দেয়া। আল্লাহ পাক সেই মৃত ব্যক্তির কবরে নূর সৃষ্টি করবেন এবং এ (সাওয়াব প্রেরণকারী) ব্যক্তিকে অনেক বেশী সাওয়াব প্রদান করবেন। (ফতোওয়ায়ে আলমগীরি, ৫ম খন্ড, ৩৫০ পৃষ্ঠা) * মাজার শরীফ বা কবর যিয়ারতের জন্য যাওয়ার সময় রাস্তায় অনর্থক কথায় মশগুল হবেন না। (প্রাগুক্ত) * কবরস্থানের মধ্যে ঐ সাধারণ রাস্তা দিয়ে যাবেন, যেখানে পূর্বে কখনও মুসলমানদের কবর ছিলো না, যে রাস্তা নতুন তৈরী করেছে সেটার উপর দিয়ে যাবেন না। “রদ্দুল মুহতার” বর্ণিত রয়েছে: (কবরস্থানের মধ্যে কবর বিলীন করে) যে নতুন রাস্তা তৈরী করা হয়েছে সেটার উপর চলাচল করা হারাম। (রদ্দুল মুহতার, ১ম খন্ড, ৬১২ পৃষ্ঠা) বরং নতুন রাস্তায় কেবল ধারনার মাধ্যমে সেটার উপর চলাচল করা নাজায়িয ও গুনাহ। (দুররে মুখতার, ৩য় খন্ড, ১৮৩ পৃষ্ঠা)\n"
    },
    {
        "1": "ঘোষণা",
        "2": "        \tকবরস্থানে হাজিরি দেয়ার অবশিষ্ট মাদানী ফুল তরবিয়্যতি হালকায় বর্ণনা করা হবে, অতএব তা জানার জন্য তরবিয়্যতি হালকায় অবশ্যই অংশগ্রহন করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n"
    }
]