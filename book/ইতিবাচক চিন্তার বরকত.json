[
    {
        "1": "ইতিবাচক চিন্তার বরকত",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরুদ শরীফের ফযিলত",
        "2": "عَنْ اَبِي هُرَيْرَةَ، قَالَ: قَالَ رَسُولُ اللهِ صَلَّى اللهُ عَلَيْهِ وَسَلَّمَ: من صلّى عليَّ عند قبري وُكِّل بها ملَكٌ يبلِّغُني، وكُفِي أمرَ دنياه وآخرِته، وكنتُ له يومَ القيامةِ شهيدًا أو شفيعًا\n      \tপ্রসিদ্ধ সাহাবী হযরত আবু হুরায়রা رَضِیَ اللهُ عَنْہُ থেকে বর্ণিত, আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি আমার কবরের নিকট আমার প্রতি সালাম নিবেদন করবে আল্লাহ পাক তার জন্য একজন ফেরেশতা নিযুক্ত করবেন, যে আমার নিকট তার সালামও পৌঁছে দিবে এবং তার পার্থিব ও পরকালীন সমস্ত কাজের জন্য সহযোগী হবে এবং এর পাশাপাশি আমি তার জন্য সাক্ষী হবো (অথবা এটি বলেছেন যে) আমি তার সুপারিশ করবো। (শুয়াবুল ঈমান, খণ্ড:২, পৃষ্ঠা: ২১৮, হাদীস: ১৫৮৩)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শ্রবণ করার নিয়্যত সমূহ",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগির, ৮১ পৃ:, হাদিস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শ্রবণ করার পূর্বেও ভালো ভালো নিয়্যত করে নিন! যেমন নিয়্যত করুন! * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * দো’জানো হয়ে বসবো * বয়ানের মাঝখানে অলসতা করা থেকে বেঁচে থাকবো * নিজের সংশোধনের জন্য বয়ান শুনবো * যা কিছু শুনবো অপরের নিকট পর্যন্ত পৌঁছে দেয়ার চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পাপী ব্যক্তির ক্ষমা হয়ে গেল",
        "2": "      \tবর্ণিত আছে, বনী ইসরাঈলে ২জন লোক বসবাস করতো, একজন ছিল অত্যন্ত ইবাদত পরায়ণ, অন্যজন ছিল অত্যন্ত পাপী। লোকেরা ইবাদত পরায়ণকে عَابِدُ بَنِیْ اِسْرَائِیْل (অর্থাৎ বনী ইসরাঈলের ইবাদত পরায়ণ) বলতো আর যে পাপী ছিল, তাকে خَلِیْعُ بَنِیْ اِسْرَائِیْل বলে ডাকতো। একবার এই পাপী ব্যক্তি সেই ইবাদত পরায়ণ ব্যক্তির পাশ দিয়ে অতিক্রম করলো, তখন সে দেখলো, এক টুকরো মেঘ সেই ইবাদত পরায়ণ ব্যক্তির উপর ছায়া প্রদান করছে। এই দৃশ্য দেখে পাপী ব্যক্তি ভাবলোঃ আমি তো চরম পাপী...!! আর ইনি অনেক বড় ইবাদত পরায়ণ! আমি যদি তার পাশে গিয়ে বসি তাহলে হতে পারে আল্লাহ পাক তার বরকতে আমার প্রতি সদয় হবেন। এই ভেবে সেই পাপী লোকটি ইবাদত পরায়ণের পাশে গিয়ে বসে পড়লো। পক্ষান্তরে, সেই ইবাদত পরায়ণ (যে সম্ভবত শয়তানী ফাঁদ ও অভ্যন্তরীণ রোগ সম্পর্কে অবগত ছিলো না) নেতিবাচক চিন্তা করতে লাগলো এবং মনে মনে বললো: কোথায় আমার মতো একজন ইবাদত পরায়ণ আর কোথায় এই নিম্নস্তরের পাপী! সে আমার পাশে কিভাবে বসতে পারে...! এটা ভেবে অত্যন্ত তাচ্ছিল্যের সাথে সে পাপী ব্যক্তিটিকে তার নিকট থেকে উঠিয়ে দিল। মহান আল্লাহ পাক তখনকার নবী عَلَیْہِ السَّلَام এর প্রতি ওহী প্রেরণ করলেন এবং বললেন: তাদের উভয়কে তাদের আমল পূণরায় শুরু করতে বলুন, আমি এই পাপীকে (তার সুধারনা এবং ইতিবাচক চিন্তাধারার কারণে) ক্ষমা করে দিলাম এবং ইবাদত পরায়ণের আমল নষ্ট করে দিলাম! অন্য একটি বর্ণনায় রয়েছে, যে মেঘ কিছুক্ষণ পূর্বে ইবাদত পরায়ণকে ছায়া প্রদান করছিল এখন তা তার কাছ থেকে সরে পাপী ব্যক্তির মাথার উপর চলে গেল।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বর্ণনা থেকে প্রাপ্ত দু'টি শিক্ষা",
        "2": "          প্রিয় ইসলামী ভাইয়েরা! আমরা দয়া ও শিক্ষায় পরিপূর্ণ ঘটনা শ্রবণ করেছি, তা থেকে আমাদের দু'টি বিষয় শিক্ষা লাভ হয়:\n"
    },
    {
        "1": "(১) কাউকে তুচ্ছ মনে করবেন না!",
        "2": "      \tপ্রথম জিনিস তো এটি শিক্ষা লাভ হয় যে, আমাদের কখনই কাউকে তুচ্ছ মনে করা উচিত নয়। অন্যকে তুচ্ছ মনে করা অহংকার আর অহংকার অত্যন্ত ক্ষতিকর অভ্যন্তরীণ ব্যাধি।\nআমাদের প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: حَسْبُ امْرِئٍ مِّنَ الشَّرِّ ‌اَنْ ‌يَّحْقِرَ ‌اَخَاهُ ‌الْمُسْلِمَ একজন মানুষের মন্দের জন্য এটাই যথেষ্ট যে, সে তার মুসলিম ভাইকে তুচ্ছ মনে করবে। (ইবনে মাজাহ, পৃষ্ঠা: ৬৮৩, হাদীস: ৪২১৪) আল্লাহ পাক আমাদেরকে প্রজ্ঞা দান করুক, অহংকারের বরং সমস্ত বাহ্যিক ও অভ্যন্তরীণ রোগ থেকে রক্ষা করুক। اٰمِين بِجا هِ خَاتَمِ النَّبِيّٖنصَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "(২) সর্বদা ইতিবাচক চিন্তা করুন!",
        "2": "          প্রিয় ইসলামী ভাইয়েরা! উপরোক্ত ঘটনা থেকে দ্বিতীয় শিক্ষনীয় বিষয়টি হলো, আমাদের সর্বদা ইতিবাচক চিন্তাধারা রাখতে হবে। দেখুন! এই ঘটনায় আমাদের সামনে দু'টি চরিত্র ফুটে উঠেছে; (১): তাদের মধ্যে একজন পাপী, তার জীবন পাপে অতিবাহিত হয়েছে, এমনকি তার অসচ্চরিত্র এবং তার পাপপূর্ণ অভ্যাসের কারণে তাকে خَلِیْعُ بَنِیْ اِسْرَائِیْل (অর্থাৎ বনী ইসরাঈলের সবচেয়ে নির্লজ্জ ব্যক্তি) বলা হতো।\n(৩) অন্যদিকে একজন ইবাদত পরায়ণ, তার জীবন ইবাদত করে, নেক আমল করে, ভালো কাজ করে অতিবাহিত হয়েছে ফলে বনী ইসরাঈল তাকে عَابِدُ بَنِیْ اِسْرَائِیْل (অর্থাৎ বনী ইসরাঈলের ইবাদত পরায়ণ) বলে ডাকতো। এই হল দু'টি চরিত্র। তারাও শুধুমাত্র এক একটি কাজ করেছে আর সে কাজটি এমন ছিল যা তাদের উভয়ের অতীতকে সম্পূর্ণরূপে\nA থেকে Z পর্যন্ত পরিবর্তন করে দিয়েছে। সে কাজটি কী ছিল: একটি চিন্তাধারা। ইবাদত পরায়ণ ব্যক্তি নেতিবাচক চিন্তা করলো, একজন কালেমা পড়ুয়া ব্যক্তি সম্পর্কে অন্তরে ঘৃণার অনুভূতি সৃষ্টি করল, এর অনিষ্টতার কারণে তার সারা জীবনের নেক আমল নষ্ট হয়ে গেল আর অন্য দিকে পাপী ব্যক্তি ভালো চিন্তা করেছিল। ইতিবাচক চিন্তাভাবনা অবলম্বন করলো, নিজেকে পাপী এবং অন্যকে ইবাদত পরায়ণ মনে করলো, ভাল চিন্তাভাবনা, ভাল উদ্দেশ্য নিয়ে, সুধারণা পোষণ করে সেই ইবাদত পরায়ণের পাশে গিয়ে বসে পড়ল, তার সেই সুধারণার কারণে তার সমস্ত গুনাহ মুছে ফেলা হলো এবং তার অন্ধকার অতীতকে সুন্দর ও অপরূপ করা করে দেয়া হলো। এটা হলো ইতিবাচক চিন্তার বরকত....!! আমরা প্রায়ই শুনে থাকি যে, ইতিবাচক চিন্তার মাধ্যমে ভবিষ্যৎ ভালো হয়, মানুষ উন্নতি ও সাফল্য লাভ করে, কিন্তু একটু ভাবুন যে, ইতিবাচক চিন্তা কত ভালো বস্তু যে, এর কারণে অতীত তো সুন্দর হয়ই পাশাপাশি অতীতকেও সুন্দর ও মনোরম করে তুলে।\n"
    },
    {
        "1": "জীবন থেকে হায়! শব্দটি মুছে ফেলুন!",
        "2": "          প্রিয় ইসলামী ভাইয়েরা! আমাদের অতীতের তিক্ততার একটি বড় কারণ হল হায় শব্দটি। আমরা আমাদের অতীত সম্পর্কে হায় শব্দটি অনেক বেশি বলি। হায়! আমি যদি এটা না করতাম, হায়! আমি যদি ওটা না করতাম, হায়! আমি যদি এই ব্যবসা না করে ঐ ব্যবসা করতাম! হায়! আমি যদি এই ডিপ্লোমা না করে ঔ ডিপ্লোমা করতাম! হায়! আমি যদি এখানে জব না করে অমুক জায়গায় চাকরি নিতাম ইত্যাদি। এই হায়! শব্দটি আমাদের অতীত, বর্তমান ও ভবিষ্যৎকে তিক্ত করে তোলে। তাই জীবন থেকে হায় শব্দটি মুছে ফেলুন! এটি একটি খুবই বিপজ্জনক শব্দ। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যদি তোমরা কোন কষ্ট পাও তবে এটা বলো না যে,\nআমি যদি সেই কাজটি করতাম তাহলে এমন হয়ে যেতো, বরং এভাবে বল: قَدَّرَ اللهُ وَ مَا شَآءَ فَعَل الله আল্লাহ পাক ভাগ্য নির্ধারণ করেছেন এবং যা চেয়েছেন সেটাই করেছেন। তিনি আরো বলেন:\nفَاِنَّ لَو تَفْتَحُ عَمَلَ الشَّیْطَانِ নিশ্চয়! যদি (শব্দটি) শয়তানের কর্মকে উন্মুক্ত করে দেয়। (মুসলিম, কিতাবুল কদর, পৃ: ১০২৭, হাদিস: ২৬৬৪)\n      \tআলহাজ্ব মুফতি আহমদ ইয়ার খান নঈমী رَحْمَۃُ اللهِ عَلَیْہِ উক্ত হাদিসের ব্যাখ্যায় বলেন: অর্থাৎ এই যদিটার কারণে মানুষের ভরসা মহান আল্লাহর ওপর থাকে না, নিজের বা কারণগুলোর ওপর ভরসা থাকে। (অতঃপর যখন আল্লাহ পাকের প্রতি ভরসা থাকে না তখন শয়তান মানুষকে ধরে ফেলে) মনে রাখবেন! এখানে পার্থিব জীবনের যদি শব্দটির কথা বলা হয়েছে, দ্বীনি কাজে যদি শব্দটি, আক্ষেপ ও অনুশোচনার জন্য হয় তো ভাল জিনিস, যেমন আমি যদি এতটুকু জীবন নেকীর কাজে ব্যয় করতাম, তাহলে খোদাভীরু হয়ে যেতাম, কিন্তু হায়, আমি আমার জীবন গুনাহে অতিবাহিত করে দিয়েছি। এমন আফসোস! উত্তম ইবাদত।\n(মিরআতুল মানাজীহ, খণ্ড:৭, পৃষ্ঠা:১১৩)\n\n          প্রিয় ইসলামী ভাইয়েরা! এটাই হলো ইসলামের সুন্দর শিক্ষা! নিজের জীবন থেকে যদি শব্দটি, অতীতের ঘটনা সম্পর্কে অকারণে আক্ষেপ করা, হায়! হায় করতে থাকা, এসব ছেড়ে দিন! ভালো এবং ইতিবাচক চিন্তাধারা গ্রহণ করুন! اِنْ شَآءَ الله অতীতের তিক্ততা ব্যথার কারণ হবে না বরং অনেক ক্ষেত্রে সাওয়াবের মাধ্যম হয়ে যাবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "অতীত থেকে শিক্ষা নিন!",
        "2": "      \tআমাদের সমাজে সাধারণত মানুষ অতীতকে দোষারোপ করতে থাকে, হায়! আমার সাথে এমনটি হয়ে গেছে, হায়! আমার দ্বারা বড় ভুল হয়ে গেছে, আফসোস! আমার ভাগ্যটাই এমন, ইত্যাদি। আমাদের এই অভ্যাস আমাদের অতীতকে তিক্ত করে তোলে, আমরা যদি ইতিবাচক চিন্তাধারা গ্রহণ করি, অতীতকে দোষারোপ করার পরিবর্তে অতীত থেকে শিক্ষা নিতে শুরু করি, তাহলে আমাদের সেই তিক্ত অতীত হয়ে উঠবে সুন্দর ও মনোরম।\n"
    },
    {
        "1": "তিক্ত অতীত কাহিনী নয়, শিক্ষক",
        "2": "      \tআপনাদের একটা মজার কথা বলি। আমরা সাধারণত আমাদের জীবনের বেদনাদায়ক দিকগুলিকে কাহিনী (দুঃখজনক ঘটনা) বলে আখ্যায়িত করে থাকি, কিন্তু জ্ঞানী এবং বুদ্ধিমান লোকেরা একে কাহিনী নয়, আতালিক (অর্থাৎ শিক্ষক) বলে থাকেন। অর্থাৎ আমাদের অতীত আমাদের শিক্ষক। এটি প্রজ্ঞাময় কথা, আল্লাহ পাক আমাদের স্মৃতিশক্তি দিয়েছেন, আমরা চাইলেও অতীতের অনেক কিছুই ভুলতে পারিনা..!! এমন কেন হয় জানেন? আমাদের স্মৃতিশক্তি আমাদের অতীতকে আমাদের ভবিষ্যতের সাথে সংযুক্ত করে, আমরা অতীতকে স্মরণ করে আমাদের ভবিষ্যৎ নির্ধারণ করি, এখন এর দু'টি রূপ রয়েছে; (১) হয় তো নিজের অতীত নিয়ে উদ্বিগ্ন হয়ে, নিজের ভবিষ্যতকে কাহিনী বলে নিরাশ করে দেওয়া (২) অথবা নিজের অতীতকে নিজের শিক্ষক বানিয়ে তা থেকে শিক্ষা নেওয়া এবং নিজের ভবিষ্যতকে সফল করা। আমরা যদি ইতিবাচক চিন্তা করি, আমাদের অতীতকে দোষারোপ করার এবং উদ্বিগ্ন হওয়ার পরিবর্তে, আমরা এটি থেকে শিক্ষা নিতে শুরু করি, তাহলে আমরা আমাদের অতীতকে মন্দ নয় বরং সুন্দর দেখতে পাব, খারাপ নয়। এবং তা থেকে অনেক কিছু শিখে নিজের ভবিষ্যত উন্নত করতে পারবো। সেজন্য বলা হয় Be Positive Be Successful (অনুবাদ: ইতিবাচক হও! সফল হও!!)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সর্বদা ভালো প্রত্যাশাই পোষণ করুন!",
        "2": "          প্রিয় ইসলামী ভাইয়েরা! নিরাশ হওয়া একটি ব্যাধি, আমাদের সর্বদা আল্লাহর রহমতের উত্তম আশা করা উচিত । হাদিসে কুদসীতে মহান আল্লাহ পাক বলেন: اَنَا عِنْدَ ظَنِّ عَبْدِی بِیْ فَلْیَظُنَّ ظَانٍّ مَا شَآءَ আমি আমার বান্দার ধারণার নিকটবর্তী থাকি, অতএব, ধারণাকারী যেমন খুশি ধারণা করুক।\n(বুখারি, কিতাবুত তাওহিদ, পৃ: ১৭৮৭, হাদিস: ৭৪০৫)\n\n      \tমুফতি আহমদ ইয়ার খান নঈমী رَحْمَۃُ اللهِ عَلَیْہِ বলেন: এখানে বান্দা দ্বারা উদ্দেশ্য মুমিন বান্দা। অর্থাৎ বান্দা আমার ব্যাপারে যেরকম বিশ্বাস করে, আমিও সেভাবে তার সাথে আচরণ করবো।\n(মিরআতুল মানাজীহ, খণ্ড:৩, পৃ: ৩০৬)\n      \tপ্রতীয়মান হলো; আমরা যেমন ভাবি, তেমনি ফল পাব, ইতিবাচক চিন্তা করলে, ইতিবাচক ফল পাবো, নেতিবাচক চিন্তা করলে নেতিবাচক ফল পাবো, তাই সর্বদা আল্লাহর রহমতে ভাল আশা রাখুন, ভাল চিন্তা করুন, ভাল ধারণা রাখুন! হযরত জাবির ইবনে আব্দুল্লাহ رَضِیَ اللهُ عَنْہُ বলেন: রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم তাঁর বাহ্যিক ওফাতের ৩দিন পূর্বে উপদেশ দিতে গিয়ে বলেছিলেন: ‌لَا ‌يَمُوتَنَّ ‌أَحَدٌ ‌مِّنْكُمْ ‌إِلَّا وَهُوَ يُحْسِنُ بِاللهِ الظَّنَّ “তোমাদের মধ্যে ততক্ষণ পর্যন্ত কারো মৃত্যু না আসুক যতক্ষণ সে আল্লাহ পাকের প্রতি সুধারণা পোষণ করে নিবে না।\n(মুসনদে আবি ইয়ালা, খণ্ড: ২, পৃ: ১৪৯, হাদিস: ১৯০৮)\n      \tদেখুন, আমরা আমাদের মৃত্যুর সময় জানি না, মৃত্যু এখন আসতে পারে, আগামীকাল আসতে পারে, এবং এমনও হতে পারে যে, আমরা বহু বছর বেঁচে আছি, মোটকথা আমরা আমাদের মৃত্যুর সময় জানি না। এবং আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم উপদেশ দিয়েছেন যে, মৃত্যু যেন এমন অবস্থায় আসে যে, তোমরা আল্লাহর প্রতি সুধারণা পোষণ করেছো, তাহলে এর ফল কী হবে? তা হলো সর্বাবস্থায়, প্রতি মুহূর্তে আল্লাহর প্রতি সুধারণা পোষণ করো!\n"
    },
    {
        "1": "কুধারণা পোষণ করা ধ্বংসের কারণ",
        "2": "      \tএক বর্ণনায় এসেছে, প্রিয় নবী صَلَّی اللهُ عَلَیْہِ وَاٰلِہٖ وَسَلَّمইরশাদ করেন: তোমাদের মধ্যে ততক্ষণ পর্যন্ত কারো মৃত্যু না আসুক যতক্ষণ সে আল্লাহ পাকের প্রতি সুধারণা পোষণ করে নিবে না এরপর তিনি বললেন: এমন একটি জাতি ছিল যে জাতি আল্লাহ পাকের প্রতি কুধারণা পোষণ করার কারণে ধ্বংস হয়ে গিয়েছে। মহান আল্লাহ তাদেরকে বললেন:\n\n(মাওসুআ ইবনে আবিদ দুনিয়া, কিতাবু হুসনুয যন্নি বিল্লাহি, ১/৫০, হাদিস: ৪)\nوَ ذٰلِکُمْ ظَنُّکُمُ الَّذِیْ ظَنَنْتُمْ بِرَبِّکُمْ اَرْدٰىکُمْ فَاَصْبَحْتُمْ مِّنَ الْخٰسِرِیْنَ (۲۳)\n(পারা: ২৪, সূরা: হা-মীম‌ সেজদা, আয়াত: ২৩)  কানযুল ঈমান থেকে অনুবাদ: এবং এটা হচ্ছে তোমাদের ঐ ধারণা, যা তোমরা আপন প্রতিপালক সম্বন্ধে করেছো এবং সেটাই তোমাদেরকে ধ্বংস করে ফেলেছে। সুতরাং এখন রয়ে গেছো ক্ষতিগ্রস্তদের অন্তর্ভুক্ত হয়ে।\n\n      \tতাফসীর সিরাতুল জিনানে রয়েছে: উক্ত আয়াত থেকে জানা গেল যে, আল্লাহ পাকের ব্যাপারে কুধারণা পোষণ করা অমুসলিমদের রীতিনীতি এবং কুধারণা পোষণকারী সেই লোকদের অন্তর্ভুক্ত যারা ধ্বংস প্রাপ্ত এবং ক্ষতিগ্রস্ত। (সিরাতুল জিনান, পারা: ২৪, সূরা: হা-মীম সিজদা, আয়াত: ২৩, খণ্ড: ৮, পৃ: ৬২৪)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সফলতার জন্য ভালো চিন্তা আবশ্যক",
        "2": "          প্রিয় ইসলামী ভাইয়েরা! যেকোন কাজে সফলতার জন্য পবিত্র কুরআন আমাদের যা শিখিয়েছে তা‌হলো:\nوَشَاوِرْھُمْ فِی الْاَمْرِ ۚ\nفَاِذَا عَزَمْتَ فَتَوَکَّلْ عَلَی اللّٰہِ ؕ اِنَّ اللّٰہَ یُحِبُّ الْمُتَوَکِّلِیْنَ (۱۵۹)\n(পারা: ৪, সূরা: আলে ইমরান, আয়াত: ১৫৯) কানযুল ঈমান থেকে অনুবাদ: আর কার্যাদিতে তাদের সাথে পরামর্শ করুন! এবং যখন কোন কাজের ইচ্ছা পাকাপোক্ত করবেন তখন আল্লাহর উপর নির্ভর করুন। নিঃসন্দেহে, নির্ভরকারীরা আল্লাহর প্রিয়ভাজন।\n      \tএটা থেকে জানা গেল; আমরা যে কাজই করতে চাইনা কেন, সফলতা চাইলে আমাদের অবশ্যই এই কয়েকটি কাজ করতে হবে (১): এই কাজের ব্যাপারে পারদর্শিদের, অর্থাৎ এই কাজের সাথে সম্পৃক্ত লোকদের সাথে পরামর্শ করুন (২): তারপর যখন পরামর্শ করে কাজ করার সিদ্ধান্ত নেওয়া হয়, তখন দৃঢ় সংকল্প করুন (৩): এবং আল্লাহর উপর ভরসা করুন। হযরত আব্দুল্লাহ বিন দাউদ رَحْمَۃُ اللهِ عَلَیْہِ এর নিকট জিজ্ঞাসা করা হল, তাওয়াক্কুল কাকে বলে? উত্তরে তিনি বললেন:\nاَنَّ التَّوَکُّلَ حُسْنُ الظَّنِّ بِالله অর্থাৎ মহান আল্লাহর সাথে সুধারণা পোষণ করার নামই হলো তাওয়াক্কুল। (মাউসুআয়ে লি ইবনে আবিদ দুনিয়া, খণ্ড: ১, পৃ: ৬০, হাদিস: ২৭)\n"
    },
    {
        "1": "সুধারণা এবং কুধারণার উদাহরণ",
        "2": "      \tজানা গেল; সফলতার মূল শর্তগুলোর মধ্যে একটি হলো, আমরা যেকোনো নেক বা বৈধ কাজ করতে চাইলে, এই কাজের ব্যাপারে মহান আল্লাহর রহমতের আশা রাখা, ভালো ধারণা ও বিশ্বাস রাখা, ইতিবাচক চিন্তাভাবনা অবলম্বন করা, উদাহরণস্বরূপ, সত্য তাওবার যেই শর্তাবলি রয়েচে, তা পূর্ণ করুন এবং এখন আশা করুন যে, আল্লাহ পাক আমার তওবা কবুল করবেন। নামায পড়ুন অতঃপর আশা রাখুন যে, আমার নামায কবুল করা হবে * ব্যবসা শুরু করে এর চাহিদাগুলো পূর্ণ করে অতঃপর আল্লাহ পাকের রহমতে আশা রাখুন যে, তিনি সফলতা দান করবেন * জ্ঞান অর্জন করছেন এক্ষেত্রে নিজের পক্ষ থেকে সর্বাত্মক প্রচেষ্টার ক্ষেত্রে কোন প্রকার অলসতা না করে এখন আশা রাখুন যে, পরীক্ষায় সফল হব।\n\n\nصَلُّوْا عَلَی الْحَبِیْب                 صَلَّی اللهُ عَلٰی مُحَمَّد\n\n"
    },
    {
        "1": "জিহ্বা দিয়ে ভালো শব্দাবলি বের করুন",
        "2": "          প্রিয় ইসলাম ভাইয়েরা! আমাদের সমাজে সাধারণত লোকেরা নৈরাশমূলক নেতিবাচক কথাবার্তা বলে, হয়তো তারা নিজেরা নিরাশ থাকে নতুবা তাদের নেতিবাচক কথার মাধ্যমে অন্যকে নিরাশ করে ফেলে যেমন; তোমার কখনো বুদ্ধি হবে না‌ * তুমি সর্বদা ব্যর্থ হবে * তুমি কোন কাজ সঠিকভাবে করতেই পারো না * তোমার ভাগ্যে আরও লাঞ্ছনা অবধারিত * তুমি আজীবন অলস থাকবে সাধারণত পিতা-মাতা তাদের সন্তানদেরকে এমন কথা শুনিয়ে থাকে এটি অত্যন্ত ভুল বিষয় * আল্লাহ পাকের রহমতের ভালো আশা রাখুন! মূর্খদের জ্ঞানী করা কি আল্লাহর ক্ষমতাধীন নয়? অবশ্যই * কোন অলস ব্যক্তিকে সফলতা দান করা কি আল্লাহ পাকের ক্ষমতাধীন নয়? অবশ্যই * আমরা কি কারো ভবিষ্যত জানি? আজ আমাদের যাকে ব্যর্থ, দুর্বল চিত্তের, স্বল্পজ্ঞানী মনে হচ্ছে, হতে পারে আগামীকাল তার ভাগ্যের তারকা চমকে উঠবে, আল্লাহ পাক তাকে বিবেকবান, অনেক বড় আলিম, বুদ্ধিমান এবং প্রজ্ঞাময় ইবাদত-পরায়ণ, নেক পরহেযগার, আদর্শবান এবং যুগশ্রেষ্ঠ নেতা বানিয়ে দিবেন। আমাদের কি কারোর ভবিষ্যৎ সম্পর্কে বিধান প্রয়োগ করার অধিকার আছে? আমাদের মুখ দিয়ে ভালো কথাই বের করা উচিত। অন্যের ব্যাপারে ভালো কিছু ভাবা উচিত সুধারণা রাখা উচিত, নিজের সন্তান-সন্ততির ব্যাপারে, ছোট ভাইদের ব্যাপারে, ছাত্রদের ব্যাপারে, নিজের অধীনস্থদের ব্যাপারে আল্লাহ পাকের নিকট ভালো কিছু আশা করা উচিত। কত মানুষ এমন আছে যাদের সম্পর্কে মানুষ নেতিবাচক কথা বলতো, কিন্তু আল্লাহ পাক তাদেরকে এত উচ্চ মর্যাদা দান করেছেন যে, এখন মানুষ অবাক হয়ে শুধু দেখছে।\n\n"
    },
    {
        "1": "আল্লামা তাফতাযানী رَحْمَۃُ اللهِ عَلَیْہِ 'র প্রতি দয়া হয়ে গেল",
        "2": "          আল্লামা সা'দ উদ্দীন মাসউদ বিন উমর তাফতাযানী رَحْمَۃُ اللهِ عَلَیْہِ অনেক বড় আলিমে দ্বীন ছিলেন, তাঁর রচিত অনেক গ্রন্থ দরসে নিযামী, অর্থাৎ আলিম কোর্সে পড়ানো হয়। আল্লামা তাফতাযানী رَحْمَۃُ اللهِ عَلَیْہِ কাজী শিরাজী رَحْمَۃُ اللهِ عَلَیْہِ এর নিকট পড়াশুনা করতেন এবং তাকে ক্লাসের সবচেয়ে নিস্তেজ মস্তিষ্কের মানুষ হিসেবে বিবেচনা করা হতো। তার সহপাঠীরা তার নিস্তেজ মস্তিষ্কের  কারণে তাকে নিয়ে উপহাস করতো। এতদসত্ত্বেও আল্লামা তাফতাযানী সাহস হারালেন না এবং কঠোর পরিশ্রম করতে থাকলেন, অত্যন্ত পরিশ্রম ও মেহনতের সাথে পাঠ মুখস্থ করতেন, অতঃপর ভুলে যেতেন, অতঃপর মুখস্থ করতেন, এভাবে তিনি কঠোর পরিশ্রম করতে থাকেন। একবার তিনি পাঠ মুখস্থ করতে ব্যস্ত ছিলেন এমন সময় একজন অপরিচিত লোক এসে বলল: মাসউদ! উঠো! আমরা বেড়াতে যাই। আল্লামা তাফতাযানী رَحْمَۃُ اللهِ عَلَیْہِ উত্তরে বললেনঃ আমি দর্শনীয় স্থান ও বিনোদনের জন্য জন্মগ্রহণ করিনি, এমনিতেই এত পড়া সত্বেও আমি কিছু বুঝতে পারি না, তারপর এই দর্শনীয় স্থান ও বিনোদনে কিভাবে সময় নষ্ট করবো? একথা শুনে অপরিচিত লোকটি চলে গেল, কিছুক্ষণ পর একই ব্যক্তি আবার এলো, সে আবার তাকে ভ্রমণে যাওয়ার আমন্ত্রণ জানালো, তিনি আবারও একই উত্তর দিলেন। কিছুক্ষণ পর একই ব্যক্তি তৃতীয়বার এলো, এবার সে বললো: আপনাকে আল্লাহর সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم স্মরণ করছিলেন। এটা শুনতেই আল্লামা তাফতাযানীর শরীর কেঁপে উঠলো এবং তিনি খালি পায়েই দিদারে মুস্তফার জন্য ছুটে গেলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم শহরের বাইরে একটি গাছের নিচে উপবিষ্ট ছিলেন, তিনি আল্লামা তাফতাযানী رَحْمَۃُ اللهِ عَلَیْہِ কে দেখে মুচকি হাসলেন এবং বললেন: আমি বার বার ডাকার পরও আপনি কেন আসেননি?\" তিনি বললেন: হে আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم! আমি জানতাম না যে, আপনি তলব করেছেন। আপনি তো আমার নিস্তেজ মস্তিষ্কের কথা জানেন, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমি আপনার পবিত্র দরবারে আরোগ্য কামনা করছি। আল্লামা তাফতাযানীর আর্তনাদ শুনে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর রহমতের সাগরে জোয়ার ওঠে গেল। নবী صَلَّی اللهُ عَلَیْہِ وَاٰلِہٖ وَسَلَّم বললেন: তোমার মুখ খুলো! আল্লামা তাফতাযানী মুখ খুললেন, তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁর মুখে তাঁর বরকতময় লালা নিক্ষেপ করলেন এবং দোয়া করলেন। সেটার বরকতে আল্লামা তাফতাযানী رَحْمَۃُ اللهِ عَلَیْہ নিস্তেজ মস্তিষ্ক থেকে মুক্তি পেলেন এবং তিনি অনেক বড় আলিমে দ্বীন‌ হয়ে গেলেন। মানসিক (অর্থাৎ স্মৃতিশক্তির দুর্বলতা) থেকে মুক্তি পেয়ে তিনি একজন মহান আলিমে দ্বীন হয়ে ওঠেন।\n(শাযারাতুয যাহাব, ৮/৫৪৮-৫৪৯)\n\n            سُبْحَانَ الله! এই দয়া...!! যাইহোক, আমরা কারো ভবিষ্যতের ব্যাপারে বিধান লাগাতে পারি না, না লাগানো উচিত, আমরা আজকে যাকে ব্যর্থ, অকর্মা, নিস্তেজ, অলস মনে করি, আগামীকাল তার ভবিষ্যৎ কী হবে, আল্লাহর রহমত তার ওপর কী হতে পারে তা জানি না, তাই কারো সম্পর্কে নেতিবাচক চিন্তাধারা তৈরি করবেন না বা কারো ভবিষ্যতের বিষয়ে নেতিবাচক আদেশ দিবেন না! বরং আমাদের উচিত আল্লাহর রহমতের প্রতি আশা রাখা এবং এই মন-মানসিকতা রাখা যে, আমার সন্তান, আমার ভাই, আমার ছাত্র, যদিও আজ অকর্মা, ব্যর্থ, কোন সমস্যা নেই اِنْ شَآءَ الله আল্লাহ পাক তাকে বরকত দান করবেন এবং তাঁর অনুগ্রহে তাকে সফলতা দান করবেন। সৎপথের পথিক বানাবেন।\n"
    },
    {
        "1": "দোয়ার ব্যাপারে ইতিবাচক মনোভাব রাখুন!",
        "2": "          প্রিয় ইসলামী ভাইয়েরা! দোয়ার ক্ষেত্রেও আমাদের ইতিবাচক মনোভাব রাখা উচিত, আমাদের বুযুর্গানে দ্বীনের খুবই চমৎকার চিন্তাধারা ছিল, এই নেককার লোকেরা অন্যকে বদ দোয়া দেওয়ার পরিবর্তে ভালো ভালো দোয়া করতেন। হযরত যুননুন মিসরী رَحْمَۃُ اللهِ عَلَیْہِ অনেক বড় একজন ওলী, একদা তিনি তার মুরিদদের সাথে একটি নৌকায় ভ্রমণ করছিলেন, সামনে দিয়ে একটি নৌকা আসতে দেখা গেল যাতে আরোহীরা গান বাজনায় মত্ত ছিল এবং দরিয়ায় এক প্রকার শোরগোল মাছিয়ে রেখেছিল। হযরত যুন-নুন মিসরী رَحْمَۃُ اللهِ عَلَیْہِ এর মুরিদগণ আরজ করলো: হুজুর! দোয়া করুন! যেন মহান আল্লাহ তাদের সবাইকে ডুবিয়ে দেন যাতে তাদের অনিষ্ট থেকে আল্লাহর সৃষ্টি রক্ষা পায়। হযরত যুন-নুন মিসরী\nرَحْمَۃُ اللهِ عَلَیْہِ উঠে দাঁড়ালেন এবং দুই হাত তুলে এভাবে দোয়া করলেন: হে আল্লাহ! তুমি যেমনিভাবে তাদেরকে দুনিয়াতে আনন্দ দান করেছো, আখিরাতেও আনন্দ দাও। তার এই দোয়া শুনে মুরিদরা খুব অবাক হলেন। যাইহোক! যখন সেই নৌকাটি নিকটবর্তী হল, তখনই ঐলোকদের দৃষ্টি হযরত যুন-নুন মিসরী رَحْمَۃُ اللهِ عَلَیْہِ এর ওপর পড়লো তখন সবাই কান্নাকাটি করতে লাগল, তারা বাদ্যযন্ত্র ভেঙে ফেলল এবং সত্যমনে তাওবা করে সঠিক পথে ফিরে আসলো। তখন হযরত যুন-নুন رَحْمَۃُ اللهِ عَلَیْہِ তাঁর মুরিদদের উদ্দেশ্যে বললেন, আখিরাতের আনন্দ এই দুনিয়ায় তাওবা করার মাধ্যমেই অর্জিত হয়। (কাশফুল মাহজুব, পৃ: ১৫৬)\n\n            سُبْحَانَ الله! কত চমৎকার চিন্তাধারা। যদি কেউ আমাদের সাথে খারাপ কাজ করে বা আমাদেরকে কষ্ট দেয়, তবে তাকে অভিসম্পাত করার পরিবর্তে এই দোয়া করা উচিত: আল্লাহ আপনাকে হেদায়েত দান করুক। সেও সংশোধন হয়ে যাবে এবং কষ্টও বিলুপ্ত হয়ে যাবে। তদ্রূপ, আমাদের মুসলিম ভাইদের বিরুদ্ধে বদ দোয়া করার চেয়ে উত্তম হলো, আমাদের ইতিবাচক চিন্তাভাবনা গ্রহণ করা এবং হিদায়তের জন্য দোয়া করা।\n"
    },
    {
        "1": "কুধারণা থেকে বিরত থাকুন!",
        "2": "          প্রিয় ইসলামী ভাইয়েরা! নেতিবাচক চিন্তার আরেকটি রূপ হলো কুধারণা। মনে রাখবেন! কুধারণা হারাম এবং জাহান্নামে নিক্ষেপকারী কাজ। আল্লাহ পাক পবিত্র কুরআনে বলেন:\nیٰۤاَیُّہَا الَّذِیْنَ  اٰمَنُوا اجْتَنِبُوْا کَثِیْرًا مِّنَ الظَّنِّ ۫ اِنَّ  بَعْضَ الظَّنِّ  اِثْمٌ\n(পারা: ২৬, সূরা হুজরাত, আয়াত: ১২)                কানযুল ঈমান থেকে অনুবাদ: হে ঈমানদারগণ! তোমরা বহুবিধ অনুমান থেকে বিরত থাকো নিশ্চয় কোন কোন অনুমান পাপ হয়ে যায়।\n\n          প্রিয় ইসলামী ভাইয়েরা! উক্ত আয়াতে আমাদেরকে অধিক ধারণা করা থেকে নিষেধ করা হয়েছে কারণ কিছু ধারণা গুনাহ হয়ে যায়। মনে রাখবেন ধারণা কয়েক প্রকার তন্মধ্যে তিনটি হলো: (১): ওয়াজিব, যেমন, আল্লাহ পাকের ব্যাপারে সুধারণা পোষণ করা (২): মুস্তাহাব, যেমন, নেককার মুসলমানের ব্যাপারে সুধারণা পোষণ করা (৩): হারাম, যেমন, আল্লাহ পাকের ব্যাপারে কুধারণা পোষণ করা, তদ্রুপ মুসলমানদের ব্যাপারে কোন ধারণা করাও হারাম।\n(তাফসীর সিরাতুল জিনান, পারা: ২৬, সূরা হুজরাত, আয়াত: ১২, খণ্ড: ৯, পৃ: ৪৩৪)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\nআল্লাহর বান্দারা! ভাই ভাই হয়ে যাও!\n      \tহযরত আবু হুরায়রা رَضِیَ اللهُ عَنْہُ থেকে বর্ণিত, আল্লাহ পাকের প্রিয় রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: নিজেকে নিজে কুধারণা থেকে রক্ষা করো কারণ কুধারণা সবচেয়ে নিকৃষ্ট মিথ্যা, একে অপরের বাহ্যিক অভ্যন্তরীণ দোষ অন্বেষণ করো না, লোভ লালসা করো না, হিংসা করো না, বিদ্বেষ করো না একে অপরের বিরোধিতা করিও না এবং আল্লাহর বান্দারা ভাই ভাই হয়ে থাকো।\n(মুসলিম, কিতাবুল বিররি ওয়াস সিলা ওয়াল আদব, পৃ: ৯৯৪, হাদিস: ২৫৬৩)\n\n          প্রিয় ইসলামী ভাইয়েরা! কুধারণা থেকে রক্ষা পেতে এর ক্ষতিকারক দিক সমূহ সম্পর্কে চিন্তাভাবনা করুন! (১) যার সম্পর্কে কুধারণা করেছেন, যদি তার সামনে তা প্রকাশ হয়, তাহলে তার অন্তরে কষ্ট লাগতে পারে, এবং শরীয়তের অনুমতি ব্যতীত একজন মুসলমানের হৃদয়ে কষ্ট দেওয়া হারাম (২): যদি তার অনুপস্থিতিতে, অন্য একজন সামনে নিজের কুধারণার বহিঃপ্রকাশ করেন তবে তা হবে গীবত এবং কোন মুসলমানের গীবত করা হারাম (৩): কুধারণা পোষণকারী কেবল তার ধারণার উপরেই ক্ষান্ত হয় না বরং সে তার দোষত্রুটি অন্বেষণে লেগে যায় এবং কোন মুসলমানের দোষত্রুটি অন্বেষণ করা নাজায়িয ও গুনাহ। (৪): কুধারণা করার মাধ্যমে হিংসা-বিদ্বেষের মত বিপজ্জনক রোগ সৃষ্টি হয় (৫) কুধারণার কারণে দুই ভাইয়ের মধ্যে শত্রুতা সৃষ্টি হয়, বৌ, শাশুড়ি একে অপরের বিরোধী হয়ে যায়, স্বামী-স্ত্রীর একে অপরের ওপর আস্থা হারিয়ে যায় এবং এক পর্যায়ে উভয়ের মধ্যে ঝগড়া বিবাদ লেগে থাকে এবং অবশেষে তালাকের উপক্রম হয়ে যায়। ভাই বোনের সম্পর্ক ভেঙ্গে যায় এবং এভাবেই একটি হাসিখুশি সুখী পরিবার বিরান মহলে পরিণত হয়ে যায়। (৬): অন্যের ব্যাপারে কুধারণা পোষণকারী লোকদের স্ট্রোক এবং হৃদরোগের ঝুঁকি বেড়ে যায়, যেমনটি আমেরিকান হার্ট অ্যাসোসিয়েশন দ্বারা প্রকাশিত একটি গবেষণা প্রতিবেদনে প্রকাশ করা হয়েছে যে, যারা অন্যদের সম্পর্কে নেতিবাচক চিন্তা করে এবং এর কারণে হতাশাগ্রস্ত এবং রাগান্বিত হয়, তাদের হৃদরোগ এবং স্ট্রোকের ঝুঁকি 86%  বেড়ে যায়। (সিরাতুল জিনান, পারা: ২৬, সূরা হুজরাত: আয়াতের পাদটীকা: ১২, খণ্ড: ৯, পৃ: ৪৩৫ থেকে ৪৩৬)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "১২টি দ্বীনি কাজের মধ্যে একটি",
        "2": "          প্রিয় ইসলামী ভাইয়েরা! আল্লাহর ভালবাসা বৃদ্ধি করতে, নবী প্রেমের প্রদীপ জ্বালাতে, ঈমানের সুরক্ষার স্পৃহা বৃদ্ধি করতে এবং ইতিবাচক চিন্তাভাবনা অবলম্বন করতে, ভালো দ্বীনি পরিবেশ এবং নেককার লোকদের সংস্পর্শ অত্যন্ত জরুরী। কারণ বর্তমান সমাজের দুর্ভাগ্যজনক পরিস্থিতিতে গুনাহের প্রবল বন্যা যাকে তাকে প্রবাহিত করে নিয়ে যাচ্ছে, এই করুণ পরিস্থিতিতে দাওয়াতে ইসলামীর দ্বীনি পরিবেশ একটি মহান নেয়ামতের চেয়ে কম নয়, তাই আপনিও এই সুন্দর দ্বীনি পরিবেশের সাথে সম্পৃক্ত হয়ে ১২টি দ্বীনি কাজে অংশগ্রহণ করে দ্বীনের বার্তা প্রচারের নিয়ত করে নিন, এর অগণিত বরকত আপনি নিজের চক্ষু দ্বারা দেখতে পাবেন, এছাড়া যেলি হালকার ১২টি দ্বীনি কাজের মধ্যে অংশগ্রহণকারী হয়ে যান।\n      \tমনে রাখবেন! যেলি হালকার ১২টি দ্বীনি কাজের মধ্যে একটি দ্বীনি কাজ হলো এলাকায়ী দাওরা। মারকাযি মজলিসে শুরা প্রদত্ত পদ্ধতি অনুসারে সপ্তাহে একদিন প্রতিটি মসজিদেরে আশেপাশে প্রতিটি ঘরে, দোকানে দোকানে, বাসা-বাড়িতে ও দোকানে উপস্থিত এবং রাস্তার পাশে দাঁড়ানো এবং যাতায়াতকারী সকলকে নেকীর দাওয়াত উপস্থাপন করা হয় এটাকে এলাকায়ী দাওরা বলে। এই দ্বীনি কাজের অগণিত উপকারিতা রয়েছে, নতুন ইসলামী ভাইয়েরা দ্বীনি পরিবেশের কাছাকাছি আসে, বেনামাযী নামাযী হওয়ার সৌভাগ্য লাভ করে, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়ার অংশীদার এবং নেকীর দাওয়াত দেওয়ার সুযোগ লাভ হয়।\n\n          মহান আল্লাহ আমাদেরকে অগ্রগামী হয়ে দ্বীনের কাজে অংশ নেওয়ার তৌফিক দান করুন । আমিন\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "চলাফেরার সুন্নাত ও শিষ্টাচার",
        "2": "      \tপ্রিয় ইসলামী ভাইয়েরা: আসুন; শায়খে তরিকত আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর ১৬৩ মাদানী ফুল নামক পুস্তিকা থেকে চলাফেরার সুন্নাত ও শিষ্টাচার শ্রবণ করি: ১৫ পারা সূরা বনী ইসরাঈলের ৩৭নং আয়াতে আল্লাহ পাক ইরশাদ করেন:\nوَ لَا تَمْشِ فِی الْاَرْضِ مَرَحًا ۚ \t اِنَّکَ لَنْ تَخْرِقَ الْاَرْضَ  وَلَنْ تَبْلُغَ الْجِبَالَ طُوْلًا (۳۷)\n(পারা: ১৫, সূরা বনী ইসরাঈল, আয়াত: ৩৭)    কানযুল ঈমান থেকে অনুবাদ: আর জমিনে অহংকার করে চলো না, নিশ্চয় তুমি কখনো জমিনকে ছিড়ে ফেলতে পারবে না এবং দৈর্ঘ্যে পাহাড়গুলো পর্যন্ত পৌঁছতে পারবে না।\n\n          * প্রিয় নবীصَلَّی اللهُ عَلَیْہِ وَاٰلِہٖ وَسَلَّمইরশাদ করেন: এক ব্যক্তি দুইটি চাদর পরিধান করে অহংকার করে চলছিল এবং সে অহংকারে বিভোর ছিল। ফলে তাকে জমিনে ধ্বসিয়ে দেয়া হলো। সে কিয়ামত পর্যন্ত জমিনের নিচের দিকে ধ্বসতেই থাকবে। (সহীহ মুসলিম, ১১৫৬ পৃ:, হাদিস নং: ২০৮৮) * প্রিয় নবীصَلَّی اللهُ عَلَیْہِ وَاٰلِہٖ وَسَلَّمযখন পথ চলতেন তখন একটু ঝুকে চলতেন মনে হতো যেন তিনি কোন উঁচু জায়গা থেকে নিচে নামছেন। (আফদ্বালুস সালাতি আলা সায়্যিদিস সাদাত, ১৫১ পৃ:) * যদি কোন অসুবিধা না হয়, তবে রাস্তার এক পাশ দিয়ে মধ্যম গতিতে চলুন, না এতো দ্রুত গতিতে চলবেন যে, মানুষের দৃষ্টি কেড়ে নেয় যে, লোকটি দৌঁড়ে দৌঁড়ে কোথায় যাচ্ছে! আর না এতো ধীর গতিতে চলবেন যে, লোকেরা আপনাকে অসুস্থ মনে করে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tচলাফেরার অবশিষ্ট সুন্নাত ও শিষ্টাচার শেখা ও শেখানোর হালকায় বয়ান করা হবে অতএব সেগুলো জানতে শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n"
    },
    {
        "1": "সাপ্তাহিক ইজতিমার হালকার সিডিউল ১৪ নভেম্বর ২০২৪ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n\n"
    },
    {
        "1": "চলা ফেরার অবশিষ্ট সুন্নাত ও শিষ্টাচার",
        "2": "          * রাস্তায় চলার সময় অহেতুক এদিক সেদিক দেখা সুন্নাত নয়, দৃষ্টিকে নত রেখে গাম্ভীর্যতার  সাথে চলুন। * চলতে ফিরতে বা সিঁড়িতে উঠতে নামতে এটা খেয়াল রাখবেন যেন জুতার আওয়াজ সৃষ্টি না হয়। * রাস্তায় দুজন মহিলা দাঁড়ানো বা হাঁটতে থাকলে তাদের মাঝখান দিয়ে অতিক্রম করবেন না কেননা, হাদিসে পাকে এই ব্যাপারে নিষেধাজ্ঞা রয়েছে। (তারিখ ইবনে আসাকির, ১৯/১৫৫, হাদিস: ৪৪১৫) * অনেকের এ অভ্যাস আছে যে, রাস্তায় চলার সময় কোন বস্তু সামনে পড়লে তা লাথি মারতে থাকে, এটা একেবারে ভদ্রতার পরিপন্থি। এতে পা আঘাতপ্রাপ্ত হওয়ার\n\n"
    },
    {
        "1": "দৈনিক ৫৬টি নেক আমল",
        "2": "          ১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি? ৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি?\n১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে? ২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n\n\n\n\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n\n\n\n\n\n\n\n\n\n\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n\n\n\n\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n"
    }
]