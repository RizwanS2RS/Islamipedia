[
    {
      "1": "ভূমিকা : “কালেমার হাক্বীক্বত” রচনার উদ্দেশ্য",
      "2": "لاله إلاً الله محمد رسول الله\n\nইসলামের    মূল  ভিত্তি  হলো:   ৫টি  -\n(১)  কালেমা\n(২) নামায\n(৩) রোযা\n(৪) হজ্ব  ও\n(৫) যাকাত।\n\nএই পাঁচটি ভিত্তির মধ্যে কালেমা   হলো  মূল। এর  মূল কথা হলো তাওহীদ  ও  রিসালাতে    বিশ্বাস।  কালেমা  তাইয়্যেবায় ”ইলাহ্”   ও  ‘রাসূল।  ”    দুইটি   পরিভাষা    রয়েছে। এই দুইটি     শব্দের     ব্যাখ্যা      বিভিন্ন     জন       বিভিন্ন     রকমে করেছেন। কালেমা তাইয়্যেবায় আল্লাহর পরিচয়  দেয়া হয়েছে “ইলাহ্”  বলে  এবং  মোহাম্মদ صلى  الله  تعالى عليه   واله  وسلم  এর  পরিচয়   দেয়া  হয়েছে  ”আল্লাহর  রাসূল”     বলে। তাই    ”ইলাহ্”     ও     ”রাসূল ”   শব্দের বিস্তারিত   ব্যাখ্যা   জানা     প্রত্যেক   মু’মিন    মুসলমানের  একান্ত     দরকার। অত্র    পুস্তকে    তারই      প্রচেষ্টা    করা হয়েছে। জামাআতে ইসলামীর প্রতিষ্ঠাতা আবুল আ’লা মউদূদী  সাহেব  লিখেছেন  “কালেমার  হাক্বীক্বত”  এবং  দ্বিতীয়  আমির  আবদুর   রহীম সাহেব লিখেছেন   তারই অনুবাদ   স্বরূপ   “কালেমা   তাইয়্যেবা”    নামক    পুস্তক। তারা  ”ইলাহ্   ও  রাসূলের”   যে  পরিচয়  দিয়েছেন - তা  ঈমানের  জন্য  যথেষ্ঠ  নয়। বরং    কোন  কোন  উক্তিতে কুফরীর   আভাস   পাওয়া   যায়।   তাদের   ব্যাখ্যা   খুবই  বিতর্কিত - যা  ইসলামের সাথে  সামঞ্জস্যপূর্ণ নয়। তাই তারই  জবাবে  লিখা   হলো   অত্র  “কালেমার  হাক্বীক্বত” নামক  পুস্তকখানি। (সাধারণ)  মানুষ  মাত্রই   ভুলক্রটির ঊর্ধ্বে   নয়।  অধম   লেখকেরও  ভুলত্রুটি    হতে    পারে। দলীল    ভিত্তিক    গ্রহণযোগ্য  সংশোধনী    আসলে তা অবশ্যই   পরবতী     সংস্করণে    সন্নিবেশিত    করা    হবে ইনশাআল্লাহ!\n\nঅধম লেখক।"
    },
    {
      "1": "প্রথম অধ্যায় : ইলাহ্",
      "2": "بسم الله الرحمن الرحيم\nلاإله إلأ اللّهُ مُحمد وسول الله\n\nকালেমা তাইয়্যেবায় বলা হয়েছে\n“লা ইলাহা ইল্লাল্লাহু মুহাম্মাদুর রাসুলুল্লাহ।”\n\nএই কালেমাতে আল্লাহর পরিচয় দেয়া হয়েছে “ইলাহ্” বলে এবং মুহাম্মদ صلى الله تعالى عليه واله وسلم -এর পরিচয় দেয়া হয়েছে ”আল্লাহর রাসূল” বলে। এখন জানতে হবে- “ইলাহ্” শব্দের অর্থ কী? “রাসূল” শব্দের অর্থ কী? \n\nপ্রথম অধ্যায়ঃ ইলাহ্\n\u003d\u003d\u003d\nইলাহ্ শব্দের মূলধাতু কি? উলুহিয়ত -এর ভিত্তি কিসের উপর? ইলাহ্ বা মা’বুদের একক বৈশিষ্ট কি? \n\n“ইলাহ্” শব্দটি ঐশী বাণী। কালেমা তাইয়্যেবা বা ঈমানের মূলমন্ত্র হলো তাওহীদ ও রিসালাত। অর্থাৎ- ”উলুহিয়ত ও রিসালাত” -এই দু\u0027টি শব্দ হচ্ছে ইসলামের মৌলিক দর্শন। তাই “ইলাহ্ ও রাসূল” সম্পর্কে মৌলিক এবং সঠিক ধারণা না থাকলে যেকোন মানুষ বিভ্রান্তির শিকার হতে পারে। এই “ইলাহ্ ও রাসূল” নিয়ে আলোচনার শেষ নেই। ব্যাখ্যারও অন্ত নেই। ইসলামী চিন্তাবিদ নামে পরিচয় দানকারীরা নিজেদের মনের মাধুরী মিশিয়ে ইচ্ছামত তার ব্যাখ্যা দিয়েছেন। তাই “ইলাহ্” ও ”রাসূল” -এর ব্যাখ্যায় নানা জটিলতার সৃষ্টি হয়েছে- দেখা দিয়েছে ভিন্ন ভিন্ন মতবাদ। এই ভিন্ন ভিন্ন ব্যাখ্যা ও মতবাদ দাঁড় করানোর কারণেই মুসলমানদের মধ্যে নিত্য নতুন ফের্কার সৃষ্টি হয়েছে এবং বর্তমানেও হচ্ছে। ফলে সরলপ্রাণ মুসলমানরা বিভিন্ন ব্যাখ্যার কারণে পছন্দমত বিভিন্ন গ্রুপে বা ফের্কার ফাঁদে পড়ে বিভ্রান্ত ও বিপদগামী হচ্ছে। “ইলাহ্ ও রাসূল” সম্পর্কে যদি এক ও অভিন্ন ব্যাখ্যা দেয়া হতো- তাহলে এই নব্য ফিতনার সৃষ্টি হতো না। \n\nপ্রশ্ন জাগে- তাহলে অতীতে কি কোন একক ও সঠিক ব্যাখ্যা দেয়া হয়নি? অবশ্যই দেয়া হয়েছে এবং এ উদ্দেশ্যে ইসলামী দর্শনের ইমামগণ গ্ৰন্থও রচনা করে গেছেন। ইমাম আবুল হাসান আশআরী (رحمة الله) ও ইমাম আবুল মনসুর মাতুরিদী (رحمة الله) হলেন চার মাযহাবের স্বীকৃত আকায়েদের ইমাম। তাঁদের প্রণীত নীতিমালা ও ব্যাখ্যাই সঠিক ও নির্ভুল বলে স্বীকৃতি পেয়েছে মুসলিম জাহানে। তাদের অনুসরণ করেই পরবতী আকায়েদের ইমাম ও বিশেষজ্ঞগণ আকায়েদের গ্রন্থ রচনা করেছেন। কিন্তু ইদানিংকালে সঠিক ইসলামী জ্ঞানহীন কিছু উচ্চাকাঙ্খী বিপদগামী লোক মাযহাব ও তাকলীদকে অস্বীকার করে নিজেরাই ইসলামের ও কোরআন হাদীসের মনগড়া অপব্যাখ্যা তৈরী করে সরলমনা মানুষদেরকে বিভ্রান্ত করছে এবং নতুন জামাত সৃষ্টি করছে। তারা ”ইলাহ্” শব্দের মনগড়া ব্যাখ্যা দিয়ে পূর্বের ব্যাখ্যাকে অস্বীকার করেছে। তারা ইমাম মানেনা, তাকলীদ মানেনা, মাযহাব মানেনা, এমনকি ইসলামের একক দর্শন এবং ব্যাখ্যাও মানেনা। \n\nতাই ”ইলাহ্” সম্পর্কে তাদের অপব্যাখ্যা প্রথমে আলোচনা করে তার কুফল ও অসারতা প্রমাণ করে তারপর সঠিক ও একক ব্যাখ্যা আলোচনা করা হবে- ইনশা-আল্লাহ। \n\nএই তথাকথিত ইসলামী চিন্তাবিদদের মতে “ইলাহ্” বলা হয় একমাত্র ঐ পবিত্র সত্ত্বাকে- \n\n১। যিনি গায়েব বা অদৃশ্য বিষয় জানেন। \n২। যিনি সৃষ্টিতে একমাত্র নির্দেশদাতা। \n৩। যিনি একমাত্র আরোগ্য দানকারী। \n৪। যিনি একমাত্ৰ সন্তান দানকারী। \n৫। যিনি দূর থেকে শুনেন ও দেখেন। \n৬। যিনি সর্বত্র হাযির ও নাযির। \n৭। যিনি মুশকিলকুশা বা বিপদ দূরকারী। \n৮। যিনি একমাত্র হাজত রাওয়া বা মনোবাসনা পূৰ্ণকারী। \n৯। যিনি অভিযোগ শ্রবণকারী ও একমাত্র সাহায্যকারী। \n১০। যিনি সৃষ্টিকর্তা, মালিক ও চিরস্থায়ী। \n\nতাদের মতে “ইলাহ্” হওয়ার জন্য উপরোক্ত বিষয়গুলো হলো মাপকাঠি। তাদের মতে, আল্লাহ ছাড়া অন্য কেউ গায়েব জানেন না, অন্য কেউ মুশকিলাকুশা হতে পারেন না, অন্য কেউ মনোবাসনা পূরণ করতে পারেন না, অন্য কেউ সাহায্য করতে পারেন না, অন্য কেউ দূর থেকে শুনেন না এবং দেখেন না, অন্য কেউ হাযির ও নাযির হতে পারেন না- ইত্যাদি। তাদের মতে অন্য কাউকে উল্লেখিত গুণের অধিকারী মান্য করলে তাদের মতে শিরক হবে এবং এই আক্বীদা পোষণকারীরা মুশরিকে পরিণত হবে। তাদের মতে, এইসব গুণাবলীর অধিকারীই “ইলাহ্”। অন্য কাউকে মান্য করলে তাকে ”ইলাহ্” বানানো হয়- ইত্যাদি। \n\nবিঃদ্রঃ- তাদের মূল উদ্দেশ্য হচ্ছে- নবী, ওলী ও গাউস কুতুবগণের মোজিযা ও কারামতকে অস্বীকার করা এবং মোজিযা ও কারামতে বিশ্বাসী মুসলমানদেরকে মুশরিক বলে আখ্যায়িত করা। \n\nএবার আমরা তাদের ভ্রান্ত ধারণা খণ্ডন করার জন্য উক্ত ১০টি বিষয়ে বিস্তারিত আলোচনা করে দেখাবো যে, তারা ”ইলাহ্” শব্দের যে সংজ্ঞা দিয়েছে- তা সঠিক নয়। তাদের সংজ্ঞা মেনে নিলে লক্ষ লক্ষ “ইলাহ্” প্রমাণিত হবে। তখন এক আল্লাহ আর ”ইলাহ্” থাকবে না -বরং লক্ষ লক্ষ ”ইলাহ্” হয়ে যাবে। তখন তাওহীদের উপরই আসবে বিরাট আঘাত। \n\n১। প্রসঙ্গঃ গায়েব জানা\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nযারা বলেন- ”ইলাহ্ তিনি- যিনি গায়েব জানেন” -তাদের কথা সত্য হলে বলতে হয়- উলুহিয়াতের ভিত্তি হচ্ছে ইলমে গায়েব বা অদৃশ্য জ্ঞান। তাদের সংজ্ঞা মতে- তখন অনেক ইলাহ্ সাব্যস্ত হয়ে যাবে। যেমন- হযরত ঈছা عليه السلام, হযরত খিযির عليه السلام, হযরত নুহ عليه السلام - তাদের সবারই আল্লাহ প্রদত্ত ইলমে গায়েব ছিল। হযরত ঈছা عليه السلام এর ইলমে গায়ব ছিল মানুষের খাদ্য ও সংরক্ষিত মালামাল সম্পর্কে -যা কোরআন দ্বারাই প্রমাণিত। হযরত খিযির عليه السلام এর ইলমে গায়েব বা ইলমে লাদুন্নী ছিল তিনটি বিষয়ে। তাও কোরআন দ্বারাই প্রমাণিত। হযরত নূহ عليه السلام এর ইলমে গায়ব ছিল মানুষের ঈমান ও কুফর বিষয়ে- কে ঈমান আনবে, কে আনবেনা- সে বিষয়ে। এটাও কোরআন দ্বারাই প্রমাণিত। তাহলে তারা কি ইলাহ্ বা মা’বুদ ছিলেন? নিশ্চয়ই নয়। কিন্তু ইলমে গায়বকে ইলাহ্ হওয়ার মাপকাঠি সাব্যস্তকারীদের সংজ্ঞা অনুযায়ী তারা ইলাহ্ প্রমাণিত হন। এখন আমরা প্রমাণ করবো- উক্ত তিনজন নবীর ইলমে গায়ব কোরআন মজিদের কোন কোন আয়াত দ্বারা প্রমাণিত। \n\nক) হযরত ঈছা عليه السلام এর ইলমে গায়বঃ\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nআল্লাহ পাক হযরত ঈছা আলাইহিস সালামের ইলমে গায়েবের স্বীকৃতি দিয়ে এরশাদ করেন:\n\nوَأُنَبِّئُكُم بِمَا تَأْكُلُونَ وَمَا تَدَّخِرُونَ فِي بُيُوتِكُمْ ۚ\n\nঅর্থঃ “হযরত ঈছা عليه السلام তার কওমকে লক্ষ্য করে বললেন, তোমরা তোমাদের ঘরে কি কি খাচ্ছো এবং কি কি জিনিস জমা করে রাখছো- তা আমি না দেখেই তোমাদেরকে বলে দিচ্ছি।” \n(সূরা আলে ইমরান, আয়াত নম্বর ৪৯)। \n\nঅত্র আয়াতে- বর্তমানে তারা কি খাচ্ছে, ভবিষ্যতে কি খাবে এবং বর্তমানে কি কি জিনিস জমা করছে, ভবিষ্যতে কি কি জমা করে রাখবে- তা তিনি না দেখেই বলে দিতেন। প্রথম শব্দটির মূলধাতু হলো ”نَبَاءُ”, অর্থাৎ- অদৃশ্য সংবাদ। এটা ছিল হযরত ঈছা عليه السلام এর খাদ্য সংক্রান্ত ইলমে গায়েব - যার স্বীকৃতি দিচ্ছেন স্বয়ং আল্লাহ। যদি গায়েব বা অদৃশ্য জানা ”ইলাহ্” হওয়ার ভিত্তি বা বৈশিষ্ট হয়- তাহলে ঈছা (عليه السلام) ইলাহ্ সাব্যস্ত হন। বুঝা গেল- ইলাহ্ সম্পর্কে তাদের ব্যাখ্যা সঠিক নয় এবং এর উপর ভিত্তি করে কোন নবীর ইলমে গায়েব বা অদৃশ্য বিষয় জানাকে শিরক বলাও সঠিক নয়। \n\n (খ) হযরত খিযির عليه السلام এর ইলমে লাদুন্নি বা ইলমে গায়েব:\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nআল্লাহ পাক সূরা কাহাফ -এর ৬৫ নং আয়াত থেকে শুরু করে পরবর্তী কয়েকটি আয়াতে হযরত মূছা عليه السلام ও হযরত খিযির عليه السلام এর তিনটি ঘটনা সম্পর্কে বিস্তারিতভাবে বর্ণনা করেছেন- যার সারমর্ম হচ্ছে- ”আল্লাহ পাক যখন হযরত মূছা عليه السلام কে জানালেন যে, আমার এক বিশেষ বান্দাকে (খিযির) ইলমে লাদুন্নি বা ইলমে আছরার (গোপন রহস্য) দ্বারা আমি ভূষিত করেছি। তখন মুছা عليه السلام এর ইচ্ছা জাগলো তাঁর সাথে সাক্ষাৎ করার। আল্লাহ পাক বলে দিলেন- দুই নদীর সঙ্গমস্থলে উক্ত বান্দার সাক্ষাৎ পাওয়া যাবে। আর উক্ত দুই নদীর মোহনা হলো ঐ জায়গায়- যেখানে ভুনা মাছ জীবিত হয়ে যায়। হযরত মুছা عليه السلام নিজ খাদেম ইউশা عليه السلام কে সাথে নিয়ে মাছ ভুনা করে হযরত খিযিরের সন্ধানে বের হলেন। মিশর ও ফিলিস্তিনের এলাকায় দুই নদীর মোহনায় তাঁর ভুনা মাছ জীবিত হয়ে নদীতে চলে যায়। হযরত মুছা (عليه السلام) মাছের গমনের রাস্তা অনুসরণ করে নদীর পানে গিয়ে দেখলেন- হযরত খিযির عليه السلام পানির উপর শুয়ে আছেন। পরিচয় হওয়ার পর দুই নবী একসাথে চলতে লাগলেন। কোন এক নদী পার হওয়ার জন্য তাঁরা উভয়ে এক মাঝির নৌকায় আরোহন করলেন। মাঝ নদীতে আসার পর হযরত খিযির (عليه السلام) নতুন নৌকাটির তলা ছিদ্র করে দিলেন। এর রহস্য বুঝতে না পেরে হযরত মুছা (عليه السلام) হযরত খিযির (عليه السلام) -এর কাজে আপত্তি করলেন। \n\nপরবর্তী ঘটনা ছিল- এক খোলা মাঠে কতিপয় ছেলে খেলাধূলায় মেতে উঠেছিল। তাদের মধ্যে সবচেয়ে সুন্দর ও বুদ্ধিমান ছেলেটিকে হযরত খিযির (عليه السلام) লাঠির আঘাতে মেরে ফেললেন বিনা অপরাধে। এবারও হযরত মুছা (عليه السلام) রহস্য বুঝতে না পেরে প্রশ্ন করে বসলেন। হযরত খিযির (عليه السلام) তাঁকে বিদায় করে দিতে চাইলে তিনি বললেন- আবার যদি প্রশ্ন করি তাহলে আমাকে বিদায় করে দিবেন। অতঃপর তারা চলতে চলতে এক পল্লীতে গিয়ে রাত্রিযাপনের জন্য পল্লীবাসীকে অনুরোধ করলেন। কিন্তু পল্লীবাসীরা তাদেরকে স্থান দিলো না। হযরত খিযির (عليه السلام) ঐ গ্রামেরই একটি ভাঙ্গা দেওয়াল ঠিক করার জন্য হযরত মুছা (عليه السلام) কে সহযোগিতা করার জন্য আহবান জানালেন। হযরত মূছা (عليه السلام) এবার আর ধৈর্য্যধারণ করতে পারলেন না এবং পূর্ব প্রতিশ্রুতির কথা ভুলে গেলেন। হযরত খিযির (عليه السلام) বললেন- এবার আপনাকে বিদায় দিলাম। আপনি আমার কর্মকান্ডের ব্যাপারে প্রশ্ন করছেন এর অন্তর্নিহিত গোপন রহস্য না জানার কারণে। তখন তিনি তিনটি ঘটনার গোপন রহস্য খুলে বললেন এবং মুছা عليه السلام কে বিদায় দিলেন। \n\nহযরত মুছা (عليه السلام) একজন নবী হয়েও উক্ত গোপন এলেম সম্পর্কে অবগত ছিলেন না। সমস্ত মোফাসসেরীন বলেছেন- হযরত খিযির (عليه السلام) -এর উক্ত এলেম ছিল ইলমে গায়ক বা ইলমে লাদুন্নি- যা মুছা (عليه السلام) কে দান করা হয়নি। \n\nযারা বলেন- “ইলাহ্” তিনি- যিনি গ্যয়েব জানেন”- তাদের মতানুযায়ী হযরত খিযির (عليه السلام) ও ইলাহ্ সাব্যস্ত হয়ে যান। (নাউযুবিল্লাহ)। বুঝা গেল- ইলমে গায়েব ইলাহ্ হওয়ার মাপকাঠি নয়। কেননা, তাহলে একাধিক “ইলাহ্” মানতে হবে- যা কখনও গ্রহণযোগ্য হতে পারে না। \n\n (গ) হযরত নূহ عليه السلام এর ইলমে গায়েব\n\u003d\u003d\u003d\u003d\u003d\u003d\u003d\u003d\u003d\u003d\nহযরত নূহ عليه السلام দীর্ঘকাল হেদায়াত করে মাত্র ৭২ জনকে মু\u0027মিন বানিয়েছিলেন। তাঁর হেদায়াতে অন্যরা কান দেয়নি। অবশেষে তিনি আল্লাহর কাছে ঐসব কাফেরদের বিরুদ্ধে শাস্তিমূলক ব্যবস্থার প্রার্থনা জানালেন এবং বললেন-\nوَقَالَ نُوحٌ رَّبِّ لَا تَذَرْ عَلَى الْأَرْضِ مِنَ الْكَافِرِينَ دَيَّارًا إِنَّكَ إِن تَذَرْهُمْ يُضِلُّوا عِبَادَكَ وَلَا يَلِدُوا إِلَّا فَاجِرًا كَفَّارًا\n\nঅর্থঃ ”হে আমার রব! এই পৃথিবীর বুকে কাফিরদের কোন জনপদকেই আর রেহাই দিওনা। কেননা, তাদেরকে রেহাই দিলে তারা তোমার নেক বান্দাদেরকে গোমরাহ করে ফেলবে এবং তাদের বংশে ভবিষ্যতে কাফের ফাজের ছাড়া আর কিছুই পয়দা হবেনা।” (সূরা নূহ, আয়াত ২৬)। \n\nউক্ত আয়াতে হযরত নূহ عليه السلام বলে দিলেন- ভবিষ্যতে তাদের বংশে আর কোন মো\u0027মেন সন্তান সৃষ্টি হবেনা। এটাই তো ইলমে গায়ব। আল্লাহ পাক এই ইলমে গায়ব হযরত নূহ عليه السلام কে দান করেছেন। যারা বলে- “যিনি গায়েব জানেন তিনিই ইলাহ্”। তাহলে হযরত নূহ عليه السلام তো ইলাহ্ সাব্যস্ত হয়ে যান। (নাউয়ুবিল্লাহ)। \n\nবুঝা গেল- ইলমে গায়ব জানাই শুধু ইলাহ্ হওয়ার মাপকাঠি নয়। \n\n২। প্রসঙ্গঃ সৃষ্টিতে নির্দেশ জারী করার ক্ষমতাঃ\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nযারা বলে- ”সৃষ্টিতে নির্দেশ জারী করেন যিনি- তিনি ইলাহ্”। পানি, চাঁদ, সুরুয- ইত্যাদির উপর নির্দেশ চালান ইলাহ্। তাহলে তাদের সংজ্ঞানুযায়ী বলতে হয়- হযরত সোলায়মান عليه السلام কে ”ইলাহ্” মানতে হবে। কেননা, তার নির্দেশে বায়ু চলাচল করতো। তিনি বায়ুর উপর নির্দেশ জারী করতেন। আল্লাহ পাক এরশাদ করেন-\nفَسَخَّرْنَا لَهُ الرِّيحَ تَجْرِي بِأَمْرِهِ رُخَاءً حَيْثُ أَصَابَ\n\nঅর্থাৎ- “আমি (আল্লাহ) বায়ুকে সোলায়মানের অধীনস্থ করে দিয়েছি। তাঁর নির্দেশে যেখানে ইচ্ছা বায়ু অবাধে চলাচল করে”। (সূরা ছোয়াদ, আয়াত ৩৬) \n\nতিনি আরো এরশাদ করেন- \nولسُليمان الريح عاصفة تجري بأمره\n\nঅর্থাৎ - আমি তীব্র গতির বায়ুকে সোলায়মানের অধীনস্থ করে দিয়েছি, যা তাঁর নির্দেশে প্রবাহিত হতো। (সূরা আম্বিয়া, আয়াত ৮১)। \n\nউক্ত দুইটি আয়াতে পরিস্কার করে বলা হয়েছে- হযরত সোলায়মান عليه السلام -এর নির্দেশে স্বাভাবিক বায়ু ও তীব্র বায়ু চলাচল করতো। এই বায়ুকে বশ করেই তিনি সকাল সন্ধ্যায় সিংহাসনে আরোহন করে বায়ুর উপর দিয়ে বায়তুল মোকাদ্দাস থেকে সুদূর ইয়ামেনের সাবা শহরে শ্বশুরালয়ে যাতায়াত করতেন স্ত্রী বিলকিসের সাথে সাক্ষাতের জন্য। \n\nযে বায়ুর গতির উপর বৃষ্টি ও ফসল উৎপাদন নির্ভরশীল, সেই বায়ুর উপর নির্দেশ জারী করতেন। যদি সৃষ্টিতে নির্দেশ জারীই “ইলাহ্” হওয়ার ভিত্তি হয়- তাহলে হযরত সোলায়মান عليه السلام কেও ”ইলাহ্” মানতে হবে। এটা কি বিরুদ্ধবাদীরা স্বীকার করতে রাজী আছেন? \n\nতাহলে বুঝা গেলে- তাদের ইলাহ্ সম্পর্কিত ব্যাখ্যাটিই ভুল। \n\n৩। প্রসঙ্গঃ আরোগ্য দান করা ও জীবিত ক(رضي الله عنه)\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nক) আরোগ্য দান করা মুলতঃ আল্লাহর কাজ- এতে কোন সন্দেহ নেই। কিন্তু যারা বলে- ”তিনিই ইলাহ্- যিনি আরোগ্য দান করেন”। তাদের এই সংজ্ঞা সঠিক হলে হযরত ইউসুফ عليه السلام কে ইলাহ্ মানতে হয়। (নাউযুবিল্লাহ)। \n\nকেননা, তাঁর পিতা। হযরত ইয়াকুব عليه السلام তাঁর জন্য ৪০ বৎসর পর্যন্ত কেঁদে কেঁদে দৃষ্টিশক্তি হারিয়ে ফেলেছিলেন। অবশেষে হযরত ইউসুফ عليه السلام আপন গায়ের জামা ভাইদের কাছে দিয়ে বলেছিলেন-\n\nاذْهَبُوا بِقَمِيصِي هَٰذَا فَأَلْقُوهُ عَلَىٰ وَجْهِ أَبِي يَأْتِ بَصِيرًا\n\n অর্থাৎ- ”তোমরা আমার এই জামা নিয়ে যাও- আমার পিতার চেহারার উপর তা দিয়ে আচ্ছাদন করো- এতেই তিনি দৃষ্টিশক্তি ফিরে পাবেন”। (সূরা ইউসুফ,আয়াত ৯৩) \n\nবুঝা গেলো- হযরত ইউসুফের জামার মধ্যে রোগ প্রতিশোধক ছিল। তাহলে পোষাক কি ইলাহ্ হয়ে গেলো? \n\nখ) আল্লাহ পাক হযরত আইয়ুব عليه السلام এর রোগমুক্তির ব্যাপারে তার পদাঘাতের পানিকে প্রতিষেধক হিসেবে আখ্যায়িত করেছেন। এরশাদ হচ্ছে-\nارْكُضْ بِرِجْلِكَ ۖ هَٰذَا مُغْتَسَلٌ بَارِدٌ وَشَرَابٌ\nঅর্থাৎ- ”হে আইউব! তুমি আপন পা জমিনের উপর ঘর্ষণ করো। এতে প্রবাহিত পানি তোমার গোসল ও পান করার জন্য (রোগ মুক্তির জন্য) ব্যবস্থা করে দিলাম”। (সূরা ছোয়াদ, আয়াত ৪২)। \n\nবুঝা গেলা- হযরত আইউব عليه السلام এর পদাঘাতে সৃষ্ট কুপের পানিতে রোগমুক্তি ও স্বাস্থ্য পুনরোদ্ধারের তাছির বিদ্যমান ছিল। রোগ মুক্তির পানি কি তাহলে ”ইলাহ্”। \n\nগ) হযরত ঈছা عليه السلام জন্মান্ধ ও কুণ্ঠরোগীকে ভাল করতেন। তিনি বলতেন- \n\nوَأُبْرِئُ الْأَكْمَهَ وَالْأَبْرَصَ وَأُحْيِي الْمَوْتَىٰ بِإِذْنِ اللَّهِ ۖ\n\nঅর্থাৎ- ”আমি আল্লাহ প্রদত্ত ক্ষমতা বলে জন্মান্ধকে দৃষ্টিদান করি, কুণ্ঠরোগীকে আরোগ্য করি এবং মৃতকে জীবিত করি”। (সূরা আলে ইমরান, আয়াত ৪৯)। \n\nএতে দেখা যাচ্ছে- হযরত ঈছা عليه السلام আল্লাহ প্রদত্ত ক্ষমতা বলে কুণ্ঠরোগী ও জন্মান্ধকে আরোগ্য দান করতেন এবং মৃতকে জীবিত করতেন। এ কাজে অথরিটি ছিল আল্লাহর নির্দেশ এবং কাজটি ছিল হযরত ঈছা عليه السلام -এর। আরোগ্যদান করা যদি ইলাহ্ বা আল্লাহ হওয়ার মাপকাঠি হয়- তাহলে হযরত ঈছা (عليه السلام) কেও ”ইলাহ্” মানতে হয়- অথচ তিনি ইলাহ্ ছিলেন না। প্রমাণিত হলো-বিরুদ্ধবাদীদের “ইলাহ্” সম্পর্কিত ব্যাখ্যাটিও সঠিক নয়। \n\nঘ) হযরত ইবরাহীম عليه السلام -এর আহবানে ৪টি মৃত পাখীর জীবন লাভঃ\n\nহযরত ইবরাহীম عليه السلام আল্লাহর নিকট প্রার্থনা করেছিলেন-হাশরের দিনে কিভাবে মৃত প্রাণী পূণজীবিত হবে? আল্লাহ তা\u0027য়ালা ৪টি পাখী কেটে টুকরা টুকরা করে পাহাড়ে নিক্ষেপ করার জন্য হযরত ইবরাহীম عليه السلام কে নির্দেশ দিয়ে পূনরায় তাদেরকে নাম ধরে ডাক দিতে বললেন। হযরত ইব্রাহীমের ডাকে পাখীগুলো জীবিত হয়ে গেলো। দেখা যাচ্ছে- তাঁর আহবানে মৃতরা জীবিত হয়েছে। তাহলে কি তিনি “ইলাহ্” বা আল্লাহ হয়ে গেছেন? \n\nঅতএব, যারা বলে- ”ইলাহ্” তিনিই- যিনি আরোগ্য দান করেন এবং মৃতকে জীবিত করেন”। -তাদের এই ব্যাখ্যা ভুল। তাদের ব্যাখ্যা মতে তো হযরত ঈছা, হযরত ইউসুফ, হযরত আইউব ও হযরত ইবরাহীম আলাইহিমুস সালামগণ ইলাহ্ সাব্যস্ত হন। (নাউযুবিল্লাহ)। \n\n8 ৷ প্রসঙ্গঃ সন্তান দান করা\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nযারা বলে- “ইলাহ্ তিনিই- যিনি সন্তান দান করেন- অন্য কারো এই ক্ষমতা নেই” -তাদেরকে স্মরণ করিয়ে দিতে চাই হযরত মরিয়ম (عليه السلام) কুমারী ছিলেন। তিনি পর্দা ঢাকা স্থানে গোসল করার সময় হযরত জিবরাইল (عليه السلام) মানব আকৃতিতে উপস্থিত হয়ে বললেন-\nقَالَ إِنَّمَا أَنَا رَسُولُ رَبِّكِ لِأَهَبَ لَكِ غُلَامًا زَكِيًّا\n\nঅর্থাৎ- “আমি আল্লাহর পক্ষ হতে বার্তা বহনকারী জিবরাইল। আমি তোমাকে একটি পবিত্র পুত্র সন্তান দান করতে এসেছি”। (সূরা মরিয়ম, ১৯ আয়াত) \n\nএই কথা বলেই বিবি মরিয়মের জামার আস্তিনে একটি ফুক দিলেন। তাতেই হযরত ঈছা রুহুল্লা সৃষ্টি হলেন। দেখুন- ছেলে মেয়ে দান করার মালিক আল্লাহ। তিনি যাকে চান- শুধু কন্যা সন্তান দান করেন। যাকে চান- শুধু পুত্র সন্তান দান করেন। যাকে চান তাকে পুত্র-কন্যা উভয়ই দান করেন এবং যাকে ইচ্ছা করেন- কিছুই দেন না। এটা আল্লাহর একক কৌশল ও কুদরত। কিন্তু এই আয়াতে ”সন্তান দান করা”। হযরত জিবরাঈলের (عليه السلام) জন্য খাস করে ব্যবহার করা হয়েছে- আল্লাহর জন্য নয়। اَهَبِ ক্রিয়া পদের فَاعِلٌ বা কর্তা হচ্ছেন হযরত জিবরাঈল (عليه السلام)। “আমি তোমাকে পুত্র সন্তান দিব”। হযরত জিবরাঈল (عليه السلام) বিবি মরিয়মকে পুত্র সন্তান দান করেছেন- একথা বলা কি শিরক- বা এতে কি হযরত জিবরাঈল (عليه السلام) আল্লাহ বা ”ইলাহ্” হয়ে গেলেন? যদি সন্তান দান করাই ইলাহ্ হওয়ার ভিত্তি হয়- তাহলে তাদের সংজ্ঞা মতে হযরত জিবরাঈল (عليه السلام) ও ইলাহ্ সাব্যস্ত হয়ে যান। এটা তো কোন মতেই মেনে নেয়া যায় না। বুঝা গেল- তাদের প্রদত্ত সংজ্ঞাটিই ভুল। \n\n৫। প্রসঙ্গঃ দূর থেকে শুনা ও দেখা\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nযারা বলে - “ইলাহ্ তিনিই- যিনি দূর থেকে শুনেন ও দেখেন”, অর্থাৎ ইলাহ্ বা আল্লাহই একমাত্র দূর থেকে শুনেন ও দেখেন- অন্য কেউ নয়, তাদের এই ব্যাখ্যা মেনে নিলে হযরত সোলায়মান (عليه السلام) ও হযরত ইয়াকুব (عليه السلام) কেও ইলাহ্ মানতে হয়। যেমন-\n\nক) হযরত সোণায়মান (عليه السلام) সসৈন্যে কোথাও যাচ্ছিলেন। এক জঙ্গলে পিপিলিকার দল রাস্তা অতিক্রম করছিল। অনেক দূর থেকে হযরত সোলায়মান (عليه السلام) শুনতে পেলেন- পিপড়ার সর্দার বলছে-\n\nيَا أَيُّهَا النَّمْلُ ادْخُلُوا مَسَاكِنَكُمْ لَا يَحْطِمَنَّكُمْ سُلَيْمَانُ وَجُنُودُهُ وَهُمْ لَا يَشْعُرُونَ\n\nঅর্থাৎ- ”হে পিঁপড়ার দল! তোমরা তাড়াতাড়ি গর্তে ঢুকে পড়ো- যাতে সোলায়মান ও তাঁর সৈন্যদল তাদের অজান্তে তোমাদেরকে পিষে মেরে না ফেলে”। (সূরা নামিল, ১৮ আয়াত)। \n\nহযরত সোলায়মান (عليه السلام) তিন মাইল দূর থেকে পিঁপড়া সর্দারের ঐ আওয়াজ শুনতে পেয়ে হেসে ফেললেন। দেখুন- পিঁপড়ার আওয়াজ শুনা ও বুঝা- তাও আবার তিন মাইল দূর থেকে- এটা অন্য কারো পক্ষেই সম্ভব নয়। কিন্তু হযরত সোলায়মান (عليه السلام) শুনেছিলেন- যার সাক্ষ্য দিচ্ছে স্বয়ং কোরআন মজিদ। দূর হতে শুনার কারণে কি হযরত সোলায়মান ইলাহ্ হয়ে গেছেন? \n\nখ) হযরত ইয়াকুব (عليه السلام) তৎকালীন কেনান- বর্তমান ফিলিস্তিন থেকে সুদূর মিশরে অবস্থানরত নিজ পুত্র হযরত ইউসুফ (عليه السلام) কে দেখেছিলেন। যখন বিবি যোলায়খা হযরত ইউসুফ (عليه السلام) কে ফুসলাচ্ছিলেন। হযরত ইউসুফ (عليه السلام) যোলায়খার বদ্ধ ঘরে নিজ পিতা হযরত ইয়াকুব (عليه السلام) কে দেখে লজ্জায় মরে যাচ্ছিলেন। তিনি যোলায়খার যৌন অত্যাচার থেকে আত্মরক্ষার জন্য দৌড়ে পালাতে চেষ্টা করলেন- কিন্তু বিবি যোলায়খা পিছন থেকে দৌড়ে গিয়ে হযরত ইউসুফের জামা পিছন দিক থেকে টেনে ধরলেন। এতেও হযরত ইউসুফ (عليه السلام) কে আটকে রাখতে পারলেন না। অবশেষে নিজ নপুংসক স্বামী আযীয মিশরের কাছে ধরা পড়ে গেলেন। আল্লাহর প্রিয় নবী হযরত ইউসুফ (عليه السلام) জন্মসূত্রে নিষ্পাপ ছিলেন। বিবি যোলায়খার হাজারো ফুসলানীতেও তাঁর পবিত্র চরিত্র অটল ছিল। তদুপরি আপন পিতার গায়েবী উপস্থিতি দেখে তাঁর পবিত্রতার জোশ দ্বিগুণ বেড়ে গেলো। এখানে লক্ষ্য করার বিষয় হচ্ছে- হযরত ইয়াকুব (عليه السلام) সুদূর কেনান থেকে আপন পুত্রকে কিভাবে দেখলেন এবং কিভাবে সেখানে মাপকাঠি হলেন- তাহলে হযরত ইয়াকুবকেও ইলাহ্ বলতে হয়। বিরোধী পক্ষ কি মানতে রাজী আছেন? হক্বপন্থী সুন্নী মুসলমানরা তো কষ্মিনকালেও তা মানতে পারেননা। তাহলে বুঝা গেল- দূর থেকে শুনলে ও দেখলেই ইলাহ্ হয়ে যায় না। অথচ বিরোধী পক্ষ তাই বলছে। তাদের ব্যাখ্যা মেনে নিলে হযরত সোলায়মান ও হযরত ইয়াকুব (عليه السلام) কেও ইলাহ্ বলে স্বীকার করতে হয়- যা সুস্পষ্ট শির্ক। এই শির্কের মধ্যেই ডুবে আছে বিরোধী পক্ষ। \n\n৬। প্রসঙ্গঃ হাযির-নাযির\n\u003d\u003d\u003d\u003d\u003d\u003d\u003d\u003d\u003d\u003d\nপ্রত্যেক জায়গায় হাযির হওয়া বা বিরাজমান হওয়া এবং প্রত্যেক জায়গা হাতের তালুর ন্যায় দেখা যদি উলুহিয়াতের দলীল হয়- তাহলে অসংখ্য ইলাহ্ মেনে নেয়া অপরিহার্য্য হয়ে পড়বে। যেমনঃ \n\nক) শয়তান পৃথিবীর সর্বত্র হাযির ও নাযির; কিন্তু সে ইলাহ্ নয়। \n\nমানবজাতিকে গোমরাহ করার জন্য শয়তান একই মূহুর্তে পৃথিবীর সর্বত্র হাযির হওয়া ও প্রত্যেকের রক্তে মাংসে প্রবেশ করার জন্য এবং সমগ্র মানবজাতিকে একই সময় দেখার শক্তি আল্লাহর নিকট থেকে চেয়ে নিয়েছে। আল্লাহ তাকে হাযির-নাযির হওয়ার, ভিতরে প্রবেশ করার ক্ষমতা দান করেছেন। তাই বলে কি সে “ইলাহ্” হয়ে গেলো? সে তো নাপাক কাফের। সে তো দূরের কথা- হাযির-নাযির পবিত্র নবীগণও তো নিজেদেরকে “ইলাহ্” বলে দাবী করেননি। \n\nশয়তানের হাযির-নাযির হওয়ার অকাট্য দলীল কোরআন মজিদে এভাবে বর্ণিত হয়েছে-\n\nإِنَّهُ يَرَاكُمْ هُوَ وَقَبِيلُهُ مِنْ حَيْثُ لَا تَرَوْنَهُمْ ۗ\n\nঅর্থাৎ- ”শয়তান ও তার বংশধরগণ তোমাদের (মানবজাতিকে) সকলকে এমন স্থান থেকে দেখে- যেখান থেকে তোমরা তাদেরকে দেখতে পাওনা”। (সূরা আ\u0027রাফ- আয়াত ২৭)। \n\nএকটি মাত্ৰ শয়তান ছয়শ\u0027 কোটি মানব সস্তানের কলবে ওৎ পেতে বসে থাকে বলে হাদীস শরীফেও উল্লেখ আছে। রক্তের কণায়, শিরায় উপশিরায়- সর্বত্র সে একই সময়ে উপস্থিত হতে পারে এবং দূর থেকেও দেখতে পারে। তাহলে নবী করিম (ﷺ) কে হাযির-নাযির বললে ওহাবীদের নাক কপালে উঠে কেন? তিনি তো পাক- তাঁর ক্ষমতা তো আরো বেশী হওয়ার কথা। বুঝা গেল- সর্বত্র হাযির-নাযির হওয়া ইলাহ্ হওয়ার মাপকাঠি নয়। যদি তাই হতো- তাহলে শয়তানও ইলাহ্ হতো (নাউযুবিল্লাহ)। \n\nখ) মালাকুত মউত হযরত আযরাঈল (عليه السلام) প্রাণী জগতের সর্বত্র হাযির-নাযির। অথচ ইলাহ্ নন। \n\nআল্লাহ পাক হযরত আযরাঈল عليه السلام কে প্রাণী জগতের সর্বত্র হাযির-নাযির করে রেখেছেন। একই সময়ে তিনি লক্ষ কোটি প্রাণীর প্রাণ হরণ করেন। আল্লাহ পাক তার উপস্থিতি ও বিরাজমানতার কথা এভাবে ঘোষণা করেছেন-\n\nقُلْ يَتَوَفَّاكُم مَّلَكُ الْمَوْتِ الَّذِي وُكِّلَ بِكُمْ\n\nঅর্থাৎ- ”তোমাদের প্রতি নিয়োজিত মালাকুল মউত (ফিরিস্তা) তোমাদের জান কবজ করে”। (সূরা সাজদা, ১১ আয়াত) এই আয়াতের ব্যাখ্যায় নবী করিম সাল্লাল্লাহু আলাইহি ওয়া সাল্লাম এরশাদ করেন-\n\nإن اللّه جعل الأرض للك الموت كالطشت فى اليد –\n\nঅর্থাৎ- ”আল্লাহ তায়ালা সমগ্ৰ পৃথিবীটাকে আযরাঈলের সামনে হাতের থালার মত করে রেখেছেন” (মিশকাত ও কুরতুবীর তাযকিরা)। অন্য এক হাদীসে আছে- আযরাঈল দিনে ৫বার প্রত্যেকের অবস্থা দেখে। প্রত্যেকের অবস্থা সম্পর্কে সে পুরাপরি জ্ঞাত। অর্থাৎ- তিনি পৃথিবীর সর্বস্থানে একই সময়ে হাযির ও নাযির। আযরাঈলের এ অবস্থা হলে আমাদের প্রিয় নবীর অবস্থা কী হতে পারে? \n\nগ) আসিফ বিন বরখিয়া একই সময়ে সিরিয়া ও সাবা নগরীতে হাযির ও নাযির -অথচ ইলাহ্ নন। হযরত সোলায়মান عليه السلام এর উজির আসিফ বিন বরখিয়া এক মূহুর্তে চোখের পলক মারার চাইতেও কম সময়ের মধ্যে ইয়ামেন দেশের সাবা নগরীর রানী বিলকিসের সিংহাসন তুলে নিয়ে সিরিয়ায় বায়তুল মুকাদ্দাসে হযরত সোলায়মান عليه السلام এর দরবারে পেশ করেছিলেন। ]\n\nأَنَا آتِيكَ بِهِ قَبْلَ أَن يَرْتَدَّ إِلَيْكَ طَرْفُكَ ۚ\n\nঅর্থাৎ- ”আমি রানী বিলকিসের সিংহাসনটি আপনার (সোলায়মান) চোখের পলক মারার পূর্বেই আপনার কাছে এনে দিতে সক্ষম”। (সূরা নামল, আয়াত 8o) \n\nঅতএব, একই মুহুর্তে তিনি সিরিয়াতেও উপস্থিত, আবার সাবা নগরীতেও উপস্থিত। এটা ছিল তাঁর কারামত বা শক্তি। নবীগণের মোজেযা-শক্তি তো আরো বেশী শক্তিমান ও ব্যাপক। নবীগণ- বিশেষ করে আমাদের প্রিয় নবী সাল্লাল্লাহু আলাইহি ওয়া সাল্লাম একই মূহুর্তে কোটি কোটি মাইল দূরে একই সময়ে সর্বত্র হাযির ও নাযির হতে পারেন। এর ভুরি ভুরি বিশুদ্ধ প্রমাণ নির্ভরযোগ্য গ্রন্থসমূহে বিদ্যমান। তাই বলে কি তারা ইলাহ্? যারা বলে- সর্বত্র হাযির-নাযির হওয়া একমাত্র আল্লাহরই বৈশিষ্ট- তাহলে আসিফ বিন বিরখিয়া, মালাকুত মাউত- এমন কি খাবিছ শয়তানকেও ইলাহ্ নামতে হবে। কেননা, তারাও তো একাধিক জায়গায় একসাথে হাযির নাজির (নাউযুবিল্লাহ)। তৌহিদপন্থী দাবীদাররা তাদের পুস্তকসমূহে- “ইলাহ্” শব্দের যে ব্যাখ্যা দিয়েছে তা মানতে গেলে হিন্দুদের তেত্ৰিশ কোটি দেবতার চেয়ে আরো বেশী “ইলাহ্” মানতে হবে। প্রমাণিত হলো- হাযির-নাযির হওয়াই “ইলাহ্” হওয়ার মূল ভিত্তি নয়। \n\n৭। প্রসঙ্গঃ বিপদ দূর করা, হাজত পূর্ণ করা ও সাহায্য করা\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nযারা বলে- “তিনিই ইলাহ্- যিনি অসুবিধা দূরকারী, হাজতপূরণকারী ও সাহায্যকারী”। তাদের এই সংজ্ঞা সঠিক নয়। আল্লাহ্ পাক তাঁর নৈকট্যপ্রাপ্ত বান্দা ও তাদের তাবাররুক বা বরকতময় বস্তুকেও ঐসব ক্ষমতা দান করেছেন। কোরআন মজিদে তার প্রমাণ রয়েছে। যেমনঃ \n\nক) বিবি মরিয়মের হাতের স্পর্শে মৃত খেজুর গাছ জীবিত হলোঃ পবিত্র কুমারী হযরত মরিয়াম (عليه السلام) আল্লাহর হুকুমে যখন গর্ভবতী হলেন এবং প্রসবকাল ঘনিয়ে আসলো- তখন তিনি বায়তুল মোকাদ্দাসের নিজস্ব হুজরা ও লোকালয় ত্যাগ করে অনেক দূরে বায়তুল লাহাম (বেথেলহাম) নামক জঙ্গলে চলে গেলেন। সেখানে না ছিল কোন সাহায্যকারীনী ধাত্রী, না ছিল কোন মহিলা। তিনি একাকিনী বসে বসে ভাবছেন আর মনে মনে বলছেন- “হায়! আমি যদি প্রসবের পূর্বেই মরে যেতাম, আমি যদি মানুষের স্মৃতিপট থেকে একেবারে মুছে যেতাম” (সূরা মরিয়াম)। তাঁর এই আহাজারীতে আল্লাহর রহমতের দরিয়া উথলে উঠলো। এমন সময় বিবি মরিয়ম একটি আওয়াজ শুনতে পেলেন। আল্লাহ পাক এরশাদ করেন-\n\n“তাঁর নীচে থেকে আওয়াজ আসলো- হে মরিয়ম। চিন্তা করো না, তোমার প্রতিপালক তোমার কদমের নীচে একটি শীতল প্রস্রবন সৃষ্টি করে দিয়েছেন”। (সূরা মরিয়াম)। \n\nএখানে “কদমের নীচে” শব্দ দ্বারা বুঝা যাচ্ছে- এই পানির ঝরনা বিবি মরিয়মের কদমের উছিলায় উৎপন্ন হয়েছে- যেমন যমযমের পানি উৎপন্ন হয়েছিল। হযরত ইসমাঈল عليه السلام এর কদমের আঘাতে। এরপর আল্লাহ পাক বিবি মরিয়মকে লক্ষ্য করে বললেন-\n\n“এই মৃত খেজুর গাছের শুষ্ক ডালকে নিজের দিকে টান দাও, তাহলে দেখবে তা থেকে অকস্মাৎ পাকা তাজা খেজুর ঝরে পড়ছে” (সূরা মরিয়াম)। \n\nএভাবে তার কদমের নীচের পানি পান করে ও হাতের পরশের খেজুর খেয়ে প্রসব ব্যখা কমে গেলো এবং সহজে হযরত ঈছা عليه السلام ভূমিষ্ট হলেন। বুঝা গেল- বিবি মরিয়মের মত ওলীর কদমের ছোয়ায় গায়েবী পানি পাওয়া যায় এবং হাতের ছোঁয়ায় মরা বৃক্ষও জীবিত হয়ে ফলমূল দিতে পারে এবং সমুহ বিপদ ও কষ্ট লাঘব করতে পারে। তদ্রূপ ওলীগণের নজরে করমে মৃত্যুবৎ আত্মা মারেফতের ফুলে ফলে সুসজ্জিত হতে পারে। এটা হলেই ইলাহ্ হয়ে যায় না। \n\nখ) হযরত জিবরাঈলের ঘোড়ার খুরের মাটি দ্বারা খড়ের তৈরী বাছুরের মূর্তি জীবিত হলোঃ কুরআন মাজীদ বলে- \n\nহযরত জিবরাঈল (عليه السلام) একটি মাদি ঘোড়ার উপর আরোহী ছিলেন। জিবরাঈল (عليه السلام) মাদি ঘোড়াটি নিয়ে নীলনদে ঝাঁপিয়ে পড়লেন। ফেরাউনের মরদ ঘোড়া জিবরাঈলের মাদি ঘোড়ার লোভে নদীতে ঝাপিয়ে পড়লো। জিবরাঈলের ঘোটকী শুকনো পথে নদী পার হয়ে গেলো- আর ফেরাউনের ঘোড়া মাঝ নদীতে আসার সাথে সাথে দুই দিক থেকে পানি পর্বতসমান উঁচু হয়ে এসে ফেরাউনকে সসৈন্যে ডুবিয়ে মারলো। \n\nহযরত মুছা (عليه السلام) -এর সাখী যাদুকর সামেরী হযরত জিবরাঈলের ঘোটকীর পায়ের খুড়ার নীচের সামান্য মাটি কুড়িয়ে নিলো। সে দেখেছিল উক্ত ঘোটকীর খুড়ের পরশে মৃত ঘাস সাথে সাথে জীবিত হয়ে যাচ্ছে। সে ধারণা করলো- নিশ্চয়ই উক্ত মাটিতে জীবনের তাছির রয়েছে। হযরত মুছা عليه السلام যখন তৌরাত কিতাব গ্রহণ করার জন্য চল্লিশ দিনের চিল্লা নিয়ে তুর পর্বতে গমন করলেন -এই সুযোগে সামের খড় কুটা ও মাটি দিয়ে একটি বাছুরের মূর্তি তৈরী করে তার ভিতরে উক্ত ঘোটকীর খুড়ের কিছু মাটি ঢুকিয়ে দিলো। কি আশ্চর্য! সাথে সাথে উক্ত মূর্তিবাছুরটি জীবিত হয়ে গেলো। সামেরী হযরত মুছা (عليه السلام) -এর কওমের মধ্যে ঘোষণা করে দিলো- “এই বাছুরের ভিতরে খোদা লুকিয়ে আছে- তোমরা তার পূজা করো”। এভাবে অনেক লোক গো-পূজা শুরু করে দিলো। তখন থেকেই গো-পূজা শুরু হয়। হিন্দু জাতিরা তাই ভগবান জ্ঞানে গো-পূজা করে থাকে। সামেরীর এই গোবাছুর জীবিত করার ঘটনা কোরআন মাজীদে আল্লাহ পাক কত সুন্দর করে বলেছেন- \n\nفَقَبَضْتُ قَبْضَةً مِّنْ أَثَرِ الرَّسُولِ فَنَبَذْتُهَا وَكَذَٰلِكَ سَوَّلَتْ لِي نَفْسِي\n\nঅর্থাৎ- “সামেরী বললো- আমি জিবরাঈলের ঘোটকীর খুরের চিহ্নিত স্থান থেকে এক মুষ্ঠি মাটি নিয়ে নিলাম। অতঃপর তা এই মুর্তি বাছুরের মুখে ঢেলে দিলাম। আমার খবিছ অন্তর এভাবেই তা বলে দিয়েছিলো”। (সূরা তোয়াহা, ৯৬ আয়াত)। \n\nউক্ত আয়াতের সারমর্ম হলো- ”আল্লাহর নৈকট্যপ্রাপ্তগণের তাবাররুক বা বরকতময় বস্তু জীবনহীনকে জীবিত করতে পারে”। দেখুন! উক্ত মাটি ছিলো হযরত জিবরাঈলের ঘোটকীর খুরের তলার মাটি। ঐ মাটিতে প্রাণের তাছির কিভাবে আসলো। হযরত জিবরাঈল (عليه السلام) -এর স্পর্শ থেকে ঐ তাছির এসেছিল। জিবরাঈল বসা ছিলেন কাঠের উপর। কাঠ লেগেছিল ঘোটকীর পিঠে, আর ঘোড়ার খুড় লেগেছিলো মাটির সাথে। সেই মাটি লেগেছিল মুর্তি বাছুরের মুখে। ঐ মাটিই বাছুরের মধ্যে প্রাণের সঞ্চার করেছিল। মাটি তো মৃত বাছুরের মধ্যে প্রাণের সঞ্চার করে দিলো- কিন্তু ঐ বাছুরের হাম্বা আওয়াজ মানুষকে হেদায়াত করতে পারেনি - বরং গোমরাহীর বীজ বপন করেছিল। তদ্রূপ বেদীন আলেমের সারগর্ভ (?) ওয়াজের দ্বারাও মানুষ হেদায়াত প্রাপ্ত হয়না - বরং আরো বেশী গোমরাহ হয়ে যায়। \n\nজিবরাঈলের ঘোড়ার খুড়ের মাটিতে যদি জীবনীশক্তি থাকে- তাহলে আল্লাহওয়ালাদের তাবাররুকে তাছির থাকবেনা কেন? দেখুন! মদিনা শরীফের মাটিকে ”খাকে শেফা” বলা হয়। কেননা, উক্ত মাটি রোগ ও বালা মুসিবত বিদূরণকারী এবং আরোগ্যদানকারী। উক্ত মাটিতে এই তাছির কোথা থেকে আসলো? যেহেতু মদিনা মোনাওয়ারার পবিত্র মাটি নবীজীর জুতা মোবারক চুমু খেয়েছিল, তাই তার মধ্যে এই তাছির এসেছে। \n\nঅতএব, মুসিবন্ত দূর করাই যদি “ইলাহ্” হওয়ার শর্ত হয়- তাহলে খাকে শেফা এবং জিবরাঈলের ঘোড়ার খুড়ের মাটিও ইলাহ্ হওয়া উচিত। শুধু তাই নয় -বরং চিকিৎসকের টেবলেট ও সিরাপ, জঙ্গলের ঔষধিবৃক্ষ সমূহও ইলাহ্ হওয়ার যোগ্য হয়ে যাবে। বুঝা গেল- বিপদ দূরকারী, হাজত পূৰ্ণকারী ও সাহায্যকারী হলেই ”ইলাহ্” হয় না- অথচ একশ্রেণীর নব্য ইসলামী চিন্তাবিদরা দাবী করছে- যিনি বিপদ দূর করেন, হাজত পূরণ করেন এবং সাহায্য করেন- একমাত্র তিনিই ”ইলাহ্”। (নাউযুবিল্লাহ)। \n\n৮। প্রসঙ্গ ও সৃষ্টি করা, মালিক হওয়া ও চিরস্থায়ী হওয়া “ইলাহ্” হওয়ার ভিত্তি নয়। \n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nমুসলমানদের মধ্যে কারো কারো ধারণা এই যে- ”তিনিই ইলাহ্ বা আল্লাহ্- যিনি সৃষ্টিকর্তা, মালিক ও চিরস্থায়ী। এসব গুণাবলী অন্য কারো মধ্যে নেই”। তাদের এ ধারণা ভুল। কেননা, সৃষ্টি করলেই খোদা হয়ে যায় না। মালিক হলেই “ইলাহ্” হতে হবে- এমন কোন কথা নেই। চিরস্থায়ী বা দীর্ঘস্থায়ী হলেই খোদা হয় না। এসব গুণাবলী তো অন্যের মধ্যেও আছে। তবে কি তারা ইলাহ্? \n\nবুঝা গেল- এইসব গুণাবলীকে ইলাহ্ হওয়ার একমাত্র ভিত্তি বা পরিধি মনে করা সঠিক নয়। আল্লাহ পাক এসব গুণাবলীতে মৌলিকভাবে পূর্ণ গুণান্বিত- এতে কোন সন্দেহ নেই। কিন্তু তিনি এসব গুণাবলী তাঁর সৃষ্টিরাজীকেও দান করেছেন বলে প্রমাণ পাওয়া যায়। তাই বলে তারা ইলাহ্ বা আল্লাহ হয়ে যান নি। যেমন-\n\nক) সৃষ্টি ক(رضي الله عنه) হযরত ঈছা عليه السلام বলেছিলেন-\n\nأني أخلق لكم من الطين كهيئة الطير فانفخ فيه فيكون طيرا باذن الله–\n\nঅর্থাৎ- “আমি মাটি দিয়ে পাখির সূরত সৃষ্টি করে তাতে ফুক দিলে সে আল্লাহর নির্দেশে জীবন্ত পাখী হয়ে যায়”। (সূরা আলে ইমরান, ৪৯ আয়াত)। \n\nএখানে (أخلق) শব্দটির কর্তা হচ্ছেন ঈছা عليه السلام। তিনি বলেছিলেন- “আমি পাখি সৃষ্টি করতে পারি”। সৃষ্টি করাই যদি খোদার একমাত্র পরিচয় হয়- তাহলে তো ঈছা عليه السلام ও স্ৰষ্টা হয়ে খোদা সাব্যস্ত হন- নাউযুবিল্লাহ। কোরআন মজিদে স্বয়ং আল্লাহই ঐ أخلق শব্দটি হযরত ঈছা عليه السلام -এর ক্ষেত্রে ব্যবহার করেছেন। \n\nখ) মালিক হওয়া: মালিক হতে হলে তাঁর গোলাম বা সৃষ্টি থাকতে হয়। যখন কোন সৃষ্টিই ছিলনা- তখন আল্লাহর মালিকত্ব গুণের প্রকাশও ছিলনা। কিন্তু তখনও তিনি ইলাহ্ ছিলেন। মালিকত্ব প্রকাশ পাওয়ার পূর্বে তো মালিক বলা যায় না। বুঝা গেল- ইলাহ্ হওয়ার জন্য মালিক হওয়া জরুরী নয়। \n\nগ) চিরস্থায়ী হওয়াঃ আল্লাহ ছাড়াও চিরস্থায়ী বা দীর্ঘস্থায়ী বস্তু এবং বান্দা রয়েছেন। বেহেস্তবাসীরা চিরস্থায়ী হবে এবং জান্নাতও চিরস্থায়ী। তাই বলে কি তারা ইলাহ্? আল্লাহ পাক বেহেস্তবাসীকে চিরস্থায়ী বলেছেন। \n\nযেমনঃ -خالدين فيها آبدا \n\nঅর্থাৎ- “জগন্নাতবাসীরা তথায় চিরস্থায়ী হবে”। (সূরা বাইয়্যিনাহ্) \n\nতাওহীদপন্থী আলেমরা ওয়াযে বলে- “নেই কোন সৃষ্টিকর্তা- আল্লাহ ছাড়া”, “নেই কোন সন্তানদাতা- আল্লাহ ছাড়া”, “নেই কোন বিপদ দূরকারী আল্লাহ্ ছাড়া”, “নেই কোন দাতা- আল্লাহ ছাড়া”। \n\nএকটি ঘটনাঃ\nএমন এক ওয়াযে, এক হুযুরকে হাদীয়া দেননি আয়োজনকারীরা। হুযুর বাধ্য হয়ে হাদীয়া চাইলেন। তখন আয়োজনকারী বললেন- আপনিই তো বলেছেন- “নেই কোন দাতা আল্লাহ ছাড়া”। এখন আমার কাছে চান কেন? একমাত্র দাতার কাছেই চান। হুযুর তখন চুপ হয়ে গেলেন। মূলকথা হলো- তারা لاَ اِله اِلَا الله ১ কালেমার যেভাবে অর্থ করেন, তাকে অনেকটা অপব্যাখ্যাই বলা চলে। ইলাহ্ শব্দের প্রকৃত অর্থ কী- তা এখন জানা দরকার। (৮-এর মধ্যেই ১০টি বিষয় অন্তর্ভুক্ত হয়েছে)। \n\n“ইলাহ্” শব্দের প্রকৃত ইসলামী অর্থঃ\nএবার আসা যাক-কালেমার মধ্যে ইলাহ্ শব্দের প্রকৃত অর্থ কী? ইলাহ্ শব্দের প্রকৃত সংজ্ঞা হচ্ছে- اَللهُ الصّمَدُ“ ”ইলাহ্ তিনি- যিনি বে-নিয়ায বা অমুখাপেক্ষী”।। তিনি সর্ব ক্ষেত্রেই কোন কিছুর মুখাপেক্ষী নন। ইলমে, জ্ঞানে, গুণে, ক্ষমতায়, শক্তিতে, পরিচালনায়, প্রয়াজন পূরণে, বিপদ দূরীকরণে, কর্তৃত্বে, স্থায়ীত্বে- এক কথায় সর্ববিষয়ে তিনি অমুখাপেক্ষী ও স্বয়ম্বু। আর এসব বিষয়ে বান্দা হচ্ছে সর্ব ক্ষেত্রে তাঁর মুখাপেক্ষী। সূরা ইখলাছে বলা হয়েছে-\n\nاللّه الصمد আল্লাহ সর্বক্ষেত্রে অমুখাপেক্ষী। لَمْ يَلِدْ وَلَمْ يُولَدْ অর্থাৎ- ”আল্লাহ কারো পিতা নন এবং কারো পুত্রও নন- তিনি সর্বমুক্ত”। ولم يكن له كفوا أحدً অর্থাৎ- “তার কোন সমকক্ষ নেই”। তিনি অন্যের সমকক্ষতা থেকে মুক্ত। কেননা, তিনি ছাড়া সবাই তাঁর মুখাপেক্ষী। তিনি অভাবমুক্ত। অন্যরা অভাবগ্রস্ত। ইলাহ্, তিনিই- যিনি সর্ব বিষয়ে অসীম ক্ষমতার অধিকারী -অন্যরা সসীম ও আল্লাহ নির্ভরশীল। সুতরাং সূরা ইখলাস হলো ইলাহ্ শব্দের প্রকৃত ব্যাখ্যা। \n\nواللّة غني عن العلمين\n\nআল্লাহ সৃষ্টিজগত থেকে বেনিয়ায”। সৃষ্টির কাছে তাঁর কিছুরই প্রয়োজন নেই। \n\n واللّه الغني وانتم الفقراء – \n\nঅর্থাৎ-”আল্লাহ হচ্ছেন ধনী ও বে-নিয়ায- আর তোমরা হচ্ছে ফকির ও নিয়াযমন্দ”। কোরআন মজিদে আরো এরশাদ হয়েছে-\n ولم يتخذ وليا من الذل - \nঅর্থাৎ- “আল্লাহ তায়ালা নিজ হীনতার কারণে কাউকে অভিভাবক বানাননি। \n\nএসব আয়াত হচ্ছে- ইলাহ্ হওয়ার সঠিক মাপকাঠি- যার ভিত্তিতে বান্দা বান্দা থাকে এবং প্রভু প্রভু থাকেন। বে-নিয়ায়ী ও প্রয়োজনমুক্ত হওয়াই ইলাহ্ হওয়ার মূল ভিত্তি। \n\nঅন্যান্য সিফাতী নাম আল্লাহ ও বান্দার মধ্যে এককভাবে পার্থক্যকারী নয়। আল্লাহর অন্যান্য সিফাতী নাম বা গুণবাচক বিশেষ্য তাঁর পরিচয়ের একমাত্র ভিত্তি নয়। যেমন- কোরআন মজিদে আল্লাহর পরিচয় দিতে গিয়ে বলা হয়েছে- واللهُ هو السميع البصير\nঅর্থাৎ- “আল্লাহ সর্বদ্ৰষ্টা ও সর্বশ্রোতা”। আবার বান্দার পরিচয় দিতে গিয়েও একই শব্দ ব্যবহার করা হয়েছে। যেমন- فَجَعَلْنَاهُ سَمِيْعًا بَصِيْرًا\nঅর্থ্যাৎ- আমি আল্লাহ মানুষকে দ্রষ্টা ও শ্রোতা বানিয়েছি। দেখুন- سَمِيْعٌ بَصِيْرٌ এই দুইটি সিফাতী নাম আল্লাহ ও বান্দা উভয়ের জন্যই ব্যবহার করা হয়েছে- অর্থাৎ- আল্লাহ দ্রষ্টা ও শ্রোতা এবং বান্দাও দ্রষ্টা এবং শ্ৰোতা। তাই বলে কি আল্লাহর সাথে শিরক হয়ে গেলো? শিরক যদি হয়ে থাকে, তাহলে আল্লাহর কালামকে কিভাবে ব্যাখ্যা করবেন? \n\nঅন্যত্র ইরশাদ হয়েছে- اللّهُ لا الله الأهوالحي القيوم- \n“তিনিই ইলাহ্, তিনিই চিরজিন্দা, তিনিই চিরস্থায়ী”। আবার বান্দা সম্বন্ধেও একই حي শব্দ ব্যবহার করেছেন। যেমন- بَلْ اَحْيَاءُ, ”শহীদগণ মৃত নন - বরং জিন্দা”। এতদসত্ত্বেও আল্লাহ আল্লাহই রয়েছেন এবং বান্দা বান্দাই থেকে যাচ্ছেন। পার্থক্য শুধু বে-নিয়াযী ও নিয়াযমন্দি- অসীম ও সসীম। \n\nছামিউন, বাছিরুন, হাইয়ুন- ইত্যাদি গুণে গুণান্বিত হওয়া স্বত্ত্বেও বান্দা ইলাহ্ হতে পারবেনা। কেননা, তারা বে-নেয়ায বা অমুখাপেক্ষী নয়। তারা আল্লাহর মুখাপেক্ষী ও নিয়াযমন্দ। আল্লাহর উলুহিয়াত ও বান্দার আবদিয়াতের মধ্যে পার্থক্য সৃষ্টিকারী বিষয় হচ্ছে- হাকিকী ও মাজাযী, স্বত্বাগত এবং আল্লাহ প্রদত্ত। এই পার্থক্য অনেকেই জানে না। জানলেও বলে না। \n\nউদাহরণ স্বরূপ বলা যায়- একই রেললাইনের উপর ইঞ্জিনও চলে এবং বগীও চলে। ইঞ্জিল চলে নিজ শক্তিতে- আর বগী চলে ইঞ্জিনের শক্তিতে। উভয়ই চলমান- কিন্তু ক্ষমতার ক্ষেত্রে ব্যবধান। তদ্রূপ- হাজতপূর্ণকারী, বিপদ দূরকারী, শেফা দানকারী, সন্তান দানকারী, বিশ্বজগতে কর্তৃত্বকারী, দূর থেকে শ্রবণকারী- ইত্যাদি হাকিকী অর্থে আল্লাহ- কিন্তু মাজাযী অর্থে বান্দাও হতে পারে। বান্দা এসব গুণের অধিকারী হন অছিলা হিসাবে এবং আল্লাহ প্রদত্ত ক্ষমতা বলে। নবীগণের বেলায় এগুলোকে বলা হয় মোজেযা এবং অলীগণের বেলায় বলা হয় কারামত। সাধারণ মানুষের বেলায় বলা হয় মাজাযী। তাই বলে কি নবী ও অলীগণ ইলাহ্ হয়ে যান? না- তা কখনও হতে পারে না। নবীগণ এবং অলীগণ কখনও এমন দাবী করেন নি এবং করতেও পারেন না। \n\nদেওবন্দী ওহাবীপহী ওলামাগণের পীর হাজী এমদাদুল্লাহ সাহেব তাঁর “যিয়াউল কুলুব” নামক তাসাউফ গ্রন্থের ২৯ ও ৩০ পৃষ্ঠায় উল্লেখ করেছেন- \n\n”ফানা ফিল্লাহর মাকামে পৌঁছলে বান্দার মধ্যে খোদা প্রদত্ত বাতেনী শক্তি এসে যায়”। এটাকে তিনি খোদায়ী শক্তি বলেছেন। তিনি আরো লিখেছন – ”এমতাবস্থায় আল্লাহ্ ও বান্দার মধ্য কোন ভেদাভদ থাকেনা। তখন আল্লাহওয়ালা খাস বান্দা সৃষ্টি জগতে কর্তৃত্ব করতেও পারেন”। (যিয়াউল কুলুব- ফানা-র বর্ণনা অধ্যায়)। \n\nআল্লাহর এসব বান্দা তখন মাজাযী অর্থে বা উছিলা অর্থে সন্তান দানকারী, হাজতপূরণকারী, বিপদ দূরকারী, শেফা দানকারী, দূর থেকে শ্রবণকারীইত্যাদি গুণে গুণান্বিত হয়ে যান। তাই যারা ঐসব গুণাবলীকে একমাত্র ইলাহ্-র মানদন্ড সাব্যস্ত করেছেন- তারা মূলতঃ হাজার খোদাকেই স্বীকার করে নিয়েছেন। এটা তাদের শেরেকী ধ্যান-ধারণা। \n\nআল্লাহ পাক-ই নবী ও অলীগণকে আপন যাত ও সিফাতের প্রকাশস্থল বানিয়েছেন। তাদের কর্মকান্ডের মাধ্যমেই আল্লাহর অসীম ক্ষমতা প্রকাশ পায়। আল্লাহর রহিমী সিফাত, নূরী সিফাত, কিবরিয়ায়ী সিফাত, ক্ষমতা প্রয়োগকারী সিফাত, দূর হতে দেখা ও শুনার সিফাত- ইত্যাদি আমাদের প্রিয় নবীর মাধ্যমে প্রকাশ পেয়েছে। তাই কুরআন মজিদে তাঁকে রাহিমুন, নূরুন, ছামীউন, বাছিরুন, শাহিদুন – ইত্যাদি সিফাতী নামে ভূষিত করেছেন। তাই বলে কি প্রিয় নবীজি খোদা বা ইলাহ্ হয়ে গেছেন? নাউযুবিল্লাহ! রাহিমুন হওয়াই যদি ইলাহ্ হওয়ার মানদন্ড হয়- তাহলে আল্লাহর রাছুলকে কি বলবেন? নবীজির নামও তো রাউফুন- রাহিমুন। এই নাম তো আল্লাহ প্রদত্ত (সূরা তওবা)। কিন্তু দুই রাহীম শব্দের অর্থের মধ্যে আকাশ-পাতাল ব্যবধান। \n\nআর একটি উদাহরণ- আগুণের মধ্যে লোহার দা ঢুকিয়ে দিলে কিছুক্ষণ পর লোহাটি আগুণের রূপ ধারণ করে এবং আগুণের মতই ক্ষমতা প্রয়োগ করতে পারে। দহন ক্ষমতার অধিকারী হয়ে তখন কি দা আগুন হয়ে যায়? না- আগুন হয় না, কিন্তু আগুণের গুণের সাময়িক অধিকারী হয়ে যায়। ইলাহ্ ও বান্দার উদাহরণও তদ্রূপ। আল্লাহর প্রকৃত বান্দা হতে পারলে তাঁর মধ্যেও খোদায়ী সিফাত প্রকাশ পায়। তাই বলে বান্দা কখনও মাবূদ হয়ে যায় না। যারা একে শিরক মন কর – তারাই মূলতঃ মুশরিক। কারণ তাদের ধারণা মতে এসব গুণের অধিকারীকেই ইলাহ্ বা আল্লাহ বলা হয়। তারা কিতাব সম্পর্কে অজ্ঞ, হাকিকত ও মাজায সম্পর্কে অনভিজ্ঞ, বালাগাত বা অলঙ্কার শাস্ত্র সম্পর্কে এরা একেবারেই মূর্খ। \n\nফিকাহ শাস্ত্র মতে ফতোয়া দিতে হলে হাক্বীক্বত ও মাজায সম্পর্কে পূর্ণ জ্ঞান থাকতে হবে। উরফ, আদত বা দেশাচার ও জনগণের পরিভাষা সম্পর্কে জ্ঞাত থাকতে হবে। এসব এলেম ও জ্ঞানের অভাবেই এরা কথায় কথায় শির্ক ও বিদআত বলে ফেলে। জনগণ তলিয়ে দেখে না যে, শির্ক ও বিদআত বলে মূলতঃ জনগণকেই মুশরিক বানাচ্ছে। \n\nমুসলমানকে মুশরিক বানাতে শয়তান নিরাশ হয়ে গেছে বলে নবীজি ইরশাদ করে গেছেন (বুখারী)। কাজেই আল্লাহর কুদরত, নবীগণের মোজেযা এবং অলীগণের কারামত সম্পর্কে স্পষ্ট ধারণা থাকতে হবে। নতুবা ঈমান বিনষ্ট হওয়ার সমূহ আশংকা রয়েছে। ফল কথা- আল্লাহ হলেন মূল ও স্বত্তাগত গুণের অধিকারী এবং বান্দা হলো আল্লাহ প্রদত্ত গুণের অধিকারী। \n\nএ জন্যই বোখারী শরীফে অলী আল্লাহদের সম্পর্কে আল্লাহ পাক হাদীসে কুদসীতে এরশাদ করেন –\n\n لا يزال العبد يتقرب إلى بالتوافل حتى أجبة فإذا اخبابائه کنت لهٔ سنفغهٔ الذین بیستمغ به و بصرهٔ الذي ینبضر به و ایدهٔ الذی یاخذ به ور جلیه الذ این یششین بهما- و اذا شالنین لاً غناطیئهٔ (بخار قی) \nঅর্থঃ “নফল ইবাদতের চূড়ান্ত সীমায় পৌঁছে বান্দা আমার বন্ধু হয়ে যায়। তখন আমি তার চোখ, কান, মুখ, হাত, পা হয়ে যাই- যদ্বারা সে দেখে, শুনে, ধরে এবং চলে। আর- যখন সে আমার কাছে কিছু চায়, আমি অবশ্য অবশ্যই তা দিই।” (বুখারী)। \n\nএ হাদীসের অর্থ এ নয় যে- আল্লাহ তার মধ্যে অনুপ্রবেশ করেছেন এবং আল্লাহ ও বান্দা একাকার হয়ে গেছে - বরং এর মর্মবানী হচ্ছে- আল্লাহর তাজাল্লীয়ে রাব্বানী যখন বান্দার উপর পতিত হয়- তখন বান্দা থেকে খোদায়ী কাজ প্রকাশিত হতে থাকে। তখন বান্দা খোদায়ী শক্তির প্রকাশস্থল হয়ে যায়। তাঁর মাধ্যমেই আল্লাহ নিজ শক্তি প্রকাশ করেন। এটাকে ফানা ফিল্লাহর মাকাম বলা হয়। \n\nএকটি জিজ্ঞাসা ও তার উত্তরঃ\n\nউপরোক্ত আলোচনার প্রেক্ষিতে বিরুদ্ধবাদীরা সন্দেহ সৃষ্টির লক্ষ্যে একথা বলতে পারে যে- যদি বে-নেয়াযীই ইলাহ্-র একমাত্র মাপকাঠি হয় তাহলে আরবের মুশরিকরাও তো তাদের দেবদেবীদেরকে বে-নিয়ায মনে করতো না -বরং আল্লাহর মুখাপেক্ষীই মনে করতো। এতদসত্ত্বেও তাদের দেবদেবীদেরকে কেন ইলাহ্ বলা হলো এবং তাদেরকেই বা কেন মুশরিক বলা হলো? \n\nদেবদেবী সম্পর্কে তাদের আক্বীদা ও বিশ্বাস ছিল- “আমাদের মাবুদ সমূহ (দেবদেবী) অদৃশ্য জ্ঞানী, সর্বত্র বিরাজমান, দূর হতে শ্রবণকারী, হাজত পূরণকারী, বিপদ দূরকারী ও ফরিয়াদ গ্রহণকারী”। এসব আক্বীদার কারণেই তারা মুশরিক বলে সাব্যস্ত হয়েছে- কারণ এসব গুণাবলী উলুহিয়তের পরিধিভুক্ত। যে বান্দার মধ্যে এসব গুণাবলী মানা হয়- তাকে খোদা বলেই স্বীকার করা হয়। মুশরিকরা এসব গুণাবলী তাদের দেবদেবীর মধ্যে আরোপ করে মুশরিক হয়েছে। আজকের মুসলমানরাও নবী এবং অলীগণের মধ্যে ঐসব গুণাবলী স্বীকার করে মুশরিক হবে না- কেন? তারা তো তাদের পীর বুযুর্গ এবং নবীকে এসব গুণাবলীর অধিকারী দাবী করে প্রকৃতপক্ষে ইলাহ্ বলেই স্বীকার করে নিচ্ছে। সুতরাং এই আক্বীদা শিরকী আক্বিদা। \n\nজবাবঃ\n\nওহাবীপন্থী ও মউদূদী পন্থীদের এটা চূড়ান্ত আঘাত- যার উপর ভিত্তি করে তারা সাধারণ মুসলমানকে বিভ্রান্ত করছে এবং তাদেরকে মুশরিক বলে বিভিন্ন মাহফিলে বক্তব্য রাখছে। তাদের এই বিভ্রান্তির জবাব হচ্ছে – \n\n”শিরক হচ্ছে- কাউকে আল্লাহর সমকক্ষ বা বরাবর স্বীকার করা”। যেমন, কোরআন মজিদে কাফেরদের ব্যাপারে এরশাদ হয়েছে\n\nثم الذين كفروا بربهم يعدلون – \nঅর্থাৎ- “কাফেররা বান্দাদেরকে স্বীয় প্রতিপালকের সমকক্ষ মনে করে”।\n\n إذ تُسَوّ يكم برب العالمين\nঅর্থাৎ- ”কিয়ামত দিবসে কাফেররা স্বীয় উপাস্য দেব- দেবীদেরকে লক্ষ্য করে বলবে- ”আমরা তোমাদেরকে রাব্ববুল আলামীন -এর সমকক্ষ বলে বিশ্বাস করতাম”। --বুঝা গেল যে, কোন সৃষ্টিকে আল্লাহর সমকক্ষ মনে করাই শিরক। মুশরিকরা তাই মনে করতো। কোন মুসলমানই এরূপ মনে করেনা। \n\nসমকক্ষতা দুই ভাবে হতে পারে। (এক) সৃষ্টিকে আল্লাহর ন্যায় সমকক্ষ স্থান দিয়ে স্বত্বাগতভাবে (যাতি) সৃষ্টিকর্তা, মালিক, অদৃশ্যজ্ঞানী, রক্ষক, সর্বত্র বিরাজমান- ইত্যাদি মনে করা। (দুই) মহান আল্লাহর শান ক্ষুন্ন করে বান্দার সমান মনে করা এবং এ কথা বিশ্বাস করা যে, কিছু জিনিসের জন্য বান্দা আল্লাহর মুখাপেক্ষী- আর কিছু জিনিসের জন্য আল্লাহ বান্দার মুখাপেক্ষী। এই দুই অবস্থায় বান্দাকে আল্লাহর বরাবর মনে করার নাম শিরক। আরবের কাফিরগণ এই দুই প্রকারের শিরিকেই লিপ্ত ছিল। সুতরাং বিরুদ্ধবাদীদের দাবী ঠিক নয়। \n\nএকদল বলতো- ভাল ও মন্দের স্রষ্টা দুইজন। ভাল- এর স্রষ্টার নাম ”ইয়াজদান” এবং মন্দ -এর স্রষ্টার নাম ”আহরেমান”। উভয় স্রষ্টাই সমকক্ষ। হিন্দুরা মানে তিন স্বত্বা- যথাঃ ব্রহ্ম, বিষ্ণু ও শিব। ব্রহ্ম হলেন স্রষ্টা, বিষ্ণু হলেন পালনকর্তা এবং শিব হলেন সংহারকর্তা। আরবের একদল মুশরিক বলতো- ফিরিস্তা ও দেবদেবীরা আল্লাহর পুত্র সন্তান। আর একদল বলতো- দেবদেবীরা আল্লাহর কন্যাসন্তান। এসব মুশরিকরা দেবদেবীদেরকে আল্লাহর সমকক্ষ মনে করেই বিপদ দূরকারী, হাজত পূর্ণকারী- ইত্যাদি ”সত্ত্বাগত সমকক্ষ” হওয়ার আক্বীদা পোষণ করার কারণেই মুশরিক হয়েছে। \n\nআর একদল বলতো- আমাদের দেবদেবী ও মূর্তিগুলো আল্লাহর বান্দা বটে- কিন্তু মহান প্রভু তাদের মুখাপেক্ষী। মহান প্রভু বিশ্বভুমন্ডল সৃষ্টি করে। এতবেশী দূর্বল ও কাহিল হয়ে পড়েছেন যে, দুনিয়ার পরিচালনা ও এন্তেযাম নিজ আয়ত্বে রাখতে অক্ষম। তাই আমাদের উপাস্য দেবদেবীদের উপর পরিচালনার দায়িত্ব ছেড়ে দিয়েছেন। এখন তারাই এখানকার কাজকর্ম চালাচ্ছেন। তাদের এই আক্বীদা হচ্ছে শিরক। তারা আল্লাহকে বে-নিয়ায মনে করছেনা। তাদের মতে আল্লাহ পরনির্ভরশীল এবং তাদের দেবদেবীরা আল্লাহর সমকক্ষ ক্ষমতার অধিকারী। তাদের শিরকের এটাই মূল কারণ। তাদের মতবাদ খণ্ডন করে আল্লাহ পাক এরশাদ করেছেন- لَمْ يَلِدْ وَلَمْ يُولَدْ ”তিনি কারো পিতা নন এবং সন্তানও নন”। আরো এরশাদ করেন- وَمَا مَسَّنَا مِن لُّغُوبٍ অর্থাৎ-“জগত সৃষ্টি ও পালনের ক্ষেত্রে আমাকে দূর্বলতা স্পর্শ করতে পারেনি”। অন্য আয়াতে এরশাদ করেছেন- ولم يتخذ وليا من الذل - অর্থাৎ- “আল্লাহ তায়ালা অসহায় ও দূর্বল হয়ে কাউকে বন্ধু বলে গ্রহণ করেন নি”। উপরে উল্লেখিত আক্বীদার কারণেই তাদেরকে মুশরিক বলা হয়েছ। \n\nআলহামদু লিল্লাহ! কোন মুসলমান এরূপ জঘণ্য আক্বীদা পোষণ করেনা। আল্লাহর প্রিয় নবীকে আল্লাহ প্রদত্ত ইলমে গায়েবের অধিকারী স্বীকার করা, কোন মাহবুব বান্দাকে আল্লাহ প্রদত্ত ক্ষমতা বলে সৃষ্টির রক্ষক, বিপদ দূরকারী, হাজতপূর্ণকারী- ইত্যাদি মনে করা শিরকও নয়- কুফরও নয়। মুসলমানের আক্বীদা হচ্ছে আল্লাহনির্ভর এবং মুশরিকদের আক্বীদা হচ্ছে স্বনির্ভর। উভয়ের আক্বীদার মধ্যে আকাশ-পাতাল ব্যবধান। \n\nযারা মুসলমানদের আক্বিদাকে মুশরিকদের আক্বীদার সাথে তুলনা করে তারাই বরং মুশরিক। কেননা, তারা বান্দাকে খোদার সমকক্ষ বানিয়ে ফতোয়াবাজী করে। ইসলামী আইন ব্যাখ্যা করলে তারা এরূপ বলতে পারতো না। কাফের ও মুশরিকদের শানে নাযিলকৃত আয়াতকে তারা অলী-আল্লাহদের ক্ষেত্রে ব্যবহার করে। তারা কোরআনের অপব্যাখ্যাকারী। \n\nসাহাবাগণ রাসূল (সাল্লাল্লাহু আলাইহি ওয়াসাল্লাম) কে কেমন মনে করতেন?\n\u003d\u003d\u003d\u003d\u003d\u003d\u003d\u003d\u003d \n(১) এখন দেখা যাক- সাহাবায়ে কেরাম রাসূল মকবুল সাল্লাল্লাহু আলাইহি ওয়া সাল্লামকে কেমন মনে করতেন? তারা রাসূল করিম সাল্লাল্লাহু আলাইহি ওয়া সাল্লামকে আল্লাহ প্রদত্ত ক্ষমতা বলে তাদের হাজত পূরণকারী, বিপদ দূরকারী ও রক্ষক বলে বিশ্বাস করতেন। যখন তাদের কোন ক্রটি বিচূতি হয়ে যেতো- তখন নবীজীর দরবারে এসে আরয করতেন- طهرني يا رسول الله অর্থাৎ- “হে আল্লাহর রাসূল! আপনি আমাকে ত্রুটি বিচূতি হতে পাক পবিত্র করে দিন”। \n\nতারা কেন একথা বলতেন? তারা স্বয়ং কুরআন মজিদে দেখেছেন, আল্লাহ পাক বলছেন- وَيُزَكِّيهِمْ “আমার প্রিয় হাবীব! তাদের অপবিত্রতা দূর করেন” (সূরা বাকারা, ১২৯ আয়াত)। এই অপবিত্রতা দূরকারী ও পবিত্রকারী হচ্ছেন আমাদের প্রিয় নবী সাল্লাল্লাহু আলাইহি ওয়া সাল্লাম। আল্লাহপাক তাঁকে মুযাক্কী বা পবিত্রকারী খেতাবে ভূষিত করেছেন। \n\n (২) আরও দেখুন- সাহাবায়ে কেরাম তাদের সমস্ত ধন-সম্পদ দান ও সদকা করার মানসে হুযুর পুরনূর সাল্লাল্লাহু আলাইহি ওয়া সাল্লাম -এর দরবারে হাযির হলে আল্লাহ পাক উক্ত সদকা গ্রহণ করার জন্য সুপারিশ করে এরশাদ করেন –\n\nخُذْ مِنْ أَمْوَالِهِمْ صَدَقَةً تُطَهِّرُهُمْ وَتُزَكِّيهِم بِهَا وَصَلِّ عَلَيْهِمْ ۖ إِنَّ صَلَاتَكَ سَكَنٌ لَّهُمْ ۗ \nঅর্থাৎ- ”হে আমার হাবীবা! আপনি তাদের মালের সদকা গ্রহণ করুন এবং এর মাধ্যমে তাদের যাহের বাতেন পবিত্র করুন এবং তাদের জন্য রহমত প্রার্থনা করুন- নিশ্চয়ই আপনার রহমত কামনা তাদের মনের প্রশান্তি এনে দিবে।” (সূরা তাওবা, ১০৩ আয়াত)। \n\nএ আয়াত থেকে প্রতীয়মান হলো- শুধু নামায, রোযা ও কোরআন হাদীস আমাদেরকে পাক পবিত্র করতে পারেনা- যতক্ষণ না মাহবুবে খোদার সুদৃষ্টি হয়। কোরআন হাদীস হচ্ছে সাবান ও পানি স্বরূপ- আর হুযুর সাল্লাল্লাহু আলাইহি ওয়া সাল্লাম -এর দোয়া, দয়া ও রূহানী সাহায্য হচ্ছে পরিপূর্ণ পবিত্রতার উছিলা। শুধু সাবান আর পানি দিয়ে কাপড় পরিপূর্ণ সাফ হয় না- হাতও লাগাতে হয়। নবীজির নজরে করম হচ্ছে পরিপূর্ণ পবিত্রতার উছিলা। \n\n (৩) আরও দেখুন- অন্ধরা হুযুর সাল্লাল্লাহু আলাইহি ওয়া সাল্লাম -এর শরনাপন্ন হয়ে দৃষ্টি শক্তি প্রার্থনা করেছেন, মৃগ রোগীরা হুযুর সাল্লাল্লাহু আলাইহি ওয়া সাল্লাম থেকে আরোগ্য প্রার্থনা করেছেন। উস্তুনে হান্নানা হুযুর সাল্লাল্লাহু আলাইহি ওয়া সাল্লাম থেকে জান্নাত প্রার্থনা করেছিল। খাদেম সাহাবী হযরত রাবিয়া ইবনে কা’ব (رضي الله عنه) হুযুরের নিকট জান্নাতে তার সান্নিধ্য প্রার্থনা করেছিলেন। কিন্তু দোজাহানের শাহিনশাহ একথা বলেন নি যে, শেফা দানকারী, দৃষ্টিশক্তি দানকারী, জান্নাত দানকারী একমাত্র আল্লাহ আমি কিভাবে দেবো? বরঞ্চ হুযুর সাল্লাল্লাহু আলাইহি ওয়া সাল্লাম তাদের সে হাজত পূরণ করেছেন। বুঝা গেলা- খোদা প্রদত্ত ক্ষমতা বলে হুযুর সাল্লাল্লাহু আলাইহি ওয়া সাল্লাম চাহিদা ও হাজত পূরণ করে থাকেন। যদি নবীজিকে ইলমে গায়েবের অধিকারী স্বীকার করা, রক্ষক মনে করা, বিপদ দূরকারী, হাজত পূরণকারী মনে করা শিরক হয়, তাহলে সাহাবা কেরাম সবাই মুশরিক হয়ে যেতেন- (নাউযুবিল্লাহ!) \n\nআম্বিয়ায়ে কেরামের খোদাপ্রদত্ত ইলমে গায়েব, হাযির-নাযির, মুশকিলকোশা, হাজাত রাওয়া- ইত্যাদি এমন সুস্পষ্ট বিষয- যা এ যুগের কাফিররাও অস্বীকার করতে পারবে না- অথচ মুসলমান নামধারী কিছু সংখ্যক তা অস্বীকার করছে। \n\n (৪) দেখুন- বিপদে আপদে নবীর কাছে গিয়ে আশ্রয় প্রার্থনা করার কথা কোরআন মজিদে এভাবে উল্লেখ করা হয়েছে যে, যখন ফিরাউন ও তার অনুসারীদের উপর আল্লাহর কোন গযব নেমে আসতো- তখন ফিরাউন হযরত মুছা (عليه السلام) -এর নিকট গিয়ে এভাবে প্রার্থনা করতো -\n\nلَئِن كَشَفْتَ عَنَّا الرِّجْزَ لَنُؤْمِنَنَّ لَكَ وَلَنُرْسِلَنَّ مَعَكَ بَنِي إِسْرَائِيلَ\nঅর্থাৎ- “হে মূছা! আপনি যদি এবার আমাদের উপর থেকে খোদায়ী আযাব দূর করে দিতে পারেন- তাহলে আমরা অবশ্যই আপনার উপর ঈমান আনবো এবং বনী ইসরাঈলকে আপনার সাথে পাঠিয়ে দেবো”। (সূরা আ\u0027রাফ, ১৩৪ আয়াত)। \n\nদেখুন, আল্লাহ বা মুছা عليه السلام নবীর কাছে তাদের এই ফরিয়াদ ও প্রার্থনাকে শিরক বলেন নি - বরং মুছা (عليه السلام) দোয়ার মাধ্যমে তাদের বিপদ দূর করে দেয়ার ব্যবস্থা করেছেন। তাদের এই প্রার্থনা যদি শিরক হতো- তাহলে বিপদ দূর না করে ডাবল আযাবের ব্যবস্থা বাঞ্ছনীয় ছিল। আল্লাহ বলেন কী- আর ওহাবী মোল্লা বলে কী। \n\nপরিতাপের বিষয়- এ যুগের কিছু কালেমাগো তথাকথিত বাতিলপন্থী মৌলভীরা নবীদের নিকট বিপদ দূর করার প্রার্থনাকে শিরক বলে বিভেদ সৃষ্টি করে চলেছে।\n\nসার কথা হলো- হাজত পূরণ, বিপদ দূরীকরণ, রোগ থেকে মূক্ত করণ - এগুলো মৌলিক ও স্বত্বাগতভাবে আল্লাহর কাজ এবং উছিলা হিসাবে নবী, রাসূল ও অলী আল্লাহগণের কাজ। এই মাসআলার সূত্র ও ভিত্তি হচ্ছে হাক্বীক্বত ও মাজাযের উপর। আলেম মাত্রই হাক্বীক্বত ও মাযাযের মাসআলা সম্পর্কে অবগত আছেন। এটা না বুঝা পর্যন্ত ঈমানই সঠিক হবে না। সত্যপথ অনুসরণ করাই বিবেকবানের কাজ।"
    },
    {
      "1": "দ্বিতীয় অধ্যায় : রাসূল সাল্লাল্লাহু আলাইহি ওয়াসাল্লাম",
      "2": "لا اله إلآ الله محمد رسول الله \nপ্রথম অধ্যায়ে ইলাহ্ বা আল্লাহর পরিচয় দেয়া হয়েছে এবং উলুহিয়াতের ভিত্তি কিসের উপর তা বর্ণনা করা হয়েছে। এবার আসুন রাসূল সম্পর্কে। কালেমা তাইয়েবা -এর দু\u0027টি অংশ। একটি অংশ হলো- لا إله إلا الله এবং অপর অংশটি হলো- محمد رسول الله \n\nপ্রথমটি হচ্ছে তাওহীদের অংশ এবং দ্বিতীয়টি হচ্ছে রিসালাতের অংশ। তাওহীদ ও রিসালাত উভয় অংশের সম্মিলিত নাম ঈমান। অর্থাৎ- তাওহীদ ও রিসালাতে বিশ্বাসের নামই ঈমান। তাওহীদ ও রিসালাতের গুরুত্বের কারণেই তা একসাথে মিশে কালাম না হয়ে কালেমা হয়েছে। \n\nএখন গবেষণার বিষয় হচ্ছে- রিসালাত অর্থ কী এবং রাসূল কে হয়ে থাকেন? রিসালাতের ভিত্তি ও স্থিতি কী? \n\nস্মরণ রাখা দরকার যে- রিসালাত ও বি\u0027ছাত উভয় শব্দের অর্থই প্রেরণ করা। কিন্তু গুণগত দিক দিয়ে উভয় শব্দের মধ্যে কিছুটা পার্থক্য রয়েছে। ‘বি’ছাত’ বলা হয়। সাধারণ প্রেরণ করা এবং রিসালাত বলা হয় কিছু দিয়ে প্রেরণ করা। কাজেই ’রিসালাত’ শব্দটি নবীদের জন্য খাস। কিন্তু ’বি\u0027ছাত\u0027 হচ্ছে আম বা সাধারণভাবে প্রেরণ করা। মোজাদ্দেদগণের বেলায়ও বি\u0027ছাত বলা হয়েছে। (হাদীস)। \n\nরাসূল শব্দের সংক্ষিপ্ত শাব্দিক অর্থ হচ্ছে- প্রেরিত সংবাদদাতা ও ফয়েযদাতা। রাসূল দুই প্রকারের- যথাঃ (১) বে-ইখতিয়ার রাসূল বা ক্ষমতাহীন রাসূল (২) বা-ইখতিয়ার রাসূল বা ক্ষমতাবান রাসূল। ক্ষমতাহীন রাসূল হচ্ছে কতিপয় ফিরিস্তা। জিবরাইল عليه السلام হচ্ছেন তাদের সরদার। আল্লাহ তায়ালা কোরআন মজিদে বে-ইখতিয়ার রাসূল উপাবীধারী ফিরিস্তাদের কথা সূরা ফাতির -এর ১নং আয়াতের মধ্যে এভাবে উল্লেখ করেছেন- \nجَاعِلِ الْمَلَائِكَةِ رُسُلًا أُولِي أَجْنِحَةٍ\nঅর্থাৎ- “আল্লাহ তায়ালা অনেক ফিরিস্তাকে পাখা বিশিষ্ট রাসূল বা বার্তাবাহক বানিয়েছেন”। (সূরা ফাতির)। \n\nঅপরদিকে মানবজাতির মধ্য থেকে “বা-ইখতিয়ার রাসূল” বা ক্ষমতাবান রাসূল বানিয়েছেন আম্বিয়ায়ে কেরাম আলাইহিমুস সালামগণকে। উনারা ফিরিস্তা রাসূল হতে উত্তম। ফিরিস্তা রাসূল শুধু বাণী বহন করে নিয়ে আসে- কিন্তু তা বাস্তবায়ন করতে পারেনা। অপরদিকে- মানুষ রাসূলগণ উক্ত বাণীর নির্দেশ বাস্তবায়ন করতে পারেন। \n\nউদাহরণ স্বরূপ বলা যেতে পারে- যেমন বাদশাহর প্রশাসনিক নির্দেশ। তিনি বাহকের মাধ্যমে তা মন্ত্রীবর্গের নিকট পৌঁছিয়ে থাকেন। বাহক শুধু নির্দেশনামা পৌছিয়ে দেয়- কিন্তু তা কার্যকরী করেন মন্ত্রীবর্গ। মন্ত্রীবর্গ উক্ত নির্দেশ বাদশাহ কর্তৃক প্রদত্ত ক্ষমতাবলে বাস্তবায়িত করেন। উক্ত আইন মান্যকারীকে তারা পুরস্কৃত করেন এবং অমান্যকারীকে শাস্তি প্রদানও করতে পারন। \n\nজনসাধারণের প্রতি বাদশাহর নির্দেশনামা বাহক এবং মন্ত্রী- উভয়ের মাধ্যমেই পৌঁছে সত্য- কিন্তু উভয়ের মধ্যে বিরাট পার্থক্য রয়েছে। বাহক হচ্ছে বে-ইখতিয়ার বা ক্ষমতাহীন- কিন্তু মন্ত্রীবর্গ হচ্ছেন্ন বা-ইখতিয়ার বা ক্ষমতাবান। বাহক হচ্ছে কর্মচারী- আর মন্ত্রীবর্গ হচ্ছেন প্রশাসনিক কর্মকর্তা। বাহককে বলা হয় খাদেম- কিন্তু মন্ত্রীবর্গকে বলা হয় প্রশাসক। মন্ত্রীর আনুগত্য করলে তা বাদশাহর আনুগত্য বলেই গণ্য হয়। মন্ত্রীর আনুগত্য না করলে শাস্তির উপযুক্ত হয়ে যায় এবং তা বাদশাহর প্রতিও বিদ্রোহ বলে গণ্য হয়। মন্ত্রীদেরকে প্রয়োজনবোধে শাস্তি দেয়ার ক্ষমতাও প্রদান করা হয়- কিন্তু নির্দেশ বহনকারীকে সে ধরণের ক্ষমতা দেয়া হয় না। \n\nবুঝার সুবিধার জন্য উপরোক্ত উদাহরণ দেয়া হলো। অনুরূপভাবে- ফিরিস্তা রাসূলগণ শুধু আল্লাহর বাণী ও নির্দেশ নবীগণের খেদমতে পৌঁছিয়ে দেয়ার অধিকারী -এর বেশী নয়। এজন্য আল্লাহর বাণীবাহক রাসূল হওয়া সত্ত্বেও ফিরিস্তাদের কোন উম্মত নেই। তাঁরা নবীগণের খাদেম স্বরূপ। আল্লাহর কোন নির্দেশ প্রয়োগ করার ক্ষমতা তাঁদের নেই এবং কালেমায়ও তাঁদের নাম সংযোজিত হয় না। জিবরাঈল, মিকাইল ও ইস্রাফীল রাসূল সত্য, কিন্তু তাদের উম্মত নেই। \n\nঅপরদিকে আম্বিয়ায়ে কেরামের মর্যাদা হচ্ছে শাসকের মর্যাদা। উনারা মহান রাব্বুল আলামীনের পক্ষ হতে ক্ষমতাপ্রাপ্ত হাকিম স্বরূপ। এজন্যই উম্মতের উপর তাদের নির্দেশ প্রয়োগ করা হয় এবং তাদের নামের কালেমাও পাঠ করতে হয়। এটা হচ্ছে আনুগত্যের শপথ নামা। আমাদের প্রিয় নবী সাল্লাল্লাহু আলাইহি ওয়া সাল্লাম ছিলেন হাকিম (সূরা নিসা, ৬৫ আয়াত)। ক্ষমতাবান রাসূল এবং ক্ষমতাহীন রাসূলের মধ্যকার এইসব পার্থক্য স্মরণে রাখা সবারই কর্তব্য। তা না হলে বিভ্রান্তির বেড়াজালে আটকে যাবে। এবং উল্টা-পাল্টা কথা মুখ থেকে বেরিয়ে আসবে। \n\nআম্বিয়ায়ে কেরাম যদি ক্ষমতাহীন হন- তাহলে রিসালাতে মোহাম্মদী এবং রিসালাতে জিবরাইলের মধ্যে পার্থক্য থাকলো কোথায়? আমরা “মুহাম্মাদুর রাসুলুল্লাহ” কালেমা পড়ি- কিন্তু ”জিবরাঈলু রাসুলুল্লাহ” পড়িনা কেন? ঐ ক্ষমতাবান ও ক্ষমতাহীন হওয়ার কারণেই একটি পড়ি- অন্যটি পড়িনা। রাসূল মোহাম্মদ সাল্লাল্লাহু আলাইহি ওয়া সাল্লাম -এর আনুগত্য ও অনুসরণ করা ফরয- কিন্তু রাসূল জিবরাঈলের আনুগত্য ও অনুসরণ করা ফরয নয়। এর একটি প্রমাণ দেখুন!\n\nহাদীসে জিবরাঈলঃ \nহযরত ওমর রাদিয়াল্লাহু আনহু বৰ্ণিত বুখারী ও মুসলিম শরীফের হাদীসে জিবরাঈলে আছে, তিনি বলেন- “একদিন আমরা রাসূলে পাকের দরবারে উপস্থিত ছিলাম। এমন সময় এক ব্যক্তির উদয় হলো- যার পোষাক ছিল ধবধবে সাদা এবং চুল ছিল কুঁচকুচে কালো। ভ্রমণকারীর কোন আলামতই তার মধ্যে ছিল না- অথচ আমরা তাকে চিনতেও পারছিলাম না। তিনি আমাদের পরিচিতও ছিলেন না। তিনি দো জানু হয়ে আদবের সাথে শিষ্যের মত নামাযের বৈঠকের সূরতে হুযুর করিম সাল্লাল্লাহু আলাইহি ওয়া সাল্লামের সামনে নিজের হাঁটুর উপর হাত রেখে বসে গেলেন। অতঃপর হুযুরের খেদমতে পাঁচটি প্রশ্ন রাখলেন। এ পাঁচটি প্রশ্ন হলো- (১) ইসলাম কী? (২) ঈমান কী? (৩) ইহসান বা ইখলাস কী? (৪) কিয়ামত কখন হবে? (৫) কিয়ামতের আলামত কী? \n\nরাসূল করীম সাল্লাল্লাহু আলাইহি ওয়া সাল্লাম আগস্তুকের প্রত্যেকটি প্রশ্নের উত্তর দিলেন এবং আগন্তুক প্রত্যেক উত্তরের জবাবে বললেন- “আপনি সত্য এবং সঠিক বলেছেন- সঠিক বলেছেন”। এরপর হঠাৎ করে অদৃশ্য হয়ে গেলেন। \n\nএ ঘটনার কিছু দিন পরে নবী করিম সাল্লাল্লাহু আলাইহি ওয়া সাল্লাম বললেন- “হে ওমর, ইনি ছিলেন জিবরাঈল (عليه السلام)। তিনি (আমার মাধ্যমে) তোমাদেরকে পরিপূর্ণ দ্বীন শিক্ষা দিতে এসেছিলেন” (সংক্ষিপ্ত হাদীস)। \n\n-দেখুন, জিবরাঈল (عليه السلام) মানব সূরতে এসে সরাসরি সাহাবায়ে কেরামকে সম্বোধন করে একথা বলেন নি যে, আমি জিবরাঈল (عليه السلام) -তোমাদেরকে এসব মাসআলা শিক্ষা দিতে এসেছি- তোমরা আমার থেকে শিখে নাও। বরং রাসূলে করিম সাল্লাল্লাহু আলাইহি ওয়া সাল্লাম -এর দরবারে সাগরিদের বেশে আদবের সাথে বসে প্রশ্ন করে তার জবাব নবীজীর জবানে বয়ান করালেন। এ রকম করলেন কেন? এ জন্যই এরূপ করেছেন যে মানুষের উপর তাঁর আনুগত্য ও অনুসরণ করা ফরয ছিলনা। বরং নবীজির কথা মানাই ফরয। তিনি দরবারে রিসালাতের মর্যাদা এবং আদবও শিক্ষা দিয়ে গেলেন তার আচরণের মাধ্যমে। তিনি একথা শিক্ষা দিলেন- তিনিও একজন খাদেম ও উম্মত। এটাই হচ্ছে বা-ইখতিয়ার ও বে-ইখতিয়ার রাসূলের মধ্যেকার পার্থক্য। কিছু লোক আজকাল আম্বিয়ায়ে কেরামকে “সম্পূর্ণ দুর্বল বান্দা ও ক্ষমতাহীন সংবাদ বাহক” বলে আখ্যায়িত করছে এবং প্রমাণ স্বরূপ একটি ফাঁসী কবিতা আওড়াচ্ছে - \n\nمصطفے ھرگز نه گفتے تانه گفتے جبرائیل\n جبرائیل ھرگز نه گفتے تانه گفتے رب الجلیل\nঅর্থাৎ- ”নবী করিম সাল্লাল্লাহু আলাইহি ওয়া সাল্লাম কখনও বলতেন না যতক্ষণ না জিবরাঈল (عليه السلام) বলতো; এবং জিবরাঈলও বলতো না যতক্ষণ না আল্লাহ্ রাব্বুল বলতেন। \n\nতারা একথার ভুল ব্যাখ্যা করে বলছে- ”নবী সাল্লাল্লাহু আলাইহি ওয়া সাল্লাম হচ্ছেন জিবরাঈল (عليه السلام) -এর মুখাপেক্ষী আর জিবরাঈল (عليه السلام) হচ্ছেন আল্লাহর মুখাপেক্ষী। রাসূল সম্পূর্ণ অক্ষম” (নাউযুবিল্লাহ)। প্রকৃত মর্ম হচ্ছে- “নবী করিম সাল্লাল্লাহু আলাইহি ওয়া সাল্লাম যা কিছু বলতেন তা ছিল ওহী সঞ্জাত- ওহীর বাইরে নয়”। (সূরা আন-নাজম)।"
    },
    {
      "1": "তৃতীয় অধ্যায় : রাসূল ﷺ -এর ক্ষমতা",
      "2": "এবার দেখুন- রাসূল সক্ষম- না অক্ষম?\n\n১। আল্লাহ রাব্বুল আলামীন এরশাদ করেন\n\nوَيُزَكِّيهِمْ وَيُعَلِّمُهُمُ الْكِتَابَ وَالْحِكْمَةَ\n\nঅর্থাৎ- “প্রেরিত নবী (সাল্লাল্লাহু আলাইহি ওয়া সাল্লাম) যাহেরী    ও    বাতেনী    সব    ধরণের    অপবিত্রতা    থেকে  লোকদেরকে    পাক    পবিত্র     করেন      এবং    তাদেরকে  আল্লাহর    কিতাব   ও   নবীর     হিকমত    (হাদিস)   শিক্ষা  দেন”। (সূরা জুমুয়াঃ ২)।\n\nবুঝা গেল, নবী করিম সাল্লাল্লাহু  আলাইহি  ওয়া সাল্লাম ক্ষমতাহীন  বা   অক্ষম  নন   -  বরং   ক্ষমতাবান  ও   পাক পবিত্র      করতে    সক্ষম।      অক্ষম    হলে     এরূপ    করতে পারতেন না।\n\n২।   সূরা   তাওবা   ১০৩    নম্বর   আয়াতে   আল্লাহ    পাক   এরশাদ করেন –\nخُذْ مِنْ أَمْوَالِهِمْ صَدَقَةً تُطَهِّرُهُمْ وَتُزَكِّيهِم بِهَا\n“হে   মাহবুব!   আপনি   তাদের   মালামালের   সদকা   বা  যাকাত    গ্রহণ     করে    তাদেরকে    যাহেরী    ও     বাতেনী অপবিত্রতা থেকে পাক পবিত্র করুন”।\n\nবুঝা  গেল-  তিনি মানুষকে পাক পবিত্র  করতে  সক্ষম।\n\n৩।  সূরা   আহাযাব।   ৫১   নম্বর   আয়াতে    আল্লাহ  পাক এরশাদ করেন - \nتُرْجِي مَن تَشَاءُ مِنْهُنَّ وَتُؤْوِي إِلَيْكَ مَن تَشَاءُ ۖ\n”হে    রাসূল!  আপনি   আপনার  বিবিগণের   মধ্যে   যাকে চান-  বিবাহ  বন্ধনে    রাখুন-  আর   যাকে   চান   আপনার থেকে পৃথক করে দিন”।\n\nপ্রতীয়মান  হলো-  বিবিগণকে রাখা না রাখার  ব্যাপারে  তিনি আল্লাহ কর্তৃক ক্ষমতাপ্রাপ্ত।\n\n৪।  সূরা আহাযাব ৩৬  নম্বর আয়াতে এরশাদ হচ্ছে  –\nوَمَا   كَانَ  لِمُؤْمِنٍ وَلَا مُؤْمِنَةٍ إِذَا قَضَى  اللَّهُ وَرَسُولُهُ أَمْرًا\nঅর্থাৎ-   “যখন  আল্লাহ    ও   তাঁর  প্রিয়  রাসূল  সাল্লাল্লাহু  আলাইহি   ওয়া   সাল্লাম   কোন   বিষয়ে   ফয়সালা   দেন-  তখন   কোন   মু’মিন   নর   অথবা   মু’মিন   নারীর   দ্বিমত  পোষণ করার কোনই ইখতিয়ার নেই”।\n\nবুঝা   গেলা-   রাসূল   সাল্লাল্লাহু   আলাইহি   ওয়া   সাল্লাম  ফয়সালা দিতে সক্ষম এবং তার সামনে উম্মতরা অক্ষম বা ক্ষমতাহীন।\n\n৫। সূরা নিছা ৬৫ নম্বর আয়াতে এরশাদ হয়েছে -\nفَلاَ  وَرَبِّكَ  لاَ   يُؤْمِنُونَ حَتَّىَ  يُحَكِّمُوكَ  فِيمَا شَجَرَ بَيْنَهُمْ ثُمَّ   لاَ يَجِدُواْ  فِي  أَنفُسِهِمْ حَرَجًا  مِّمَّا  قَضَيْتَ  وَيُسَلِّمُواْ تَسْلِيمًا\n”হে  প্রিয়  হাবীব! আপনার রবের  শপথ। এই লোকেরা ততক্ষণ   পর্যন্ত   মো’মেন   হতে   পারবেনা-    যতক্ষণ   না  তাদের      বিবাদে     আপনাকে        একচ্ছত্ৰ     ক্ষমতাবান বিচারক স্বীকার করবে এবং আপনার ফয়সালা মানতে তাদের    হৃদয়ে    সংকীর্ণতা    না    থাকবে-    বরঞ্চ    তারা  অবনত মস্তকে তা স্বীকার করে নিবে”। অত্র     আয়াতেই     প্রমাণিত     হলো     যে-       নবী     করিম সাল্লাল্লাহু      আলাইহি       ওয়া     সাল্লাম     অপরাধ       মূলক বিচারের  ক্ষেত্রে  সম্পূর্ণ  স্বাধীন   ও  ক্ষমতাবান   শাসক। উম্মতের উপর তিনি ক্ষমতা প্রয়োগের অধিকারী। যারা বলে- তিনি ছিলেন  শুধু আল্লাহর  বার্তা  বাহক-  তাদের  মতে   তিনি  অক্ষম  ও  দূর্বল।  ইসমাঈল   দেহলভী   তো বলেই   ফেলেছে     যে-     “যার    নাম   মুহাম্মদ    সাল্লাল্লাহু আলাইহি   ওয়া    সাল্লাম-    সে   কোন   কিছুর   মালিক   ও মোখতার নন”। (তাকভিয়াতুল ঈমান)।\n\nউপরে  উল্লেখিত  ৫টি  আয়াতই  প্রমাণ  করে  যে,  তিনি  দূর্বল ও  অক্ষম   নন; তিনি  শুধু বার্তা  বাহক   নন - বরং তিনি  ক্ষমতাপ্রাপ্ত রাসূল। ফিরিস্তা    রাসূল এই   ক্ষমতার অধিকারী  নয়-  তারা   শুধু   বার্তা  বহন  করে   নবীগণের কাছে   পৌছিয়ে   দেয়-   প্রয়োগ   করার   ক্ষমতা   তাদের  নেই।"
    },
    {
      "1": "চতুর্থ অধ্যায় : রাসূল প্রেরণের প্রয়োজনীয়তা",
      "2": "আল্লাহ হচ্ছেন অরূপ আর বান্দা হচ্ছে স্বরূপ। অরূপ ও স্বরূপের মধ্যে মিলন খুবই কঠিন। তার জন্য প্রয়াজন সেতুবন্ধন। আল্লাহ হচ্ছেন অসীম আর বান্দা হচ্ছে সসীম। অসীম আর সসীমের মিলনও খুবই জটিল। তাই এমন এক মধ্যস্থতার প্রয়োজন- যার একদিক রয়েছে অসীমের দিকে, অপর দিক রয়েছে সসীমের দিকে। অসীম ও অরূপ থেকে কিছু ফয়েয নিতে হলে মাধ্যম প্রয়োজন। বান্দার সাথে লেনদেনের জন্যই আল্লাহপাক অন্য প্রিয় বান্দাকে নির্বাচন করেন- তাদের মাধ্যমেই ঈমান দেন, নামায দেন, রোযা দেন, হজ্ব দেন, যাকাত দেন, শরিয়তের বিধি বিধান দেন- এক কথায় ব্যক্তি, সমাজ ও রাষ্ট্রীয় ব্যবস্থা প্রদান করেন। আম্বিয়ায়ে কেরাম হচ্ছেন, আল্লাহ প্রদত্ত ফয়যে এলাহী প্রাপ্তির একমাত্র মাধ্যম। এটা কেউ অস্বীকার করতে পারবেনা। তাই নবী ও রাসূলগণ হচ্ছেন মহামানব ও অতিমানব বা সুপারম্যান। তাঁদের মধ্যে যেমনি রয়েছে মানবীয় গুণাবলীর সমাবেশ তেমনিভাবে মালাকী ও হাক্কী গুণাবলীরও সমাবেশ। তাদের মধ্যে কখনও প্রকাশ পায় অতিমানবীয় গুণাবলী। তাই তাঁরা অন্যান্য মানুষের মত নন যদিও সূরতে ও আকৃতিতে মানব জাতিই বটে। (রুহুল বয়ান)। \n\nনবীগনের মধ্যে বাশারী, মালাকী ও হক্কী গুণাবলীর সমাবেশ স্বীকার না করলে তাঁদের শানমান খাটা করা হয়- যা ঈমানের পরিপন্থী। বিষয়টি বাস্তব হলেও অতি দূর্বোধ্য এবং জটিল। তাই কিছু লোক বাহ্যিক আচরণ দেখে আমাদের প্রিয় নবীকে তাদের মত সাধারণ মানুষ বলে গণ্য করে। তাঁর অপর দুইটি দিক সম্পর্কে বিভিন্ন প্রশ্ন তোলে। এক ব্যক্তি বলেছে, তিনি শুধু বশর- ”আর কিছু নন”। জ্ঞানের অপ্রতুলতাও গভীরতার অভাবেই এরূপ বলতে পারে। \n\nরাসূল প্রেরণের প্রয়োজনীয়তার আলোচনা করতে গিয়ে উপরের ভূমিকার অবতারণা না করে উপায় ছিলনা। কেননা, রাসূলগণকে কিছু দিয়েই প্রেরণ করা হয় -তা বান্দাকে দেয়ার জন্য। বান্দার সাথে আল্লাহর সেতুবন্ধন রচনা করার জন্য রাসূলগণ হচ্ছেন মাধ্যম। \n\nউদাহরণ স্বরূপ বলা যায়- একটি মানব দেহে রূহ, ক্বলব বা হৃৎপিন্ড, শিরা, রগ ও বিভিন্ন অঙ্গ প্রত্যঙ্গ রয়েছে। তার মধ্যে রূহ হচ্ছে হায়াতের মূল। এই রূহ মানবদেহকে প্রতিপালিত করে- ক্বলব বা হৃৎপিন্ডের মাধ্যমে। ক্বলব বা হৃৎপিন্ড রক্ত সঞ্চালন করে রগ ও শিরার মাধ্যমে। আবার রগ ও শিরা রক্ত সঞ্চালন করে দেহের প্রতিটি অঙ্গে। \n\nএখন দেখা যাচ্ছে, রগ ও শিরার মাধ্যমে ক্বলব বা হৃৎপিন্ড হতে দেহ রক্ত গ্রহণ করে। আবার হৃৎপিন্ড বা ক্বলব সতেজ ও সচল থাকে রূহের মাধ্যমে। দেহ, রগ, ক্বলব বা হৃৎপিন্ড এবং রূহ -এই বস্তু চতুষ্টয় এক জিনিস নয়। এগুলোর মধ্যে রূহ হচ্ছে হুকুমদাতা, ক্বলব হচ্ছে যোগানদাতা, রগ ও শিরা হচ্ছে বহণকারী এবং দেহ হচ্ছে গ্রহণকারী। মূল দাতা রূহ এবং গ্রহীতা দেহের মধ্যখানে ক্বলব, রগ ও শিরার যেই অবস্থান- ঠিক আল্লাহ ও বান্দার মধ্যখানে রাসূলগণের এবং অলীগণেরও সেই অবস্থান। \n\nএবার আসুন আল্লাহ ও বান্দার মধ্যে সম্পর্কের কথায়। আল্লাহ অতি দূরে, ধরা ছোঁয়ার বাইরে। আল্লাহ হচ্ছেন নূর আর বান্দা হচ্ছে অন্ধকার। আল্লাহ শক্তির আঁধার, বান্দা হচ্ছে দূর্বল। আল্লাহ ফয়েয দাতা, বান্দা ফয়েয গ্রহীতা। তাই আবদ ও মা’বুদ, খালেক ও মাখলুক, রব ও বান্দা, মোহতাজ ও বে-নিয়ায -এর মধ্যখানে এমন এক মাধ্যমের প্রয়োজন- যিনি প্রভু হতে ফয়েয নিতে পারেন এবং বান্দাকে দিতে পারেন। রূহের ফয়েয যেমন প্রথমে যায় ক্বলবে- তারপর রগও শিরায়, তারপর যায় দেহে- তদ্রূপ আল্লাহর যাবতীয় ফয়যে এলাহী প্রথমে বর্ষিত হয় আম্বিয়ায়ে কেরামের উপর, তারপর নবীজীর সাহাবী ও আউলিয়ায়ে কেরামের মাধ্যমে- অন্যান্য বান্দার উপর বর্ষিত হয়। আগুণের তাপ প্রথমে লাগে তাওয়ার গায়ে, তারপর লাগে রুটিতে। সরাসরি রুটির গায়ে আগুন লাগলে রুটি পুড়ে যায়। আল্লাহর তাজাল্লী সরাসরি তুর পাহাড়ে পড়েছিল বলেই তো তুর পাহাড় জ্বলে গিয়েছিল। আল্লাহ হচ্ছেন আগুন স্বরূপ, নবী হচ্ছেন তাওয়া স্বরূপ এবং আমরা হচ্ছি রুটি স্বরূপ। \n\nএটা বুঝার জন্য উদাহরণ মাত্র। নতুবা আল্লাহর শান কত ঊর্ধ্বে, নবীজীর শানও কত ঊর্ধ্বে। তাই কোন বান্দা রব পর্যন্ত পৌঁছাতে হলে বা তার থেকে কিছু পেতে হলে অবশ্যই রাসূলের প্রয়োজন হয়। কেননা, রাসূল হচ্ছেন সিড়ি স্বরূপ। সিড়ি বেয়েই দোতলায় এবং উপরে উঠতে হয়। রাসূলের একদিক হচ্ছে মানুষের দিকে- অপর দিক হচ্ছে আল্লাহর দিকে। তিনি এক হাতে আল্লাহর থেকে আনেন- অন্য হাতে বান্দাদেরকে দান করেন। \n\nواللّة يُعطى و أنا القاسم – “আল্লাহ হচ্ছেন দাতা আর আমি হলোম বন্টনকারী”। দুনিয়ার সংকট থেকে উদ্ধার পেতে হলে নবীজীর দামান (আঁচল) ধরতে হবে। এদিকে ইশারা করেই আল্লাহ পাক এরশাদ করেছেন -\n\nواعتصموا بخبّل اللّه جميعا ولأتفرّ فؤا “তোমরা আল্লাহর রশিকে (নবীকে) মজবুত করে আঁকড়ে ধর এবং এই রশি থেকে বিচ্ছিন্ন হয়ো না”। (সূরা নিসা, ১০৩ আয়াত)। \n\nকবি আল্লামা ইকবাল বলেছেন-\n\n کی وفا تونے محمد سے تو ھم تیرتے هیں\n یه جھاں چیز ھے کیا لوح و قلم تیرے ھیں\n\n“তুমি যদি মুহাম্মদ সাল্লাল্লাহু আলাইহি ওয়া সাল্লাম -এর ওয়াফাদার গোলাম হতে পারো- তাহলে আমিও তোমার পক্ষে আছি। এই পৃথিবী কোন ছার- তখন লওহ-কলমও তোমার হবে”। (জওয়াবে শিকওয়া)। \n\nকত গভীর দর্শনের কথা এটি। কোরআন মজিদের ঐ আয়াতেরই কাব্যিক ব্যাখ্যা হচ্ছে ইকবালের এটি- যে আয়াতে আল্লাহ পাক বলেন - \n\nقُلْ إِن كُنتُمْ تُحِبُّونَ اللّهَ فَاتَّبِعُونِي يُحْبِبْكُمُ اللّهُ \n”বলুন হে প্রিয় হাবীব! তোমরা যদি আল্লাহর ভালবাসা পেতে চাও- তাহলে আমার অনুসরণ করে- তাবেদারী করো। তাহলে আল্লাহও তোমাদেরকে ভালবাসবেন”। (সূরা আলে ইমরান, ৩১ আয়াত)। \n\nকবি নজরুল ইসলাম বলেছেন - \n”ঐ নামেরি রশি ধরে- যেতে হবে খোদারি ঘরে, \nনদী তরঙ্গে পড়েছে যে ভাই- সাগরেতে আপনে মিশে”। \n\nকুপের নীচে থাকে কাদা ও ময়লা। তার উপরে থাকে স্বচ্ছ পানি। বালতিতে রশি বেঁধে স্বচ্ছ পানি তুলতে হয়। সেই পানিই পান করার যোগ্য। কাদা ও ময়লা তুলে আসলে সেই পানি হয় অপেয়। তদ্রূপ এই পৃথিবীও একটি গভীর কূপের ন্যায়। এখানে যেমন আছে সঠিক আক্বিদা ও নেক আমল স্বরূপ স্বচ্ছ পানি, তেমনিভাবে আছে খারাপ আক্বীদা ও খারাপ আমল স্বরূপ কাদাযুক্ত ময়লা পানি। স্বচ্ছ পানি পান করা যায়- চাষাবাদ করা যায়। কিন্তু ময়লাযুক্ত পানি- না পান করার উপযুক্ত- না চাষাবাদের উপযুক্ত। তদ্রূপ মান আক্বীদার স্বচ্ছ পানি দ্বারাও আখেরাতের চাষাবাদ হয় এবং বেঈমানির ময়লা পানি দ্বারা আখেরাতের ক্ষেতি বরবাদ হয়ে যায়। এই রশি ধরেই খোদার ঘরে যেতে হবে। এরই নাম হচ্ছে “হাবলুল্লাহিল মাতীন” বা মজবুত রশি। যে এই রশি ও দামানকে ধরেছে, সে আল্লাহর হাতকেই আঁকড়ে ধরেছে। তাই কোরআন পাকে ঘোষণা হয়েছে - إِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ يَدُ اللَّهِ فَوْقَ أَيْدِيهِمْ – “নিশ্চয়ই যারা আপনার কাছে বাইআত গ্রহণ করে, সে আল্লাহর কাছেই বাইআত গ্রহণ করে। তাদের হাতের উপর রয়েছে আল্লাহর কুদূরতের হাত” (সূরা আল-ফাতাহ, ১০ আয়াত)।"
    },
    {
      "1": "পঞ্চম অধ্যায় : বাইআতের হাক্বীক্বত",
      "2": "সাহাবীগণ নবীজির কাছে বাইআত গ্রহণ করার সময় হুযুর সাল্লাল্লাহু আলাইহি ওয়া সাল্লাম তাঁদের হাতের উপর নিজ পবিত্র হাত রাখতেন। এদিকে ইঙ্গিত করেই অত্র আয়াত নাযিল হয়েছে। এখানে রাসূলের হাতকে আল্লাহ নিজের কুদরতের হাত বলেছেন। এতেই আল্লাহর সাথে নবীজীর ঘনিষ্ট সম্পর্কের প্রমাণ পাওয়া যায়। \n\nবাইআত গ্রহণ করে তারা প্রকৃতপক্ষে নবীজির হাতেই বাইআত গ্রহণ করে। সুতরাং প্রমাণিত হলো- নবীজির হাতে বাইআত করলে এই বাইআতই বাইআতুল্লাহ হয়। আর মুর্শিদের হাতে বাইআত করলে এই বাইআতে শেখ-ই বাইআতুর রাসূল হয়। একেই আরবীতে বলা হয়, “বি-ওয়াছিতাতে খোলা ফায়িহি” বা রাসূলের প্রতিনিধিগণের মাধ্যমে রাসূলের বাইআত। আল্লাহর প্রতিনিধি হলেন রাসূল এবং রাসূলের প্রতিনিধি হলেন শেখ বা পীর বা মুর্শিদ। প্রতিনিধির কাছে বাইআত গ্রহণ করলে এটাই মালিকের বাইআত বলে গণ্য হয়। (প্রমাণ তাফসীরে রুহুল বয়ান ও তাফসীরে সাভী - উপরোক্ত আয়াতের ব্যাখ্যা)। \n\nবাইআতের হাক্বীক্বত হলো- ”আল্লাহও রাসূলের আনুগত্যের শপথ গ্রহণ করা”। এটা একটি শক্ত রশির ন্যায়- যার এক মাথা রাসূলের হাতে, অপর মাথা আল্লাহর হাতে। অনুরূপভাবে মুর্শিদের হাতে থাকে নিম্ন মাথা এবং রাসূলের হাতে থাকে উপরের মাথা। একে সিলসিলা বা শিকলের কড়া বলা হয়। পীরের বাইআত ও রাসূলে পাকের বাইআত মূলতঃ আল্লাহরই বাইআত (তাফসীরে রুহুল বয়ান, ও তাফসীরে সাভী, ২৬ পারা উক্ত আয়াতের ব্যাখ্যা)।"
    },
    {
      "1": "ষষ্ঠ অধ্যায় : রিসালাতে বিশ্বাস করার ৩টি শর্ত",
      "2": "রিসালাতের উপর বিশ্বাস করার জন্য তিনটি বিষয় স্বীকার করা অত্যাবশ্যকীয়ঃ\n\n(১) স্বীকার করতে হবে- আমরা সোজাসোজি মহান আল্লাহ থেকে কোন নেয়ামত গ্রহণ করতে পারিনা। যা কিছু আল্লাহর পক্ষ হতে মিলে- তা রাসূলে পাক সাল্লাল্লাহু আলাইহি ওয়া সাল্লাম -এর মাধ্যমেই মিলে। কেননা, তা না হলে রাসূল প্রেরণই অর্থহীন হয়ে পড়বে এবং প্রতিনিধিত্বের কোন গুরুত্বই থাকবেনা। আমরা হচ্ছি গ্রহীতা- আর রাসূল হচ্ছেন সেই দানের মাধ্যম বা বন্টনকারী এবং আল্লাহ হচ্ছেন দাতা (বুখারী শরীফ)। \n\nরাষ্ট্রদূতের মাধ্যমেই অন্য দেশের সাহায্য আসে। \n\n (২) রিসালাতে বিশ্বাস করার জন্য দ্বিতীয় শর্ত হলো- একথা স্বীকার করা যে, রাসূল সাল্লাল্লাহু আলাইহি ওয়া সাল্লাম আমাদের মত অসহায় ও কর্তৃত্বহীন নন। তিনি বিশ্বজগতে কর্তৃত্বের ক্ষমতাপ্রাপ্ত। তিনি রব থেকে নিতে পারেন এবং আমাদেরকে দিতে পারেন। তিনি যদি রব থেকে সরাসরি নিতে না পারেন তাহলে তাঁর জন্য আরেকজন রাসূলের প্রয়োজন হবে। তখন তাকে আরেকজনের উম্মত হতে হবে। এটা অবাস্তব। \n\n (৩) একথাও স্বীকার করতে হবে যে, রাসূল সাল্লাল্লাহু আলাইহি ওয়া সাল্লাম দাতা রবকে যেমন ভালভাবে জানেন ও চিনেন- তেমনিভাবে গ্রহীতা উম্মতকেও জানেন ও চিনেন। হাদীসে তার অসংখ্য প্রমাণ আছে। উভয়দিকের জ্ঞান না থাকলে নেওয়া ও দেওয়া প্রমাণিত হয়না। \n\nযেসব লোক সরাসরি এবং কোন মাধ্যম ছাড়াই আল্লাহ থেকে সবকিছু পাওয়া যায় বলে বিশ্বাস করে- তারা মূলতঃ রিসালাতকেই অমান্য করে। তারা কালেমা তাইয়েবার দ্বিতীয় অংশ- ”মুহাম্মাদুর রাসুলুল্লাহ”-এর অস্বীকারকারী। কেননা, রাসূল হলেন আল্লাহর প্রতিনিধি। প্রতিনিধির মাধ্যম ছাড়া কোন কিছু পাওয়ার ধারণা বাতুলতা বৈ আর কিছুই নয়। বান্দা যদি সরাসরি সবকিছু পেয়ে যায়- তাহলে রাসূলের প্রয়োজনীয়তা থাকে কোথায়? \n\nএতে পরিষ্কার হয়ে গেলো- আল্লাহর সাথে রাসূলের সম্পর্ক হলো গ্রহণ করার এবং আমাদের সাথে রাসূলের সম্পর্ক হলো প্রদান করার। এই কথাটুকু বুঝানোর জন্যই হুযুর সাল্লাল্লাহু আলাইহি ওয়া সাল্লামকে আমরা বলি- (رسول الله) অর্থাৎ আল্লাহর রাসূল এবং আরো বলি- (رسولنا) অর্থাৎ- আমাদেরও রাসূল। তিনি আল্লাহ হতে গ্রহণ করেন বলে “রাসুলুল্লাহ” এবং আমাদেরকে দান করেন বলে “রাসুলুনা”। কোরআন মজিদে আল্লাহর রাসূল (رسول الله) এবং তোমাদের রাসূল (رسولكم) উভয় শব্দই ব্যবহার করা হয়েছে। সুতরাং তিনি আল্লাহরও রাসূল এবং আমাদেরও রাসূল। এই হাকিকত উপলদ্ধির নামই প্রকৃত ঈমান।"
    },
    {
      "1": "সপ্তম অধ্যায় : রাসূল ﷺ -এর মর্যাদা",
      "2": "এই পৃথিবীতে আমরাও আল্লাহ কর্তৃক প্রেরিত হয়েছি এবং রাসূলও আল্লাহ কর্তৃক প্রেরিত হয়েছেন। কিন্তু আমাদের প্রেরণকে বলা হয়েছে “খালক” বা সৃষ্টি এবং রাসূলের প্রেরণকে বলা হয়েছে ”ইরছাল” ও ”বাআছ” বা প্রেরণ। এই দুইয়ের মধ্যে আকাশ পাতাল ব্যবধান। সৃষ্টির উদ্দেশ্য হচ্ছে ইবাদত করা এবং রাসূল প্রেরণের উদ্দেশ্য হচ্ছে ইবাদত শিক্ষা দেয়া ও অন্যান্য ন্যস্ত দায়িত্ব পালন করা। \n\nবুঝা গেল- আমরা হলোম সাধারণ মাখলুক- কিন্তু রাসূল হলেন খোদাপ্রদত্ত দায়িত্ব পালনকারী মহান মাখলুক। আমরা আগমন করি নিজ দায়িত্বে কিন্তু রাসূলের আগমন হয় আল্লাহর দায়িত্বে ও জিম্মায়।\n\nউদাহরণ স্বরূপ- বিদেশে কেউ যায় নিজ খরচে, আবার কেউ যায় সরকারী খরচে সরকারী প্রতিনিধি হয়ে। এই দুই গমনের মধ্যে আকাশ পাতাল ব্যবধান। সরকারী প্রতিনিধির সমস্ত কার্যকলাপ রাষ্ট্রের কার্যকলাপ বলে গণ্য হয়- কিন্তু নিজ খরচে ভ্রমণকারীর বেলায় তা গণ্য হয় না। \n\nআমরা এসেছি মো’মিন হওয়ার জন্য- কিন্তু রাসূল এসেছেন মু’মিন বানানোর জন্য। মানব সমাজ রাসূলের মাধ্যমেই মো’মেন ও মোত্তাকী হয়। আমরা জাহাজে চড়ি যাত্রী হিসাবে- কিন্তু রাসূল সাল্লাল্লাহু আলাইহি ওয়া সাল্লাম চড়েন কাপ্তান বা পরিচালক হিসাবে। আমরা এক বন্দর হতে অন্য বন্দরে পৌঁছি। কিন্তু রাসূল আমাদেরকে তথায় পৌঁছিয়ে দেন। একারণেই যাত্রীরা ভাড়া দেয় এবং কাপ্তান সরকারী ভাতা নেয়। রাসূল সাল্লাল্লাহু আলাইহি ওয়া সাল্লাম কান্ডারীর দায়িত্ব পালন করেছেন বলেই আল্লাহ পাক তাঁর জন্য রেখেছেন বেশুমার প্রতিদান (সূরা নুন, ৪ আয়াত)। আমরা জন্ম গ্রহণ করার অনেকদিন পর শিক্ষা গ্রহণ করি এবং অপরজন হতে শিখি- কিন্তু রাসূল সাল্লাল্লাহু আলাইহি ওয়া সাল্লাম জন্ম গ্রহণ করেই কালেমা এবং নামায শিক্ষা দিয়েছেন। আমরা সামাজিক কালিমাযুক্ত- কিন্তু তিনি সম্পূর্ণ কালিমামুক্ত। পরিবেশ আমাদেরকে পরিবর্তন করে- কিন্তু রাসূল পরিবেশকে পরিবর্তন করেন। এজন্যই হযরত ঈছা عليه السلام ভূমিষ্ট হয়ে বলেছিলেন –\n\nقَالَ إِنِّي عَبْدُ اللَّهِ آتَانِيَ الْكِتَابَ وَجَعَلَنِي نَبِيًّا وَجَعَلَنِي مُبَارَكًا أَيْنَ مَا كُنتُ وَأَوْصَانِي بِالصَّلَاةِ وَالزَّكَاةِ مَا دُمْتُ حَيًّا وَبَرًّا بِوَالِدَتِي\n\nঅর্থাৎ- “আমি আল্লাহর মহান বান্দা! আমাকে তিনি (ইঞ্জিল) কিতাব দিয়েছেন। আমাকে নবুয়ত দান করেছেন। আমাকে বরকতময় করেছেন যেখানেই থাকিনা কেন। আমাকে নামায ও যাকাতের নির্দেশ দিয়েছেন যতদিন জীবিত থাকি এবং আমার মায়ের সাথে সদ্ব্যবহারের নির্দেশ দিয়েছেন।” (সূরা মরিয়ম, ৩০-৩২ আয়াত) \n\n-উক্ত আয়াতে সবগুলি ক্রিয়াই অতীতকালের- অর্থাৎ- সব কিছু শিখে এবং জেনে শুনেই ঈছা عليه السلام এখানে এসেছেন। \n\nএটাই হচ্ছে রাসূলের প্রকৃত শান ও মর্যাদা। রাসূল জন্মসূত্রেই ”আরিফ বিল্লাহ” হয়ে আসেন। আর আমাদের প্রিয় নবী সাল্লাল্লাহু আলাইহি ওয়া সাল্লাম ভূমিষ্ট হয়েই তাওহীদ ও নিজ রিসালাতের সাক্ষ্য দিয়েছিলেন এবং সিজদা করে দুনিয়াতে এসেছিলেন - যা নামাযের মগজ। শিশুকালেই তিনি ইনসাফ কায়েম করেছিলেন। তিনি দুধ-মাতা হালিমার একদিকের স্তন হতে দুধ পান করতেন এবং অন্যস্তন দুধশরিক ভাই আবদুল্লাহর জন্য রেখে দিতেন। দু\u0027বৎসর পূর্ণ হতেই তিনি দুধপান ছেড়েছিলেন। এই শিক্ষা তিনি কোথায় শিখেছিলেন? এই হলো আমাদের ও রাসূলের মধ্যে পার্থক্য। \n\nযেসব লোক রাসূলগণকে নিজেদের মত সাধারণ মনে করে এবং মন্তব্য করে- নবুয়ত ব্যাপারে তারা পূর্বে অবগত ছিলেন না কিংবা নবুয়তের দায়িত্ব লাভ করার পূর্বে তাঁরা অজ্ঞ, পথভ্রষ্ট ছিলেন- তারা পশুতুল্য। আমরা শিক্ষা দীক্ষা ও সভ্যতার জন্য অন্যের মুখাপেক্ষী- কিন্তু রাসূলগণ কারো মুখাপেক্ষী নন- বরং খোদাপ্রদত্ত জ্ঞান নিয়েই তাঁরা দুনিয়াতে আসেন। এটাই রাসূলগণের শান ও মর্যাদা। \n\nপবিত্র কোরআনে বলা হয়েছে- ”পবিত্র জীবন যাপনকারী ব্যক্তিই সফলকাম”। প্রশ্ন হলো- এই পবিত্রতা শিক্ষা দেন কে? পবিত্রতা দানকারী কে? তার উত্তর স্বয়ং কোরআনেই পাওয়া যায়- “রাসূল সাল্লাল্লাহু আলাইহি ওয়া সাল্লাম তাদেরকে পবিত্র করেন” (وَيُزَكِّيهِمْ)। \n\n-বুঝা গোল- পবিত্রতা অর্জনকারী হলোম আমরা- আর পবিত্রতা দানকারী হলেন রাসুলুল্লাহ সাল্লাল্লাহু আলাইহি ওয়া সাল্লাম। এটাই রাসূলের শান ও মর্যাদা।"
    },
    {
      "1": "অষ্টম অধ্যায় : রাসূল ﷺ হলেন আল্লাহ ও বান্দার মধ্যে যোগাযোগের মাধ্যম",
      "2": "মানবদেহে ৪টি বস্তু রয়েছে। যথাঃ (১) দেহ (২) উপশিরা (৩) ক্বলব ও (৪) রূহ বা আত্মা। ক্বলব শরীরে রক্ত সঞ্চালন করে শিরা উপশিরার মাধ্যমে আবার ক্বলবকে পরিচালনা করে রূহ। তদ্রূপ আল্লাহ তায়ালা রাসূলে পাকের মাধ্যমে আমাদেরকে চারটি জিনিস দান করেছেন। (১) শরিয়ত (২) তরিকত (৩) হাক্বীক্বত ও (৪) মারেফাত। শরীয়ত দ্বারা তিনি আমাদের শরীর পাক করার শিক্ষা দিয়েছেন। তরিকত দ্বারা আমাদের চিন্তা চেতনা পবিত্র করেছেন। হাক্বীক্বত দ্বারা পাক করেছেন ক্বলবকে এবং মারেফাত দ্বারা পাক করেছেন আত্মাকে। এই জন্য এক বর্ণনায় এসেছে – \n\nالشريعة أقوالى – والطريقة أفعالى- والحقيقة احوالی- والمعرفة اسنزاری\nঅর্থাৎ- ”শরিয়ত আমার বাণী, তরিকত আমার কার্যাবলী, হাক্বীক্বত আমার বিশেষ হাল (ঐশী উন্মাদনা) এবং মারেফাত আমার গুপ্ত রহস্য”। \n\nএটা জানা একান্ত প্রয়োজন – শরীয়তের কেন্দ্র হলো নবী মোস্তাফা সাল্লাল্লাহু আলাইহি ওয়া সাল্লাম -এর জবান মোবারক। তরিকতের কেন্দ্র হলো নবীজীর সিনা মোবারক। হাক্বীক্বতের কেন্দ্র হলো নবীজীর রূহ মোবারক। মারেফাতের কেন্দ্র হলো নবীজির গোপন ভেদ বা হাক্বীক্বতে মোহাম্মদীর তত্বজ্ঞান। \n\nআমাদের দেহে নফসে আম্মারা নামক একটি কুপ্রবৃত্তি রয়েছে। এটাকে পানি দ্বারা পাক করা যায় না। এটাকে পাক করা যায় একমাত্র এশকে রাসূল বা হুব্বে রাসূল দ্বারা। \n\nসৃষ্টির জন্য রাসূলের এত বেশী প্রয়াজন- যেমন প্রয়াজন মৃত জমীনের জন্য বৃষ্টির। জমির কোন অংশই যেমন পানিমুক্ত হতে পারে না তেমনিভাবে আমাদের হায়াত, মাউত, কবর, হাশর, নশর- সবকিছুই রাসূলবিহীন অবস্থায় থাকতে পারেনা। ইহজগত ও পরজগতে রাসূল ছাড়া গতি নেই। কবরে রাসূল সম্পর্কে পরীক্ষা হবে। হাশরে রাসূলের সুপারিশেই বিচার অনুষ্ঠান শুরু হবে। দোজখীরা রাসূলের সুপারিশে নাজাত পাবে। বেহেস্তীরা রাসূলের সুপারিশে উচ্চ মর্যাদা লাভ করবে। ৪৯০ কোটি লোক শুধু রাসূলের সুপারিশেই বিনা হিসাবে জান্নাতে প্রবেশ করবে। (হাদিকতুন নাদিয়া- আল্লামা আবদুল গণী নাবলুহী)।"
    },
    {
      "1": "নবম অধ্যায় : নবী করিম ﷺ",
      "2": "উপরের বক্তব্যের উপর কারো প্রশ্ন হতে পারে যে- রাসূল সাল্লাল্লাহু আলাইহি ওয়া সাল্লাম যখন বিনা মাধ্যমে সরাসরি আল্লাহর নিকট হতে সব কিছু লাভ করতে পারেন- তাহলে জিবরাঈলের প্রয়াজন হলো কেন? এখানে তো দেখা যায়- ওহীর ক্ষেত্রে হযরত জিবরাঈলকে আল্লাহ পাক মাধ্যম বানিয়েছেন। বুঝা গেল- মানব রাসূলগণ জিবরাঈল নামক ফেরেস্তা রাসূলের মুখাপেক্ষী ছিলেন। (ওহাবী ও মউদূদীবাদীদের দাবী)। \n\nজবাব\n\u003d\u003d\u003d\nরাসূলে পাকের দরবারে জিবরাঈলের আগমন ছিল একটি কানুন বা নিয়মের অনুসরণ মাত্র। রাসূলে পাকের দরবারে ফিরিস্তার এই আগমন হুযুরের এলেমের জন্য ছিল না। আল্লাহ পাক প্রথমেই সব কিছু শিক্ষা দিয়ে হুযুর সাল্লাল্লাহু আলাইহি ওয়া সাল্লামকে প্রেরণ করেছেন। আল্লাহ কর্তৃক রাসূল সাল্লাল্লাহু আলাইহি ওয়া সাল্লামকে প্রথমেই “তালীম” দেয়া হয়েছে- কিন্তু “নুযুল বা তানযীল” হয়েছে পরে। শরিয়তের বিধি বিধান নবীজীর পূর্ব-এলেম -এর উপর নির্ভরশীল নয় -বরং তানযীলের উপরই শরিয়তের বিধি বিধান নির্ভরশীল। মোদ্দা কথায়- রাসূলে পাক সাল্লাল্লাহু আলাইহি ওয়া সাল্লাম শিক্ষাপ্রাপ্ত হয়েই তাশরীফ এনেছেন- কিন্তু ঐসব শিক্ষা বাস্তবায়ন হয়েছে ফেরেস্তা কর্তৃক নুযুল বা তানযীলের মাধ্যমে। এটা অতি সুক্ষ্ম বিষয়। আল্লাহ পাকের ইচ্ছা- শরিয়তের বিধি-বিধান ঐ সময় চালু হবে- যখন জিবরাঈলের মাধ্যমে তা প্রেরণ করা হবে। এর স্বপক্ষে কয়েকটি দলীল রয়েছে। যেমন- আল্লাহ পাক সূরা আর-রাহমান-এ এরশাদ করেছেন -\n\nالرحمان علم القران – “তিনিই রহমান- যিনি শিক্ষা দিয়েছেন -আল কুরআন”। \n\nএখানে ফেল, ফায়েল ও একটি মাফউল উল্লেখ করা হয়েছে। অন্য একটি মাফউল (রাসূল) উহ্য রয়েছে। কেননা, বাবে তাফঈলের দুইটি মাফউল হওয়া বাধ্যতামূলক। সেই উহ্য মাফউলটি হলো “মোহাম্মাদান”। অর্থাৎ ”তিনিই রহমান- যিনি মোহাম্মদ সাল্লাল্লাহু আলাইহি ওয়া সাল্লামকে শিক্ষা দিয়েছেন আল কুরআন”। \n\nঅত্র আয়াতে علم শব্দটির কর্তা হচ্ছেন আল্লাহ। এটা সাধারণ অতীত কাল (ماضي مطلق) বুঝানোর জন্য ব্যবহৃত হয়েছে- যার অর্থ ”সুদূর অতীতকালে আল্লাহ্ তাঁকে কোরআন শিক্ষা দিয়েছেন”। তাইতো আমাদের প্রিয় নবী জন্ম হয়েই নামায আদায় করেছেন এবং কালেমা শাহাদাত পাঠ করেছেন। (খাসায়েসে কুবরা- আল্লামা জালালুদ্দীন সুযুতি)। \n\nঅথচ কালেমা পরে নাযিল হয়েছে হুযুর সাল্লাল্লাহু আলাইহি ওয়া সাল্লাম-এর ৪০ বৎসর বয়সে- আর নামাযের বিধান নাযিল হয়েছিল শবে মি\u0027রাজে- যখন হুযুরের বয়স ছিল সাড়ে ৫১ বৎসর। কোরআন নাযিলের বহু পূর্বে তিনি কালেমা ও নামায শিখলেন কখন? বুঝা গেল- তিনি ঐসব আল্লাহ হতেই শিখে এসেছেন- জিবরাঈলের (عليه السلام) মাধ্যমে নয়। \n\n(২) আল্লাহ পাক কোরআন সম্পর্কে এরশাদ করেছেন- هُدًى لِّلْمُتَّقِينَ অর্থাৎ- এই কোরআন মুক্তাকীনদের জন্য পথ প্রদর্শনকারী। হুযুরের জন্য পথ প্রদর্শনকারী হলে বলা হতো هُدًى لك অর্থাৎ- আপনার জন্য পথ প্রদর্শনকারী। প্রকৃত পক্ষে নবীগণের পথ প্রদর্শনকারী হচ্ছেন স্বয়ং আল্লাহ - কুরআন নয়। \n\n(৩) জিবরাঈলের মাধ্যমে কোরআন নাযিলের পূর্বে ৪০ বৎসর পর্যন্ত হুযুরের জিন্দেগী ছিলো সততা, বিশ্বস্ততা, সত্যবাদিতা, সরলতা ও মানবসেবার অতি উত্তম আদর্শ। ফলে কাফেরগণও তাকে আল-আমীন ও সাদিকুল ওয়াদ (অঙ্গীকার রক্ষাকারী) লক্ববে ভূষিত করেছিল। হুযুরের হেদায়াতপ্রাপ্তির শিক্ষা যদি কোরআন নাযিলের উপর নির্ভরশীল হতো, তাহলে হয়তো অন্যান্য আরবদের মতই হতো তাঁর জীবন। (নাউযুবিল্লাহ)। \n\nএবার বলুন- এসব হেদায়াত বা গুণাবলী তিনি কোন ফেরেস্তার মাধ্যমে পেয়েছিলেন? \n\n (৪) প্রথম অহী নাযিলের পূর্বে ছয় মাস যাবৎ নবী করিম সাল্লাল্লাহু আলাইহি ওয়া সাল্লাম হেরা গুহায় ইতিকাফ, নামায, রুকু-সিজদা, মোরাকাবা, মোশাহাদা- ইত্যাদি ইবাদতে মশগুল ছিলেন। কে তাকে এসব শিক্ষা দিয়েছিলেন? \n\n (৫) নামায ফরয হয় মি\u0027রাজ রজনীতে সরাসরি আল্লাহর দরবারে। মি\u0027রাজে যাওয়ার পথে বাইতুল মোকাদাসে তিনি সমস্ত আম্বিয়ায়ে কেরামের ইমাম হয়ে নামায আদায় করেছিলেন। হযরত জিবরাঈল ছিলেন মোয়াযযিন -আর নবীগণের মধ্যে হয়েছিলেন মুকাব্বির। \n\nবলুন- এই নামায কে শিক্ষা দিয়েছিলেন- জিবরাঈল- নাকি আল্লাহ? নামায পড়াতে হলে ইমামতির নিয়ম কানুন আগে শিখতে হয়। তাঁর পিছনে এমন সব অভিজ্ঞ মোক্তাদী ছিলেন- যারা পূর্বে ইমামতি করে নিজ নিজ উন্মতকে নামায পড়াতেন। এমন সুশিক্ষিত ও অভিজ্ঞ নবীগণের ইমামতি করা চাট্টিখানি কথা নয়। নামায সম্পর্কে ইমামকে মোক্তাদী থেকে বেশী মাসআলা জানতে হয়। আমাদের প্রিয় নবী সাল্লাল্লাহু আলাইহি ওয়া সাল্লাম কার নিকট থেকে এসব মাসআলা শিখেছিলেন এবং কখন শিখেছিলেন? উত্তর নিম্প্রয়োজন- তারাই বলুক। \n\n৬। অহী সাত প্রকার। সব অহী জিবরাঈলের মাধ্যমে নাযিল হয়নি। শুধু কোরআন নাযিল হয়েছে জিবরাঈলের মাধ্যমে। কিন্তু এর মর্মবাণী সবগুলো জিবরাঈলও জানতোনা। সূরা মরিয়মের শুরুতে ঐ كهيعص -এই খন্ড হরফগুলো যখন জিবরাঈল (عليه السلام) পাঠ করছিলেন- তখন নবী করিম সাল্লাল্লাহু আলাইহি ওয়া সাল্লাম বলেছিলেন- (علمت) “আমি পূর্বেই এর মর্ম জেনেছি” (রূহুল বয়ান)। \n\nবুঝা গেল- আয়াত নাযিল হয়েছে জিবরাঈলের মাধ্যমে - কিন্তু মর্মবাণী ইলকা হয়েছে সরাসরি। আল্লাহর পক্ষ হতে (তাফসীরে রুহুল বয়ান)। কোন কোন অহী জিবরাঈল ছাড়াই অবতীর্ণ হয়েছে। যেমন আল্লাহ পাক বলেন - \nثُمَّ دَنَا فَتَدَلَّى فَكَانَ قَابَ قَوْسَيْنِ أَوْ أَدْنَى فَأَوْحَى إِلَى عَبْدِهِ مَا أَوْحَى – \nঅর্থাৎ- “আমার বন্ধু নিকট থেকে আরো নিকটে আসলেন- যেমন দুই ধনুকের মুখামুখী –বরং তার চেয়েও কাছে। অতঃপর আল্লাহ আপনি প্রিয় বান্দার প্রতি গোপন অহী নাযিল করলেন”। (সূরা আন-নাজম, ৮-১০ আয়াত)। এখানে সরাসরি ওহী নাযিলের উল্লেখ রয়েছে- যার খবর জিবরাঈলও জানেন না। (মতান্তরে ৯০ হাজার কালাম)।"
    },
    {
      "1": "দশম অধ্যায় : একটি সংশয় ও জবাব",
      "2": "নবী ও রাসূল দু\u0027টি পরিভাষা। নবী অর্থ গোপন বিষয়ের সংবাদদাতা। আর রাসূল অর্থ- আল্লাহ কর্তৃক নতুন বিধান বহনকারী প্রতিনিধি। ইসলামে নবুয়তের মর্যাদা ও তার অবস্থান অতি উচ্চে। ঈমানের পূর্বশর্ত হলো রিসালাতে বিশ্বাস। তিনি যা নিয়ে এসেছেন তার প্রতি পূর্ণ আস্থা রাখা। শরহে আকায়েদে নছফীতে ঈমানের সংজ্ঞা এভাবে উল্লেখ আছে, \n\n- الإيمان هو تصديق النبى بماجاء به من عند الله – অর্থাৎ-”ঈমানের সংজ্ঞা হলো- নবীকে এভাবে বিশ্বাস করা যে, তিনি আল্লাহর পক্ষ হতে যা কিছু নিয়ে এসেছেন- তা সত্য”। \n\nএখানে প্রথমেই নবীর সত্যতার উপর বিশ্বাস স্থাপন করার কথা বলা হয়েছে। তারপর আল্লাহ কর্তৃক তাঁর নিযুক্তি ও তাঁর উপর অর্পিত বিষয়াবলীর ওপর বিশ্বাস স্থাপন করাকেই ঈমান বলা হয়েছে। এই ঈমানই হলো মুক্তির পূর্বশর্ত। শুধু তাওহীদে বিশ্বাসের নাম ঈমান নয়। তাওহীদ ও রিসালাত উভয়কে বিশ্বাসের নামই ঈমান। এর ওপরই মুক্তি ও জান্নাতলাভ নির্ভরশীল। তাওহীদী জনতা যে কোন আস্তিকের বেলায় প্রযোজ্য- কিন্তু ইসলামে শুধু তাওহীদের নাম ঈমান নয় -বরং ”মুহাম্মাদুর রাসুলুল্লাহ”-এর নাম ঈমান। কেননা, এখানে প্রথমে রাসূল ও পরে আল্লাহ রয়েছে। \n\nবুঝা গেলা- আল্লাহর সাথে রাসূলের সংযোগ না হলে ঈমান হয় না। সব কিছু বিশ্বাস করা সত্ত্বেও যদি নবীর ওপর বিশ্বাস না করে, তাহলে সে মু\u0027মিন হবেনা, বরং কাফের হবে। তার অনেক উদাহরণ ও দলীল রয়েছে। যথাঃ\n\n (১) শয়তান খোদার যাত ও সিফাত, ফিরিস্তা, কিতাব, আখেরাত, অদৃষ্ট বা তকদীর, মৃত্যুর পর পূনরুত্থান- ইত্যাদি ৬টি বিষয়ের ওপর বিশ্বাসী ছিল। কিন্তু বিশ্বাসী ছিলনা আদম নবীর নবুয়তের ওপর। তাই তার গলায় লা\u0027নতের শিকল পড়েছিল। সে নিজেই কিয়ামত স্বীকার করে বলেছিল-\n\nرَبِّ فَأَنظِرْنِي إِلَى يَوْمِ يُبْعَثُونَ - ”হে আমার রব! আমাকে পূনরুত্থান দিবস পর্যন্ত সময় দাও” (সূরা ছোয়াদ, ৭৯. আয়াত)। সে বেহেস্ত-দোযখও বিশ্বাস করতো। তাই আল্লাহ তা\u0027য়ালা বলেছিলেন -\n\nلَأَمْلَأَنَّ جَهَنَّمَ مِنكَ وَمِمَّن تَبِعَكَ مِنْهُمْ أَجْمَعِينَ – “আমি তার অনুসারীদের দ্বারা জাহান্নাম পূর্ণ করবো” (সূরা ছোয়াদ, ৮৫ আয়াত)। এতে বুঝা গেল- শয়তান জান্নাত ও জাহান্নাম সম্পর্কেও জ্ঞাত ছিল। \n\nবস্তুতঃ শয়তান ঈমান (মোফাসসাল) -এর ছয়টি বিষয়ে বিশ্বাসী ছিল- কিন্তু বিশ্বাসী ছিলনা ৭ম ঈমান নবুয়তে। তাই সে কাফেরে পরিণত হলো। \n\nনবুয়ত হলো সীলমোহরের ন্যায়। কাগজের নোটের উপর সরকারী সীলমোহর থাকলেই উহার মূল্য দাঁড়ায় শ\u0027 ও হাজারে। অনুরূপ তৌহিদের মূল্য তখনই হবে- যখন তার ওপর নবুয়তের সীলমোহর থাকবে। হাশরের ময়দানে কাফেররাও তাওহীদী শব্দ- “হে আল্লাহ” বলবে- কিন্তু নাজাত পাবেনা ৷\n\n (২) যদি তৌহিদই মুক্তির জন্য গ্যারান্টি হতো- তাহলে কালেমায় উল্লেখিত রিসালাত অর্থহীন হয়ে যেতো। বুঝা গেল, মুক্তির জন্য শর্ত হলো ঈমানের, আর ঈমানের জন্য শর্ত হলো তাওহীদ ও রিসালাতের। \n\n (৩) আল্লাহ পাক কোরআন মজিদে আমাদেরকে কখনও ”তাওহিদী জনতা” বলে উল্লেখ করেন নি - বরং মুমিনীন ও মু’মিনাত বলে সম্বোধন করেছেন। বুঝা গেল- শুধু তাওহীদে বিশ্বাসীরা (মুয়াহিদুন) মো’মেন নয়। তারা মৌলবাদী। তাদের কাছে রিসালাতের গুরুত্ব খুবই নগণ্য। রাসূল তাদের মতে আল্লাহর মোকাবেলায় চামার সদৃশ। (দেখুন- তাকভিয়াতুল ঈমান)। \n\n (৪) মুসলমান ছাড়া অনেক জাতি আছে- যারা এক আল্লাহতে বিশ্বাসী বলে দাবী করে। যেমন শিখ, আর্য এবং কিছু খৃষ্টান। কিন্তু এতদসত্ত্বেও তাদেরকে মু’মিন বলা যাবে না। কেননা, তারা নবুয়তে বিশ্বাসী নয়। তাই তাওহীদকে নবুয়তের দর্পনেই দেখতে হবে। \n\n (৫) হযরত আদম (عليه السلام) থেকে শেষ নবী পর্যন্ত অনেক আসমানী ধর্ম এসেছে। কিন্তু অন্য কোন নবীর ধর্মকে ইসলাম ধর্ম বলা হয়নি। কোন উম্মতই নিজেদেরকে মুসলমান জাতি বলে পরিচয় দেয়নি। নবীর নামেই তাদের ধর্মের নাম ছিল। তাদের তাওহীদ ও ধর্ম বিশ্বাস আমাদের মতই ছিল- আল্লাহর প্রতি বিশ্বাস, নবীর প্রতি বিশ্বাস, হাশর নশরের প্রতি বিশ্বাস, আসমানী কিতাবের প্রতি বিশ্বাস, ফিরিস্তার প্রতি বিশ্বাস, তাকদীরের ওপর বিশ্বাস- সবই আমাদের মত ছিল- কিন্তু নবী ছিলেন ভিন্ন ভিন্ন। তাই কারো ধর্মের নাম মুছায়ী, কারো ধর্মের নাম ঈস্থায়ী হয়েছে। ধর্ম হয় নবুয়তের দ্বারা- শুধু তাওহীদের দ্বারা নয়। \n\n(৬) কবরে মুক্তি পাওয়ার শেষ পরীক্ষা হলো নবুয়তের পরিচয়। রব ও দ্বীন সম্পর্কে প্রশ্ন করার পর তৃতীয় প্রশ্ন করা হবে- হুযুরের নবুয়ত সম্পর্কে। নবী পরিচিতির ওপরেই কবরবাসীর ভাগ্য নির্ধারিত হবে- জান্নাতী হিসাবে। যদি তাওহীদের স্বীকৃতিই যথেষ্ট হতো- তাহলে নবুয়তের প্রশ্নের প্রয়োজন হতো না। তাই বুঝা গেল,- মুক্তি শুধু তাওহীদের ওপর নির্ভরশীল নয় -বরং ঈমানের উপর, আর ঈমানের ভিত্তি হলো তাওহীদও রিসালাতের ওপর বিশ্বাস। \n\nএকটি সুক্ষ্ম তত্ত্বঃ \n\u003d\u003d\u003d\u003d\u003d\u003d\u003d\u003d\u003d \nকবরে তিনটি প্রশ্ন করা হবে- (১) তোমার রব কে? (২) তোমার ধর্ম কি? (৩) এই ব্যক্তি সম্পর্কে তোমার ধারণা ও বিশ্বাস কি ধরণের ছিল? এখানে লক্ষনীয় বিষয় হচ্ছে- প্রথম দুইটি প্রশ্ন হলো থিউরিটিক্যাল এবং তৃতীয়টি হলো প্র্যাকটিক্যাল। প্রথম দুইটিতে هَٰذَا বা ”এই” শব্দ নেই। \n\nকেননা, আল্লাহ এবং ধর্মকে কবরে দেখানো হবে না- দেখানো হবে শুধু নবীজিকে আর বলা হবে “এই ব্যক্তি” কে? তাই নবীজিকে হাযির- নাযির বলা হয়। দুনিয়ায় থাকতে তুমি কী বলতে? বড় ভাই- নাকি নিজের মত, নাকি বে-মোছাল নবী বলতে? বে-মোছাল নবী বলে বিশ্বাস করলেই মুক্তি দেয়া হবে। প্র্যাকটিকাল পরীক্ষায় পাশ করলে সব পাশ- আর ফেল করলে সব ফেল।"
    },
    {
      "1": "একাদশ অধ্যায় : বিরোধীদের তিনটি আপত্তির খণ্ডন",
      "2": "১নং আপত্তিঃ একই সময় পৃথিবীর বিভিন্ন দেশে হাজার হাজার লোককে দাফন করা হয়। ঐ একই সময় নবীজিকে কিভাবে প্রত্যেক জায়গায় দেখানো হবে? \n\nউত্তরঃ একটি সূর্য একই সময়ে লক্ষ লক্ষ জায়গায় দেখা যায়- আর বলা হয়- এটা সূর্য। টেলিভিশনে একই ব্যক্তিকে লক্ষ লক্ষ জায়গায় দেখানা সম্ভব। দুনিয়ার কারিগর যদি এটা পারে- তাহলে মহাকারিগর আল্লাহ তায়ালা কেন নবীজিকে একই সময়ে লক্ষ কবরে দেখাতে পারবেন না? \n\nসূর্যের আলো আর বিদ্যুতের যদি এই শক্তি হয়- তাহলে নূরের নবীর শক্তি সম্পর্কে আপত্তি করার অবকাশ কোথায়? আল্লাহর কুদরাতের ওপর অবিশ্বাসীরাই কাফের। \n\n২নং আপত্তিঃ যারা নবীজিকে দেখেনি- তারা কিভাবে কবরে নবীজিকে চিনতে পারবে? আর আবু জাহেল প্রমূখ নবীজিকে দেখা সত্ত্বেও কেন চিনতে পারবে না? \n\nউত্তরঃ যাদের অন্তরে নবীজির নূর ও এশক রয়েছে- তারা ঐ এশকের নূর দ্বারাই নবীজিকে চিনতে পারবে। কেননা, তিনি তো নূর। নূর নূরকে চিনৃতে অসুবিধা হবেনা। অনেক ভাগ্যবান ব্যক্তি স্বপ্নে নবীজিকে দেখেই চিনতে পারেন- পূর্ব পরিচয়ের প্রয়োজন হয় না। \n\n৩নং আপত্তিঃ কিছু জ্ঞানপাপী আছে- যারা বলে- هَٰذَا শব্দ দ্বারা عهد ذهني বা মানসপট আঁকা স্মৃতির প্রতি ইঙ্গিত করা হবে عهد خارجي বা বাস্তবে নবীকে হাযির করা হবেনা। আরবীতে هَٰذَا শব্দটি عهد ذهني এবং عهد خارجي উভয় অর্থেই ব্যবহৃত হয়। তাদের মতে هَٰذَا শব্দটি দ্বারা এখানে عهد ذهني বুঝানা হয়েছে عهد خارجي এর জন্য বুঝানা হয়নি। আর একদল বলে- কবরে নবীজির ছবি দেখানো হবে- মূল নবীকে নয়। \n\nউত্তরঃ আল্লাহ এবং ধর্ম সম্পর্কে তো সকল মো’মেনের অন্তরেই ধারণা ছিল। তা সত্ত্বেও هَٰذَا ব্যবহার করা হয়নি। বুঝা গেল- هَٰذَا শব্দটি عهد ذهني -এর জন্য ব্যবহার করা হয়নি -বরং عهد خارجي -এর জন্য ব্যবহার করা হয়েছে। কেননা, পরবর্তী শব্দটি হচ্ছে رجل যার অর্থ দেহধারী ব্যক্তি। দেহধারীকে দেখা যায়- তাই ইঙ্গিত হবে উপস্থিত নবীর প্রতি। একেই আরবীতে عهد خارجي বলে। আর যারা বলে ছবি দেখানো হবে- তাদের ধারণাও ভুল। কেননা, هذا الرجل মানুষকেই বলা হয়- ছবিকে কেউ কোন দিন هذا الرجل বলেনা। \n\nবুঝা গেল - নবীজীকে স্বশরীরেই কবরে হাযির করা হবে।"
    },
    {
      "1": "দ্বাদশ অধ্যায় : নবীজির ﷺ ইলম",
      "2": "নবী (نبى) শব্দটির মূল ধাতু হচ্ছে নাবাউন (نباء)। নবী (نبى) শব্দটি আরবী ব্যাকরণ মতে সিফাতে মুশাববাহ। নবী শব্দের অর্থ হলো গায়েবের সংবাদদাতা। কারীমুন, রাহীমুন- শব্দগুলোও সিফাতে মুশাববাহ। নবী, কারীম, রাহীম- এগুলো সিফাতে মুশাববাহ হয়ে ইছমে ফায়েল (اسم فاعل) এর অর্থ বহনকারী। অর্থাৎ নবী অর্থ- গায়েবের সংবাদদাতা। \n\nদুনিয়ার সংবাদদাতা বা হালাল হারামের সংবাদদাতাকে নবী বলা হয় না। কেননা, এগুলো জাগতিক বিষয়। জাগতিক বিষয়ের সংবাদদাতাকে আলেম, পন্ডিত, মুজাদ্দিদ ও মুজতাহিদ ইত্যাদি বলা হয়- কিন্তু নবী বলা হয় না। নবী বলা হয় এমন সংবাদদাতা ও সংবাদ বহনকারীকে- যিনি দুনিয়াবাসীকে আরশের সংবাদ ও গায়েবের সংবাদ শুনান। যেখানে খবরাখবর আদান প্রদানের বৈজ্ঞানিক যন্ত্রপাতি ও বিজ্ঞানীদের চিন্তা চেতনা অকেজো- সেখানকার সংবাদদাতাকেই নবী বলা হয়। আমাদের প্রিয় রাসূল সাল্লাল্লাহু আলাইহি ওয়া সাল্লাম হচ্ছেন সেই অদৃশ্যজগতের বড় সংবাদদাতা নবী। যারা তাঁর ইলমে গায়েবকে (আতায়ীকে) অস্বীকার করে মূলতঃ তারা নবুয়্যতকেই অস্বীকার করে। নবী শব্দের অর্থই গায়েবী সংবাদ পরিবেশন করা। কেননা, ইলমে গায়েব নবুয়তের অবিচ্ছেদ্য অংশ (সীরাতুন্নবী, ৩য় খন্ড, ১৬-১৭ পৃষ্ঠা)। তারা নবী শব্দ ব্যবহার করে সত্য কিন্তু তার অর্থ কোন সময়েই বলে না। \n\nআমাদের প্রিয় নবী সাল্লাল্লাহু আলাইহি ওয়া সাল্লাম কোথাকার সংবাদদাতা- নিম্নে তার কয়েকটি উদাহরণ দেয়া হলোঃ\n\n (১) নবী করিম সাল্লাল্লাহু আলাইহি ওয়া সাল্লামের দরবারে হযরত জাবির ইবনে আবদুল্লাহ রাদিয়াল্লাহু আনহু বিষন্ন মনে বসা ছিলেন। নবী করিম সাল্লাল্লাহু আলাইহি ওয়া সাল্লাম জিজ্ঞেস করলেন- হে জাবির। কেন এত বিষন্নমনঃ হযরত জাবির (رضي الله عنه) আরয করলেন- আমার পিতা। হযরত আবদুল্লাহ (رضي الله عنه) উহুদ যুদ্ধে শহীদ হয়েছেন। তিনি আমার ছয় বোন ও কিছু ঋণ রেখে গেছেন। এসব চিন্তাই আমার বিষন্নতার কারণ। হুয়ুর সাল্লাল্লাহু আলাইহি ওয়া সাল্লাম তাঁর কথা শুনে বললেন- আমি কি তোমাকে এমন কিছু জানাবো- যদ্বারা তোমার বিষন্নতা দূর হয়ে যাবে? হযরত জাবির (رضي الله عنه) আরয করলেন- অবশ্যই। নবী করিম সাল্লাল্লাহু আলাইহি ওয়া সাল্লাম বললেন, অদ্যাবদি কোন মৃত ব্যক্তির সাথে আল্লাহ্ পাক কথা বলেননি। তোমার শহীদ পিতাই প্রথম ব্যক্তি- যার সাথে আল্লাহ সরাসরি কথা বলেছেন। আল্লাহ তোমার পিতাকে জিজ্ঞেস করলেন- ”হে আবদুল্লাহ! তুমি শাহাদতের বিনিময়ে আমার কাছে কী চাও? তোমার পিতা বললেন- হে পরওয়ারদিগার! আমি শাহাদতের মধ্যে যে স্বাদ পেয়েছি- দুনিয়াতে গিয়ে পূনঃ সেই স্বাদ পেতে চাই। আমাকে পূনঃ দুনিয়ায় পাঠাও। এই শাহাদতের নেয়ামত ও স্বাদ পুনঃ পেতে চাই। আল্লাহ তোমার পিতাকে বললেন- “একবার পরীক্ষায় পাশ করিয়ে দ্বিতীয়বার পরীক্ষা নেওয়া- নিয়ম বিরুদ্ধ”। (বুখারী)। \n\n (২) এক মহিলা সাহাবী প্রিয় নবীর দরবারে উপস্থিত হয়ে আরয করলেন, ইয়া রাসুলাল্লাহ! আমার এক যুবক পুত্র আপনার সাথে বদর যুদ্ধে জেহাদ করে শাহাদাত বরণ করেছে। তার নাম হাবেজ। সে এখন কী অবস্থায় আছে- আমি তা দেখতে চাই। যদি তাকে জান্নাতবাসী দেখি- তাহলে সবর করবো। আর যদি সে দোযখবাসী হয়ে থাকে- তাহলে এমন কান্না করবো যা পৃথিবীতে স্মরণীয় হয়ে থাকবে। হুযুর সাল্লাল্লাহু আলাইহি ওয়া সাল্লাম তাঁকে শান্তনা দিয়ে বললেন, ”আমি দেখছি- তোমার শহীদ ছেলে সর্বোচ্চ জান্নাত- জান্নাতুল ফিরদাউসে রয়েছে”। সোবহানাল্লাহ! \n\n(৩) জনৈক সাহাবীকে (মায়েয আসলামী) প্রিয় নবীর জীবদ্দশায় শান্তিমূলক অপরাধের কারণে পাথর নিক্ষেপ করে ছংগেছার করা হয়েছিল। অন্য একজন সাহাবী উক্ত সাহাবীর অপরাধকে মন্দ হিসাবে উল্লেখ করলেন। প্রিয়নবী সাল্লাল্লাহু আলাইহি ওয়া সাল্লাম তার উক্তি শুনে বললেন- ”ওকে তুমি মন্দ বলছে- অথচ সে এখন বেহেস্তের ঝর্ণাধারার তৃপ্তিতে অবগাহন করছে”। \n\nপ্রিয় পাঠক! উপরের তিনটি ঘটনাই গায়েবী জগতের বিষয়। আমাদের প্রিয়নবী সাল্লাল্লাহু আলাইহি ওয়া সাল্লাম মদিনায় অবস্থান করে গায়েবী জগতের সংবাদ দিচ্ছেন। এটাকেই ইসলামী পরিভাষায় ”ইলমে গায়েব আতায়ী” বলা হয়। এটা অস্বীকার করার উপায় নেই। অস্বীকার করলে ঈমানই থাকবে না। \n\nএখানে একটি বিষয় লক্ষণীয়- হযরত জাবিরের পিতার অবস্থা, মহিলার যুবক পুত্রের জান্নাতে অবস্থান এবং সাজাপ্রাপ্ত সাহাবীর জান্নাতে বিচরণ -এই তিনটি গায়েবী সংবাদ নবীজী সাথে সাথে দিলেন- কিসের ভিত্তিতে? জিব্রাঈলের অহীর মাধ্যমে? তাহলে তো অবশ্যই তার উল্লেখ থাকতো। প্রশ্ন করা মাত্র চিন্তা ভাবনা ছাড়া এবং জিব্রাঈলের আগমন ব্যতিরেকেই তিনি ঐ গাযেৰী সংবাদ দিয়েছিলেন। এই গায়েবী সংবাদ প্রদান হচ্ছে নবুয়তের সহজাত ইলম। আল্লাহ পাক নবীগণকে এই গায়েবী এলেমের জ্ঞান প্রদান করেই পাঠিয়েছেন। তাঁদের এই জ্ঞানকে বলা হয় ইলমে হুযুরী (علم حضوري) বা ঐশীলব্ধ জ্ঞান। আর আমাদের জ্ঞানকে বলা হয় ইলমে হুছুলী (علم حصولي) বা অর্জিত জ্ঞান। \n\nস্মরণ রাখা একান্ত দরকার - নবীগণের তিনটি অপরিহার্য বৈশিষ্ট রয়েছে- যা অন্য কারুর মধ্যে নেই। যথা (১) ইলমে গায়েব বা গায়েব সম্পর্কে অবহিত থাকা। (২) ফিরিস্তা দর্শন ও (৩) ইলমে বদিহী বা হুযুরী। (দেখুন দেওবন্দের আলেম সোলায়মান নদভীর লিখিত সীরাতুন্নবী, ৩য় খন্ড ১৬/১৭ পৃষ্ঠা উর্দু সংস্করণ)। \n\nআমাদের প্রিয়নবী সাল্লাল্লাহু আলাইহি ওয়া সাল্লামকে আল্লাহ পাক কীভাবে ইলমে গায়েব শিক্ষা দিয়েছেন- তা দেখুন- কোরআন মজিদ সূরা নিসা, আয়াত নম্বর ১১৩। আল্লাহ পাক এরশাদ করেনঃ\n\nوعلّمك مالم تكن تعلم – অর্থাৎ- ”হে প্রিয় হাবীব! আপনার প্রতিপালক (অতীতে) আপনাকে অজানা বিষয় নিজে শিক্ষা দিয়েছেন”। এই আয়াতের ব্যাখ্যায় জালালুদ্দীন সুয়ূতি (رحمة الله) বলেছেন, \nأى من الأحكام والغيب অর্থাৎ- ”শরীয়তের বিধি-বিধান ও ইলমে গায়েব আপনাকে অতীতে শিক্ষা দিয়েছেন”। (তাফসীরে জালালাঈন- সূরা নিসা, ১১৩। আয়াত)। \n\nবুঝা গেলে- নবীজির ইলমে গায়েব খোদা প্রদত্ত। যারা তাফসীর দেখেনা তারাই বলে নবীজির ইলমে গায়েব আতায়ী ছিলনা। অথচ কোরআন মজিদের অত্র আয়াতেই স্পষ্ট করে বলা হয়েছে যে, আল্লাহ-ই নবীজিকে অতীতে ইলমে গায়েব শিক্ষা দিয়েছেন। খোদার কথা অস্বীকার করা কুফরীর নামান্তর নয় কি? \n\nসুক্ষ্ম তত্ত্বঃ \n\u003d\u003d\u003d\u003d\u003d \nকোরআন মজিদে ইলমে গায়েবকে আল্লাহর অধিকার ভূক্ত বলা হয়েছে এবং নিজে নিজে অন্য কেউ জানেনা বলে ঘোষণা করা হয়েছে। এরূপ ঘোষণাই প্রমাণ করছে- আল্লাহ যাকে জানিয়েছেন- তিনি জানেন। নিজে নিজে কেউ গায়েব জানেনা- তার প্রমাণ হলো فل لاً یعلم من فی ا لشموت والأرض الغيب الآ الله “বলুন হে প্রিয় রাসূল! আসমান জমীনের কেউ নিজে নিজে গায়েব জানেনা- নিজে নিজে জানেন একমাত্র আল্লাহ”। (২০ পারা প্রথম রুকূ)। নিজে নিজে জানার নাম ইলমে গায়েব যাতী। এটা আল্লাহর জন্য খাস। আর আল্লাহ যাকে জানান বা দান করেন- তিনি প্রদত্ত ক্ষমতা বলে জানেন। একে বলা হয় ইলমে গায়েব আতায়ী। এটা রাসূলে পাকের জন্য খাস। যার জন্য যা খাস- তা অন্যের বেলায় মানা কুফারী। আল্লাহর ইলমে গায়েব যাতী অন্যের জন্য স্বীকার করা যেমন কুফৱী- তদ্রূপ নবীজির ইলমে গায়েব আতায়ী আল্লাহর জন্য স্বীকার করাও কুফরী। কেননা, আল্লাহর ইলাম আতায়ী নয় -বরং যাতী। কুরআন মজিদের ৫টি আয়াত দ্বারা নবীজীর ইলমে গায়েব আতায়ী প্রমাণিত। যথাস্থানে দেখে নিন। \n\nআলেমদের বুঝার জন্য আর একটি তথ্য হলো – \nعَلِمَ يَعلَمُ \nঅর্থ হলো নিজে নিজে জানা। এটা লাযেম-এর ছিগা এবং \nعَلَّمَ - يُعَلِّمُ‏‎ \nহলো-মুতাআদ্দি -এর ছিগা। এর অর্থ হলো-অন্যের মাধ্যমে জানা। আল্লাহর কালামে লাযেম বা নিজে নিজে ইলমে গায়েব জানার বিষয়টি অন্যের বেলায় نَفْي বা অস্বীকার করা হয়েছে সত্য- কিন্তু নবীজীকে জানিয়ে দেওয়া ও শিক্ষা দেওয়ার বিষয়টিরও স্বীকৃতি اثبات রয়েছে। ইলমে গায়েব শিক্ষা দেওয়ার স্বীকৃতি রয়েছে নবীজির জন্য এবং নিজে নিজে না জানার বিষয়টি হচ্ছে আমভাবে অন্যের ক্ষেত্রে। নিজে নিজে ইলমে গায়েব জানাকে বলে ইলমে গায়েব যাতী- যা আল্লাহর জন্য খাস এবং ইলমে গায়েব শিক্ষা দেওয়াকে বলে ইলমে গায়েব আতায়ী- যা নবীর জন্য খাস। নবীজীর ইলমে গায়েব আতায়ীর স্বীকৃতি রয়েছে সূরা নিসার ১১৩ নম্বরসহ ৫টি আয়াতের মধ্যে। এই পার্থক্য না জানার কারণেই কিছু বিপথগামী আলেম সমাজের মধ্যে বিভ্রান্তি ছড়াচ্ছে। তাই হক্বপন্থী আলেমগণ ২০ পারার উক্ত আয়াত এবং সূরা নিসার ১১৩ আয়াত সহ ৫টি আয়াতের তাফসীর ভালভাবে দেখে নিবেন।"
    },
    {
      "1": "ত্রয়োদশ অধ্যায় : অন্যান্য নবীগণের ইলমে গায়েব",
      "2": "(১) হযরত আদম عليه السلام ছিলেন প্রথম মানুষ ও প্রথম নবী। তার ইলম সম্পর্কে আল্লাহ পাক এরশাদ করেন-\n\nوَعُلّم أدّم الأسماء كلّها – “আল্লাহ তায়ালা আদম عليه السلام কে সমস্ত সৃষ্ট বস্তুর নাম ও গুণাগুণ সম্পর্কে শিক্ষা দিয়েছেন”। শুধু শিক্ষা দেয়া নয়- বরং ভূমন্ডল থেকে নভোমন্ডল পর্যন্ত যাবতীয় বস্তু তাঁর গোচরীভূত করেছেন। অণু থেকে পাহাড়, বিন্দু থেকে সিন্ধু, ভূমন্ডল থেকে নভোমন্ডল পর্যন্ত যা কিছু হয়েছে এবং হবে, সেসব বিষয়েরও শিক্ষা দান করেছেন (তাফসীরে জালালাঈন)। এতে প্রতীয়মান হলো- নবী হলেন অদৃশ্য জগতের গায়েবী সংবাদদাতা। \n\n (২) হযরত ঈছা عليه السلام কে আল্লাহ পাক ৫টি মু\u0027জিযা যথাঃ মাটি দিয়ে জীবন্ত পাখী তৈরী করা, অন্ধকে দৃষ্টি দান করা, কুণ্ঠরোগীকে আরোগ্য দান করা, মৃত ব্যক্তিকে জীবিত করা এবং অদৃশ্য সম্পদের সংবাদ দেয়া- এই পঞ্চ-মো’জেযা দান করেছিলেন। তার ইলমে গায়েব সম্পর্কে আল্লাহ পাক এরশাদ করেনঃ-\n\nوَأُنَبِّئُكُم بِمَا تَأْكُلُونَ وَمَا تَدَّخِرُونَ فِي بُيُوتِكُمْ – \nঅর্থঃ- “হযরত ঈছা عليه السلام হাওয়ারীদেরকে বললেন- আমি তোমাদেরকে গায়েবী সংবাদের মাধ্যমে বলে দিতে পারি - তোমরা কি কি খাচ্ছো এবং তোমাদের ঘরে কি কি জমা করে রাখছো” (সূরা আলে ইমরান, ৪৯. আয়াত)। \n\nঅত্র আয়াতে تَأْكُلُونَ এবং تَدَّخِرُونَ দ্বারা বর্তমান ও ভবিষ্যত উভয়কালই বুঝাচ্ছে- অর্থাৎ “ভবিষ্যতে তোমরা কি কি খাবে এবং কি কি জমা করে রাখবে- তাও আমি না দেখেই বলে দিতে পারি”। \n\nবুঝা গেল - নবীগণের ইলম অতীত, বর্তমান ও ভবিষ্যৎকাল পৰ্যন্ত ব্যাপ্ত। ভূত ও ভবিষ্যৎ নবীগণের নখদর্পনে থাকে। আমাদের প্রিয়নবীর ভূত ও ভবিষ্যতের ইলমে গায়েব তো প্রশ্নাতীত বিষয়।"
    },
    {
      "1": "চতুর্দশ অধ্যায় : নবীজীর ﷺ ইলমে গায়েব",
      "2": "(১) মিশকাত শরীফে ”ফাযায়েলে ওমর (رضي الله عنه)” অধ্যায়ে বর্ণিত আছে, একদা নবী করিম সাল্লাল্লাহু আলাইহি ওয়া সাল্লাম হযরত আয়েশা সিদ্দীকা রাদিয়াল্লাহু আনহার কামরায় প্রবেশ করলেন। তখন ছিল রাত্রি এবং আকাশ ছিল তারকারাজীতে সুশোভিত। হযরত আয়েশা (رضي الله عنه) আর্য করলেন- ইয়া রাসুলাল্লাহ! এমন কোন ব্যক্তি আছে কি- যার ইবাদত ও নেকী তারকারাজীর সমসংখ্যক? হযুর সাল্লাল্লাহু আলাইহি ওয়া সাল্লাম বললেন- হ্যাঁ, ওমরের। \n\nহযরত আয়েশা (رضي الله عنه) এতে একটু মনঃক্ষুন্ন হলেন- কেননা, হুযুর সাল্লাল্লাহু আলাইহি ওয়া সাল্লাম তাঁর পিতা হযরত আবু বকর (رضي الله عنه) -এর নেকীর কোন উল্লেখ করেন নি। হুযুর সাল্লাল্লাহু আলাইহি ওয়া সাল্লাম তাঁর মনোভাব টের পেয়ে বললেন- “তোমার পিতার একরাত্রের নেকী হযরত ওমরের সারা জীবনের নেকীর চেয়েও বেশি”।\n\nউল্লেখ্য- ঐ একটি রাত্রি ছিল গারে ছাওরের প্রথম রাত্রি- যে রাত্রিতে হযরত আবু বকর (رضي الله عنه) সাপের দংশন হজম করে নবীজিকে আরাম দিয়েছিলেন। \n\nএখানে বুঝার বিষয় হলো- আকাশের তারকারাজীর সংখ্যা সম্পর্কে হুযুরের জ্ঞান বা ইলেমের পরিমাণ। তারকারাজী বিভিন্ন আসমানে রয়েছে। এমনসব ক্ষুদ্র ক্ষুদ্র তারকা রয়েছে- যার অস্তিত্ব এখনও পর্যন্ত কোন বিজ্ঞানীর দৃষ্টিতে ধরা পড়েনি। কিন্তু হুযুরের দৃষ্টিতে ঐসব তারকাও ছিল। মা আয়েশা (رضي الله عنه) -এর আক্বীদা ছিল-- হুযুর সাল্লাল্লাহু আলাইহি ওয়া সাল্লাম -এর দৃষ্টি আরশ ও ফরশে বিস্তৃত। এটাই ইলমে গায়েব (আতায়ী)। \n\nতাই কোন আশেক কবি গেয়েছেন –\nسر عرش پر ھے تیری گزر \nدل فرش پرھے تیری نظر\nمکلوت و مللٹ میں کؤی شیخ نھیں \nوہ جو تجاه پر عیان نھیری۔\nঅর্থ- ”আরশের উপর ভ্রমণ তোমার- দিলের ফরশে নযর তোমার, \nঊর্ধ্বজগতে নেই কিছু এমন- যা অজানা বিষয় তোমার।” \n\nউক্ত ঘটনায় কয়েকটি শিক্ষণীয় বিষয় রয়েছে-\nক) হযরত আয়েশা (رضي الله عنه) -এর তারকা সম্পর্কিত প্রশ্নের জবাবে হুযুর সাল্লাল্লাহু আলাইহি ওয়া সাল্লাম একথা বলেন নি যে, অপেক্ষা করো জিব্রাঈল আসুক- তাকে জিজ্ঞেস করে তারকার সংখ্যা বলবো। অপেক্ষা না করেই বলে দিলেন। \n\nখ) একথাও তিনি বলেন নি যে, একটু চিন্তা করে হিসাব করে তারকার সংখ্যা তোমাকে বলে দিব - বরং সাথে সাথেই বলে দিলেন- ”আকাশের তারকার সংখ্যা যত, ওমরের নেকীর সংখ্যাও তত”। নবীজির মহাশুন্যের জ্ঞান হলো আল্লাহ প্রদত্ত ইলমে গায়েব, ইলমে লাদুমী বা ইলমে হুযুৱী। \n\nগ) হযরত ওমর (رضي الله عنه) এবং হযরত আবু বকর (رضي الله عنه) -এর নেকীর পরিমাণ যে নবী জানেন- সেই নবী সমস্ত উম্মতের নেক আমল সম্পর্কেও অবহিত রয়েছেন। তিনি হলেন উম্মতের সর্ব বিষয়ে জ্ঞাত নবী। হাদীস শরীফে উল্লেখ আছে-\n\nانما اعمالكم تعرضون على فان رأيت فيها خيرا خمذاث الله ٔ وان رایت شرا اشتغفاز لگام – \nঅর্থ- “তোমাদের যাবতীয় আমল (মন্দ বা ভাল) আমার দৃষ্টিতে আনা হয়। যদি ভাল দেখি- তাহলে আল্লাহর প্রশংসা করি। আর যদি মন্দ দেখি তাহলে তোমাদের জন্য ক্ষমা প্রার্থনা করি”। \n\n (২) মিশকাত শরীফে “সদকা” বিষয়ক পরিচ্ছেদে উল্লেখ আছে- হুযুর সাল্লাল্লাহু আলাইহি ওয়া সাল্লামের বিবিগণ জানতে চাইলেন- \nايتنا أوّلُ لحَوقا بك يارسول اللّه অর্থ- ”হে আল্লাহর প্রিয় রাসূল! আমাদের মধ্যে সবার আগে কে আপনার সাথে মিলিত হবে”? হুযুর সাল্লাল্লাহু আলাইহি ওয়া সাল্লাম সাথে সাথে বললেন- أطولكن يدا “তোমাদের মধ্যে যার হাত লম্বা- তিনি”। \n\nহযরত আয়েশা (رضي الله عنه) বলেন- আমরা হাত মেপে দেখতে পেলাম- হুযুরের দ্বিতীয় বিবি হযরত সত্তদা (رضي الله عنه) -এর হাত বেশী লম্বা। আমাদের ধারণা তিনিই আমাদের মধ্যে প্রথম ইনতিকাল করবেন। কিন্তু আমাদের ভুল ভাঙলো তখন- যখন দেখলাম হযরত জয়নব বিনতে খোযায়মা (رضي الله عنه) আমাদের মধ্যে প্রথমে ইনতিকাল করলেন। তখন বুঝতে পারলাম- লম্বা হাত মানে সদকা খয়রাত করা। কেননা, আমাদের মধ্যে হযরত জয়নবই বেশী দান খয়রাত করতেন।” (মিশকাত)\n\nউক্ত হাদীসে যে কয়টি বিষয় জানা গেলো- তা হলোঃ\nক) হুযুরের বিবিগণের এই আক্বিদা ছিল যে, কে কখন মারা যাবে- তা নবী করিম সাল্লাল্লাহু আলাইহি ওয়া সাল্লাম জানেন। তা না হলে উক্ত প্রশ্ন করতেন না। এটি মৃত্যু সম্পর্কীয় ইলমে গায়েব- যা আল্লাহর পঞ্চ-এলেমের একটি। \n\nখ) “আপনার সাথে প্রথম কে মিলিত হবেন” -এই প্রশ্নের দ্বারা বুঝা গেল ওনাদের ইনতিকাল ঈমানের উপর হবে- এই বিষয়টিও নবী করিম সাল্লাল্লাহু আলাইহি ওয়া সাল্লাম জানতেন। নবী করিম সাল্লাল্লাহু আলাইহি ওয়া সাল্লাম তা জানতেন বলেই ঐ রূপ উত্তর দিয়েছিলেন। \n\nগ) ”কে কখন মারা যাবে”- তা আল্লাহর পঞ্চ-এলেমের অন্তর্ভুক্ত- যাকে ”মাফাতীহুল গায়ব” বলা হয়। এক শ্রেণীর লোক দাবী করে- এই এলম আল্লাহর জন্য খাস- অন্য কেউ মোটেই তা জানে না। তাদের এই বদ ও বাতিল আক্বীদা অত্র সহীহ হাদীস দ্বারা খণ্ডন হয়ে গেলো। কেননা, উন্মুল মোমেনীন হযরত আয়েশা (رضي الله عنه) সহ হুযুরের সমস্ত বিবিগণের আক্বীদা ছিল- আল্লাহ তায়ালা নবীজিকে পঞ্চ-এলেমের অন্যতম এলেমও দান করেছেন। এটাই আহলে সুন্নাত ওয়াল জামাআতের সঠিক আক্বিদা। \n\n (৩) বুখারী শরীফে ”প্রস্রাব থেকে সতর্ক থাকা” শীর্ষক অধ্যায়ে উল্লেখ আছে- একদা নবী করিম রাউফুর রাহীম সাল্লাল্লাহু আলাইহি ওয়া সাল্লাম একটি স্থান অতিক্রম করছিলেন। তিনি পার্শের দুইটি কবরের প্রতি ইঙ্গিত করে এরশাদ করলেন- \nهُمَا يُعدّ بان وما يُعدّ بان بكبير الخ\nঅর্থ- “এই কবরবাসীদ্বয়ের আযাব হচ্ছে। তাদের আযাবের কারণ এমন দুটি কাজ- যার থেকে বেঁচে থাকা তেমন কঠিন ছিলনা। তাদের একজন চৌগলিখুরী করতো, আর একজন উটের প্রস্রাব থেকে সতর্ক ছিল না”। \n\nঅতঃপর একটি তাজা খেজুরের ডাল নিয়ে দু\u0027ভাগ করে দু\u0027জনের কবরে গেড়ে বললেন- ”যতক্ষণ ডাল দুটি তাজা থাকবে- তাদের কবরের আযাব হালকা হবে” (বুখারী)। \n\nএ হাদীস থেকে কয়েকটি মাসআলা জানা যায়-\nক) হুযুর সাল্লাল্লাহু আলাইহি ওয়া সাল্লাম -এর দৃষ্টিশক্তিকে মাটি আড়াল করতে পারেনা। মাটির নীচেও তিনি দেখেন। হাদীস শরীফে আছে, “আল্লাহ তায়ালা আকাশ জমীন হুযুরের দৃষ্টির সামনে উন্মুক্ত করে রেখেছেন। কিয়ামত অবধি তিনি সব কিছু এক নজরে হাতের তালুর ন্যায় দেখতে থাকবেন” (তিবরানী)। \n\nখ) হুযুর সাল্লাল্লাহু আলাইহি ওয়া সাল্লাম সমস্ত উম্মতের নেকী, বদী ও তার পরিমাণ সম্পর্কে অবহিত। উক্ত দুই ব্যক্তি দুনিয়াতে কি কাজ করতো- তা হুযুর সাল্লাল্লাহু আলাইহি ওয়া সাল্লাম জানতেন। একজন করতো চৌগলিখুৱী, দ্বিতীয়জন ছিল উটের বা নিজের প্রস্রাবের ছিটাফোটা থেকে অসতর্ক। তিনি উম্মতের যাবতীয় আমলের গায়েবী সংবাদদাতা নবী। \n\nগ) কবর আযাব হালকা করার জন্য তাজা ডাল, তাজা ফুল, তাজা ঘাস ইত্যাদি কবরে স্থাপন করা বা লাগানো অত্র হাদীস দ্বারা প্রমাণিত। কারণ তাজা বস্তু আল্লাহর তাসবীহ পড়ে। এই তাসবীহের গুণে কবরবাসীর আযাব হালকা হয়। \n\nঘ) কবরের পার্শে কোরআন তিলাওয়াত করলেও কবরের আযাব হালকা হয় এবং মাফ হয়। ডাল আর ফুলের তাসবীহ যদি আযাব হালকা হওয়ার কারণ হয়- তাহলে মানুষের তাসবীহ যে আরো বেশী উপকারী হবে- তাতে কোন সন্দেহ নেই (ফতোয়ায়ে শামী)। \n\nঙ) হুযুর সাল্লাল্লাহু আলাইহি ওয়া সাল্লাম দুনিয়ায়, কবরে, হাশরে, মিজানে, পুলসিরাতে- সর্বত্র উম্মতের খবরাখবর রাখেন ও রাখবেন এবং সাহায্য করেন ও করবেন। হাশরে সর্বপ্রথম তিনিই গমন করবেন- যাতে তাঁর আগাচরে কিছু না ঘটে। তিনিই বিচার অনুষ্ঠানের প্রথম সুপারিশ করবেন। তারপর অন্যান্য নবীগণ নিজ নিজ উম্মতের জন্য সুপারিশ করতে পারবেন এবং তা গৃহীত হবে। বিচার অনুষ্ঠানের সুপারিশ একমাত্র আমাদের প্রিয় নবীর জন্য খাস। এটাকে শাফাআতে কোবরা বলা হয় (হাদিকাতুন নাদিয়া)। \n\nবিঃদ্রঃ- আমাদের প্রিয়নবী সাল্লাল্লাহু আলাইহি ওয়া সাল্লাম হাশরে পাঁচ প্রকারের সুপারিশ করবেন- (১) বিচার অনুষ্ঠানের জন্য। (২) বিনা হিসাবে ৪৯০ কোটি লোকের জান্নাতে প্রবেশের জন্য। (৩) জান্নাতীদের পদমর্যাদা বৃদ্ধির জন্য। (৪) জাহান্নামের তালিকাভূক্ত কিছু মো’মেনদের নাম খারিজ করার জন্য এবং (৫) জাহান্নামে প্রবিষ্টদের বের করে আনার জন্য (হাদিকতুন-নাদিয়া, আল্লামা আবদুল গণি নাবুলুসী)।"
    },
    {
      "1": "পঞ্চদশ অধ্যায় : শাফাআত বিষয়ক কতিপয় জ্ঞাতব্য",
      "2": "(১) “কালেমা তৈয়্যোবার” লেখক মাওলানা আব্দুর রহীম বলেছেন, “শাফাআত অর্থ সাধারণ সুপারিশ- যা কবুল হতেও পারে- আবার নাও হতে পারে”। \n\nএই তথ্য সম্পূর্ণ ভুল। বুখারী শরীফের হাদীসে স্পষ্ট ভাষায় বলা হয়েছে আল্লাহ তায়ালা রোয হাশরে নবীজীর সিজদায় সন্তুষ্ট হয়ে বলবেন, \n فَيَقُولُ يَا مُحَمَّدُ ارْفَعْ رَأْسَكَ وَقُلْ يُسْمَعْ لَكَ وَسَلْ تُعْطَ وَاشْفَعْ تُشَفَّعْ - অর্থাৎ- “হে প্রিয় হাবীব! আপনি সিজদা হতে মাথা তুলুন এবং যা বলার বলুন- তা গৃহীত হবে, যা চাওয়ার চান- তা দেয়া হবে, যা সুপারিশ করবেন- তা কবুল করা হবে”। (বুখারী পর্ব ৯৭ /৩৬ হাঃ ৭৫১০, মুসলিম হাঃ ) \n\nএখানে শাফাআত কবুল হওয়ার নিশ্চয়তা দুনিয়াতেই দেয়া হয়ে গেছে। \n\n“কবুল হতে পারে- নাও হতে পারে” -এমন দোদোল্যমান কথা হাদীসে নেই। \n\n(২) ”ইংল্যান্ডে ভাষণে” মিঃ মঊদূদী বলেছেন- ”নবী করীম সাল্লাল্লাহু আলাইহি ওয়া সাল্লাম পরের কল্যাণ তো দূরের কথা- নিজের কল্যাণ-অকল্যাণ করতেও অক্ষম”। (লন্ডনের ভাষণ)। \n\nতার এই কথা শানে রিসালাতের ওপর মারাত্মক আঘাত স্বরূপ। হাশরের ময়দানের বিপদ হলো সবচেয়ে বড় বিপদ। ঐ বিপদের বন্ধু ও কান্ডারী হবেন প্রিয়নবী মোহাম্মদ মোস্তফা সাল্লাল্লাহু আলাইহি ওয়া সাল্লাম। সমস্ত হাশরবাসীই ঐ মহাবিপদ থেকে উদ্ধারের জন্য তার দ্বারস্থ হবে। তিনিই তখন সুপারিশ করে বিচার অনুষ্ঠান শুরু করবেন। সুতরাং তিনি কল্যাণকারী। \n\n (৩) যারা বলে- রাসূলের নিকট সাহায্য চাওয়া শিরক- তারাই হাশরের দিনে সাহায্যের জন্য বেশী পেরেশান হয়ে দৌড়াদৌড়ি করবে এবং নবীগণের দ্বারস্থ হবে। অবশেষে সব জায়গা থেকে নিরাশ হয়ে নবীজির কাছে যাবে। তখন নবী করিম সাল্লাল্লাহু আলাইহি ওয়া সাল্লাম বলবেন না যে, তোমরা তো দুনিয়াতে আমার কাছে সাহায্য প্রার্থনা করাকে শিরক বলেছিলে- কাজেই তামাদের জন্য সুপারিশ করবোনা। বরং তিনি দাস্ত-দুষমন নির্বিশেষে সকলের জন্যই সুপারিশ করবেন। \n\n (৪) দুনিয়াতে যারা সুপারিশকে শিরক বলতো- তাদের ভাষ্যমতে সেই কথিত শিরক দিয়েই আল্লাহ তায়ালা বিচার শুরু করবেন। আমাদের মতে তা শিরক নয়। দুনিয়াতে নবীজির সাহায্য প্রার্থনা করা সাহাবীগণের সুন্নাত। তারা যেকোন বিপদে নবীজির দ্বারস্থ হতেন এবং হুযুরের কাছে প্রার্থনা করতেন। নবী করিম সাল্লাল্লাহু আলাইহি ওয়া সাল্লাম তাদেরকে নিয়ম কানুন বাতলে দিতেন। \n\n(৫) আল্লাহ পাক নবীজিকে উছিলা বা মাধ্যম বানিয়ে গুনাহ ক্ষমার প্রার্থনা করার জন্য আমাদেরকে পাক কালামে শিক্ষা দিয়েছেন। আল্লাহ পাক বলেন,\n وَلَوْ أَنَّهُمْ إِذ ظَّلَمُواْ أَنفُسَهُمْ جَآؤُوكَ فَاسْتَغْفَرُواْ اللّهَ وَاسْتَغْفَرَ لَهُمُ الرَّسُولُ لَوَجَدُواْ اللّهَ تَوَّابًا رَّحِيمًا \nঅর্থ- “তারা যদি গুনাহ করে ক্ষমার উদ্দেশ্যে আপনার দরবারে এসে আল্লাহর কাছে ক্ষমা প্রার্থনা করে এবং আপনিও তাদের জন্য সুপারিশ করেন- তাহলে অবশ্যই তারা আল্লাহকে তাওবা কবুলকারী ও দয়ালু হিসাবে পাবে”। (সূরা নিসা, ৬৪ আয়াত)। \n\nউক্ত আলোচনা দ্বারা বুঝা গেল- নবী করিম সাল্লাল্লাহু আলাইহি ওয়া সাল্লাম শুধু সংবাদদাতা নন - বরং তিনি সাহায্যকারীও বটে। বিপদে আপদে তিনি সাহায্যকারী। \n\nশুধু মানুষ নয়- বনের হরিণী, পালের উট নিজেদের দুঃখ দুর্দশার কথা নবীজির দরবারে পেশ করতো এবং মুক্তি পেতো। প্রমাণিত হলো আমাদের নবী সাহায্যকারী নবী, ফরিয়াদ কবুলকারী নবী- সাহায্য প্রার্থনা তাঁর কাছেই করা যেতে পারে- যিনি দুঃখ বেদনা ও প্রয়োজনের সব কিছু জানেন। এটাই কালেমার দ্বিতীয়াংশের সারমর্ম। \n\nসংক্ষেপে বুঝে নিন- কালেমার প্রথমাংশ হলো- পাসপোর্ট স্বরূপ এবং দ্বিতীয়াংশ হলো ভিসা স্বরূপ। ভ্রমণের জন্য যেমন পাসপোর্টের প্রয়োজন হয়- তেমনিভাবে ভিসারও প্রয়োজন হয়। ভিসা ছাড়া শুধু পাসপোর্টে ভ্রমণ করা যায় না। আল্লাহর কাছে যেতে হলে তার হাবীবের ভিসা লাগবে।"
    },
    {
      "1": "ষোড়শ অধ্যায় : ঈমান ও তাঁর সংজ্ঞা",
      "2": "ঈমান না হলে মু’মিন হয় না। মু’মিন না হলে জান্নাত লাভ হয় না। শুধু তৌহিদ জান্নাত লাভের জন্য যথেষ্ট নয়। কোরআনের ঘোষণা হলো- ”যারা ঈমান এনেছে এবং সৎকাজ করেছে তাদের জন্য জান্নাতুল ফিরদাউস রয়েছে”। সুতরাং জান্নাত লাভের জন্য শুধু তৌহিদ নয় -বরং ঈমান শর্ত। ঈমানের দু\u0027টি অংশ- তৌহিদ ও রিসালাত। এখন জানতে হবে ঈমানের অর্থ কী এবং সংজ্ঞা কী? \n\nঈমানের অর্থঃ \nঈমান (إِيمَان‏) শব্দটি আমনুন (آمَنَ‏) ধাতু হতে নির্গত যার অর্থ নিষ্কৃতি দেওয়া ও নিষ্কৃতি পাওয়া। আল্লাহর এক সিফাতী নাম (مُؤْمِن) মু’মিন, অর্থাৎ- শাস্তি হতে নিষ্কৃতিদাতা। বান্দার গুণবাচক নামও মু’মিন- (مُؤْمِن) অর্থাৎ- নিষ্কৃতি লাভকারী। বান্দা মু’মিন হলে আল্লাহও তার জন্য মু’মিন হয়ে যান- অর্থাৎ তাকে আযাব হতে নিষ্কৃতি দেন। \n\nঈমানের সংজ্ঞাঃ \n”শরহে আকায়েদে নসফী”তে এভাবে সংজ্ঞা দেয়া হয়েছে-\nالإيمان هو تضييق النبي صلّى اللّة عليه وسلم بما جاء به من عند الله - \nঅর্থাৎ, ”নবী করিম সাল্লাল্লাহু আলাইহি ওয়াসাল্লাম ও তাঁর কর্তৃক আনীত যাবতীয় বিষয়কে সত্য বলে মেনে নেয়ার নাম ঈমান”। \n\nএখানে নবী করিম সাল্লাল্লাহু আলাইহি ওয়া সাল্লাম হচ্ছেন মূখ্য বিষয় এবং তিনি কর্তৃক আনীত যাবতীয় বিষয় তাঁর সত্যতার উপর নির্ভরশীল। এজন্যই নবী করিম সাল্লাল্লাহু আলাইহি ওয়া সাল্লাম প্রথম দাওয়াত দিয়েছিলেন- ”আমাকে সত্যবাদী মনে করো কিনা? আমি হচ্ছি- প্রকাশ্য সতর্ককারী”। আল্লাহর পরিচয়ের জন্য নবীর ওপর ঈমান আনা পূর্বশর্ত। \n\nঈমানের প্রাণঃ \nপ্রত্যেক বস্তুরই দেহ ও প্রাণ থাকে। তদ্রূপ ঈমানেরও দেহ এবং প্রাণ আছে। সপ্ত ঈমান হচ্ছে দেহ এবং তার প্রাণ হচ্ছে নবীজির মহব্বত। শেফা শরীফ ও অন্যান্য হাদীস গ্রন্থে উল্লেখ আছে-\nختب التبى هو روخ الإيمان \nঅর্থাৎ- ”নবীজির মহব্বতই হচ্ছে ঈমানের প্রাণ”। প্রাণহীন দেহ যেমন মৃত, মহব্বতবিহীন ঈমানও তদ্রূপ মৃত। এজন্যই নবী করিম সাল্লাল্লাহু আলাইহি ওয়া সাল্লাম মহব্বতের উপর বেশী জোর দিয়েছেন এভাবে-\n\nلا يؤ من أحَدُكُمْ حَتّى أكون أحب إليه من والده وولده وَالنّاس أجمعين و فى رواية من نفيسة – \nঅর্থাৎ- ”তোমাদের পিতা-মাতা, সন্তানাদি, সমস্ত লোক- এমনকি তোমাদের নিজেদের চেয়েও আমাকে বেশি মহব্বত না করা পর্যন্ত তোমরা কেউ মো’মেন হতে পারবেনা।” (বুখারী)। \n\nতাই, আল্লামা ইকবাল বলেছেন-\nمغز قرآن روح ایمان جان دین \nهست حلب رحمة للعالميس -\n\nঅর্থাৎ- “কোরআনের সারবস্তু, ঈমানের রূহ এবং দ্বীনের প্রাণ হচ্ছে হোব্বে রাসূল সাল্লাল্লাহু আলাইহি ওয়া সাল্লাম”। \n\nআল্লাহ আমাদেরকে কালেমার সঠিক তাৎপর্য উপলদ্ধি করার তৌফিক দিন। আমীন।"
    },
    {
      "1": "সপ্তদশ অধ্যায় : রাসূল ﷺ ও অন্যান্যদের মধ্যে পার্থক্য (এক নজরে)",
      "2": "সপ্তদশ অধ্যায়ঃ রাসূল ও অন্যান্যদের মধ্যে পার্থক্য (একনজরে) \n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\n০১। রাসূল হলেন আল্লাহ কর্তৃক ক্ষমতাপ্রাপ্ত প্রতিনিধি- ফিরিস্তা বা অন্যান্য মানুষ ক্ষমতাপ্রাপ্ত প্রতিনিধি নয়। \n০২। রাসূল হলেন সংবাদদাতা ও প্রশাসনিক কর্তা- ফিরিস্তা জিবরাইল হচ্ছে শুধু সংবাদবাহক- প্রশাসক নয়। \n০৩। রাসূল হলেন মাখদুম- জিবরাইল ফেরেস্তা হচ্ছেন তাঁর খাদেম। \n০৪। রাসূল হলেন আল্লাহর আইনের হাকিম- অন্যরা হলো সেই আইনের অধীন। \n০৫। মানুষ রাসূলের উন্মত আছে- কিন্তু ফিরিস্তা রাসূলের উম্মত নেই। \n০৬। রাসূলের বাণী আইন হয়- ফিরিস্তার বাণী আইন হয় না। \n০৭। রাসূল হলেন বা-ইখতিয়ার বা ক্ষমতাবান- ফিরিস্তা হচ্ছে বে-ইখতিয়ার বা ক্ষমতাহীন। \n০৮। রাসূল হলেন পবিত্রতা দানকারী -অন্যরা পবিত্রতা গ্রহণকারী। \n০৯। রাসূল যত ইচ্ছে বিবাহ করতে পারেন- উম্মত চারের অধিক পারেনা। \n১০। রাসূল হলেন ক্বলব বা হৃৎপিন্ড স্বরূপ- উম্মত হচ্ছে দেহ স্বরূপ। \n১১। রাসূল হলেন ফয়েয দাতা - উম্মত হচ্ছে ফয়েয গ্রহীতা। \n১২। রাসূল হলেন সব কিছুর মাধ্যম - বান্দারা তা নয়। \n১৩। রাসূল হলেন আল্লাহর রশি- বান্দারা হচ্ছে সেই রশি ধারক। \n১৪। রাসূল হলেন ঈমান- আমরা হলোম মো’মেন।\n১৫। রাসূল হলেন আল্লাহ হতে গ্রহণকারী - আমরা হচ্ছি রাসূল হতে গ্রহণকারী। \n১৬। রাসূল হলেন জাহানের কান্ডারী- আমরা হলোম আরোহী।\n১৭। রাসূল হলেন হাদী - আমরা হলাম হেদায়াত গ্রহণকারী। \n১৮। রাসূল জন্মসূত্রে আরিফ বিল্লাহ - আমরা তা নাই। \n১৯। রাসূল আল্লাহ কর্তৃক শিক্ষাপ্রাপ্ত - আমরা মানুষ কর্তৃক শিক্ষাপ্রাপ্ত। \n২০। রাসূল জন্মসূত্রে নিষ্পাপ বা মাসুম - আমরা কেউ মাসুম নই। অলীগণ হলেন মাহফুয। \n২১। রাসূল সাল্লাল্লাহু আলাইহি ওয়া সাল্লাম স্বচক্ষে আল্লাহর দীদার লাভকারী - অন্য কেউ সাক্ষাৎ দীদার লাভকারী নয়। \n২২। রাসূলের উপাধী হাযির ও নাযির - অন্য কেউ হাযির-নাযির উপাধী প্ৰাপ্ত নয়। \n২৩। রাসূলের সত্ত্বা প্রত্যেক কবরে উপস্থিত - অন্য কারো সত্ত্বা নয়। \n২৪। রাসূল জান্নাত ও হাউযে কাউছারের মালিক - আমরা জান্নাতের বাসিন্দা ও কাউছার পানকারী। \n২৫। রাসূলের নাম আল্লাহর নামের সাথে অঙ্কিত - অন্য কারো নাম অঙ্কিত নয়। \n২৬। রাসূলের নামের সাইনবোর্ড জান্নাতের সর্বত্র - অন্য কারো নামের সাইনবোর্ড সেখানে নেই। \n২৭। রাসূল মু’মিনের প্রাণের চেয়েও বেশী নিকটে - অন্য কেউ এরূপ নয়। \n২৮। রাসূল সমগ্র সৃষ্টির জন্য রহমত - অন্যরা রহমতপ্রাপ্ত। \n২৯। রাসূল শরিয়ত প্রনেতা - অন্যরা শরিয়তের অনুসারী। \n৩০। রাসূল সাল্লাল্লাহু আলাইহি ওয়া সাল্লাম শরিয়তের আইনে ব্যতিক্রম করতে পারেন- অন্যরা পরিবর্তন বা ব্যতিক্রম করতে পারে না। \n৩১। রাসূল সাল্লাল্লাহু আলাইহি ওয়া সাল্লাম শুপারিশের মাধ্যমে বিনা হিসাবে জান্নাত দিতে পারেন- অন্য কেউ পারে না।\n৩২। সৈয়দ জামাআত আলী শাহ মোহাদেস আলীপুরী (رحمة الله) এবং মুফতী আহমদ ইয়ার খান নঈমী (رحمة الله) উল্লেখ করেছেন-\n\nনবী করিম সাল্লাল্লাহু আলাইহি ওয়া সাল্লাম সাধারণ মানুষের চেয়ে ২৭গুন ঊর্ধ্ব মর্যাদায় উন্নীত! যেমনঃ- (১) মানুষ (২) মু’মিন (৩) অলী (৪) শহীদ (৫) মুত্তাকী (৬) মুজতাহিদ (৭) আবরার (৮) আওতাদ (৯) আবদাল (১০) কুতুব (১১) কুতুবুল আকতাব (১২) গাউস (১৩) গাউসুল আযম (১৪) তাবে তাবেয়ী (১৫) তাবেয়ী (১৬) সাহাবী (১৭) আনসার (১৮) মুহাজির (১৯) সিন্দীক (২০) নবী (২১) রাসূল (২২) উলুল আযম (২৩) খলিলুল্লাহ (২৪) খাতামুন্নাবিয়্যীন (২৫) রাহমাতুল্লিল আলামীন (২৬) হাবিবুল্লাহ (২৭) মোহাম্মদ মোস্তাফা সাল্লাল্লাহু আলাইহি ওয়াসাল্লাম। এরপর শুধু উলুহিয়াতের স্থান। \n\nএগুলো সাধারণ মানুষ এবং রাসূলের মধ্যে মৌলিক পার্থক্য। এছাড়াও হাজার রকম পার্থক্য আছে। এক কথায়- তিনি বে-নাজীর ও বে-মিছাল। তিনি কোন ক্ষেত্রেই আমাদের মত নন এবং আমরাও কোন ক্ষেত্রেই তার মতো নই। এটাই চূড়ান্ত কথা। আমরা তাঁর মুখাপেক্ষী- সমগ্র সৃষ্টিও তাঁর মুখাপেক্ষী। যারা বলবে- তিনি আমাদের মত মানুষ- তাদের অন্তরে বেদ্বীনি রোগ আছে। (ছালাতান ওয়া সালামান আলাইকা ইয়া রাসুলাল্লাহ)। \n\nলিখা সমাপ্ত ৩০শে এপ্রিল ২০০৫ ইং \nニ ○ ニ"
    }
  ]