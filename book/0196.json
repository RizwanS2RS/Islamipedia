[{"1":"কুরবানীর মাসায়েল","2":"কুরবানীর মাসায়েল\n\nসংকলনঃ মুহাম্মদ ইয়াসিন আরাফার। "},{"1":"❏ কুরবানি দাতারা চুল ও নখ কাটবেন না","2":"❏ কুরবানি দাতারা চুল ও নখ কাটবেন নাঃ\n\n\nপ্রসিদ্ধ মুফাসসির, হাকিমুল উম্মত, হযরত মুফতী আহমদ ইয়ার খান [ ﺭﺣﻤﻪ ﺍﻟﻠﻪ ﻋﻠﻴﻪ ] এই হাদিসে পাক (অর্থাৎ যখন জিলহজ্জ মাসের প্রথম ১০ দিন এসে যায় এবং তোমাদের মধ্যে যদি কেউ কুরবানী করতে চায়, সে যেন নিজের চুল ও চামড়ায় হাত না লাঘায়, তথা না কাটে।) এর ব্যাখায় বলেছেনঃ\n\n\n\"যে ধনী ব্যক্তি \u0027ওয়াজিব\u0027 হিসেবে অথবা যে গরীব ব্যক্তি \u0027নফল\u0027 হিসেবে কুরবানী করার ইচ্ছা পোষণ করে, সে জিলহজ্জের চাঁদ দেখা থেকে শুরু করে কুরবানী করা পর্যন্ত নিজের নখ, চুল এবং শরীরের মৃত চামড়া কাটবে না এবং অন্যকে দিয়ে কাটাবেও না। যাতে করে হাজী সাহেবানদের সাথে কিছু সাদৃশ্য হয়ে যায়। যেমনঃ তাঁরা (হাজীগণ) ইহরাম অবস্থায় ক্ষৌরকর্ম করতে পারেন না, যেন কুরবানী দাতার প্রতিটি চুল ও নখের (জাহান্নাম থেকে মুক্তির) বদলা হয়ে যায়। এ নির্দেশটা মুস্তাহাব, আবশ্যক নয়। (অর্থাৎ ওয়াজিব নয়, মুস্তাহাব। যদি সম্ভব হয় মুস্তাহাবের উপর আমল করা দরকার। যদি কেউ চুল বা নখ কাঁটে তবে গুনাহ হবে না। এরকম করার দ্বারা কুরবানীতে কোন ক্ষতি হবে না। কুরবানী শুদ্ধ হয়ে যাবে।) এজন্য কুরবানী দাতারা ক্ষৌরকর্ম না করাটাই উত্তম। কিন্তু এটা মানা জরুরী নয়। এর দ্বারা বুঝা গেল যে, \"ভাল কাজের সাদৃশ্যতাও ভাল।\"\n\n\nমুফতী আহমদ ইয়ার খান [ ﺭﺣﻤﻪ ﺍﻟﻠﻪ ﻋﻠﻴﻪ ] আরও বলেনঃ\n\n\n\"বরং যারা কুরবানি করতে অপারগ তারাও এই দশ দিন অর্থাৎ জিলহজ্জ মাসের প্রথম দশ(১০)দিন ক্ষৌরকর্ম করবেন না। কুরবানীর ঈদের দিন ঈদের নামাজের পর ক্ষৌরকর্ম করবেন। তাহলে ইনশা-আল্লাহ্ (কুরবানীর) সাওয়াব পাবেন। [মির্\u0027আতুল মানাজিহ; ২য় খন্ড, ৩৭০ পৃ.]"},{"1":"❏ মুস্তাহাব কাজের জন্য গুনাহের অনুমতি নেই","2":"❏ মুস্তাহাব কাজের জন্য গুনাহের অনুমতি নেইঃ\n\n\n\nমনে রাখবেন! প্রতি চল্লিশদিন অন্তর অন্তর নখ কাটা, বগল এবং নাভীর নিচের লোম পরিস্কার করা উচিত। চল্লিশ দিনের চেয়ে বেশি দেরী করা গুনাহ। যেমন আমার আক্বা আ‘লা হযরত ইমাম আহলে সুন্নাত ইমাম আহমদ রযা খান ﺭﺣﻤﺔ ﺍﻟﻠﻪ ﻋﻠﻴﻪ বলেন : এ (অর্থাৎ- জিলহজ্জের প্রথম দশ দিনে নখ ইত্যাদি না কাটার) হুকুম শুধু মুস্তাহাব, আমল করলে উত্তম, আমল না করলে সমস্যা নেই। তাকে নাফরমানী বলা যাবেনা। কুরবানীর মধ্যে ক্ষতি হওয়ার কোন কারণ নেই। বরং যদি কোন ব্যক্তি ৩১ দিন থেকে কোন কারণে হোক বা কারণ ছাড়া হোক নখ না কাটে যে, যিলহজ্জ মাসের চাঁদ দেখা গেছে তবে সে যদিও কুরবানী করার ইচ্ছা করে এই মুস্তাহাবের উপর আমল করতে পারবে না। এখন দশ তারিখ পর্যন্ত নখ রাখলে নখ কাটতে এক চল্লিশদিন হয়ে যাবে আর চল্লিশদিন থেকে বেশি নখ রাখা গুনাহ। মুস্তাহাব কাজের জন্য গুনাহ করতে পারবে না।\n\n\n[ফতোওয়ায়ে রযবীয়া, ২০তম খন্ড, পৃষ্ঠা-৩৫৩/৩৫৪ ]"},{"1":"❏ কুরবানী ওয়াজিব হওয়ার জন্য কি পরিমাণ সম্পদ থাকতে হবে?","2":"❏ কুরবানী ওয়াজিব হওয়ার জন্য কি পরিমাণ সম্পদ থাকতে হবে?\n\n\n\nপ্রত্যেক বালিগ, স্থায়ী বাসিন্দা, মুসলমান পুরুষ-নারী, নিসাব পরিমাণ সম্পদের মালিকের উপর কুরবানী ওয়াজিব। [আলমগিরী, ৫ম খন্ড, ২৯২ পৃষ্ঠা]\n\n\nনিসাব পরিমাণ সম্পদের মালিক হওয়ার দ্বারা উদ্দেশ্য হচ্ছে, ঐ ব্যক্তির নিকট সাড়ে ৫২ তোলা রূপা অথবা তত পরিমাণ সম্পদের মূল্য অথবা তত পরিমাণ সম্পদের ব্যবসার মাল অথবা তত পরিমাণ সম্পদের মৌলিক প্রয়োজন ছাড়া সরঞ্জাম হোক এবং তার উপর আল্লাহ্ তাআলা বা বান্দাদের এত কর্জ না থাকে যা আদায় করতে গিয়ে বর্ণিত নিসাব বাকী থাকবে না। ফোকাহায়ে কেরাম বলেনঃ মৌলিক প্রয়োজন (অর্থাৎ জীবনের প্রয়োজনীয়তা) থেকে ঐ জিনিস উদ্দেশ্য যেগুলোর সাধারণ ভাবে মানুষের প্রয়োজন হয় এবং এগুলো ছাড়া জীবন ধারণ করা খুবই কঠিন আর অভাব অনুভূত হয় যেমন- থাকার ঘর, পরিধানের কাপড়, বাহন, ইলমে দ্বীনের কিতাবসমূহ এবং পেশার হাতিয়ার ইত্যাদি। [আল হিদায়া, ১ম খন্ড, ৯৬ পৃষ্ঠা]\n\n\nযদি ‘মৌলিক প্রয়োজন’ এর সংজ্ঞা চোখের সামনে রাখা হয়, তবে ভালভাবে জানা যাবে যে, “আমাদের ঘরের অনেক জিনিস” এমন রয়েছে যে, যা মৌলিক প্রয়োজনের অন্তর্ভূক্ত নয়। এমনকি যদি ঐ গুলোর মূল্য সাড়ে বায়ান্ন তোলা রূপা’র সমপরিমাণে পৌঁছে তবে কুরবানী করা ওয়াজিব হবে। আমার আক্বা আ‘লা হযরত, মাওলানা শাহ ইমাম আহমদ রযা খান [ ﺭﺣﻤﻪ ﺍﻟﻠﻪ ﻋﻠﻴﻪ ] কে প্রশ্ন করা হল, “যদি যায়েদের নিকট থাকার ঘর ছাড়া দু’একটি আরো (বেশি) ঘর থাকে, তবে তার উপর কুরবানী ওয়াজিব হবে কি-না?\n\n\nউত্তরঃ ওয়াজিব। যখন শুধু ঘর বা তার এবং তার সম্পদে ‘মৌলিক প্রয়োজন থেকে বেশি হয়, (অর্থাৎ- এতটুকু সম্পদ যে, যা সাড়ে বায়ান্ন তোলা চাঁদির সমপরিমাণের মূল্যে পৌছে। যদিও ঐ ঘরগুলো ভাড়ার ভিত্তিতে চালায় বা খালি পড়ে আছে বা সাধারণ জমি বরং (যদি) বসবাসের ঘর এত বড় যে, তার এক অংশ ঐ ব্যক্তির ঠান্ডা এবং গরম উভয় মৌসুমে বসবাসের জন্য যথেষ্ট এবং অপর অংশ প্রয়োজন থেকে অতিরিক্ত আর এ (অপর অংশের) মূল্য একাকী বা এরকম মৌলিক প্রয়োজন) থেকে অতিরিক্ত সম্পদের সাথে মিলে নিসাব পর্যন্ত পৌঁছে। তখনও কুরবানী ওয়াজিব।\n\n\n[ফতোওয়ায়ে রযবীয়া, ২০তম খন্ড, ৩৬১ পৃষ্ঠা]"},{"1":"❏ সময়ের মধ্যে শর্তাবলী পাওয়া গেলেই কুরবানী ওয়াজিব হবে?","2":"❏ সময়ের মধ্যে শর্তাবলী পাওয়া গেলেই কুরবানী ওয়াজিব হবে?\n\n\n\nসম্পদ এবং অন্যান্য শর্তাবলী কুরবানীর দিনসমূহের (অর্থাৎ ১০ই জিলহজ্জের সূর্যাস্ত পর্যন্ত) মধ্যে পাওয়া গেলে, তখনই কুরবানী ওয়াজিব হবে। এ মাসআলা বর্ণনা করতে গিয়ে সদরুশ শরীয়াহ, বদরুত ত্বরীকা হযরত আল্লামা মাওলানা মুফতী আমজাদ আলী আজমী ﺭﺣﻤﺔ ﺍﻟﻠﻪ ﻋﻠﻴﻪ “বাহারে শরীয়ত” এর মধ্যে বলেনঃ এটা আবশ্যক নয় যে, দশম তারিখেই কুরবানী করে ফেলবে। এটার জন্য অবকাশ রয়েছে যে, সম্পূর্ণ সময়ে (১০ই জিলহজ্জের সকাল) তার উপযুক্ত ছিল না। ওয়াজিব হওয়ার শর্তাবলী পাওয়া যায়নি আর শেষ সময়ে (অর্থাৎ ১২ই জিলহজ্জের সূর্যাস্তের পূর্বে) উপযুক্ত হয়ে গেল অর্থাৎ কুরবানী ওয়াজিব হওয়ার শর্তাবলী পাওয়া যায়, তবে তার উপর ওয়াজিব হয়ে গেল এবং যদি শুরুর সময়ে ওয়াজিব ছিল আর এখনো (কুরবানী) করেনি এবং শেষ সময়ে শর্তাবলী বিলুপ্ত হয়ে যায়, তবে কুরবানী ওয়াজিব রইলনা।\n\n\n[আলমগীরি, ৫ম খন্ড, ২৯৩ পৃষ্ঠা]"},{"1":"❏ কুরবানী সংক্রান্ত কিছু জরুরী মাস্\u0027আলা","2":"❏ কুরবানী সংক্রান্ত কিছু জরুরী মাস্\u0027আলাঃ\n\n\n\nমাস্\u0027আলাঃ (১)\n\nসাধারণভাবে এটা প্রচলিত আছে যে, সম্পূর্ণ পরিবারের পক্ষ থেকে একটি ছাগল কুরবানী দেওয়া হয়ে থাকে। অথচ নিছাব পরিমাণ সম্পদের মালিক হওয়ার কারণে পরিবারের একাধিক সদস্যের উপর কুরবানী দেওয়া ওয়াজিব হয়েছে। এদের পক্ষ থেকে পৃথক পৃথক কুরবানী দিতে হবে।\n\n\n[ফাত্ওয়া-এ রযভীয়্যাহ্, নতুন সংস্করণ খন্ড-২০, পৃ. ৩৬৯]\n\n\nমাস্\u0027আলাঃ (২)\n\nগরু, মহিষ এবং উট দ্বারা সাত(০৭) জনের পক্ষ থেকে কুরবানী হয়ে থাকে। [ফাতওয়ায়ে আলমগীরী, ৫ম খন্ড, ৩০৪ পৃ.]\n\n\nমাস্\u0027আলাঃ (৩)\n\nনাবালেগ সন্তানের উপর যদিও কুরবানী ওয়াজিব নয়, তবুও তার পক্ষ থেকে কুরবানী দেওয়া উত্তম এবং এক্ষেত্রে তাদের অনুমতি নেওয়ারও প্রয়োজন নেই। প্রাপ্ত বয়স্ক সন্তান বা স্ত্রীর পক্ষ থেকে কুরবানী দিতে চাইলে তাদের অনুমতি নিতে হবে। যদি তাদের অনুমতি ব্যতীত তাদের জন্য কুরবানী দেওয়া হয় তাহলে তাদের পক্ষ থেকে ওয়াজিব আদায় হবে না। [ফাতাওয়ায়ে আলমগীরী, ৫ম খন্ড, পৃ. ৩০৪, কোয়েটা, বাহারে শরীয়ত, খন্ড-১৫, পৃ. ১৩৪]\n\n\nঅনুমতি দু’ধরনের হয়ে থাকে;\n\n(১) প্রকাশ্য ভাবে। যেমন- তাঁদের মধ্য থেকে কেউ যদি সুস্পষ্ট ভাবে বলে দেয় যে, “আমার পক্ষ থেকে কুরবানী দিয়ে দাও।”\n\n(২) প্রমাণ সহকারে (অর্থাৎ অনুমতি বুঝা যায় এমন আচার-আচরণের মাধ্যমে) যেমন- সে নিজের স্ত্রী কিংবা সন্তানদের পক্ষ থেকে কুরবানী আদায় করছে আর তারাও (স্ত্রী, সন্তানরা) এ ব্যাপারে অবগত আছে এবং সন্তুষ্টও রয়েছে। [ফতোওয়ায়ে আহলে সুন্নাত, অপ্রকাশিত]\n\n\nমাস্\u0027আলাঃ (৪)\n\nকুরবানীর সময় কুরবানী করাটাই আবশ্যক। অন্য কোন বস্তু কুরবানীর স্থলাভিষিক্ত হতে পারে না। যেমনঃ পশু কুরবানী করার পরিবর্তে পশুটি ছদকা করে দেওয়া বা উহার মূল্য দান করে দেওয়া যথেষ্ট নয়। [ফাতাওয়ায়ে আলমগীরী, খন্ড-৫ম, ২৯৩পৃ.]\n\n\nমাস্\u0027আলাঃ (৫)\n\nকুরবানীর পশুর বয়সঃ উট ৫ বৎসর, গরু ২ বৎসর, ছাগল, দুম্বা, ভেড়া ১ বছর। এর চেয়ে কম বয়সী হলে কুরবানী জায়েয হবেনা। বেশি হলেও জায়েয বরং উত্তম। তবে দুম্বা কিংবা ভেড়ার ৬ মাস বয়সী বাচ্চা যদি দূর থেকে দেখতে এক বছর বয়স্ক দুম্বা, কিংবা ভেড়ার মত বড় মনে হয় তবে উহা দ্বারা কুরবানী জায়েয। [দুররে মুখতার, ৯ম খন্ড, ৫৩৩ পৃ. দারুল মারেফাত, বৈরুত]\n\n\nস্মরণ রাখবেন! সাধারণত ৬ মাস বয়সের দুম্বা দ্বারা কুরবানী করা বৈধ নয়। তার এত পরিমাণ মোটা ও বড় হওয়া জরুরী যে, দূর থেকে দেখতে ১বছর বয়স হয়েছে বলে মনে হতে হবে। দূর থেকে দেখতে ৬মাস বয়সী নয় বরং ১ বছর থেকে একদিন কম এমন দুম্বা বা ভেড়ার বাচ্চাও দূর থেকে দেখতে যদি পূর্ণ ১ বছর বয়সী মনে না হয় তবে ঐ পশু দ্বারা কুরবানী হবেনা।\n\n\nমাস্\u0027আলাঃ (৬)\n\nকুরবানীর পশু ত্রুটি মুক্ত হওয়া আবশ্যক। যদি সামান্য ত্রুটি থাকে যেমন; কান ছিঁড়া বা কানে ছিদ্র থাকা। ঐ পশু দিয়ে কুরবানী করলে তা মাকরূহ হবে। আর বেশি ত্রুটি থাকলে কুরবানী হবে না। [দুররে মুখতার, রদ্দুল মুহতার, ৯ম খন্ড, পৃ.৫৩৬, বাহারে শরীয়ত, ১৫তম খন্ড, ১৪০ পৃ.]"},{"1":"❏ ত্রুটিপূর্ণ পশুর বিবরণ, যা দ্বারা কুরবানী হয় না","2":"❏ ত্রুটিপূর্ণ পশুর বিবরণ, যা দ্বারা কুরবানী হয় নাঃ\n\n\n\nমাস্\u0027আলাঃ (৭)\n\nএমন পাগল পশু যা চরে না বা ঘাস খায় না। এতই দূর্বল যে হাড়ের ভিতর মগজ নেই, এমন অন্ধ বা এমন কানা যার অন্ধত্ব প্রকাশ্যে দেখা যাচ্ছে, বা এমন অসুস্থ যার অসুস্থতা প্রকাশ্যে বুঝা যাচ্ছে অথবা এমন খোঁড়া বা ল্যাংড়া যে কুরবানীর স্থানে পায়ে হেঁটে যেতে পারেনা। কান ও লেজ এক তৃতীয়াংশের চেয়ে বেশি কাটা, নাক কাটা হলে, দাঁত না থাকলে, স্তন কাটা হলে বা স্তন শুকনো হওয়া আর গরু মহিষের দুই স্তন শুকনো হওয়াটা কুরবানী নাজায়েয হওয়ার জন্য যথেষ্ট। [দুররে মুখতার, রদ্দুল মুহতার, ৯ম খন্ড, পৃ. ৫৩৫ এবং বাহারে শরীয়ত, ১৫তম খন্ড, ১৪০ পৃ.]\n\n\nমাস্\u0027আলাঃ (৮)\n\nপশুর জন্ম থেকে শিং না থাকলে ঐ পশু দিয়ে কুরবানী জায়েয হবে। আর আর জন্মগতভাবে কান না থাকলে বা এক কান না থাকলে উহা দিয়ে কুরবানী বৈধ হবে না। [ফাতাওয়ায়ে আলমগীরী, ৫ম খন্ড, ২৯৭ পৃ.]\n\n\nমাস্\u0027আলাঃ (৯)\n\nকুরবানী করার সময় পশু লাফালাফি বা হেচকা-হেচকি করার কারণে দোষত্রুটি সৃষ্টি হয়ে গেল, এ দোষ ক্ষতিকারক নয় অর্থাৎ কুরবানী হয়ে যাবে এবং লাফালাফি, হেচকা-হেচকির দ্বারা দোষত্রুটি সৃষ্টি হয়ে গেল এবং ছুটে পালিয়ে গেল আর শীঘ্রই ধরে আনা হল এবং জবেহ করা হল তখন ও কুরবানী হয়ে যাবে। [বাহারে শরীয়ত, ৩য় খন্ড, ৩৪২ পৃষ্ঠা, রদ্দুল মুহতার, ৯ম খন্ড, ৫৩৯ পৃ.]\n\n\nমাস্\u0027আলাঃ (১০)\n\nউত্তম হচ্ছে, পশু যবেহ করার নিয়ম জানা থাকলে নিজের কুরবানী নিজের হাতে করা। যদি উত্তমরুপে যবেহ করার নিয়ম জানা না থাকে তাহলে অন্য ব্যক্তিকে কুরবানীর পশু যবেহ করার জন্য নির্দেশ দিবে। তবে এক্ষেত্রে কুরবানী দেওয়ার সময় নিজে উপস্থিত থাকাটা উত্তম। [ফাতাওয়ায়ে আলমগীরী, ৫ম খন্ড, ৩০০ পৃ.]\n\n\nমাস্\u0027আলাঃ (১১)\n\nপশু কুরবানী দেওয়ার পর উহার পেট থেকে জীবিত বাচ্চা বের হলে উহাও যবেহ করে দিবে এবং উহা খাওয়া যাবে। আর মৃত বাচ্চা হলে মৃত জন্তু হিসেবে ফেলে দিবে। [বাহারে শরীয়াত, ১৫তম খন্ড, পৃ.১৪৬] (মৃত বাচ্চা হলেও কুরবানী হয়ে যাবে এবং ঐ পশুর মাংস খাওয়াতে কোন প্রকারের অসুবিধা নেই।)\n\n\nমাস্\u0027আলাঃ (১২)\n\nঅন্যকে দিয়ে কুরবানীর পশু যবেহ করানোর সময় নিজেও ছুরির উপর হাত রেখে উভয়ে মিলে যবেহ করলে উভয়ের উপর ﺑﺴﻢ ﺍﻟﻠﻪ (বিসমিল্লাহ) বলা \u0027ওয়াজিব\u0027। একজনও যদি জেনে বুঝে সেচ্ছায় আল্লাহ্ তাআলার নাম ছেড়ে দেয় বা অন্যজন আল্লাহ্ তাআলার নাম নিচ্ছে আমার নেওয়ার প্রয়োজন নেই এই ধারণা করে আল্লাহ্ তাআলার নাম বাদ দেয়, তাহলে উভয় অবস্থায় পশু হালাল হবেনা। [দুররে মুখতার, ৯ম খন্ড, ৫৫১পৃ. দারুল মারিফাত, বৈরুত]\n\n\n"},{"1":"❏ কুরবানী করার পদ্ধতি","2":"❏ কুরবানী করার পদ্ধতিঃ\n\n\n(কুরবানী হোক কিংবা এমনি অন্য কোন জবেহ হোক)\n\n\nআমাদের দেশে এই নিয়মটা চলে আসছে যে, জবেহকারী কিবলামূখী হয় এবং পশুকেও কিবলামূখী করা হয়। কিবলা যেহেতু আমাদের পাক ভারত উপমহাদেশের পশ্চিম দিকে, সেহেতু পশুর মাথা দক্ষিণমুখী করতে হবে। যাতে পশুকে বাম পাজরে শোয়ালে উহার পিঠ পূর্ব দিকে হয় এবং তার মুখমন্ডল কিবলামুখী হয়ে যায়। আর জবেহকারী নিজের ডান পা পশুর গর্দানের ডান অংশের (গর্দানের নিকটবর্তী অংশের) উপর রাখবে এবং জবেহ করবে। জবেহকারী নিজের কিংবা পশুর মুখমন্ডল কিবলামূখী না করলে মাকরূহ হবে। [ফাত্ওয়া-এ রযভীয়্যাহ্, ২০তম খন্ড, ২১৬ ও ২১৭পৃ.]\n\n\n❑ কুরবানীর পশু জবেহ করার পূর্বে নিম্নলিখিত দু\u0027আ পাঠ করবেনঃ\n\n\nﺇِﻧِّﻲ ﻭَﺟَّﻬْﺖُ ﻭَﺟْﻬِﻲَ ﻟِﻠَّﺬِﻱ ﻓَﻄَﺮَ ﺍﻟﺴَّﻤَﺎﻭَﺍﺕِ ﻭَﺍﻟْﺄَﺭْﺽَ ﺣَﻨِﻴﻔًﺎ ۖ ﻭَﻣَﺎ ﺃَﻧَﺎ ﻣِﻦَ ﺍﻟْﻤُﺸْﺮِﻛِﻴﻦَ\n\n\n[কানযুল ঈমান থেকে অনুবাদঃ \"আমি আমার মুখমন্ডল তাঁর দিকে ফিরালাম একমাত্র তাঁরই জন্যে, যিনি আসমান ও যমীন সৃষ্টি করেছেন। একমাত্র তাঁরই হয়ে এবং আমি অংশীবাদীদের অন্তর্ভূক্ত নই।\"\n\n\n(পারা-৮, সূরা- আনআম, আয়াত- ৭৯)]\n\n\nﺇِﻥَّ ﺻَﻠَﺎﺗِﻲ ﻭَﻧُﺴُﻜِﻲ ﻭَﻣَﺤْﻴَﺎﻱَ ﻭَﻣَﻤَﺎﺗِﻲ ﻟِﻠَّﻪِ ﺭَﺏِّ ﺍﻟْﻌَﺎﻟَﻤِﻴﻦَ\n\n\n[কানযুল ঈমান থেকে অনুবাদ: নিঃসন্দেহে আমার নামায, আমার কুরবানী সমূহ, আমার জীবন এবং আমার মরণ- সবই আল্লাহর জন্য, যিনি প্রতিপালক সমগ্র জাহানের। (পারা-৮, সূরা- আনআম, আয়াত- ১৬২)]\n\n\nﻟَﺎ ﺷَﺮِﻳﻚَ ﻟَﻪُ ۖ ﻭَﺑِﺬَٰﻟِﻚَ ﺃُﻣِﺮْﺕُ ﻭَﺃَﻧَﺎ ﻣِﻦَ ﺍﻟْﻤُﺴْﻠِﻤِﻴﻦَ\n\n\nঅনুবাদঃ \"তাঁর কোন শরীক নেই; আমার প্রতি এটাই হুকুম রয়েছে আর আমি মুসলমানদের অন্তর্ভূক্ত।\"\n\n\n[বাহারে শরীয়ত; ১৫তম খন্ড, ১৫০পৃ.]\n\n\nএই দু\u0027আ পড়ে পশুর গর্দানের নিকটতম বাহুর উপর নিজের ডান পা রেখে ﺍَﻟﻠّٰﻬُﻢَّ ﻟَﻚَ ﻭَﻣِﻨْﻚَ ﺑِﺴْﻢِ ﺍﻟﻠﻪِ ﺍﻟﻠﻪُ ﺍَﻛْﺒَﺮ পড়ে ধারালো ছুরি দিয়ে দ্রুত জবেহ করে দিন। কুরবানী যদি নিজের পক্ষ থেকে হয় তাহলে জবেহ করার পর এই দোয়া পাঠ করবেনঃ\n\n\n[ ﺍَﻟﻠّٰﻬُﻢَّ ﺗَﻘَﺒَّﻞْ ﻣِﻨِّﻲ ﻛَﻤَﺎ ﺗَﻘَﺒَّﻠْﺖَ ﻣِﻦْ ﺧَﻠِﻴﻠِﻚَ ﺇﺑﺮَﺍﻫﻴﻢَ ﻋَﻠَﻴْﻪِ ﺍﻟﺼَّﻠٰﻮﺓُ ﻭَﺍﻟﺴَّﻠَﺎﻡ ﻭﺣَﺒِﻴﺒِﻚَ ﻣُﺤَﻤَّﺪٍ ﺻَﻠَّﯽ ﺍﻟﻠﮧُ ﺗَﻌَﺎﻟٰﯽ ﻋَﻠَﯿْﮧِ ﻭَﺍٰﻟِﮧٖ ﻭَﺳَﻠَّﻢ ]\n\n\nআর যদি অন্য কারো পক্ষ থেকে কুরবানীর পশু জবেহ করা হয় তাহলে জবেহকারী ﻣِﻨِّﻲ শব্দের স্থলে ﻣِﻦ বলে যার কুরবানী তার নাম উচ্চারণ করবেন। [জবেহ করার সময় পেটের উপর পা রাখবেন না, এতে অনেক সময় রক্ত ছাড়া খাদ্যও বেরিয়ে আসতে পারে।]"},{"1":"❑ কুরবানীতে আকীকার অংশ","2":"❑ কুরবানীতে আকীকার অংশঃ\n\n\n\nমাস্\u0027আলাঃ \"কুরবানীর গরু বা উটে আকীকার অংশ হতে পারে।\"\n\n\n[রদ্দুল মুহতার, ৯ম খন্ড, ৫৪০পৃ.]\n\n"},{"1":"❑ জবেহ করার মধ্যে কয়টি রগ কাটা উচিত","2":"❑ জবেহ করার মধ্যে কয়টি রগ কাটা উচিতঃ\n\n\nসদরুশ শরীয়াহ বদরুত তরীক্বা হযরত মাওলানা মুফতী আমজাদ আলী আজমী [ ﺭﺣﻤﻪ ﺍﻟﻠﻪ ﻋﻠﻴﻪ ] বলেনঃ \"যে সমস্ত রগ জবেহে কাটা হয়, তা হল ৪টি।\n\n\n(১) খুলকুম তথা কন্ঠনালীর রগ, এটাই যাতে শ্বাস আশা যাওয়া করে।\n\n\n(২) মুরী অর্থাৎ যার মাধ্যমে খাবার পানি নিচে নেমে থাকে।\n\n\n(৩-৪) এ (খুলকুম ও মুরী) দু\u0027রগের আশে পাশে আরও দুটি রগ আছে যাতে রক্ত চলাচল করে এদেরকে \u0027ওয়াদাজাইন\u0027 বলে।\n\n\nজবেহের ৪ রগের মধ্যে ৩টি কেটে যাওয়া যথেষ্ট। অর্থাৎ এ অবস্থায়ও পশু হালাল হয়ে যাবে যে, অধিকাংশের জন্য হুকুম তাই যা সম্পূর্ণর জন্য হুকুম। আর যদি ৪টি রগের বেশিরভাগ অংশ কেটে যায় তবেই হালাল হয়ে যাবে। অতঃপর যদি প্রত্যেক রগ অর্ধেক অর্ধেক কাটা যায় এবং আর অর্ধেক বাকী থাকে তবে তা হালাল নয়।\n\n\n[বাহারে শরীয়ত, ৩য় খন্ড, পৃ.৩১২/৩১৩]\n\n"},{"1":"❑ সম্মিলিত কুরবানীর মাংস ওজন করে বন্টন করতে হবে","2":"❑ সম্মিলিত কুরবানীর মাংস ওজন করে বন্টন করতে হবেঃ\n\n\nএকাধিক ব্যক্তি মিলে একসাথে গরু, মহিষ বা উট দিয়ে কুরবানী করলে মাংস ওজন দিয়ে বন্টন করা আবশ্যক। এক্ষেত্রে অনুমান করে মাংস বন্টন করা জায়েয নেই। বেশি বা কম হলে সন্তুষ্টচিত্তে একে অপরকে মাফ করে দেওয়াও যথেষ্ট নয়। [সংক্ষেপিত বাহারে শরীয়াত, ১৫তম খন্ড, ১৩৬পৃ.]\n\n\nতবে যদি অংশীদার সকলেই একই ঘরে বসবাস করে, মিলে-মিশে বন্টন করে এবং এক সাথে খায় অথবা অংশীদাররা নিজেদের অংশের মাংস নিতে না চায়, এমতাবস্থায় ওজন করে ভাগ করার প্রয়োজন নেই।\n\n"},{"1":"❑ অনুমানের ভিত্তিতে মাংস বন্টনের দু’টি কৌশল","2":"❑ অনুমানের ভিত্তিতে মাংস বন্টনের দু’টি কৌশলঃ\n\n\n\nযদি অংশীদাররা নিজেদের অংশের মাংস নিয়ে যেতে চায়, তাহলে ওজন করার ঝামেলা ও পরিশ্রম থেকে বাঁচতে চাইলে নিম্নলিখিত দুটি কৌশল অবলম্বন করতে পারেনঃ\n\n\n১) জবেহ করার পর ঐ গরুর সম্পূর্ণ মাংস এমন একজন বালেগ মুসলমানকে দান করে মালিক বানিয়ে দিবে, যে তাদের সাথে কুরবানীতে অংশীদার নয়। এখন সে অনুমান করে সবাইকে মাংস বন্টন করে দিতে পারবে।\n\n\n২) দ্বিতীয় নং কৌশল হচ্ছে, যা আরো সহজ, যেমন- ফকীহগণ বলেছেন: মাংস বন্টনের সময় মাংস ছাড়া ভিন্ন জাতের কিছু যেমন মগজ, কলিজা ইত্যাদি মাংসের সাথে মিশিয়ে দিয়েও অনুমান করে মাংস বন্টন করা যাবে। তবে বন্টন করার সময় এটা মনে রাখা জরুরী যে, প্রত্যেক অংশীদার মাংস ছাড়া ভিন্ন জাতের কিছু (তথা হৃৎপিন্ড, কলিজা, তিলি, পায়া ইত্যাদি) থেকে যাতে কিছু না কিছু পায়। [দুররে মুখতার, ৯ম খন্ড, ৪৬০ পৃষ্ঠা]\n\n\nযদি ভিন্ন জাতের কিছু (যেমন- কলিজা, তিলি, পায়া ইত্যাদি) দেয়া হয়, তবে প্রত্যেকটি থেকে টুকরো টুকরো করে দেয়া আবশ্যক নয়। মাংসের সাথে শুধুমাত্র (কলিজা, তিলি, পায়া ইত্যাদি) থেকে যে কোন একটি দিলেও যথেষ্ট হবে। যেমন তিলি, কলিজা এবং পায়া ইত্যাদির মধ্য থেকে কাউকে মাংসের সাথে তিলি দিয়ে দিন, কাউকে কলিজার টুকরো, আবার কাউকে পায়া দিয়ে দিন। যদি সবগুলো থেকে টুকরো টুকরো করে দিতে চান, তাতেও অসুবিধা নেই।\n\n"},{"1":"❑ প্রশ্নোত্তর-০১","2":"❑ প্রশ্নঃ সামর্থ্য থাকা সত্ত্বেও আমাদের এলাকার মসজিদের পেশ ইমাম প্রকাশ্যে সাদক্বাহ-ফিতরার টাকা নিয়ে থাকে। অথচ তিনি নিজে মােবাইল ফোনও ব্যবহার করেন। তার চলাফেরার মধ্যে সচ্ছলভাব স্পষ্ট। পর্যাপ্ত বেতনও তাকে দেওয়া হয়। তারপরও ওই ইমাম সাদক্বাহ-ফিতরা ও কোরবানির চামড়ার টাকা গ্রহণ করেন। এখন এলাকার মধ্যে মতবিরােধ সৃষ্টি হয়েছে যে, ওই ইমামের পেছনে নামায পড়া যাবে কিনা এ ব্যাপারে জানানাের জন্য অনুরােধ করছি।\n\n\nমুহাম্মদ মুজাম্মেল হক (প্রশ্নকারী)\n\nপােপাদিয়া, বােয়ালখালী, চট্টগ্রাম।\n\n\nউত্তরঃ মােবাইল ফোন ব্যবহার করা, না করা ধনী-গরীব হওয়ার মানদণ্ড নয়। বরং শরীয়তের পরিভাষায় ওই ব্যক্তিই ধনী যার কাছে নেসাব পরিমাণ সম্পদ রয়েছে। আর নেসাব হল সাড়ে বায়ান্ন তােলা রৌপ্যের পরিমাণ সম্পদের বা সাড়ে সাত তােলা স্বর্ণের সমপরিমাণ সম্পদের মালিক হওয়া।\n\nসুতরাং ইমাম সাহেব যদি গরীব হন অর্থাৎ তার নিকট যদি নেসাব পরিমাণ সম্পদ না থাকে, বা ঋণগ্রস্ত হন অথবা তিনি যে আয়-রােজগার করেন ওই পরিমাণ আয় তাঁর পরিবারের খরচ নির্বাহে যথেষ্ট নয় তবে এমন ইমাম বা খতীবের জন্য যাকাত-ফিতরা ও কোরবানীর চামড়ার বিক্রয়লব্ধ টাকাসহ যাবতীয় সাদক্বাহ-খয়রাত গ্রহণ করা জায়েয। এমন ইমাম-খতীবের পেছনে ইকৃতিদা করতে অসুবিধা নেই।\n\nযদি ইমাম সাহেব তাঁর আয়-রােজগার দিয়ে নিজ ও পারিবারিক খরচ নির্বাহ করতে পারেন এবং নেসাব পরিমাণ সম্পদের যদি মালিক হন তখন টাকা-পয়সার লােভ-লালসার বশীভূত হয়ে সাদক্বাহ-ফিতরা গ্রহণ করা সম্পূর্ণ \u0027হারাম\u0027। হারাম হওয়া সত্ত্বেও যদি উক্ত ইমাম-খতীব-মুয়াজ্জিন যাকাত-সাদক্বাহ বা ফিতরা ইত্যাদি গ্রহণ করে এবং তা প্রমাণিত হয়, তবে উক্ত ইমাম \u0027ফাসিক্ব\u0027 হিসেবে পরিগণিত হবে, বিধায় তার পেছনে ইক্বতিদা করা \u0027মাকরূহ-ই তাহরীমা\u0027।\n\n\nউল্লেখ্য যে, কারাে কাছে ভিক্ষার হাত প্রসারিত করা একজন সম্মানিত ইমাম, খতীব বা আলেমের উচিত নয়। যেহেতু সবদেশে ও সমাজে ইমাম, খতীব আলেমসমাজকে জনসাধারণ খুব সম্মানের চোখে দেখে থাকেন। তাই তাঁদের ওই সম্মান অটুট রাখতে একান্ত প্রয়ােজন ছাড়া যাকাত-ফিতরা ইত্যাদির জন্য কারাে কাছে হাত প্রসারিত করা অনুচিত।\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ৩৩৬ পৃ.]\n\n\n"},{"1":"❑ প্রশ্নোত্তর-০২","2":"❑ প্রশ্নঃ মুসলমানদের যে সব প্রাণীর গােস্ত খাওয়া হালাল তা যবেহ করার সময় আল্লাহর নাম ছাড়া যবেহ করলে খাওয়া কি হারাম না হালাল? আমাদের গ্রামে পােল্ট্রী ফার্মের মধ্যে হিন্দু ছেলে দোকানে চাকরি করে। তার হাতে যবেহ করা মুরগী খাওয়া কি হারাম? তা বর্ণনা করলে উপকৃত হব।\n\n\nমুহাম্মদ আবদুস্ শুক্কুর (প্রশ্নকারী)\n\nফারূক্ব-এ আযম ইসলামিয়া সুন্নিয়া মাদরাসা, বক্তপুর, ফটিকছড়ি।\n\n\nউত্তরঃ ইচ্ছাকৃত আল্লাহর নাম না নিয়ে যবেহ করলে ওই যবেহকৃত পশু মুসলমানের জন্য হালাল নয়। তবে অনিচ্ছাকৃত ভুলক্রমে আল্লাহর নাম না নিয়ে কোন মুসলমান কোন হালাল প্রাণী যবেহ করলে ওই যবেহকৃত পশু খাওয়া \u0027জায়েয\u0027। অবশ্য কোন অমুসলিম কর্তৃক (আল্লাহর নাম নিলেও ওই) যবেহকৃত পশু খাওয়া হারাম। কারণ, যবেহকারীর জন্য মুসলমান হওয়া শর্ত। তাই মুসলিম যবেহকারী যদি ‘তাসমিয়া’ (বিসমিল্লাহ) উচ্চারণ করতে জানে এবং যবেহ করার নিয়মাবলী সম্পর্কে অবহিত থাকে তবে তার যবেহকৃত প্রাণীর গােস্ত খাওয়া হালাল। যদিও সে অপ্রাপ্তবয়স্ক অথবা পাগল অথবা স্ত্রীলােক হােক না কেন। তাই কোন হিন্দু বা অমুসলিম কর্তৃক যবেহকৃত পশুর গােস্ত খাওয়া \u0027হারাম\u0027।\n\n\n[আল্ মুখতাসারুল কুদূরী, হেদায়া, ফাতহুল কাদীর ইত্যাদির ‘যবেহ’ অধ্যায়]\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ৩০৪ পৃ.]"},{"1":"❑ প্রশ্নোত্তর-০৩","2":"❑ প্রশ্নঃ কোরবানীর মাংস বিধর্মীদের খাওয়ানাে জায়েয হবে কি?\n\n\nমুহাম্মদ হুসাইন (প্রশ্নকারী)\n\nচট্টগ্রাম বিশ্ববিদ্যালয়।\n\n\nউত্তরঃ কোরবানীর মাংসের ব্যাপারে শরীয়তের বিধান হল কোরবানীদাতা নিজেও খাবে এবং ফক্বীর- মিসকীনসহ অন্যান্যদের দেবে এবং খাওয়াবে। কিন্তু উত্তম হল কোরবানীর মাংসকে তিন ভাগে বিভক্ত করা। এক. ফক্বীর-মিসকীনদের জন্য দুই. আত্মীয়-স্বজনদের জন্য, তিন. নিজের পরিবার-পরিজনের জন্য। তবে কোরবানীর মাংস অমুসলিমকে দেওয়া ও খাওয়ানাে যাবে না।\n\n\n[ফতােয়ায়ে ফয়জে রসূল ইত্যাদি]\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ৩০৪ পৃ.]\n\n"},{"1":"❏ প্রশ্নোত্তর-০৪ কর্জ নিয়েও কি কুরবানী করতে হবে?","2":"❏ কর্জ নিয়েও কি কুরবানী করতে হবে?\n\n\nপ্রিয় ইসলামী ভাইয়েরা!\n\n\nযে ব্যক্তি কুরবানী করার সামর্থ্য রাখার পরেও নিজের ওয়াজিব কুরবানী আদায় করে না। তাদের জন্য চিন্তার বিষয় এটা যে, প্রথমে এটা কি কম ক্ষতি যে, কুরবানী না করার কারণে এত বড় সওয়াব থেকে বঞ্চিত হল, অতঃপর সে গুনাহগার এবং জাহান্নামের হকদার হল।\n\n\nফতোয়ায়ে আমজাদীয়া\u0027র ৩য় খন্ডের ৩১৫ পৃষ্ঠায় বর্ণিত আছে-\n\n\n\"যদি কারো উপর কুরবানী ওয়াজিব এবং ঐ সময় তার উপর টাকা নেই তবে কর্জ নিয়ে বা কোন জিনিস বিক্রি করে কুরবানী করবে।\""},{"1":"❑ প্রশ্নোত্তর-০৫ কুরবানীর মাংসের তিন ভাগ","2":"❑ কুরবানীর মাংসের তিন ভাগঃ\n\n\nকুরবানী মাংস নিজেও খেতে পারবেন এবং অন্যান্য সম্পদশালী ব্যক্তি বা ফকীরকেও দিতে পারবেন, খাওয়াতেও পারবেন। বরং তা থেকে কিছু খাওয়া কুরবানী দাতার জন্য মুস্তাহাব। উত্তম এটা যে, মাংসকে তিন ভাগ করবে, এক ভাগ ফকীরদের জন্য, আরেকভাগ নিকট আত্মীয়দের জন্য এবং আরেক ভাগ নিজের ঘরের অধিবাসীদের জন্য। [আলমগীরি, ৫ম খন্ড, ৩০০পৃ.[\n\n\nযদি সব মাংস নিজে রেখে দিল তখনও কোন গুনাহ নেই। আমার আক্বা আ‘লা হযরত, ইমাম আহমদ রযা খাঁন ﺭﺣﻤﺔ ﺍﻟﻠﻪ ﻋﻠﻴﻪ বলেন: তিন ভাগ করা শুধু মুস্তাহাব, আবশ্যক নয়। যদি চায় সব মাংস নিজের জন্য রেখে দেয় বা সব নিকট আত্মীয়দেরকে দিয়ে দেয় বা সব মাংস মিসকিনদেরকে বন্টন করে দেয়। [ফাত্ওয়া-এ রযভীয়্যাহ্, ২০তম খন্ড, ৩৪৫পৃ.]\n\n"},{"1":"❑ প্রশ্নোত্তর-০৬ সৌদি থেকে প্রেরিত কুরবানীর গােশতের প্রকৃত হকদার কে?","2":"সৌদি থেকে প্রেরিত কুরবানীর গােশতের প্রকৃত হকদার কে?\n\n❏ প্রশ্নঃ প্রতি বৎসর সৌদী সরকার বাংলাদেশের জন্য পবিত্র হজ্জের পর কোরবানীর পশুর গােশত প্রেরণ করে থাকে। আমার প্রশ্ন: প্রেরিত এসব গােশতের প্রকৃত হকদার কে? সম্পদশালী ব্যক্তিবর্গ, সরকারী কর্মচারী, পার্টির নেতা-কর্মীরা এই গােশত খেলে কোরবানীর কোন ক্ষতি হয় কিনা? বিস্তারিত জানতে চাই।\n\n\nমুহাম্মদ সালাহ উদ্দীন (প্রশ্নকারী)\n\nদৈলারপাড়া, কুতুবজুম, মহেশখালী, কক্সবাজার।\n\n\nউত্তরঃ হাজীদের কোরবানীর যবেহকৃত জন্তুসমূহের গােশত সৌদি সরকার কর্তৃক গরীব-দুস্থ মুসলমানদের মধ্যে বিলি-বণ্টন করার জন্য প্রেরণ করা হয়। তাই স্ব স্ব দেশের গরীব-মিসকীনের মাঝে বিতরণ করাই উত্তম।\n\n\nউল্লেখ্য যে, কোরবানীর গােশত ধনী-গরীব সকলেই গ্রহণ করতে পারে। তাতে কারাে কোরবানীর কোন প্রকারের ক্ষতি হওয়ার আশঙ্কা নেই।\n\n\nতবে হাজীগণ কর্তৃক বিভিন্ন অপরাধের কারণে পবিত্র হেরমে যে সমস্ত ‘দম’ স্বরূপ ছাগল, দুম্বা ইত্যাদি যবেহ করা হয় তা একমাত্র গরীব-মিসকীনেরই হক। ধনীদের জন্য তা গ্রহণ করা নাজায়েয ও গুনাহ। তবে গ্রহণ করলে স্বীয় কোরবানীর ক্ষতি হয় না।\n\n\nযেহেতু সৌদি সরকারের ব্যবস্থাপনায় হাজীগণ কর্তৃক যবেহকৃত ছাগল, দুম্বা ইত্যাদি যা বিভিন্ন গরীব রাষ্ট্রসমূহে প্রেরণ করা হয়, যদি সেখানে কোরবানীর নিয়্যতে বা দমের নিয়্যতে যবেহকৃত জন্তু পৃথক পৃথক না হয়, তা গরীব-মিসকীন ছাড়া ধনীদের জন্য গ্রহণ করা সম্পূর্ণ অন্যায় ও গুনাহ।\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ২৩১ পৃ.]"},{"1":"❑ প্রশ্নোত্তর-০৭","2":"❏ প্রশ্নঃ কোরবান উপলক্ষে কনে পক্ষ বরপক্ষকে যে পশু দেয় তা কি বরপক্ষ ব্যক্তিগত কাজে ব্যবহার বা রাখতে পারবে অথবা এটি বিক্রি করে তার অর্থ ব্যক্তিগত কাজে ব্যবহার করতে পারবে? নাকি কোরবানি দিতে হবে? ঐ পশুকে যদি কোরবানি দিয়ে দিতে হয় আর কোরবানিদাতা যদি মালেকে নেসাব হয় তখন কি অন্যের দেয়া পশু দ্বারা নিজের কোরবানি আদায় শুদ্ধ হবে? দয়া করে বিস্তারিত জানাবেন।\n\n\nকে.এম.জসীম উদ্দীন (প্রশ্নকারী)\n\nসহকারী শিক্ষক, পূর্ব চেচুরিয়া প্রাইমারি স্কুল।\n\n\nউত্তরঃ হ্যাঁ, তা ব্যক্তিগত কাজেও ব্যবহার করা যাবে, ইচ্ছা করলে বরপক্ষ তাদের কোরবানির নিয়্যতেও তা যবেহ করতে পারবে, আর কোরবানিও আদায় হয়ে যাবে। যেহেতু কনেপক্ষ স্বীয় খুশিচিত্তে বরপক্ষকে অথবা বরপক্ষ কনেপক্ষকে কিছু হাদিয়া স্বরূপ প্রদান করলে তা বরপক্ষ বা কনেপক্ষ মালিক হয়ে যায় আর মালিকানা প্রতিষ্ঠিত হওয়ার পর স্বীয় যে কোন ভালকাজে তা ব্যবহার করতে পারে তবে দাবী করে কোরবানির জন্তু বা অন্য কিছু গ্রহণ করা বড়ই আপত্তিকর এবং তা অন্যায় ও জুলুমের শামিল। যা কোন প্রকৃত মুসলমানের চরিত্র হতে পারে না।\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ২৩২ পৃ.]\n\n"},{"1":"❑ প্রশ্নোত্তর-০৮","2":"❏ প্রশ্নঃ কোরবানির মাংস কত দিন পর্যন্ত খাওয়া জায়েয আছে? ফ্রিজে মাংস সংরক্ষণ এবং মাংস রােদে অথবা যেকোন উপায়ে শুকানাে জায়েয কি?\n\n\nমুহাম্মদ মােস্তফা কামাল (প্রশ্নকারী)\n\nতারুয়া, আশুগঞ্জ, ব্রাহ্মণবাড়ীয়া।\n\n\nউত্তরঃ শরীয়ত মােতাবেক কোরবানির মাংস যতদিন ইচ্ছা ততদিন রাখা যায় এবং রুচিসম্মত পন্থানুযায়ী খাওয়া যায় কোন প্রকার অসুবিধা নাই। তবে কোরবানির মাংস তিনভাগে ভাগ করে একভাগ আত্মীয়- স্বজনকে, একভাগ গরীব-মিসকিনকে এভাবে তিন ভাগের দুই ভাগ দানকরে অপর এক ভাগ নিজের জন্য বা স্বীয় পরিবারের মধ্যে পরিবেশন করা মুস্তাহাব ও সাওয়াবজনক। তবে স্বীয় এলাকায় গরীব-দুঃখী অধিক হলে কোরবানির সম্পূর্ণ মাংস তাদের মাঝে বিতরণ করা, মঙ্গলময় ও অধিক সাওয়াব।\n\n\n[হেদায়া ও হিন্দিয়া, কোরবানি অধ্যায়।]\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ২৩২ পৃ.]\n\n"},{"1":"❑  প্রশ্নোত্তর-০৯ কুরবানির পশুর ২২টি হারাম অংশ","2":"❑ কুরবানির পশুর ২২টি হারাম অংশঃ\n\n\nআ\u0027লা হযরত, ইমাম আহমদ রযা খান [ ﺭﺣﻤﻪ ﺍﻟﻠﻪ ﻋﻠﻴﻪ ] বলেনঃ হালাল পশুর সব অংশই হালাল কিন্তু কিছু অংশ আছে যা খাওয়া হারাম অথবা মাকরুহ্ হওয়ার কারনে নিষিদ্ধ। সেগুলো হলঃ\n\n\n(১) রগের রক্ত (২) পিত্ত (৩) মূত্রথলি (৪,৫) পুংলিঙ্গ ও স্ত্রী লিঙ্গ (৬) অন্ডকোষ (৭) জোড়া, শরীরের গাঁট (৮) হারাম মজ্জা (৯) ঘাড়ের দো পাট্টা, যা কাঁধ পর্যন্ত টানা থাকে (১০) কলিজার রক্ত (১১) তিলির রক্ত (১২) মাংসের রক্ত, যা যবেহ করার পর মাংস থেকে বের হয় (১৩) হৃদপিন্ডের রক্ত (১৪) পিত্ত অর্থাৎ ঐ হলদে পানি যা পিত্তের মধ্যে থাকে (১৫) নাকের আর্দ্রতা (ভেড়া-ভেড়ীর মধ্যে অধিক হারে হয়ে থাকে) (১৬) পায়খানার রাস্তা (১৭) পাকস্থলি (১৮) নাড়িভূড়ী (১৯) বীর্য (২০) ঐ বীর্য, যা রক্ত হয়ে গেছে (২১) ঐ বীর্য, যা মাংসের টুকরা হয়ে গেছে (২২) ঐ বীর্য, যা পূর্ণ জানোয়ার হয়ে গেছে এবং মৃত অবস্থায় বের হয়েছে অথবা যবেহ করা ছাড়া মারা গেছে।\n\n\n[ফাত্ওয়া-এ রযভীয়্যাহ্, খন্ড-২০, পৃ. (২৪০-২৪১)]\n\n\nবিবেকবান কসাইরা এসব হারাম বস্তু বের করে ফেলে দিয়ে থাকে কিন্তু অনেকের তা জানা থাকে না কিংবা অসাবধানতাবশতঃ এরকম করে থাকে।\n\n"},{"1":"❑ প্রশ্নোত্তর-১০","2":"❏ প্রশ্নঃ আমি যতটুকু জানি আক্বীক্বার জন্য সামর্থ্য থাকলে ছেলে হলে ২টি ছাগল, মেয়ে হলে ১টি ছাগল যবেহ করতে হয়। আমার প্রশ্ন, ১টা গরুর মধ্যে আক্বীক্বার জন্য ক’জন ছেলের নাম দেওয়া যায়? কোরবানীর পশুর সাথে আকীকা জায়েজ কি না? জানালে খুশি হব।\n\n\nমাসুকা বখতিয়ার সিরাজী\n\nওয়াইজরপাড়া, পূর্ব বাকলিয়া, চট্টগ্রাম।\n\n\nউত্তরঃ কোরবানীর পশুর সাথে আক্বীক্বার নিয়্যত করাও জায়েয আছে। গরু, মহিষ ও উট এ তিন প্রকার পশুর একেকটিতে সাত অংশ পর্যন্ত কোরবানী দেওয়া যায়। তদ্রুপ আক্বীক্বার ক্ষেত্রেও একই নিয়ম। তন্মধ্যে ছেলে সন্তানের জন্য দু’ভাগ আর মেয়ে সন্তানের জন্য এক ভাগ হিসেবে আক্বীক্বা করা উত্তম ও সুন্নাত তরীকা। সুতরাং, কেউ যদি একটি গরু দিয়ে ছেলে সন্তানের আক্বীক্বা করতে চায় তবে একটি গরুর মধ্যে সাতভাগ, তন্মধ্যে একটি ছেলের জন্য দু’ভাগ করে আর একটি মেয়ের জন্য একভাগ করে আক্বীক্বা দিতে পারবে। আর কেউ যদি একজন ছেলে বা একজন মেয়ের পক্ষে গােটা একটি গরু দিয়ে আক্বীক্বা করে তাতেও কোন অসুবিধা নেই।\n\n\n[হিন্দিয়া ও রদুল মােহতার ইত্যাদি]\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); (২৩২-২৩৩) পৃ.]\n\n"},{"1":"❏ প্রশ্নোত্তর-১১ কুরবানীর ফযীলতপূর্ণ প্রিয় নবী [ﷺ]\u0027র ৪টি মোবারক বাণী","2":"❏ কুরবানীর ফযীলতপূর্ণ প্রিয় নবী [ﷺ]\u0027র ৪টি মোবারক বাণীঃ\n\n\n(০১) \"কুরবানী দাতার কুরবানী পশুর প্রত্যেকটি লোমের পরিবর্তে একটি করে নেকী অর্জিত হয়।\"\n\n[তিরমিযী, ৩য় খন্ড, ১৬২ পৃষ্ঠা, হাদীস- ১৪৯৮]\n\n\n(০২) \"যে খুশী মনে সওয়াব লাভের নিয়্যতে কুরবানী করল তবে তা (সে কুরবানী) জাহান্নামের আগুন থেকে রক্ষা করবে।\"\n\n\n\n[আল মু\u0027জামুল কবীর, ৩য় খন্ড, ৮৪ পৃষ্ঠা, হাদীস- ২৭৩২]\n\n\n(০৩) \"হে ফাতেমা! নিজের কুরবানীর পশুর নিকট উপস্থিত থাক, কেননা যখন এটার রক্তের প্রথম ফোঁটা পড়ে, তোমার সমস্ত গুনাহ ক্ষমা করে দেওয়া হবে।\"\n\n[আস সুনানুল কবীর লিল বায়হাকী, ৯ম খন্ড, ৪৭৬ পৃষ্ঠা, হাদীস: ১৯১৬১]\n\n\n(০৪) \"যে ব্যক্তি কুরবানী করার সামর্থ্য থাকার পরেও কুরবানী করে না, তবে সে যেন আমাদের ঈদগাহের নিকটেও না আসে।।\"\n\n[ইবনে মাজাহ, ৩য় খন্ড, ৫২৯পৃষ্ঠা, হাদীস: ৩১২৩]\n\n"},{"1":"❏ প্রশ্নোত্তর-১২কুরবানীর পশু পুলসিরাতের বাহন","2":"❏ কুরবানীর পশু পুলসিরাতের বাহনঃ\n\n\nসরকারে নামদার, মদীনার তাজেদার, হুজুর নবী আকরাম [ ﷺ ]\u0027র মোবারক ইরশাদঃ\n\n\n\"মানুষ কুরবানীর ঈদের দিন এমন কোন নেক আমল করে না যা আল্লাহ তা\u0027আলার নিকট (কুরবানীর পশু যবেহের মাধ্যম এর) রক্ত প্রবাহিত করার চেয়ে অধিক প্রিয়। (অর্থাৎ এই দিন কুরবানীর পশু যবেহ করে এর রক্ত প্রবাহিত করাটাই উত্তম ইবাদত।) এই কুরবানীর পশু কিয়ামতের দিন নিজ শিং, লোম এবং খুর (পা) নিয়ে উপস্থিত হবে। আর কুরবানীর পশুর রক্ত মাটিতে পড়ার পূর্বেই আল্লাহ তা\u0027আলার দরবারে কবুল হয়ে যায়। অতএব তোমরা খুশি মনে কুরবানী কর।\"\n\n\n[তিরমিযী শরীফ, ৩য় খন্ড, পৃ. ১৬২, হাদীস: ১৪৯৮]\n\n\nউপমহাদেশের অন্যতম হাদিস বিশারদ হযরত আল্লামা শায়খ আব্দুল হক মোহাদ্দিস দেহলভী [ ﺭﺣﻤﻪ ﺍﻟﻠﻪ ﻋﻠﻴﻪ ] বলেনঃ\n\n\n\"(কিয়ামতের দিন) কুরবানীর পশুকে কুরবানী দাতার নেক আমলের পাল্লায় রাখা হবে, যার মাধ্যমে নেকীর পাল্লা ভারী হবে।\"\n\n\n[আশিআতুল লুমআত, ১ম খন্ড, ৬৫৪ পৃষ্ঠা]\n\n\nহযরত সায়্যিদুনা মোল্লা আলী ক্বারী [ ﺭﺣﻤﻪ ﺍﻟﻠﻪ ﻋﻠﻴﻪ ] বলেছেনঃ \"অতঃপর (কুরবানীর পশুটি) তার জন্য বাহন হবে, যার মাধ্যমে ঐ ব্যক্তি খুব সহজভাবে পুলসিরাত পার হয়ে যাবে এবং ঐ কুরবানীর পশুর অঙ্গ প্রতঙ্গ কুরবানী দাতার প্রত্যেক অঙ্গ প্রত্যঙ্গের (জাহান্নাম থেকে মুক্তির) বদলা হিসেবে গণ্য হবে।\"\n\n[সূএঃ মিরকাতুল মাফাতীহ শরহে মিশকাতুল মাসাবীহ, ৩য় খন্ড, ৫৭৪ পৃষ্ঠা, হাদীস নং- ১৪৭০ এবং মিরআত, ২য় খন্ড, ৩৭৫ পৃষ্ঠা]"},{"1":"❑ প্রশ্নোত্তর-১৩","2":"❏ প্রশ্নঃ কোরবানীর পশুর চামড়ার বিক্রিত টাকা মসজিদ, মাদরাসার নির্মাণ বা উন্নয়ন কাজে দেয়া যাবে কিনা? উল্লেখ্য যে, আমাদের মাদরাসা কর্তৃপক্ষ প্রতিবছর চামড়া বিক্রিত টাকা, ইয়াতীমখানার জন্য বিভিন্ন দানকৃত টাকা, ইয়াতীম ছাত্রদের হাতে দিয়ে তাদেরকে বলে তােরা এ টাকাগুলাে মাদরাসায় দান করে দেয়। ইয়াতীম ছাত্ররা তাদের শেখানাে বুলি অনুযায়ী বলতে বাধ্য হয় যে, “আমরা এ টাকাগুলাে মাদরাসায় দান করলাম। এ ব্যাপারে আলেম সমাজ তথা মাদরাসা কর্তৃপক্ষ দু’ভাগে ভাগ হয়ে যায়। কেউ বলে চামড়ার পয়সা মাদরাসায় ও মসজিদের উন্নয়নের কাজে দিতে পারবে। আর কেউ বলে দিতে পারবে না, এটা নাজায়েয। এ বিষয় নিয়ে এলাকায় বিশৃঙ্খলার সৃষ্টি হয়েছে। প্রমাণসহ সমস্যার সমাধান দিলে উপকৃত হব।\n\n\nমুহাম্মদ মহিউদ্দীন (প্রশ্নকারী)\n\nজিলানী মাদরাসা, সরফভাটা, রাঙ্গুনিয়া।\n\n\nউত্তরঃ কোরবানীর সম্পূর্ণ চামড়া মসজিদ বা মাদরসায় দান করা অথবা মসজিদে দেওয়ার নিয়্যতে নিজে চামড়া বিক্রি করে বিক্রয়লব্ধ টাকা মসজিদ নির্মাণে প্রদান করা উভয়ই জায়েয। কোরবানীর চামড়া সাদকা করা উত্তম, তবে ওয়াজিব নয়। তাই কোরবানীর চামড়া নিজের ব্যবহারের জন্য রাখাও জায়েয। যাকাত, ফিতরা ও উশর ইত্যাদি ওয়াজিব সাদকার ক্ষেত্রে গরীবকে মালিক করে দেওয়া শর্ত, বিধায় তা মসজিদ ও মাদরাসার নির্মাণ কাজে ব্যয় করা জায়েয নেই। তাই যাকাত, ফিতরাসহ সকল ওয়াজিব সদকার টাকা মাদরাসার ইয়াতীম গরীব শিক্ষার্থীদের জন্য ব্যয় করতে হবে। কিন্তু কোরবানীর চামড়া সাদকা করা যেহেতু ওয়াজিব নয় তাই কোরবানীর চামড়া বা এর বিক্রয়লব্ধ টাকা সরাসরি মসজিদ মাদরাসা নির্মাণের কাজে ব্যয় করা যাবে। এতে হিলা করার কোন প্রয়ােজন নেই। তবে নিজের খরচ নির্বাহের নিয়্যতে কোরবানীর চামড়া বিক্রি করা হলে তখন ওই বিক্রিলব্ধ টাকা মসজিদে দেওয়া জায়েয হবে না বরং তা সাদকা করে দেওয়া ওয়াজিব।\n\n\n[ফতােয়ায়ে রজভীয়া ও ফতােয়ায়ে আমজাদিয়া]\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ২৩৩ পৃ.]\n\n"},{"1":"❑ প্রশ্নোত্তর-১৪ কুরবানী পশুর বন্টন","2":"কুরবানী পশুর বন্টন\n\n\n❏ প্রশ্নঃ একটি পশু দু’জনে ভাগে কোরবানী করল। আমরা জানি গরু, মহিষে সাত ভাগ করা যায়। তিন ভাগ করে দু’জনে ছ’ভাগ নিল। সপ্তম ভাগ নবী করীম [ ﷺ ] এর জন্য নির্ধারিত ছিল, এটি কে নিবে? অনুরূপ তিন জনে ভাগ করলে কিরূপ বন্টন করবে দয়া করে জানাবেন।\n\n\nমুহাম্মদ আরিফুর রহমান রাশেদ (প্রশ্নকারী)\n\nচট্টগ্রাম সরকারি কলেজ।\n\n\nউত্তরঃ গরু ও মহিষের কোরবানী সাত(০৭) জনের পক্ষ থেকে দেওয়া যায়, তবে অবশ্যই সাত জনের পক্ষ থেকে করতে হবে শরীয়তে এমন কোন বাধ্যবাধকতা নেই। একজন ব্যক্তি ইচ্ছা করলে একটি গরু বা মহিষ দিয়ে কোরবানী করতে পারে। দু’জনে মিলে একটি গরু বা মহিষ কোরবানীর জন্য ক্রয় করলে উভয়ে তিন ভাগ করে নেওয়ার পর অবশিষ্ট এক ভাগকে নবী করীম [ ﷺ]\u0027র জন্য নির্ধারণ করা হলে উভয়ে ইচ্ছা করলে উক্ত ভাগে শরিক হতে পারবে এবং টাকা অনুপাতে গােশত উভয়ে ভাগ করে নেবে। আর যদি একজন উক্ত ভাগের খরচ বহন করে তবে সে উক্ত ভাগের গােশত সবগুলাে নেবে। অনুরূপভাবে তিন জনে মিলে করলেও সবাই উক্ত ভাগে শরিক হতে পারবে গােশতও সে অনুপাতে ভাগ হবে। উক্ত ভাগে কয়েক জন টাকা দিয়ে শরিক হলেও ভাগটা একক সত্ত্বার নামে হওয়ার কারণে শরীয়তের দৃষ্টিতে কোরবানীতে কোন অসুবিধা হবে না।\n\n\nউল্লেখ থাকে যে, সামর্থ্যবান ব্যক্তির উচিত নিজের কোরবানীর পাশাপাশি প্রিয় নবীর নামেও কোরবানী করা। কেননা নবী করীম [ ﷺ ] কখনাে নিজের কোরবানীর মুহূর্তে স্বীয় উম্মতদেরকে বাদ দেন নি। তিনি দু’টি ছাগল দ্বারা কোরবানী করতেন। একটি নিজের পক্ষে করতেন অপরটি উম্মতের পক্ষ থেকে করতেন এবং একটা ছাগল সকল উম্মতের পক্ষে কোরবানী প্রদান করা এটা হুজুর আকরাম [ ﷺ]\u0027র বৈশিষ্ট্য।\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ২৩৪ পৃ.]"},{"1":"❑ প্রশ্নোত্তর-১৫","2":"❏ প্রশ্নঃ কোরবানী করা ওয়াজিব। কিন্তু সূরা কাউসারে আল্লাহ পাক কোরবানী করতে বলেছেন। তদ্রুপ সূরা আন\u0027আমের ১৬১-১৬২ আয়াতে কোরবানীর কথা আছে। আমার প্রশ্ন-কোরবানীকে \u0027ফরজ\u0027 না বলে \u0027ওয়াজিব\u0027 বলা হয় কেন? বিস্তারিত জানানাের অনুরােধ রইল।\n\n\nকাজী মুহাম্মদ সাজেদুল হক (প্রশ্নকারী)\n\nসেক্টর ৫, উত্তরা, ঢাকা।\n\n\nউত্তরঃ পবিত্র কোরআনের প্রতিটি নির্দেশ ( ﺍﻣﺮ ) ফরয পর্যায়ের নয়। বরং কতেক নির্দেশ ফরয, কতেক নির্দেশ ওয়াজিব, কতেক নির্দেশ মুস্তাহাব ও কতেক নির্দেশ মুবাহ্ পর্যায়ের। কারণ আরবীতে নির্দেশবাচক ক্রিয়া ( ﺍﻣﺮ ) বিভিন্ন অর্থে ব্যবহৃত হয়। তাই কোরবানীর নির্দেশ ওয়াজিব পর্যায়ের। ইসলামী শরীয়তে ‘ফরয’র পরই ‘ওয়াজিব’র স্থান। “ওয়াজিব’ অস্বীকারকারী গােমরাহ (পথভ্রষ্ট) ও বদমাযহাবী। শর\u0027ঈ ওজর ব্যতীত ‘ওয়াজিব’ ত্যাগকারী ফাসিক্ব ও পরকালে জাহান্নামের শাস্তির অধিকারী। ইচ্ছাকৃত সামর্থ থাকা সত্ত্বেও কোন ‘ওয়াজিব\u0027 বর্জন করা কবীরাহ গুনাহ। তবে কোরবানী করাকে শরীয়তের দৃষ্টিতে ইমামগণের মধ্যে কেউ কেউ সামর্থবান মুসলমানের উপর ফরয এবং কেউ কেউ সুন্নাত হিসেবে আখ্যায়িত করেছেন। কিন্তু আমাদের হানাফী মাযহাবের চূড়ান্ত অভিমত হল, সামর্থবান মুসলমানের উপর কোরবানী করা ওয়াজিব।\n\n\n(কিতাবুল হেদায়া ও ফাতহুল কদীর ‘কোরবানী অধ্যায়’ ইত্যাদি।]\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); (২৩৪-২৩৫) পৃ.]\n\n"},{"1":"❑ প্রশ্নোত্তর-১৬","2":"❏ প্রশ্নঃ হাদীস শরীফে রয়েছে, কোরবানির মাংস তিন ভাগ করে এক ভাগ গরীব মিসকীনকে, এক ভাগ আত্মীয় স্বজনকে এবং একভাগ নিজের কাছে রাখা জরুরি। কিন্তু আমাদের সমাজের দিকে লক্ষ্য করলে দেখা যায়- একটি পরিবার ৪৫ কেজি ওজনের একটি গরু দিয়ে কোরবানি করল এবং এর থেকে যে ভাগ গরীব-মিসকীনকে দেয়ার কথা তা না দিয়ে তারা ১০ জন মিসকীনকে আধাকেজি করে গোস্ত দিল। অনুরূপ আত্মীয়-স্বজনকেও যে ভাগ দেওয়ার প্রয়ােজন, তা তারা না দিয়ে হয়তাে ১০ জনকে ১০ কেজি গোস্ত দিল। বাকি সবগুলাে নিজের জন্য রেখে দিল। এতে কোরবানির সব দায়-দায়িত্ব পালনে যে অসম্পূর্ণতা রয়ে গেল তা থেকে কিভাবে মুক্তি মিলবে? জানালে উপকৃত হব ।\n\n\nমুহাম্মদ মনজুরুল ইসলাম (প্রশ্নকারী)\n\nদক্ষিণ কদলপুর, রাউজান।\n\n\nউত্তরঃ প্রশ্নে বর্ণিত নিয়ম অনুসারে কোরবানির পশুর গােশ্ত বন্টন করা \u0027মুস্তাহাব\u0027। তেমনিভাবে কোরবানির পশুর সমস্ত গোস্ত আত্মীয়-স্বজন ও গরীব-মিসকীনের মাঝে বন্টন করে দেওয়াও জায়েয। যদি নিজ আত্মীয়-স্বজন ও পরিবারের সদস্য সংখ্যা বেশি হয় এবং সামর্থবান না হন, তবে সম্পূর্ণ গােপ্ত আত্মীয়-স্বজন ও নিজ সন্তান-সন্ততিদের জন্য রেখে দিতে পারেন। সর্বাবস্থায় কোরবানী আদায় হয়ে যাবে। তবে কোরবানীর গোস্ত গরীব-মিসকীনের মাঝে সাদক্বাহ বা দান করলে এক তৃতীয়াংশ সাদক্বাহ করাই উত্তম।\n\n\nঅবশ্য কেউ কোরবানি করার মান্নত করলে, তখন কোরবানীর পশুর সব গোস্ত ফকীর-মিসকীনের মাঝে সাদক্বাহ করা \u0027ওয়াজিব\u0027।\n\n\n[কিতাবুল হিদায়া ও ফতােয়া-ই আলমগীরী ‘কোরবানি’ অধ্যায় দেখুন।]\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); ২৩৫ পৃ.]\n\n"},{"1":"❑ প্রশ্নোত্তর-১৭","2":"❏ প্রশ্নঃ কোরবানীর পশু যবেহ করার সময় কোরবানীদাতার যে নাম দেওয়া হয়, তার নিয়ম কিরূপ? যদি কোরবানীদাতার নাম দেওয়া না হয় তাহলে ক্ষতি হবে কি? বিস্তারিত প্রমাণসহ জানালে উপকৃত হব।\n\n\nমুহাম্মদ হামেদ রেজা (প্রশ্নকারী)\n\nশাহমীরপুর, কর্ণফুলী, চট্টগ্রাম।\n\n\nউত্তরঃ কোরবানীর পশু আল্লাহর নামে যবেহ করার পর যাদের নামে কোরবানী দেওয়া হবে তাদের নাম উচ্চারণ করবে। যদি কেউ ভুলবশত উচ্চারণ নাও করে তাহলে কোন অসুবিধা নেই। মনে মনে নিয়্যত করলেও তাদের পক্ষ থেকে কোরবানী আদায় হয়ে যাবে। আল্লাহ সবারই অন্তরের খবর রাখেন।\n\n\nমুফতি সৈয়দ মুহাম্মদ অছিয়র রহমান আলকাদেরী\n\nপ্রধান ফকিহ্-জামেয়া আহমদিয়া সুন্নিয়া আলিয়া, চট্টগ্রাম। [যুগ-জিজ্ঞাসা (প্রশ্ন-উত্তর); (২৩৫-২৩৬) পৃ.]"},{"1":"❏ প্রশ্নোত্তর-১৮ কুরবানীর একাংশে আক্বীকা দেওয়া প্রসঙ্গ","2":"❏ কুরবানীর একাংশে আক্বীকা দেওয়া প্রসঙ্গঃ\n\n\nকুরবানীর সময় আমরা আমাদের সমাজে একটি প্রচলিত আমল দেখতে পাই, তা হচ্ছে, গরু, মহিষ কিংবা উট কুরবানী দেয়ার সময় তাতে সন্তানের আক্বীকা দেওয়া। হানাফী, শাফেয়ী এবং হাম্বালী মাযহাবের বর্ণনা অনুযায়ী এই রকম করা জায়েয। শর্ত হচ্ছে, সকল অংশীদারের নিয়ত যেন আল্লাহর নৈকট্য হয়, গোস্ত খাওয়া কিংবা অন্য উদ্দেশ্য না হয়।\n\n[ফাতাওয়া হিন্দিয়্যাহ,৫/৩০৪, বাদাইউস্ সানাঈ,৫/৭২]"},{"1":"❑ প্রশ্নোত্তর-১৯","2":"❑ প্রশ্নঃ কুরবানীর গােস্তকে তিন অংশে বিভক্ত করা হয়। একাংশ নিজের, একাংশ আত্মীয় স্বজনদের এবং আরেকাংশ মিসকিনদের জন্য। যদি মিসকিনরা মুসলমান না হয় তাহলে তার হুকুম কি? কোন ব্যক্তি কুরবানী করতঃ তিন ভাগ না করে নিজের ঘরে সবগুলাে খেয়ে ফেললে তার কুরবানী বৈধ হবে কিনা?\n\n\nউত্তরঃ তিন ভাগে বিভক্ত করা মুস্তাহাব; জরুরী নয়। চাই সে নিজে ভক্ষণ করুক বা আত্মীয় স্বজনদেরকে প্রদান করুক অথবা সবগুলাে মিসকিনদের মাঝে ভাগ ভাটোয়ারা করে দিক। মুসলমান মিসকিন পাওয়া না গেলে কোন কাফিরকে মােটেই দেবে না। সে যদি কাফির জিম্মি না হয় তাহলে কুরবানী বা অন্য কোন সাদকা দান করাতে কোন পূণ্য পাবে না।\n\n\n\u0027দুররুল মুখতার\u0027- এ রয়েছেঃ\n\n\n[ ﺍﻣﺎ ﺍﻟﺤﺮﺑﻲ ﻭﻟﻮ ﻣﺴﺘﺎﻣﻨﺎ ﻓﺠﻤﻴﻊ ﺍﻟﺼﺪﻗﺎﺕ ﻻﺗﺠﻮﺯﻟﻪ ﺍﺗﻔﺎﻗﺎ ﻧﺠﺮﻋﻦ ﺍﻟﻐﺎﻳﺔ ﻭﻏﻴﺮﻫﺎ ]\n\n\n\"অতঃপর হারবী যদিও মুস্তামিন হয়, সর্বপ্রকারের সাদকা তার জন্য ঐক্যমতের ভিত্তিতে \u0027না-জায়েয\u0027। গায়িয়া ইত্যাদিতে বর্ণিত রয়েছে।\"\n\n\n\u0027বাহরুর রায়িক’র মধ্যে মিরাজুদ দেরায়া শরহে হেদায়া থেকে বর্ণিত,\n\n\n[ ﺻﻠﺘﻪ ﻻﺗﻜﻮﻥ ﺑﺮﺍﺷﺮﻋﺎ ﻭﻟﺬﺍﻟﻢ ﻳﺠﺰ ﺍﺍﻟﺘﻄﻮﻉ ﺍﻟﻴﻪ ﻓﻠﻢ ﻳﻘﻊ ﻗﺮﺑﺔ ]\n\n\n\"গায়রে জিম্মী কাফিরকে দান করা শরীয়তের দৃষ্টিতে কোন ছাওয়াব হবে না। তাই তাকে নাফেলা কিছু দান করা বৈধ নয় এবং তাতে নৈকট্য লাভ হবে না।\"\u0027 ( ﻭﺍﻟﻠﻪ ﺗﻌﺎﻟﻰ ﺍﻋﻠﻢ )\n\n[সূত্রঃ ফাতাওয়া-ই আফ্রিকা; ১৫তম ছাওয়াল, পৃ. (২৬-২৭)]\n\nমূলঃ ইমাম আ\u0027লা হযরত [ ﺭﺣﻤﻪ ﺍﻟﻠﻪ ﻋﻠﻴﻪ ]\n\nবঙ্গানুবাদঃ মাওলানা মুহাম্মদ ইসমাঈল\n\n"},{"1":"❑ প্রশ্নোত্তর-২০ বিধর্মী ও বাতিল ফির্কার জবেহকৃত পশু খাওয়া যাবে কিনা?","2":"বিধর্মী ও বাতিল ফির্কার জবেহকৃত পশু খাওয়া যাবে কিনা?\n\n❑ মাসআলা - ৪৪ঃ জামাদিউল উলা , ১৩৩৮ হিজরী।\n\n\nরাহবরানে দ্বীন ও মুফতিয়ানে শরয়ে মতীন কি বলছেন যে, রাফেযী, ওহাবী, কাদিয়ানীর যবাইকৃত প্রাণী জায়েয না না-জায়েয? যখন তারা ‘বিসমিল্লাহ্\u0027 বলে যবেহ করবে, এবং কাফির আহলে কিতাব ঈসায়ী, ইহুদীদের যবেহকৃত প্রাণীর হুকুম কি? যখন তারা \u0027বিসমিল্লাহ\u0027 বলে যবেহ করবে। আর মুসলিম মহিলাও যবেহ করতে পারে কি না? যখন কোন পুরুষ ওখানে না থাকে। বিস্তারিত বর্ণনা করুন প্রতিদান দেয়া হবে।\n\n\nজাওয়াবঃ যবেহ শুদ্ধভাবে হলে মহিলা\u0027র যবেহকৃত পশু \u0027বৈধ\u0027। ইহুদীদের যবেহকৃত পশু হালাল যদি আল্লাহর নামে যবেহ করে। অনুরূপ প্রকৃত নাসারাদের যবেহকৃত পশু হালাল। \u0027ন্যাচারী\u0027 ও \u0027প্রকৃতিবাদী\u0027 যারা বর্তমান কালের নব্য নাসারা তাদের যবেহকৃত পশু \u0027হালাল নয়\u0027। কালিমা পড়ুয়া \u0027ন্যাচারী\u0027 ইসলামের দাবী করলেও তাদের যবেহকৃত পশু \u0027মৃতের বিধান রাখে\u0027। অনুরূপ রাফেযী তাবাররায়ী (হযরত আলী রাঃ কে প্রধান্য দানকারী), ওহাবী দেওবন্দী, ওহাবী গায়রে মুকাল্লাদ, কাদিয়ানী, ছাকডালভী, ন্যাচারী এসবের যবেহকৃত পশু নাপাক, মৃত ও নিঃসন্দেহে \u0027হারাম\u0027। লাখাে বার আল্লাহর নাম নিলেও, অত্যন্ত পরহেজগারী অবলম্বন করলেও তারা সকলেই \u0027মুরতাদ\u0027। মুরতাদের যবেহকৃত পশু হালাল নয়। তবে যে রাফেযীরা হযরত আলী\u0027কে প্রাধান্য দেয় না তাদের যবেহকৃত পশু \u0027হালাল\u0027। যদি তারা ধর্মীয় জরুরী বিষয়কে নিজেরা অস্বীকার না করে এবং অস্বীকারকারী রাফেযী ও অন্যান্যদেরকে মুসলমান মনে না করে। আল্লাহই সর্বজ্ঞ।\n\n[সূত্রঃ আহকাম-ই শরীয়ত; ৪৪তম মাস্আলা, পৃ. ১১৯]\n\nমূলঃ ইমাম আ\u0027লা হযরত [ ﺭﺣﻤﻪ ﺍﻟﻠﻪ ﻋﻠﻴﻪ ]\n\n"},{"1":"❑ প্রশ্নোত্তর-২১","2":"❑ প্রশ্নঃ কেউ ছাগল, মুরগী ইত্যাদি বিছমিল্লাহি আল্লাহু আকবর বলে যবেহ করেছে। ছুরি ধারালাে হওয়ার কারণে মাথা পৃথক হয়ে গেলে ঐ পশু খাওয়া বৈধ কি না?\n\n\nউত্তরঃ খাওয়া বৈধ, এ কাজ :মাকরূহ\u0027। অনিচ্ছাকৃত ভাবে তা সংগঠিত হলে অসুবিধা নেই।\n\n\nদুররে মুখতারে আছে- ﻛﺮﻩ ﺍﻟﻨﺨﻊ ﺑﻠﻮﻍ ﺍﻟﺴﻜﻴﻦ ﺍﻟﻨﺨﺎﻉ ﻭﻫﻮ ﻋﺮﻕ ﺍﺑﻴﺾ ﻓﻲ ﺟﻮﻑ ﻋﻈﻢ ﺍﻟﺮﻗﺒﺔ ﻭﻛﻞ ﺗﻌﺬﻳﺐ ﺑﻼ ﻓﺄﺋﺪﺓ ﻣﺜﻞ ﻗﻄﻊ ﺍﻟﺮﺃﺱ ﻭﺍﻟﺴﻠﺦ ﻗﺒﻞ ﺃﻥ ﺗﺒﺮﺩ ﺍﻱ ﺗﺴﻜﻦ ﻋﻦ ﺍﺿﻄﺮﺍﺏ . .\n\n\n\"স্লেশ তথা হারাম মগজ পর্যন্ত ছুরি পৌঁছিয়ে দেওয়া \u0027মাকরূহ\u0027। তা হল গর্দানের হাঁড়ের মধ্যে সাদা রগ। অনুরূপভাবে অনর্থক কষ্ট দেওয়া যেমন- মাথা কেটে ফেলা এবং নড়াচড়া বন্ধ হওয়ার পূর্বে চামড়া খসে নেয়া \u0027মাকরূহ\u0027। ( ﻭﺍﻟﻠﻪ ﺗﻌﺎﻟﻰ ﺍﻋﻠﻢ )\n\n[সূত্রঃ ফাতাওয়া-ই আফ্রিকা; ৭৭তম ছাওয়াল, পৃ. ৯৭]\n\nমূলঃ ইমাম আ\u0027লা হযরত [ ﺭﺣﻤﻪ ﺍﻟﻠﻪ ﻋﻠﻴﻪ ]\n\n"}]