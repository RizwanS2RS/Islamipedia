[
    {
        "1": "নামাযে ১৪টি ফরয",
        "2": "নামাযে মোট চৌদ্দটি ফরযের মধ্যে নামায শুরুর আগেই ৭টি ফরয, আর নামাযের ভেতরে ৭টি ফরয ।\n(ক) নামাযের বাইরের ৭টি ফরয :\nশরীর পাক, পরনের কাপড় পাক, নামায পড়ার স্থান পাক, সতর ঢাকা, কিবলা রোখ হওয়া, ওয়াক্ত চিনে নামায পড়া ও নিয়াত করা।\n(খ) নামাযের ভিতরের ৭টি ফরয :\nতাকবীর তাহরীমা, দাঁড়ানো, কিরাআত, রুকু, সিজদা, শেষ বসা ও মুসল্লীর ব্যক্তিগত কাজের মাধ্যমে নামায শেষ করা ।এক্ষেত্রে সালাম সর্বোওম কাজ |\n\n"
    },
    {
        "1": "নামাযে ওয়াজিব",
        "2": "নিম্নে নামাযের ওয়াজিব সমুহ বর্ননা করা হলো।\n১। ফরজ নামাযের প্রথম দুই রাকাতে এবং বিতির,নফল ও সুন্নত নামাযের সব রাকাতে সুরা ফাতেহা পড়া।\n২। ফরজ নামাযের প্রথম দুই রাকাতে এবং বিতির,নফল ও সুন্নত নামাযের সব রাকাতে সুবা ফাতেহার পর অন্য যেই কোন একটি বড় আয়াত বা ছোট তিন আয়াত কিংবা যেই কোন একটি পুর্নাঙ্গ সুরা পড়া।\n৩। নামাযের ধারাবাহিকতা বজায় রাখা।\n৪। নামাযে তারা হুরা না করা অর্থাৎ ধীরে সুসে’ নামায আদায় করা।\n৫। দ্বিতীয় রাকাতের পর প্রথম বৈঠক করা এবং তাশাহুদ পড়া।\n৬। শেষ বৈঠকে“আসসলামু আলাইকুম ওয়া রাহমাতুল্লাহ”বলে নামায শেষ করা।\n৭। বিতির নামাযে দোয়া কুনুত পড়া।\n৮। প্রত্যেক ঈদের নামাযে অতিরিক্ত ছয় তাকবীর বলা।\n৯। যে সব নামাযে উচ্চ স্বরে কেরাত পড়ার নিয়ম সেসব নামাযে উচ্চ স্বরে কেরাত পড়া এবং যেই সব নামাযে নিরবে কেরাত পড়ার নিয়ত সেসব নামাযে নিরবে কেরাত পড়া।\n১০।সেজদার সময় দুই হাত এবং দুই হাটু জমিনে রাখা।\n১১।রুকু এবং সেজদায় কমপক্ষে এক বার করে তসবীহ পড়া ওয়াজিব।"
    },
    {
        "1": "১. নামাযে দাঁড়ানো অবস্থায় দুই পায়ের মাঝখানে ফাঁকা রাখা",
        "2": "ইমাম, মুক্তাদী কিংবা একা নামায আদায়কারী প্রত্যেকেই নিজ নিজ শরীরের গঠন অনুযায়ী দুই পায়ের মাঝখানে এতটুকু ফাা রেখে দাঁড়াবে যেন পায়ের আঙ্গুলগুলো কেবলামুখী হয়ে থাকে এবং দাঁড়ানো, রুকু ও সেজদার সময় ব্যবধান বৃদ্ধি করার বা সংকোচ করার কোনো প্রয়োজন না হয়। উভয় পায়ের আঙ্গুলসমূহ কিবলামুখী করে স্বাভাবিকভাবে দাঁড়াবে।\n\nহযরত আবূ হুরায়রা রাসূল (সা.) বলেন, যখন তোমারা নামাযে দাঁড়াবে (ইচ্ছা করবে) তখন ভালোভাবে অযু করবে। অতঃপর পরিপূর্ণরূপে কেবলামুখী হবে এবং তাকবীর বলবে। (বুখারী শরীফ ২/৯২৪, হা.৬২৫১, তিরমিযী শরীফ ১/৬৬  ত্বা. ৩০৪ সহীহ)\n\nবিজ্ঞ ইমামগণের গবেষণা মতে পুরুষের উভয় পায়ের মাঝে নিম্নে চার আঙ্গুল ঊর্ধ্বে এক বিঘত পরিমাণ ফাকা রাখা হবে স্বাভাবিক পরিমাণ।\n\nআর মহিলাগণ উভয় পায়ের গোড়ালি মিলিয়ে রাখবে। হযরত আব্দুল্লহ্ ইবনে আব্বাস (رضي الله عنه) কে মহিলাদের নামায সম্পর্কে জিজ্ঞেস করলে তিনি বলেন : সংকোচিত ও (শরীরের অঙ্গ) মিলিয়ে নামায পড়বে। (মুসান্নাফে আবী শায়বা : ১/২৭০, হা. ২৭৯৪ সহীহ)"
    },
    {
        "1": "২. তাকবীরে তাহরীমার সময় কান পর্যন্ত হাত উঠানো",
        "2": "তাকবীরে তাহরীমার সময় উভয় হাত কান পর্য উঠানো সুন্নত। অর্থাৎ উভয় হাতের বৃদ্ধাঙ্গুলির মাথা কানের লতি পর্যন্ত  উঠানো। (মুসলিম শরীফ ১/১৬৮ ত্বা ৩৯১)\n\nহযরত মালেক ইবনে হুয়াইরিস (رضي الله عنه) থেকে বর্ণিত যে, রাসূল (সা) যখন তাকবীর বলতেন তখন দুই কান পর্যন্ত হাত উঠাতেন। (মুসলিম)\n\nমহিলাগণ তাদের হাত বুক বা কাধ পর্যন্ত উঠাবে এবং কাপড়ের ভেতর থেকে হাত বাহিরে রাখবে না। (তিরমিযী ১/২২২ ত্বা ১১৭৩ সহীহ)"
    },
    {
        "1": "৩. নামাযে কব্জির উপর হাত বাঁধা এবং নাভীর নিচে রাখা সুন্নাত",
        "2": "নামাযে বাম হাতের কব্জির উপর ডান হাত রাখা এবং দুই আঙ্গুল দ্বারা চেপে ধরা সুন্নাত। একাধিক সহীহ হাদীস দ্বারা এ আমল প্রমাণিত। চার মাযহাবের ইমাম এবং জমহুর আলেমগণ এটাকেই সুন্নাত পদ্ধতি আখ্যা দিয়েছেন।\n\nপ্রমাণ :\n\n১. হযরত সাহল ইবনে সা‘দ (رضي الله عنه) বলেন, মানুষকে এই আদেশ দেয়া হয়েছে যে, তারা যেন নামাযে ডান হাত বাম হাতের বাহুর উপর রাখে। (বুখারী শরীফ হাদীস নং ৭৪০)\n\nএই হাদীসটি সম্পর্কে বুখারী শরীফের বিখ্যাত ভাষ্যকার হাফেজ ইবনে হাজার আসকালানী (رحمة الله) বলেন, বাহুর কোনো জায়গায় রাখতেন সেটা এই হাদীসে অস্পষ্ট।\n\nআবূ দাঊদ ও নাসাঈ বর্ণিত ওয়াইল (رضي الله عنه)-এর হাদীসে বলা হয়েছে, অতঃপর তিনি তার ডান হাত বাম হাতের তালুর পিঠ, কব্জি ও বাহুর উপর রাখলেন। ইবনে খুযায়মা (رحمة الله) প্রমুখ এটিকে সহীহ বলেছেন। (ফাতহুল বারী : খন্ড ২, পৃষ্ঠা ২৭৫)\n\nআর আল্লামা শাওকানী রহ. নায়লুল আওতার গ্রন্থে বলেছেন : হাদীস শরীফে যে বলা হয়েছে, ‘বাম হাতের বাহুর উপর” বাহুর কোন্ জায়গা তা এখানে অস্পষ্ট রাখা হয়েছে।\n\nমুসনাদে আহমাদ ও আবূ দাঊদ শরীফে বর্ণিত হাদীসে তার ব্যাখ্যা দেয়া হয়েছে আর তা হলো তিনি তার ডান হাত বাম হাতের পিঠ কব্জি ও বাহুর উপরে রেখেছেন। তাবারানী রহ. এর বর্ণনায় এসেছে, তিনি নামাযে তার ডান হাত বাম হাতের পিঠের উপর কব্জির কাছে রেখেছেন। (খন্ড ২, পৃষ্ঠা ১৮৭)\n\n২. হযরত হুলব আততাঈ (رضي الله عنه) বলেন, রাসূল (সা) আমাদের ইমাম হতেন। তিনি ডান হাত দ্বারা বাম হাত চেপে ধরতেন। (তিরমিযী শরীফ : হাদীস নং ২৫২)\n\nএ বিষয়ে আরো যত সহীহ হাদীস বর্ণিত আছে সবগুলোর মধ্যে সমন্বয় করে চার মাযহাবের আলেমগণ সেই পদ্ধতিকেই অবলম্বন করেছেন, যেভাবে হানাফী মাযহাবের অনুসারীগণ আমল করে থাকেন। একেই বলে হাদীসের অনুসরণ। এরাই প্রকৃত হাদীস অনুসারী। আর যারা একটি হাদীস নিয়ে সবগুলো উপেক্ষা করে তারা মূলত নামের আহলে হাদীস। প্রকৃত হাদীস অনুসারী নয়।\n\n* নাভীর নিচে হাত রাখা সুন্নাত\nউল্লিখিত পদ্ধতি অনুযায়ী হাত বাধার পর নাভীর নিচে হাত রাখা সুন্নাত। তবে ইমাম শাফয়ী রহ. বুকের নিচে রাখার কথা বলেছেন। কিন্তু বুকের উপর হাত বাধার সুন্নত হওয়ার কথা কেউ বলেননি। বুকের উপর হাত বাঁধার ব্যাপারে কোনো সহীহ হাদীস নেই।\n\nপ্রমাণ :\n\n১. হযরত ওয়াইল ইবনে হুজর (رضي الله عنه) বলেন, আমি রাসূল (সা) কে নামাযে ডান হাত বাম হাতের উপর রেখে নাভীর নিচে রাখতে দেখেছি। (মুসান্নাফে ইবনে আবী শায়বা, হাদীস নং ৩৯৫৯)\n\n২. হযরত আলী (رضي الله عنه) বলেন, নামাযের সময় সুন্নত হলো হাত তালুর উপর রেখে নাভীর নিচে রাখা। (আবূ দাঊদ শরীফ, হাদীস নং ৭৫৬)\n\n৩. হযরত আবূ হুরায়রা (رضي الله عنه) বলেন, হাতের তালু অপর তালুর উপর রেখে নাভীর নিচে রাখতে হবে। (আবূ দাঊদ শরীফ, হাদীস নং ৭৫৮)"
    },
    {
        "1": "৪. সানা পড়া",
        "2": "তাকবীরে তাহরীমার পর সানা পড়া সুন্নাত। (আবূ দাঊদ শরীফ : ১/১১১ ত্বা. ৭৬৪)\n\nসানা হলো :\nسُبْحَانَكَ اللهُمَّ وَبِحَمْدِكَ، تَبَارَكَ اسْمُكَ، وَتَعَالَى جَدُّكَ، وَلَا إِلَهَ غَيْرُكَ\nহযরত আবূ সাঈদ খুদরী (رضي الله عنه) বলেছেন, রাসূল (ﷺ) নামায শুরু করার সময় বলতেন:\n سُبْحَانَكَ اللهُمَّ وَبِحَمْدِكَ، تَبَارَكَ اسْمُكَ، وَتَعَالَى جَدُّكَ، وَلَا إِلَهَ غَيْرُكَ\n নাসায়ী শরীফ হাদীস নং ৮৯৯"
    },
    {
        "1": "৫. ইমামের পেছনে মুক্তাদী সূরা ফাতিহা পড়বে না",
        "2": "অধিকাংশ সাহাবী ও তাবেঈনের মতে ইমামের পেছনে মুক্তাদীর সূরা ফাতিহা পড়া লাগবে না। ইমাম আবূ হানীফা, ইমাম মালেক ও ইমাম আহমদ ইবনে হাম্বল (رحمة الله) তিনজনই এ ব্যাপারে একমত পোষণ করেছেন। শুধুমাত্র ইমাম শাফেয়ী (رحمة الله) বলেন কেবল জোহর ও আসরের নামাযে মুক্তাদী সূরা ফাতিহা পড়বে। সুতরাং সূর ফাতিহা ছাড়া মুক্তাদীর নামায হবেই না, ঢালাওভাবে একথা বলা বিভ্রান্তিমূলক।\n\nপ্রমাণ :\n\n১. মুসলিম শরীফের ১ম খন্ডের ১৭৪ নং পৃষ্ঠায় হযরত আবূ মূসা আশআরী (رضي الله عنه) থেকে বর্ণিত। তিনি বলেন, একদা রাসূল (সা) ওয়াজ করেন। তখন আমাদেরকে সুন্নত শিক্ষা দেন। এবং নামাযের পদ্ধতি বর্ণনা করে বলেন, যখন তোমরা নামাযে দাঁড়াবে তখন কাতার ঠিক করে নিবে। এরপর তোমাদের একজন ইমাম হবে। আর সে (্ইমাম) যখন তাকবীর বলবে তখন তোমরা তাকবীর বলবে। তবে সে যখন কেরাত পড়বে তখন তোমরা নীরব থাকবে।\n\n২. হযরত জাবের (رضي الله عنه) থেকে বর্ণিত যে, রাসূল (সা) বলেন যে ব্যক্তি ইমাম রয়েছে, (অর্থাৎ যে ইমামের পেছনে নামায পড়ছে) তার ইমামের কেরাতই তার কেরাতের জন্য যথেষ্ট হবে। (সুনানে ইবনে মাজাহ :পৃ. ৬১ মুসান্নাফে ইবনে আবী শাইবা খ. ১, পৃ ৩৭৬)\n\n৩. তাবেয়ী হযরত আতা ইবনে ইয়াসার (رحمة الله) বলেন যে, তিনি ইমামের সঙ্গে কেরাত পড়া সম্পর্কে যায়েদ ইবনে ছাবিত (رضي الله عنه)-কে জিজ্ঞেস করলেন, তিনি জবাব দিলেন যে, কোনো নামাযেই ইমামের সঙ্গে কোনো কিছু পড়বে না। (মুসলিম শরীফ, হাদীস নং ৫৭৭)\n\nসূরা ফাতিহা না পড়েই যদি আগন্তুক মুক্তাদী ইমামের সাথে রুকুতে শরীক হতে পারে তাহলে সে রাকাত পেল বলে গণ্য করা হয়। সুতরাং বিবেকবান সবার কাছে সুস্পষ্ট হয়ে যায় যে, মুক্তাদীর সূরা ফাতিহা পড়া লাগবে না।"
    },
    {
        "1": "৬. নামাযে একান্তে অনুচ্চস্বরে আমীন বলা সুন্নত",
        "2": "ইমাম যখন সূরা ফাতিহা শেষ করবে তখন সকলে আমীন বলা সুন্নত। তবে এ ক্ষেত্রে আস্তে ও অনুচ্চস্বরে আমীন বলবে। কেননা অধিকাংশ সাহাবী ও তাবেয়ীর আমল দ্বারা তা প্রমাণিত। সুতরাং যারা বলেন আস্তে বলা সুন্নত পরিপন্থী তাদের কথা সঠিক নয়।\n\nপ্রমাণ :\n\n১. হযরত ওয়াইল ইবনে হুজর থেকে বর্ণিত। তিনি বলেন, আমাদেরকে নিয়ে রাসূল (ﷺ) নামায পড়লেন। তিনি যখন غَيْرِ الْمَغْضُوبِ عَلَيْهِمْ وَلاَ الضَّالِّينَপড়লেন তখন آمِينَআমীন বললেন। এবং আমীন বলার সময় তার আওয়াজকে নিম্ন (আস্তে) করলেন। (তিরমিযী শরীফ : ২৪৯)।ইমাম হাকেম রহ. যাহাবী রহ. এবং ইবনে জারীর তাবারী রহ. হাদিসটিকে সহীহ বলেছেন।\n\n২. ইমাম ইবনে জারীর তাবারী (رحمة الله) তার তাহযীবুল আছার গ্রন্থে বলেছেন, সঠিক কথা হলো আমীন আস্তে বলা ও জোরে বলার উভয় হাদীস সহীহ। এবং দুটি পন্থা অনুযায়ী এক এক জামাত আলেম আমলও করেছেন। যদিও আমি আস্তে আমীন বলাই অবলম্বন করেছি। কেননা অধিকাংশ সাহাবী ও তাবেয়ী এ অনুযায়ীই আমল করতেন। Ñ(আল জাওহারুল নাকী, খন্ড ২, পৃষ্ঠা ৫৮)\n\nঅধিকন্তু আমরা বলব যে, মদীনা শরীফে ইমাম মালেক (رحمة الله) এর নিবাস ছিল। তার মূলনীতি ছিল, কোনো বিষয় সহীহ হাদীসে পাওয়া গেলেও মদীনাবাসীর আমল কি ছিল সেদিকে লক্ষ্য রাখতেন। তিনিও ফতুয়া দিয়েছেন যে, মুক্তাদী আস্তে আমীন বলবেন। (আল মুদাওয়ানা, খন্ড ১, পৃষ্ঠা ৭১)\n\n৩. হযরত উমর (رضي الله عنه) এর ফতুয়া: হযরত আব্দুর রহমান ইবনে আবী লায়লা (রা.) বলেন, হযরত ওমর (رضي الله عنه) বলেছেন যে, ইমাম চারটি বিষয় আস্তে পড়বে, আউযুবিল্লাহ, বিসমিল্লাহ, আমীন ও রাব্বানা লাকাল হামদ"
    },
    {
        "1": "৭. শুধু তাকবীরে তাহরীমার সময় হাত তোলা সুন্নাত",
        "2": "নামায শুরু করার সময় যখন প্রথম তাকবীর বলবে তখনই শুধু কান পর্যন্ত হাত তোলা সুন্নাত। রুকুতে যাওয়ার সময় এবং রুকু থেকে উঠার সময় হাত উঠানো হবে না। একাধিক সহীহ হাদীস, অধিকাংশ সাহাবী ও তাবেয়ীর আমল দ্বারা তা প্রমাণিত।\n\nদলীল :\n\n১. হযরত আলকামা রহ. বলেন যে, হযরত আব্দুল্লাহ ইবনে মাসঊদ (رضي الله عنه) বলেছেন, আমি কি তোমাদেরকে নিয়ে রাসূল (ﷺ) এর নামাযের মতো নামায পড়ব না? একথা বলে তিনি নামায পড়লেন এবং তাতে শুধু প্রথম বারই হাত তুলেছিলেন। (আবূ দাঊদ শরীফ, হাদীস নং ৭৪৮, তিরমিযী শরীফ, হাদীস নং ২৫৭, নাসায়ী শরীফ, হাদীস নং ১০৫৮)\n\n২. হযরত আসওয়াদ রহ. বলেছেন, আমি হযরত ওমর ইবনুল খাত্তাব (رضي الله عنه) কে দেখেছি, তিনি প্রথম তাকবীরের সময় হাত তুলতেন, পরে আর তুলতেন না। (মুসান্নাফে ইবনে আবী শায়বা, হাদীস নং ২৪৬৯)\n\n৩. হযরত আব্দুল্লাহ ইবনে মাসঊদ (رضي الله عنه) বলেন, আমি রাসূল (ﷺ)-এর পেছনে আবূ বকর ও ওমর (رضي الله عنه)-এর পেছনে নামায পড়েছি। তারা কেবল তাকবীরে তাহরীমার সময় হাত উঠাতেন। (সুনানে বায়হাকী, খন্ড ২, পৃষ্ঠা ৭৯)\n\n\n"
    },
    {
        "1": "৮. সেজদায় যাওয়ার সময় আগে হাঁটু, পরে হাত, তারপর নাক এরপর কপাল রাখা সুন্নাত",
        "2": "দাঁড়ানো অবস্থা থেকে সেজদায় যাওয়ার সময় আগে হাটু জমিনে রাখবে, এরপর মাটিতে হাত রাখবে। এরপর নাক, এরপর কপাল, এই ধারাবাহিকতা রক্ষা করা সুন্নত।\n\nদলীল :\n\nহযরত ওয়াইল ইবনে হুজর (رضي الله عنه) বলেন, আমি রাসূল (ﷺ)-কে দেখেছি তিনি যখন সেজদায় যেতেন তখন হাত রাখার আগে হাটু রাখতেন। আর যখন সেজদা থেকে উঠতেন তখন হাঁটুর পূর্বে হাত উঠাতেন। (আবূ দাঊদ শরীফ, হাদীস নং ৮৩৮, তিরমিযী শরীফ, হাদীস নং ৩৬৮, নাসায়ী শরীফ, হাদীস নং ১০৮৯)\n\nইমাম তিরমিযী রহ. এই হাদীস উল্লেখ করে বলেন, এই হাদীস অনুসারে অধিকাংশ আলেমের আমল। তারা মনে করেন, হাত রাখার পূর্বে হাঁটু রাখবে। এবং হাঁটুর পূর্বে হাত উঠাবে না।\n\n\n"
    },
    {
        "1": "৯. প্রথম রাকাত শেষ করে সোজা উঠে দাঁড়ানো সুন্নাত",
        "2": "প্রথম রাকাতের সেজদা শেষ করে সরাসরি দাঁড়িয়ে যাওয়া এবং না বসা সুন্নাত।\n\nদলীল :\n\n১. হযরত আবূ হুরায়রা (رضي الله عنه) বলেন, নবী করীম (ﷺ) নামাযে ভুলকারী অনেক ব্যক্তিকে বলেছেন, তুমি যখন নামায পড়তে ইচ্ছা কর তখন ভালোভাবে অযু করে নাও। অতঃপর কিবলামুখী হও। আল্লাহু আকবার বলো এবং কুরআনের যতটুকু তোমার জন্য সহজ হয় পাঠ কর। অতঃপর রুকু কর এবং স্থিরভাবে রুকু করে এরপর মাথা তোল এবং স্থির হয়ে দাঁড়াও। এরপর সেজদা কর এবং সেজদায় স্থির হয়ে থাক। অতঃপর ওঠ এবং স্থির ও শান্ত হয়ে বসে পড়। এরপর আবার সেজদা কর এবং সেজদায় স্থির হয়ে থাক। অতঃপর সোজা দাঁড়িয়ে যাও। পুরো নামাযে এভাবেই সব কাজ কর। (বুখারী শরীফ, হাদীস নং ৬৬৫৭)\n\n২. হযরত ইকরিমা রহ. বলেন, আমি মক্কা শরীফে এক শায়খের পেছনে নামায পড়লাম। তিনি নামাযে ২২বার আল্লাহু আকবার বললেন, আমি হযরত ইবনে আব্বাস (رضي الله عنه) কে বললাম লোকটি আহমক। তিনি বললেন, (তোমার মা তোমাকে হারিয়ে ফেলুক) এটা তো আবুল কাসেম (রাসূল) সা-এর সুন্নাত। (বুখারী শরীফ, হাদীস নং ৭৮৮)\n\nএ হাদীস থেকে বোঝা যায় প্রথম ও তৃতীয় রাকাতের পরে না বসেই উঠে পড়বে। অন্যথায় বসাই যদি সুন্নাত হতো তাহলে তাকবীর ২৪ বার হওয়া উচিত ছিল। কেননা একথা স্বীকৃত এবং হাদীস দ্বারা প্রমাণিত যে, রাসূল (সা) প্রত্যেক উঠাবসায় তাকবীর বলতেন।\n\n\n"
    },
    {
        "1": "১০. নামাযে বৈঠকের মাসনূন পদ্ধতি",
        "2": "নামাযে প্রথম ও শেষ বৈঠকে বাম পা বিছিয়ে তার ওপর বসা ও ডান পা খাড়া রাখা সুন্নাত।\n\nদলীল :\n\n১. হযরত আয়েশা (رضي الله عنه) বলেন, তিনি (রাসূল সা) প্রত্যেক দুই রাকাতে আত্তাহিয়্যাতু পড়তেন। এবং বাম পা বিছিয়ে দিতেন ও ডান পা খাড়া রাখতেন। (মুসলিম শরীফ, হাদীস নং ৪৯৮)\n\n২. হযরত ওয়াইল ইবনে হুজর (رضي الله عنه) বলেন, আমি মদীনা শরীফে আসলাম, আর (মনে মনে) বললাম আমি অবশ্যই রাসূল (সা)-এর নামায দেখবো। (তিনি বলেন) যখন তিনি বৈঠক করলেন অর্থাৎ তাশাহহুদের জন্য তখন তার বাম পা বিছিয়ে দিলেন আর ডান পা খাড়া রাখলেন। (তিরমিযী শরীফ, হাদীস নং ২৯২)\n\n\n\n"
    },
    {
        "1": "১১. বিতর নামায তিন রাকাত",
        "2": "রাসূল (সা) এর কর্ম আমল ও নির্দেশনা এবং তার একনিষ্ঠ অনুসারী খুলাফায়ে রাশেদীন অধিকাংশ সাহাবা-তাবেয়ীনের বর্ণনাও আমল থেকে প্রমাণিত যে, বিতর নামায তিন রাকাত। দ্বিতীয় রাকাত শেষে প্রথম বৈঠকে তাশাহহুদ পড়ে তৃতীয় রাকাতের জন্য উঠে যাবে। তৃতীয় রাকাতে সূরা মিলানোর পর তাকবীর বলে দোয়ায়ে কুনুত পড়বে।\n\nদলীল :\n\n১. হযরত আবূ সালামা (رضي الله عنه) থেকে বর্ণিত, তিনি হযরত আয়েশা (رضي الله عنه) কে জিজ্ঞেস করলেন যে, রাসূল (ﷺ)-এর নামায কেমন হতো? তিনি উত্তরে বললেন, রাসূল (সা) রমযানে এবং রমযানের বাইরে এগারো রাকাতের বেশি পড়তেন না। প্রথমে চার রাকাত পড়তেন যার সৌন্দর্য ও দীর্ঘতা সম্পর্কে জিজ্ঞেস করো না। এরপর আরো চার রাকাত পড়তেন, যার সৌন্দর্য ও দীর্ঘতা সম্পর্কে প্রশ্ন করো না। এরপর আরও চার রাকাত পড়তেন, যার সৌন্দর্য ও দীর্ঘতা সম্পর্কে প্রশ্ন করো না। এরপর তিন রাকাত (বিতর) পড়তেন। (সহীহ বুখারী শরীফ, হাদীস নং ১১৪৭)\n\n২. হযরত আব্দুল্লাহ ইবনে আবী কাইস বলেন আমি হযরত আয়েশা (رضي الله عنه)-এর কাছে জিজ্ঞেস করলাম যে, নবীজী (সা) বিতরে কত রাকাত পড়তেন? উত্তরে বলেনÑ চার ও তিন, ছয় ও তিন, আট ও তিন বরং দশ ও তিন। তিনি বিতরে সাত রাকাতের কম এবং তের রাকাতের অধিক পড়তেন না। (সুনানে আবূ দাঊদ, হাদীস নং ১৩৫৭)\n\n৩. সহীহ মুসলিম শরীফের বর্ণনায় আছে যে, অতঃপর রাসূল (সা) এভাবে তিন বার ছয় রাকাত নামায আদায় করলেন। প্রতি বারই মিসওয়াক ও অযু করেছেন। এবং উপরোক্ত আয়াতগুলো পড়েছেন। সবশেষে তিন রাকাত বিতর পড়েছেন। (সহীহ মুসলিম, হাদীস নং ৭৬৩)\n\n৪. হযরত উবাই ইবনে কা‘ব (رضي الله عنه) বলেন, রাসূল (সা) তিন রাকাত বিতর পড়তেন, প্রথম রাকাতে সূরা আলা। দ্বিতীয় রাকাতে সূরা কাফেরুন তৃতীয় রাকাতে সূরা ইখলাস পড়তেন। এবং রুকুর পূর্বে দোয়া কুনুত পড়তেন।  (সুনানে নাসায়ী, হাদীস নং ১৬৯৯)\n\n৫. হযরত যাযান র. বলেন যে, হযরত আলী (رضي الله عنه) তিন রাকাত বিতর পড়তেন। (ইবনে আবী শাইবা, হাদীস নং ৬৯১৪)\n\n৬. হযরত ছাইব ইবনে ইয়াযীদ রহ. বলেন, হযরত উবাই ইবনে কা‘ব (رضي الله عنه) তিন রাকাতে বিতর পড়তেন। (মুসান্নাফে আব্দুর রাযযাক, হাদীস নং ৪৬৬১)\n\n৭. হযরত মাকহুল রহ. বলেন, হযরত ওমর (رضي الله عنه) তিন রাকাত বিতর পড়েছেন। এবং দ্বিতীয় রাকাতে সালাম ফেরাননি। (মুসান্নাফে ইবনে আবী শাইবা, হাদীস নং ৬৯০১)\n\n৮. হযরত আবুয যিনাদ রহ. বলেন, আমি মদীনায় সাত ফকীহ অর্থাৎ ইবনুল মুসায়্যিব, কাসিম ইবনে মুহাম্মদ, উরওয়া ইবনে যুবাইর, আবু বকর ইবনে আব্দুর রহমান, খারিজা ইবনে যায়েদ, উবাইদুল্লাহ ইবনে আব্দুল্লাহ ও সুলায়মান ইবনে ইয়াসার এর যুগ পেয়েছি। যাঁরা ইলম ও তাকওয়ায় অনন্য ছিলেন। কখনো তাদের মধ্যে মতভেদ হলেও তাদের অধিকাংশের মত অনুযায়ী কিংবা জ্ঞানের বিচারে যিনি অগ্রগামী তাঁর সিদ্ধান্ত অনুসরণ করা হতো। এই মূলনীতি অনুসারে তাঁদের যেসব সিদ্ধান্ত আমি ধারণ করছি তন্মধ্যে একটি হচ্ছেÑ তাঁরা সকলেই এ ব্যাপারে একমত যে, বিতর নামায তিন রাকাত। আর শেষ রাকাতেই কেবল সালাম ফিরাবে। (তাহাবী : ২/২০৭)\n\nউল্লিখিত উদ্ধৃতিসমূহ থেকে এ কথা স্পষ্ট যে, সাহাবা তাবেয়ীগণ ও নবীজীর (সা)-এর মতোই তিন রাকাত বিতর পড়তেন। নবীজী (সা) এক রাকাত বিতর পড়েছেন এমন একটি সহীহ হাদীসও পাওয়া যাবে না।\n\n"
    },
    {
        "1": "১২. তারাবীহ নামায বিশরাকাত",
        "2": "রাসূল সা., সাহাবায়ে কেরাম রা., তাবেয়ীন, তাবে তাবেয়ীগণ এবং মুজতাহিদ ইমামগণের আমল দ্বারা ঐতিহাসিকভাবে প্রমাণিত যে, তারাবী নামায বিশ রাকাত।\n\nকিন্তু ১২৮৪ হিজরীতে ভারতের আকবরাবাদ থেকে সর্বপ্রথম এক লা-মাযহাবী মৌলভী সাহেব আট রাকাত তারাবীর ফাতওয়া প্রদান করেন। এরপর ১২৮৫ হিজরীতে পাঞ্জাব সীমান্তে মাওলানা মুহাম্মদ হুসাইন বাটালবী আট রাকাত তারাবী নামায পড়া সুন্নত হওয়ার দাবি করেন।\nকিন্তু কুরআন ও হাদীস সম্পর্কে তৎকালীন প্রাজ্ঞ হক্কানী উলামায়ে কেরাম উক্ত আট রাকাত তারাবীর ফাতওয়াকে ভুল হিসেবে প্রমাণিত করে তা প্রত্যাখ্যান করেন।\n১৩৭৭ হিজরীতে আরবে শায়েখ নসীব রেফায়ী ও শায়েখ নাসীরুদ্দীন আলবানী রহ. সর্বপ্রথম আট রাকাত তারাবীর মত প্রকাশ করেন। তখন শায়েখ আতিয়্যা সালিমসহ আরবের জমহুর উলামায়ে কেরাম তাদের উক্ত রায়কে প্রত্যাখ্যান করেন এবং সাহাবায়ে কেরাম রা. এর যুগ থেকে চলে আসা হারামাইন শরীফাইন তথা বাইতুল্লাহ শরীফ ও মসজিদে নববীতে বিশ রাকাত তারাবীর আমলকে অব্যহত রাখেন। যা আজো অব্যাহত রয়েছে।\nসুতরাং আট রাকাত তারাবী পড়ার মতকে অনুসরণের অর্থ হল, সাহাবা ও তাবেয়ীগণের অনুসৃত আমলকে প্রত্যাখ্যান করে নব্য সৃষ্ট বিদআতি দলের অনুসরণ করা।\n\nহাদীসে বিশ রাকাত তারাবী\n১.হযরত জাবের বিন আব্দুল্লাহ রা. ইরশাদ করেন, একদা রমজান মাসে রাসূল সা. তাশরীফ নিয়ে আসলেন, লোকদের নিয়ে চব্বিশ রাকাত তথা চার রাকাত ফরজ ও বিশ রাকাত তারাবীহ এবং তিন রাকাত বিতির পড়েছেন। {হাফেজ হামযা বিন ইউসুফ সাহমীকৃত তারীখে জুরজান-১৪৬}\n\n২.হযরত আব্দুল্লাহ বিন আব্বাস রা. ইরশাদ করেন, রমজান মাসে রাসূল সা. বিশ রাকাত নামায [তারাবীহ] এবং বিতির পড়াতেন। {মুসান্নাফ ইবনে আবী শাইবা-২/২৮৬, আলমুজামুল কাবীর লিততাবরানী-৫/৪৩৩}\n\n৩.হযরত সায়েব বিন ইয়াযিদ রা. থেকে বর্ণিত। তিনি বলেনঃ লোকেরা হযরত উমর রা. এর জমানায় বিশ রাকাত [তারাবীহ নামায] পাবন্দির সাথে পড়তেন। তিনি বলেন, এমনকি কুরআনে কারীমের দুইশত আয়াত তিলাওয়াত করা হতো। আর হযরত উসমান রা. এর আমলে লোকেরা দাঁড়ানোর [দীর্ঘতার কারণে] নিজের লাঠির উপর ভর করে দাঁড়াতেন। {সুনানে কুবরা বায়হাকী-২/৪৯৬}\n\n৪.হযরত হাসান রহ. বলেন, হযরত উমর রা. রমজান মাসে তারাবীহ পড়ানোর জন্য হযরত উবাই বিন কাব রা. এর ইমামতীতে সকলকে একত্র করেন। তখন হযরত উবাই বিন কাব রা. লোকদের বিশ রাকাত [তারাবীহ নামায] পড়ান। {সুনানে আবু দাউদ-১/১৪২, সিয়ারু আলামিন নুবালা-৩/১৭৬}\n\n৫.হযররত আবুল হাসনা ইরশাদ করেন, হযরত আলী রা. এক ব্যক্তিকে আদেশ দিলেন, সে যেন রমজান মাসে লোকদের বিশ রাকাত [তারাবীহ নামায] পড়ায়। {মুসন্নাফ ইবনে আবী শাইবা-২/২৮৫}\n\n৬.হযরত জায়েদ বিন ওহাব রহ. বলেন, হযরত আব্দুল্লাহ বিন মাসউদ রা. রমজান মাসে আমাদের নামায [তারাবীহ] পড়াতেন। অতঃপর ঘরে যখন ফিরে যেতেন তখনও রাত বাকি থাকতো। তিনি আমাদের বিশ রাকাত [তারাবীহ] এবং তিন রাকাত বিতির পড়াতেন। {কিয়ামুল লাইল লিলমারওয়াজী-১৫৭}\n\nযারা বিশ রাকাত তারাবীহ পড়েছেন\nরাসূল সাল্লাল্লাহু আলাইহি ওয়াসাল্লাম।\nখোলাফায়ে রাশেদীনসহ সকল সাহাবীগণ।\nইমাম আবু হানীফা রহ.।\n ইমাম শাফেয়ী রহ.।\n ইমাম মালিক রহ.।\n ইমাম আহমাদ বিন হাম্বল রহ.।"
    },
    {
        "1": "১৩. জুমআর আগের ও পরের সুন্নাত",
        "2": "জুমআর নামাযের আগে ও পরে চার রাকাত করে আট রাকাত নামায সুন্নাত। যারা বলেন জুমার আগে ও পরে সুন্নাত নেই তারা মৌলিকভাবে নবীজী (সা) এর হাদীস সাহাবা ও তাবেয়ীনদের আমল সম্পর্কে বেখবর।\n\nদলীল :\n\n১. হযরত আবূ হুরায়রা (رضي الله عنه) বলেছেন, রাসূল (সা) বলেছেন, তোমাদের কেউ যখন জুমআ (ফরজ) পড়ে সে যেন বা’দাল জুমা চার রাকাত পড়ে নেয়। (মুসলিম শরীফ : হাদীস নং ৮৮১)\n\n২. হযরত জাবাল ইবনে সুহায়ম (সা) হযরত ইবনে ওমর (رضي الله عنه) সম্পর্কে বলেছেন, তিনি কাবলাল জুমা (জুমার পূর্বে) চার রাকাত পড়তেন। মাঝখানে সালাম ফিরাতেন না। জুমার ফরজের পর তিনি প্রথমে দুই রাকাত, পরে চার রাকাত পড়তেন। (তাহাবী শরীফ, এর সনদ সহীহ)\n\n৩. হযরত আব্দুর রহমান সুলামী রহ. বলেন যে, আব্দুল্লাহ ইবনে মাসঊদ (رضي الله عنه) আমাদেরকে কাবলাল জুমা চার রাকাত, বাদাল জুমা চার রাকাত পড়ার নির্দেশ দিতেন। অবশেষে হযরত আলী (رضي الله عنه) যখন আমাদের এখানে (কূফায়) আসলেন, তখন তিনি আমাদেরকে বা‘দাল জুমা দুই রাকাত তারপর চার রাকাত (মোট ছয় রাকাত) পড়ার আদেশ দিয়েছেন। (মুসান্নাফে আব্দুর রাযযাক, হাদীস নং ৫৫২৫, এর সনদ সহীহ)\n\n৪. হযরত ইবরাহীম নাখয়ী রহ. বলেন, সাহাবায়ে কেরাম কাবলাল জুমআ চার রাকাত বা‘দাল জুমা চার রাকাত পড়তেন। (মুসান্নাফে ইবনে আবী শায়বা, হাদীস নং ৫৪০৪, ৫৪২২)"
    },
    {
        "1": "১৪. ঈদের নামাযে অতিরিক্ত ছয় তাকবীর",
        "2": "ঈদের দুই রাকাত নামাযে তাকবীরে তাহরীমা ও রুকু সেজদার তাকবীর ছাড়া আরো ছয়টি তাকবীর বলা সুন্নাত।\n\nএকাধিক সহীহ হাদীস এবং বহু সাহাবী ও তাবেয়ী এর ফতোয়া ও আমল দ্বারা তা প্রমাণিত।\n\nদলীল :\n\n১. কাসেম আবূ আব্দুর রহমান রহ. বলেন আমাকে নবী (সা.) আমাদেরকে নিয়ে ঈদের দিন নামায পড়লেন এবং চারটি করে তাকবীর দিলেন। নামায শেষ করে আমাদের দিকে মুখ ফিরিয়ে বললেন, ভুলে যেয়োনা, জানাযার তাকবীরের মতো, এই বলে তিনি বৃদ্ধাঙ্গুলি গুটিয়ে বাকী চার আঙ্গুল দিয়ে ইশারা করলেন। (তাহাবী শরীফ : খন্ড ২, পৃষ্ঠা ৪০০)\n\n২. হযরত সাঈদ ইবনে আদী, হযরত ইবনে মাসঊদ (رضي الله عنه) জিজ্ঞেস করলে তিনি বলেন, চার তাকবীর দেবে, অতঃপর কেরাত পড়বে। অতঃপর তাকবীর বলে রুকু করবে। এরপর দ্বিতীয় রাকাতের জন্য দাঁড়াবে পরে কেরাত পড়বে। কেরাতের পরে চার তাকবীর দেবে। (মুসান্নাফে আব্দুর রাযযাক, খন্ড ৩, পৃষ্ঠা ২৯৩ – ২৯৪)\n\n৩. ছয়জন সাহাবী থেকে সহীহ সনদে ঈদের নামাযে অতিরিক্ত ছয় তাকবীরের কথা উল্লেখ রয়েছে। সেই ছয় সাহাবী হলেন, হযরত আব্দুল্লাহ ইবনে মাসঊদ (رضي الله عنه), হযরত আব্দুল্লাহ ইবনে আব্বাস (رضي الله عنه), হযরত আব্দুল্লাহ ইবনে জুবায়ের (رضي الله عنه), হযরত আনাস (رضي الله عنه), হযরত জাবের (رضي الله عنه), হযরত মুগীরা ইবনে শো‘বা (رضي الله عنه)।আর তিনজন মাসঊদ (رضي الله عنه) ইবনে মাসঊদের মতকে সমর্থন করেছেন। সুতরাং বলা চলে নয়জন সাহাবী থেকে সহীহ হাদীসে ছয় তাকবীরের কথা বর্ণিত হয়েছে।\n\nউল্লেখ্য যেখানে নয় তাকবীর বলার কথা উল্লেখ আছে, সেখানে প্রথম রাকাতে তাকবীরে তাহরীমা ও রুকুর তাকবীর সহ পাঁচ তাকবীর গন্য করা হয়েছে। আর দ্বিতীয় রাকাতে চার তাকবীর। আর যে হাদীসে চার বলা হয়েছে, সেখানে প্রথম রাকাতের রুকুর তাকবীর ও দ্বিতীয় রাকাতে রাকাত শুরুর তাকবীরসহ চার ধরা হয়েছে।"
    },
    {
        "1": "১৫. জানাযার নামায পদ্ধতি",
        "2": "হযরত ইমাম আবূ হানীফা রহ. -এর থেকে জানাযার নামাযে সূরা ফাতেহা পড়া সুন্নাত নয়। বরং প্রথম তাকবীর বলে সানা পড়বে, দ্বিতীয় তাকবীর বলে দুরূদ শরীফ পড়বে, তৃতীয় তাকবীর বলে দোয়া পড়বে এবং চতুর্থ তাকবীর বলে সালাম ফিরাবে। হ্যাঁ সানা হিসেবে (অর্থাৎ সানার পরিবর্তে) সূরা ফাতেহাও পড়তে পারবে। কেরাত হিসেবে নয়। রাসূল (সা)-এর হাদীস, সাহাবায়ে কেরাম ও তাবেয়ীদের আমল দ্বারাই একথা প্রমাণিত।\n\nদলীল :\n\n১. হযরত আবূ হুরায়রা (رضي الله عنه) বলেন, আমি রাসূল (সা) কে বলতে শুনেছি, যখন তোমরা জানাযার নামায পড়বে, তখন তার জন্য একনিষ্ঠভাবে দোয়া কর। (আবূ দাঊদ শরীফ, খন্ড ২, পৃষ্ঠা ৪৫৬)\n\n২. হযরত নাফে রহ. থেকে বর্ণিত যে, হযরত আব্দুল্লাহ ইবনে ওমর (رضي الله عنه) জানাযার নামাযে কেরাত পড়তেন না। (মুসান্নাফে ইবনে আবী শায়বা, হাদীস নং ১১৫২)\n\n৩. আবুল মিনহাল রহ. বলেন, আমি আবুল আলিয়াকে জানাযার নামাযে সূরা ফাতেহা পড়া সম্পর্কে জিজ্ঞেস করলাম। তিনি বললেন, আমি মনে করি সূরা ফাতিহা শুধু সে নামাযেই পড়া যাবে সেখানে রুকু ও সেজদা রয়েছে। (মুসান্নাফে ইবনে আবী শায়বা, হাদীস নং ১১৫২৪)"
    },
    {
        "1": "১৬. মহিলাদের নামায",
        "2": "১. দাড়ানো অবস্থায় যথা সম্ভব দু’নো পা মিলিয়ে রাখবে।\nদলীল: হযরত আব্দুল্লাহ ইবনে আব্বাস রা: কে মহিলাদের নাময সম্পর্কে জিজ্ঞাসা করলে তিনি বলেন, সংকোচিত ও (শরীরের অঙ্গ) মিলিয়ে নামায পড়বে। (মুসান্নাফে আবী শায়বা:১/২৭০, হা.২৭৯৮\n\n২. তাকবীরে তাহরীমার সময় বুক বরাবর হাত উঠাবে।\nদলীল: আমি রাসূল সা: এর দরবারে হাজির হলাম। তখন তিনি আমাকে (অনেক কথার সাথে এ কথাও) বলেছিলেন: হে ওয়াইল ইবনে হুজর। যখন তুমি নামায শুরু করবে তখন কান বরাবর হাত  উঠাবে। আর মহিলা হাত উঠাবে বুক বরাবর । (আলমুজামুল কাবীর, তাবরানী ১২০/২২ এই হাদিসটি হাসান)\n\nমহিলারা বুকের উপর হাত বাঁধবে:\nমহিলাগন ডান হাতের তুলূ বাম হাতের পিঠের উপর রেখে বুকের উপর হাত বাঁধবে। পুরুষের মত নাভীর নীচে তাহ বাঁধবে না। মহিলাদের জন্য শরীয়তের মূলনীতি হলো তারা তাদের শরীরকে এক অঙ্গকে আরেক অঙ্গের সাথে মিলিয়ে রাখবে, তাই হযরত আব্দুল্লাহ ইবনে আব্বাস রা. কে জিজ্ঞেস করা হয়েছে যে, মহিলা কীভাবে নামায আদায় করবে? তিনি বললেন খুব জড়সড় হয়ে তাদের সাথে অঙ্গ মিলিয়ে নামায আদায় করবে। (মুসান্নাফে ইবনে আবী শায়বা ১/৩০২)।\n\nতাই আল্লামা আব্দুল হাই লখনভী রহ: বলেন যে, মহিলাদের ব্যপারে সবাই ঐকমত্য পোষন করেছেন যে, তাদের জন্র সুন্নত হল বুকে হাত রাখা। এটাই তাদের জন্য বেশী  সতরোপযোগী।  সেআয়াহ ২য় খন্ড,১৫৬ পৃ:)\n\nমহিলাদের সেজদার পদ্ধতি:\nমহিলাগন সেজদার সময় পেট রানের সাথে এবং বাহুও প¦ার্শদেশের সাথে মিলিয়ে রাখবে। এমনিভাবে তারা তাদের পাকে ডান দিক দিয়ে বের করে মাটিতে বিছিয়ে দিবে। খাড়া রাখবে না।\n\nদলীল: রাসুল সা: নামায আদায়কারী দুই মহিলাকে অতিক্রম করেন। তখন তিনি (তাদের উদ্দেশ্যে) বলেন, যখন তোমরা সিজদা আদায় করবে তখন দেহের কিছু অংশ মাটির সাথে মিশিয়ে দিবে ( অর্থাৎ শরীরকে সংকুচিত করে রাখবে) ।কারন এ ক্ষেত্রে মেয়েরা পুরুষদের মত নয়।\n\n(আবু দাউদ ১ম / ১১৮ পৃ:)\n\nমহিলাদের বৈঠক পদ্ধতি:\nমহিলাগন দুই সেজদার মাঝখানে এবং উভয় বৈঠকের সময় বাম পার্শ্বের নিতম্বের উপর বসবে  এবং উভয় পা ডানদিকে বের করে দিবে। হযরত খালেদ ইবনে লাজলাজ, রহ. বলেন, মহিলাদেরকে আদেশ করা হত তারা যেন নামাযে দুই পা ডান দিক দিয়ে বের করে নিতম্বের উপর বসে। পুরুষদের মত না বসে।\n\nআবরন যোগ্য কোন কিছু প্রকাশিত হয়ে যাওয়ার আশংকায় মহিলাদেরকে এমনটি করতে হয়। মুসান্নাফে ইবনে আবী শায়বা-১/৩০৩।"
    },
    {
        "1": "প্রশ্নোত্তর",
        "2": "প্রশ্ন : হযরত আজ নামায পড়ানোর সময় প্রথম সালাম ভুলে মনে মনে দিয়ে ফেলি এবং দ্বিতীয় সালামের জন্য চেহারা ঘুরানোর সময় মুসল্লী দেখে মনে হলে সাথে সাথে আবার প্রথম সালাম জোরে দিয়ে পরে দ্বিতীয় সালামও জোড়ে দিয়ে নামায শেষ করি। আমার নামায হয়েছে কি? নাকি এলান করতে হবে?\nউত্তর :\nহ্যাঁ, নামায হয়ে গিয়েছে।–ফাতাওয়া হিন্দিয়া ১/১২৬; হালবিয়ে কাবীর, পৃষ্ঠা ৪৫৫\n\nপ্রশ্নোত্তর -২\n\nপ্রশ্ন : আসসালামু আলাইকুম, ১। আপনার সাইটে মাসবূক অবস্থায় ইমামের পিছনে তাশাহহুদ এবং কালিমায়ে শাহাদাত বার বার পড়া জায়েয বলেছেন, তাহলে আশহাদু আল্লাহ তে যে আঙ্গুল দিয়ে ইশারা করতে হয় সেটা যতবার পড়বো ততবারই কি আঙ্গুল দিয়ে ইশারা করতে হবে নাকি শুধু প্রথমবার করলেই হবে? ২। আঙ্গুল দিয়ে ইশারা করা সুন্নাত না মুস্তাহাব?\nউত্তর :\nওয়া আলাইকুমুস সালাম\n১। মাসআলাটি হুবহু খুঁজে পাইনি। তবে যতবার পড়বে ততবার ইশারা করা উচিত বলে মনে হয়। এছাড়াও মাসবূক ধীরে ধীরে তাশাহহুদ পড়তে পারে। ইমামের পূর্বে শেষ হয়ে গেলে চুপচাপ বসে থাকবে।\n২। মুস্তাহাব বা সুন্নাতে গাইরে মুআক্কাদাহ। আসলে সুন্নাতে গাইরে মুআক্কাদাহ আর মুস্তাহাব একই।–সুনানে আবূ দাউদ, হাদীস নং ৭২৬\nপ্রশ্নোত্তর -৩\n\nপ্রশ্ন : আসসালামু আলাইকুম ১) তাকবীরে তাহরীমার সময় হাতের আঙ্গুল কি ফাঁকা রাখবো না মিলিয়ে রাখবো ? ২) ফজর ও আসরের নামাযের পর ইমাম সাহেব যে মুসল্লীদের দিকে ঘুরেন তখন অনেকে ৪৫ ডিগ্রি বাকা হন আবার অনেকে পুরাপুরি ঘুরেন কোনটা সুন্নাত?\nউত্তর :\nওয়া আলাইকুমুস সালাম\n১। স্বাভাবিক রাখা সুন্নাত। অর্থাৎ একেবারে মিলিয়ে রাখবে না আবার একেবারে ফাঁকা রাখবে না।–সহীহ ইবনে খুযাইমাহ, হাদীস নং ৪৫৯; মুস্তাদরাকে হাকেম, হাদীস নং ৮৫৬\n\n২। উভয়টি।–সহীহুল বুখারী, হাদীস নং ৮৫২, ১৩৮৬; সহীহ মুসলিম, হাদীস নং ১৬৭২-১৬৭৫; মিরকাতুল মাফাতীহ ৪/৩২ (শামেলা)\nপ্রশ্নোত্তর -৪\n\nপ্রশ্ন : আসসালামু আলাইকুম জামাআতে নামাযের সময় কাঁধ থেকে কাঁধ কতটুকু ফাকা রাখা জায়েয আছে ? (বেশীরভাগ লোকই ৩-৫ ইঞ্চি ফাকা রাখে) পুরো হাদীস সহ জানতে চাই যাতে কেউ আপত্তি করলে তাকে দেখাতে পারি।\nউত্তর :\nওয়া আলাইকুমুস সালাম\nফাঁকা না রাখা সুন্নাত। হাদীস শরীফে আছে-\nقَالَ رَسُولُ اللَّهِ صلى الله عليه وسلم وَسِّطُوا الإِمَامَ وَسُدُّوا الْخَلَلَ\nঅর্থঃ রাসূলুল্লাহ সাল্লাল্লাহু আলাইহি ওয়া সাল্লাম ইরশাদ করেন, তোমরা ইমামাকে মাঝখানে দাড় করাও এবং (কাতারের) ফাঁকা বন্ধ কর।–সুনানে আবূ দাউদ, হাদীস নং ৬৬৬;\n\nঅন্য হাদীসে এসেছে-\nقَالَ رَسُولُ اللَّهِ صَلَّى اللَّهُ عَلَيْهِ وَسَلَّمَ رَاصُّوا الصُّفُوفَ فَإِنَّ الشَّيَاطِينَ تَقُومُ فِي الْخَلَلِ\nঅর্থঃ রাসূলুল্লাহ সাল্লাল্লাহু আলাইহি ওয়া সাল্লাম বলেন, কাতারের মিলে মিলে দাঁড়াও। নিশ্চয় শয়তান (কাতারের) ফাঁকা জায়গায় দাঁড়ায়।–মুসনাদে আহমাদ, হাদীস নং ১২৫৭২\nপ্রশ্নোত্তর -৫\n\nপ্রশ্ন : আসসালামু আলাইকুম মুহতারাম, নামাযে সিজদার সময় দৃষ্টি কোথায় থাকবে, দয়া করে জানাবেন কি? জাযাকাল্লাহ্ খায়রন।\nউত্তর :\nওয়া আলাইকুমুস সালাম\nনাকের ডগায়।–আল বাহরুর রায়েক ২/৩৬; বাদায়েউস সানায়ে ২/৩৩৪(শামেলা)\nপ্রশ্নোত্তর -৬\n\nপ্রশ্ন : আসসালামু আলাইকুম ১। জামাআতে নামায শেষ করে নাকি উচ্চস্বরে আল্লাহু আকবার বলতে হয়, এটা কি সুন্নাত? কিন্তু আমি ঢাকার কোন মসজিদেই উচ্চস্বরে আল্লাহু আকবার বলতে দেখিনি। তাহলে এই সুন্নত বিলুপ্ত হয়ে গেল নাকি হাদীসটি জাল? ২। দুই সিজদার মাঝখানের দুআ “রব্বিগফিরলী রব্বিগফিরলী” এটা কয়বার পড়তে হবে? এখানে তো দুইবার আছে আরও একবার বাড়িয়ে তিনবার পড়বো? ৩। তাশাহহুদ পড়ে উঠার সময় দুই হাত রানের উপর ভর দিয়ে উঠবো নাকি ফ্লোরের উপর ভর দিয়ে উঠবো?\nউত্তর :\nওয়া আলাইকুমুস সালাম\n১। না জাল নয়, উক্ত হাদীসটি ইবনে আব্বাস (রাঃ) থেকে সহীহ সনদে বর্ণিত তবে হাদীসটি আইয়ামে তাশরীকের দিনের ক্ষেত্রে প্রযোজ্য। যখন প্রত্যেক নামাযের পর উচ্চস্বরে তাকবীর বলতে হয়। অথবা তাকবীর বলতে নামাযের অভ্যন্তরের তাকবীর উদ্দেশ্য। অর্থাৎ তিনি যেহেতু ছোট ছিলেন তাই পিছনের দিকে দাঁড়াতেন। অতঃপর যখন পর্যায়ক্রমে নামাযের তাকবীরগুলো শেষ হত তখন তিনি বুঝতেন নামায শেষ হয়ে গিয়েছে। অথবা তাকবীর দ্বারা তাসবীহে ফাতেমী উদ্দেশ্য। অথবা তাকবীর বলতে এখানে যে কোন যিকির উদ্দেশ্য। যেমন ইস্তেগফার ইত্যাদি। যেটা খোদ ইবনে আব্বাস (রাঃ) এর অন্য একটি বর্ণনা দ্বারাও বুঝে আসে।\n\nসারকথা ফরজ নামাযের পরে উচ্চস্বরে তাকবীর বলা সুন্নাত নয়। অন্যান্য একাধিক সহীহ হাদীসের সাথে সমন্বয়ের কারনে ইমামগণের কেউই এমনটি বলেননি।–সহীহুল বুখারী, হাদীস নং ৮৪১, ৮৪২; সুনানে আবূ দাউদ, হাদীস নং ১০০৪; সুনানে নাসায়ী, হাদীস নং ১৩৩৪; ফয়জুল বারী ১/১০৬(শামেলা); বাজলুল মাজহুদ ৫/৩৪৩,৩৪৪; ফাতহুল বারী ২/৩২৬; ইমাম নববী, শরহে মুসলিম, ৫/৯১\n\n২। হাদীস শরীফে উক্ত দুআটি দুইবারের কথাই এসেছে। অন্য হাদীছে নিম্নোক্ত দুআটির কথাও এসেছে। চাইলে এটিও পড়তে পারেন।\nاللَّهُمَّ اغْفِرْ لِى وَارْحَمْنِى وَعَافِنِى وَاهْدِنِى وَارْزُقْنِى\n-সুনানে আবূ দাউদ, হাদীস নং ৮৫০; সুনানে নাসায়ী, হাদীস নং ১১৪৪\n\n৩। রানে ভর দিয়ে উঠবেন। তবে লক্ষ্য রাখতে হবে যেন কোমর বাঁকা না হয়।–সুনানে আবু দাউদ, হাদীস নং ৯০২; রদ্দুল মুহতার ১/৪৭৩; আহসানুল ফাতাওয়া ৩/৪৫\nপ্রশ্নোত্তর -৭\n\nপ্রশ্ন : আসসালামু আলাইকুম সালাম ফিরানোর সুন্নাত তরীকা জানতে চাই? যেমন, আমি সালাম ফিরানোর সময় মাথা নিচু করে (বুকের দিক থেকে কাধ পর্যন্ত) সালাম ফিরাই। ডান দিক ফিরানোর পরে মাথা সোজা করে ২-৩ সেকেন্ড দেরী করে বাম দিকে ফিরাই। আর ইমামের পিছনে হলেও ইমাম প্রথম সালামের পর ২-৩ সেকেন্ড দেরী করে ফিরাই।\nউত্তর :\nওয়া আলাইকুমুস সালাম\n\nউভয় সালাম কিবলার দিক থেকে শুরু করবে এবং সালামের সময় নজর কাধের দিকে রাখবে। প্রথমে ডানে দিকে সালাম ফিরাবে অতঃপর বামদিকে। ইমাম হলে উভয় সালামে মুক্তাদী, ফেরেশতা ও নামাযী জিনদের প্রতি সালাম করার নিয়ত করবে। আর মুক্তাদী হলে উভয় সালামে ইমাম (যদি মুক্তাদী মাঝে থাকে, অন্যথায় ইমাম যে দিকে থাকবে সেদিকে সালাম ফিরানোর সময় ইমামের নিয়ত করবে), অন্যান্য মুসল্লী , ফেরেশতা ও নামাযী জিনদের প্রতি সালাম প্রদানের নিয়ত করবে। একাকী নামায আদায়কারীর শুধু ফেরেশতাগনের সালাম প্রদানের নিয়ত করবে। ইমামের সালাম ফিরানোর সাথে সাথেই মুক্তাদীর সালাম ফিরাবে। সালাম দীর্ঘ করবে না এবং দ্বিতীয় সালাম প্রথম সালাম অপেক্ষা নিম্ন আওয়াজে বলবে।-সহীহ মুসলিম, হাদীস নং ৯৯৮, ১৩৪৩; সুনানে তিরমিজী, হাদীস নং ২৯৫; সহীহ মুসলিম,হাদীস নং ১৩৪৩; সুনানে নাসায়ী, হাদীস নং ১৩২৩, ১৩১৭; মুসান্নাফে আব্দুর রাজ্জাক, হাদীস নং ৩১৪০; সহীহ ইবনে খুযাইমা, হাদীস নং ১২০৯; সুনানে আবূ দাউদ, হাদীস নং ১০০৬; আদ্দুররুল মুখতার ২/২৪১-২৪২, ২/১৭৫ (যাকারিয়া)\nপ্রশ্নোত্তর -৮\n\nপ্রশ্ন : আসসালামু আলাইকুম ক) রুকুর সময় চোখের দৃষ্টি দুই পায়ের সামনে রাখতাম কিন্তু এক ভাই বললো যে, সহীহ হাদীসে আছে সিজদার জায়গায় রাখতে। খ) তাশাহুদ এর সময় চোখের দৃষ্টি কোথায় রাখবো ? গ) হাতের আঙ্গুল গুলো কি মিলিয়ে রাখবো, না হালকা ফাকা রাখবো এবং সিজদার সময় কি আঙ্গুল ফাকা রাখবো না মিলিয়ে রাখবো ? ঘ) সিজদার সময় আমার হাতের বুড়ো আঙ্গুল কানের লতি বরাবর রাখি এটা কি ঠিক আছে ?\nউত্তর :\nওয়া আলাইকুমুস সালাম\n(ক) না, কোন হাদীসে এমনটি নেই। রুকুর সময় নজর পায়ের (আঙ্গুলের) দিকে রাখা উত্তম।–আল বাহরুর রায়েক ২/৩৬; বাদায়েউস সানায়ে ২/১৫৯\n(খ) উভয় হাঁটুর মাঝে তথা কোলের দিকে।–সুনানে নাসাঈ, হাদীস নং ১২৭৪; বাদায়েউস সানায়ে ২/১৫৯\n(গ) বসা অবস্থায় হাতের আঙ্গুলগুলো স্বাভাবিক রাখবে। আর সিজদার সময় হাতের আঙ্গুলগুলো একেবারে মিলিয়ে রাখা সুন্নাত।- মুস্তাদরাকে হাকেম,হাদীস নং ৮২৬\n(ঘ) হ্যাঁ, ঠিক আছে।-মুসনাদে আহমাদ, হাদীস নং ১৮৮৫৮\nপ্রশ্নোত্তর -৯\n\nপ্রশ্ন : আসসালামু আলাইকুম ক) রুকুর সময় চোখের দৃষ্টি দুই পায়ের সামনে রাখতাম কিন্তু এক ভাই বললো যে, সহীহ হাদীসে আছে সিজদার জায়গায় রাখতে। খ) তাশাহুদ এর সময় চোখের দৃষ্টি কোথায় রাখবো ? গ) হাতের আঙ্গুল গুলো কি মিলিয়ে রাখবো, না হালকা ফাকা রাখবো এবং সিজদার সময় কি আঙ্গুল ফাকা রাখবো না মিলিয়ে রাখবো ? ঘ) সিজদার সময় আমার হাতের বুড়ো আঙ্গুল কানের লতি বরাবর রাখি এটা কি ঠিক আছে ?\nউত্তর :\nওয়া আলাইকুমুস সালাম\n(ক) না, কোন হাদীসে এমনটি নেই। রুকুর সময় নজর পায়ের (আঙ্গুলের) দিকে রাখা উত্তম।–আল বাহরুর রায়েক ২/৩৬; বাদায়েউস সানায়ে ২/১৫৯\n(খ) উভয় হাঁটুর মাঝে তথা কোলের দিকে।–সুনানে নাসাঈ, হাদীস নং ১২৭৪; বাদায়েউস সানায়ে ২/১৫৯\n(গ) বসা অবস্থায় হাতের আঙ্গুলগুলো স্বাভাবিক রাখবে। আর সিজদার সময় হাতের আঙ্গুলগুলো একেবারে মিলিয়ে রাখা সুন্নাত।- মুস্তাদরাকে হাকেম,হাদীস নং ৮২৬\n(ঘ) হ্যাঁ, ঠিক আছে।-মুসনাদে আহমাদ, হাদীস নং ১৮৮৫৮\nপ্রশ্নোত্তর -১০\n\nপ্রশ্ন : আসসালামু আলাইকুম হযরত ইমামের কতক্ষণ পর মুক্তাদী সালাম ফিরালে নামাযের কোন ক্ষতি হবে না? অর্থাৎ যদি ইমামের সালাম ফিরানোর পরেও মুক্তাদী দুআয়ে মাছূরা পড়তে থাকে এবং কিছু সময় দেরী হয় তবে কোন সমস্যা আছে কি?\nউত্তর :\nওয়া আলাইকুমুস সালাম\nআত্তাহিয়্যাতু পড়া হয়ে গেলে ইমামের সালাম ফিরানোর সাথে সাথে মুক্তাদী সালাম ফিরাবে। দুরূদ শরীফ বা দুআয়ে মাছূরার জন্য দেরি করবে না। কেননা ইমামের অনুসরণ করা ওয়াজিব আর দুরূদ শরীফ ও দুআয়ে মাছূরা পড়া সুন্নাত।–হাশিয়ায়ে তাহতাবী, পৃষ্ঠা ৩০৯; আদ্দুররুল মুখতার ১/৪৯৬\nপ্রশ্নোত্তর -১১\n\nপ্রশ্ন : আসসালামু আলাইকুম ১। লঞ্চে জামাআতে মাগরিবের নামায আদায় করার সময় কিবলামুখী হয়ে দাড়াই, কিন্তু প্রথম রুকুতে যাওয়ার আগেই লঞ্চ ঘুরে যায়। নামায আদায় করার পড়ে হৈচৈ শুরু হয়ে যায়। (উল্লেখ্য যে- মুসল্লী বেশী থাকায় প্রায় অর্ধেক লঞ্চই ভরা ছিল)। এখন প্রশ্ন হলো নামায কি হয়েছে ? ভবিষ্যতে এরকম হলে কি করতে হবে ? ২। লঞ্চ নদীতে থাকা অবস্থায় এশার নামাযের সময় হয় এবং কেবলা কোন দিকে বুঝা যায় না এমন অবস্থায় হুকুম কি ?\nউত্তর :\nওয়া আলাইকুমুস সালাম\n১। কিবলা থেকে সীনা ঘুরে গেলে নামায সহীহ হয়নি। তা পুনরায় আদায় করতে হবে। কেননা নামাযে কিবলামুখী হওয়া ফরজ। এক্ষেত্রে করনীয় হল, যখনি লঞ্চ ঘুরে যাবে মুছল্লীরাও সাথে সাথে ঘুরবে অন্যথায় নামায সহীহ হবে না।–আল বাহরুর রায়েক ২/২০৭; ফাতাওয়া হিন্দিয়া ১/৬৩\n২। লঞ্চে থাকা অবস্থায় একটু চেষ্টা করলে কিন্তু কিবলা নির্ধারণ করা যায়। আমার বাস্তব অভিজ্ঞতাও এমন। চাঁদ তারকার অবস্থান নির্ধারণ করে বা আশপাশের কাউকে জিজ্ঞাসা করে অথবা লঞ্চের স্টাফদের কাউকে জিজ্ঞাসা করে কিবলা নির্ধারণ করা যায়। এরপরেও কোনভাবে নির্ধারণ করতে না পারলে সেক্ষেত্রে মনের প্রবল ধারণার ভিত্তিতে কিবলা নির্ধারণ করে নামায পড়বে।–বাদায়েউস সানায়ে ১/১১৮; রদ্দুল মুহতার ১/৪৩২\nপ্রশ্নোত্তর -১২\n\nপ্রশ্ন : আরবি নিয়ত নাইতুআন মুখে পাঠ করা কী বেদাত।-নাসিম ইসলাম,ফকিরাপুল\nউত্তর :\nনিয়ত অন্তর দিয়ে করাই যথেষ্ট। তবে বর্তমানে যেহেতু মানুষের অন্তরের একাগ্রতা একেবারে নেই বললেই চলে তাই ফুকাহায়ে কেরাম অন্তরের পাশাপাশি মৌখিক ভাবেও(চাই তা আরবীতে হোক বা অন্য কোন ভাষায়) নিয়ত করাকে উত্তম বলেছেন। -রদ্দুল মুহতার ১/৪১৬;আল-বাহরুর রায়েক ১/৪৮৩;আন-নাহরুল ফায়েক ১/১৮৮।\nপ্রশ্নোত্তর -১৩\n\nপ্রশ্ন : আস সালামু আলাইকুম,মসজিদে যারা চেয়ারে বসে নামাজ পড়েন তাদের চেয়ার কোন বরারর বসাবেন? মুসল্লিদের পা এর বরাবরে চেয়ারের পেছনের পায়া? যদি এমনটি হয় তবে যদি চেয়ারে আসীন ব্যক্তি দাঁড়ালে মুসল্লিদের থেকে এক হাত সামনে চলে যায় আবার চেয়ারের পায়া পেছনে নিলে ওই ব্যক্তি মুসল্লিদের কাতারের সাথে মিলে যায় কিন্তু পেছনের মুসল্লির কাতার মিলিয়ে নামাজ পড়া সম্ভব হবেনা। সঠিক মাস’আলা জানাবেন। কোন ব্যাপারে অস্পষ্টা থাকলে জানাবেন।\nউত্তর :\nবসে নামায পড়া ব্যক্তির কাতার সোজার ক্ষেত্রে ধর্তব্য হল নিতম্ব বরাবর হওয়া। কাজেই নামাযে উপবিষ্ট ব্যক্তি দণ্ডায়মান ব্যক্তির গোড়ালি বরাবর নিতম্ব রেখে কাতার সোজা করবেন। তাই যিনি চেয়ারে বসে পুরো নামায আদায় করেন তিনি চেয়ারের পেছনের পায়া দণ্ডায়মান ব্যক্তির গোড়ালি বরাবর রাখবেন যাতে তার নিতম্ব তাদের গোড়ালি বরাবর হয়ে যায়।\nআর যিনি দাড়িয়ে নামায পড়েন তবে রুকু সিজদাহ চেয়ারে বসে আদায় করেন তিনি গোড়ালি দ্বারাই কাতার এমনভাবে সোজা করবেন যাতে পেছনের কাতারের মুছল্লীদের কোন সমস্যা না হয়। এটাই মূল মাসআলা। তবে যদি এভাবে বসার দ্বারা পেছনের মুছল্লীদের কষ্ট হয় তবে চেয়ারের পেছনের পায়া দ্বারাই কাতার সোজা করা উচিত।–আসনাল মাতালিব ১/২২২; আল-মাউসূআতুল ফিকহিয়্যাহ ৬/২১\nপ্রশ্নোত্তর -১৪\n\nপ্রশ্ন : চেয়ারে বসে নামাজের হুকুম বিস্তারিত জানতে চাই?\nউত্তর :\nচেয়ারে বসে নামাজের সূরতগুলোর হুকুম নিম্নে দেওয়া হলঃ\n(১)\\tযে ব্যক্তি দাড়াতে ও রুকু-সিজদা করতে সক্ষম সে জমিনে বা চেয়ারে বসে নামায আদায় করলে তার নামায হবে না। বরং সে দাড়িয়ে যথা নিয়মে রুকু- সিজদার দারা নামায আদায় করবে।\n(২)\\tযে ব্যক্তি আরামের জন্য বা সাধারন কষ্টের বাহানায় চেয়ারে বসে নামায পড়ে তার নামায সহীহ হবে না।\n(৩)\\tযে ব্যক্তি দাড়াতে ও বসতে সক্ষম কিন্তু রুকু-সিজদাহ করতে অক্ষম তার জন্য দাড়িয়ে কিরাত পড়া জরুরী। অতঃপর সে জমিনে বসে ইশারায় রুকু-সিজদাহ আদায় করবে। এমন ব্যক্তি যদি চেয়ারে বসে ইশারায় রুকু- সিজদাহ আদায় করে তবে তা মাকরূহে তানযীহী বা অনুত্তম।\n(৪)\\tযে ব্যক্তি দাড়াতে অক্ষম কিন্তু নিচে বসতে ও সিজদাহ করতে সক্ষম এমন ব্যক্তি চেয়ারে বসে ইশারায় সিজদা করলে তার নামায বাতিল গন্য হবে। তার জন্য নিচে বসে জমিনের উপর সিজদাহ করা জরুরী।\n(৫)\\tযে ব্যক্তি দাড়াতে সক্ষম কিন্তু নিচে বসতে অক্ষম এমন ব্যক্তির জন্য দাড়িয়ে কিরাআত পড়া জরুরী। অতঃপর সে চেয়ারে বসে ইশারায় রুকু- সিজদাহ করবে।\n(৬)\\tযে ব্যক্তি দাড়াতে ও নিচে বসতে অক্ষম এমন ব্যক্তি পূরো নামায চেয়ারে বসে ইশারায় রুকু-সিজদাহ করবে।\n(৭)\\tযে ব্যক্তি দাড়াতে ও রুকু-সিজদাহ করতে অক্ষম কিন্তু নিচে বসতে সক্ষম এমন ব্যক্তি নিচে বসে ইশারার দ্বারা নামায আদায় করবে। যদি সে চেয়ারে বসে ইশারায় নামায আদায় করে তবে তা অনুত্তম বা মাকরূহে তানযীহী।\n\nবর্তমানে চেয়ারে বসে নামায একটি অভ্যাস ও ফ্যাশনে পরিনত হয়ে গিয়েছে। যা পরিহার করা অত্যন্ত জরুরী। এটাকে শুধু মাত্র ঐ ব্যক্তির জন্যই সীমাবদ্ধ করা উচিত যিনি নিচে বসতে অক্ষম। এবং জরুরতকে তার সীমার মধ্যে আবদ্ধ রাখা উচিত।\nপ্রশ্নোত্তর -১৫\n\nপ্রশ্ন : আসসালামু আলাইকুম। ১। যদি কোন কারণে স্বামী স্ত্রী একত্রে জামাআতে নামায পড়ে তাহলে স্ত্রী স্বামীর থেকে কতটুকু পিছনে দাঁড়াবে? ২। আর যদি স্বামীর কোন ভুল (কিরাআত, তাশাহহুদে না বসা, অতিরিক্ত রাকাআত করা ইত্যাদি) হয় তাহলে তার জন্য লোকমা দিতে পারবে কি?\nউত্তর :\nওয়া আলাইকুমুস সালাম\n১। স্ত্রী সম্পূর্ণ পিছনের কাতারে দাঁড়াবে। উল্লেখ্য যে, বিনা ওযরে জামাআত তরক করা জায়েয নয়।–রদ্দুল মুহতার ১/৫৬৬\n২। হ্যাঁ, দিতে পারবে তবে মুখ দ্বারা নয়। বরং কোন এক হাতের আঙ্গুলের পিঠ দ্বারা অপর হাতের তালুর সাথে তালি দিবে।–সহীহুল বুখারী, হাদীস নং ১২০৩; উমদাতুল কারী ৬/৩৭২ (শামেলা)\nপ্রশ্নোত্তর -১৬\n\nপ্রশ্ন : ১। নামায পড়ছি এ সময় কেউ চুরি করছে তখন নামায ছাড়া কি যাবে? ২। উক্ত ক্ষেত্রে নামায ছাড়া গেলে আর কোন কোন কাজের জন্য নামায ছাড়া যাবে?\nউত্তর :\n১। হ্যাঁ, ছাড়া যাবে।\n২। কোন অনিষ্টকারী প্রাণীর ভয় থাকলে, এমন কোন বস্তুর ক্ষতির আশংকা থাকলে যার মূল্য সাড়ে চার রত্তি রূপার সমান, কোন কিছু চুরি বা খোয়া যাওয়ার আশংকা হলে, পেশাব পায়খানার চাপ অসহ্য হলে, কাউকে বিপদ বা মৃত্যুর হাত থেকে রক্ষা করতে হলে ইত্যাদি খেত্রেও নামায ছাড়া জায়েয।\nসুত্রসমূহঃ ফাতাওয়া হিন্দিয়া ১/১০৯; রদ্দুল মুহতার ১/৬৫১ ও ২/৫১, ৫২;\nপ্রশ্নোত্তর -১৭\nপ্রশ্ন : আসসালামু আলাইকুম ১। শার্ট/গেঞ্জি পড়া অবস্থায় সিজদাতে যাওয়ার সময় অনেকের পিঠের কাপড় ১ ইঞ্চির মতো উঠে যায়, এতে কি সলাত নষ্ট হয়ে যায়? ২। ঐ লোকটিকে আমি কি বলে নছিয়ত করতে পারি?\nউত্তর :\nওয়া আলাইকুমুস সালাম\n১। নাভির নীচ থেকে হাঁটু পর্যন্ত নামাযে ঢেকে রাখা ফরজ। নামাযে এগুলোর কোন একটি অঙ্গের এক চতুর্থাংশ তিন তাসবীহ পরিমাণ খোলা থাকলে নামায নষ্ট হয়ে যায়। চারিদিক থেকে নাভির নীচ থেকে নিয়ে সামনের দিকে ঘন অঞ্চল পর্যন্ত এবং পিছনের দিকে নিতম্ব পর্যন্ত একটি অঙ্গ। কাজেই সিজদার মধ্যে যদি তিন তাসবীহ পরিমাণ উক্ত অঙ্গের এক চতুর্থাংশ খোলা থাকে তবে নামায হবে না। আর নাভি বরাবর উপরের কোন অঙ্গ প্রকাশ পেয়ে গেলে নামায হয়ে যাবে তবে তা মাকরূহ হবে।\nউল্লেখ্য যে, বর্তমানে কাফেরদের অনুকরণে যুবকেরা এত টাইটফিট, সংকীর্ণ ও ছোট শার্ট, পেন্ট, জামা, গেঞ্জি ইত্যাদি ব্যবহার করে যে, সিজদায় সতর প্রকাশ পেয়ে যায়। ফলে অনেকক্ষেত্রে নামায নষ্ট হয়ে যায়। এটা খুবই গর্হিত কাজ এবং পরিত্যাগ করা জরুরী।–আদ্দুররুল মুখতার ১/৪০৪,৪০৫; ফাতাওয়া হিন্দিয়া ২/২৫০,২৫১(শামেলা); আল মুহীতুল বুরহানী ১/৩০৯\n\n২। আপনি তাকে হেকমতের সাথে মাসআলা বুঝিয়ে দিতে পারেন।\n প্রশ্নোত্তর -১৮\n\nপ্রশ্ন : আসসালামু আলাইকুম হযরত আমার প্রশ্ন গুলো হলো: ১/ফজর এর সময় এখন শেষ ওয়াক্ত দেওয়া ৬:৩৬; নামাযে সালাম ফিরিয়ে দেখে যদি ৬:৩৬ তাহলে নামায ওয়াক্তমত হয়েছে কি? নাকি এটা পরে আবার পড়তে হবে? ২/হযরত বাসা ৭ তলা তে। মসজিদে জামাআতে নামায পড়ার চেষ্টা করা হয়। বাসা থেকে একটু দূর আছে মসজিদ। ফজরের সময় ঘুম থেকে উঠতে দেরী হওয়ায় যদি ৬:২০ বেজে যায় তবে মসজিদে গিয়ে নামায পড়তে গেলে ওয়াক্ত মিস হবে। এখন কি এই অবস্থায় বাসায় নামায আদায় করে নেওয়া যাবে? ৩/নামাযের জামাত টাইম মিস হলে মসজিদে গিয়ে পড়া ঝুঁকি হলে বা বন্ধ থাকলে বাসায় পড়া যাবে কি? বাসায় কেবলা নির্ধারণ করতে অপারগ হলে করণীয় কি হযরত?\nউত্তর :\nওয়া আলাইকুমুস সালাম\n১। ৬:৩৬ এ যদি সূর্যোদয় দেওয়া থাকে এবং উক্ত ক্যালেন্ডার সহীহ হয় তবে নামায হয়নি। পুনরায় ক্বাযা করে নিতে হবে।\n২+৩। হ্যাঁ, এমতাবস্থায় বাসায় নামায আদায় করা জরুরী।\nআর কিবলা নির্ধারণ করতে না পারলে এবং কাউকে জিজ্ঞাসা করার না পেলে সেক্ষেত্রে প্রবল ধারনার ভিত্তিতে কিবলা নির্ধারণ করে নামায আদায় করবে। আমাদের দেশে সাধারণত টয়লেটগুলো দেখে সহজেই কিবলা অনুমান করা যায়।–আদ্দুররুল মুখতার ১/৪৫৩; আল বাহরুর রায়েক ১/৫০১,৫০২\nপ্রশ্নোত্তর -১৯\n\nপ্রশ্ন : নামাযে মহিলাদের পায়ের পাতা কি সতর? পায়ের পাতা বের হলে কি নামায হবে? এক আলেম কাজী ইবরাহীম বললেন, নামাযে পায়ের পাতা সতর এটা কি ঠিক?\nউত্তর :\nনা, মহিলাদের পায়ের পাতা সতর নয়। নামাযে তা খোলা রাখা জায়েয।–আদ্দুররুল মুখতার ১/৪০৪, ৪০৫; ফাতাওয়া হিন্দিয়া ১/৫৮\nপ্রশ্নোত্তর -২০\n\nপ্রশ্ন : আসসালামু আলাইকুম ১। লঞ্চে জামাআতে মাগরিবের নামায আদায় করার সময় কিবলামুখী হয়ে দাড়াই, কিন্তু প্রথম রুকুতে যাওয়ার আগেই লঞ্চ ঘুরে যায়। নামায আদায় করার পড়ে হৈচৈ শুরু হয়ে যায়। (উল্লেখ্য যে- মুসল্লী বেশী থাকায় প্রায় অর্ধেক লঞ্চই ভরা ছিল)। এখন প্রশ্ন হলো নামায কি হয়েছে ? ভবিষ্যতে এরকম হলে কি করতে হবে ? ২। লঞ্চ নদীতে থাকা অবস্থায় এশার নামাযের সময় হয় এবং কেবলা কোন দিকে বুঝা যায় না এমন অবস্থায় হুকুম কি ?\nউত্তর :\nওয়া আলাইকুমুস সালাম\n১। কিবলা থেকে সীনা ঘুরে গেলে নামায সহীহ হয়নি। তা পুনরায় আদায় করতে হবে। কেননা নামাযে কিবলামুখী হওয়া ফরজ। এক্ষেত্রে করনীয় হল, যখনি লঞ্চ ঘুরে যাবে মুছল্লীরাও সাথে সাথে ঘুরবে অন্যথায় নামায সহীহ হবে না।–আল বাহরুর রায়েক ২/২০৭; ফাতাওয়া হিন্দিয়া ১/৬৩\n২। লঞ্চে থাকা অবস্থায় একটু চেষ্টা করলে কিন্তু কিবলা নির্ধারণ করা যায়। আমার বাস্তব অভিজ্ঞতাও এমন। চাঁদ তারকার অবস্থান নির্ধারণ করে বা আশপাশের কাউকে জিজ্ঞাসা করে অথবা লঞ্চের স্টাফদের কাউকে জিজ্ঞাসা করে কিবলা নির্ধারণ করা যায়। এরপরেও কোনভাবে নির্ধারণ করতে না পারলে সেক্ষেত্রে মনের প্রবল ধারণার ভিত্তিতে কিবলা নির্ধারণ করে নামায পড়বে।–বাদায়েউস সানায়ে ১/১১৮; রদ্দুল মুহতার ১/৪৩২\nপ্রশ্নোত্তর -২১\n\nপ্রশ্ন : আসসালামু আলাইকুম ১. যে কোন ওয়াক্তের নামায কি আযান না শুনেই সম্পূর্ণ আদায় করে শেষ করা যায়? পুরুষ মহিলা আলাদা জানতে চাই। ২. যোহরের চার রাকাআত সুন্নাত আদায় করার পর আযান হলো। আযান ও সুন্নাতের পর, যোহরের ফরজ নামাযের জামাআত শুরুর আগে নফল, ওয়াজিব বা ক্বাযা পড়া যাবে কিনা? ৩.মহিলারা ঘরে আজান দেবার আগেই পুরা নামায(সুন্নত-ফরজ-নফল) শেষ করে নিতে পারবে কিনা?\nউত্তর :\nওয়া আলাইকুমুস সালাম\n১+৩। হ্যাঁ, কোন নামাযের ওয়াক্ত হলে তা পড়া যাবে চাই আযান হোক বা না হোক। এক্ষেত্রে পুরুষ বা মহিলা সবার একই হুকুম। তবে পুরুষদের জন্য বিনা কারনে জামাআত তরক করা গোনাহের কাজ।- আদ্দুররুল মুখতার ১/৩৫৭-৩৫৯; বাদায়েউস সানায়ে ১/৫৫৮\n২। যাবে।– সুনানে আবূ দাউদ, হাদীস নং ৩১৯৪; তাবয়ীনুল হাকায়েক ১/২২৮\nপ্রশ্নোত্তর -২২\n\nপ্রশ্ন : রাত ১২.০০মিঃ পর কি তাহাজ্জুদ নামায পড়া যায়?এ নামাযের নিয়ত কি(বাংলায়)?\nউত্তর :\nহ্যাঁ, পড়া যায়। তবে রাতের শেষ তৃতীয়াংশে পড়া উত্তম। নিয়ত যে কোন ভাষায় করা যায়। বিশেষভাবে সাধারণ মানুষের জন্য আরবীর চেয়ে বাংলাতেই নিয়ত করা উত্তম। এতে ভুলের সম্ভাবনা কম থাকে। তবে আরবী ভালোভাবে পারলে আরবীতেও করতে পারেন।\n\nউল্লেখ্য যে, নিয়তের সম্পর্ক অন্তরের সাথে। মুখে কিছু উচ্চারণ না করে শুধু অন্তরে খেয়াল করার দ্বারাই নিয়ত হয়ে যায়।তবে মুখে উচ্চারণ করা উত্তম।–আল মুজামুল কাবীর, হাদীস নং ৭৮৭;রদ্দুল মুহতার ১/৬৪০;  মারাকিল ফালাহ ২১৩; ফাতাওয়া রহীমিয়া ৫/২২৭; ফাতাওয়া দারুল উলূম দেওবন্দ ৪/২২৭।\nপ্রশ্নোত্তর -২৩\n\nপ্রশ্ন : আসসালামু আলাইকুম । ফজরের সালাত জামাতে আদায় করে ইশরাকের সালাত কি বাসায় আদায় করা যাবে?\nউত্তর :\nহ্যাঁ, নামাযের মাকরূহ ওয়াক্ত না হলে (অর্থাৎ সূর্যোদয়ের কমপক্ষে ১০ মিনিট পরে হলে) পড়া যাবে।-রদ্দুল মুহতার ১/৩৭০-৩৭২; আল বাহরুর রায়েক ১/৪৩৪\nপ্রশ্নোত্তর -২৪.\n\nপ্রশ্ন : আসসালামু আলাইকুম মুহতারাম, সেদিন আমার ফজরের নামায পড়তে দেরি হয়ে গিয়েছিল, তাই নামাযে দাড়িয়ে মনে করেছিলাম যে, হয়তো দু-এক মিনিট সময় বাকী আছে সূর্যোদয় হতে। কিন্তু নামায শেষ করে দেখলাম, যে সময়টায় আমি নামাযে দাঁড়িয়েছিলাম ঠিক সেই সময়টা-ই ছিল সূর্যোদয়ের সময়। আমি জানি যে এ সময়ে নামায পড়লে শিরকী গুনা হয়। তবুও আমি পড়েছি এই ভেবে যে – হয়তো দুই-এক মিনিট সময় বাকী আছে। মুহতারাম, এক্ষেত্রে আমার প্রশ্ন হলো যে- উপরোল্লিখিত সময়ে নামায পড়ে আমি যে অন্যায় করেছি তার জন্য আল্লাহর কাছ থেকে ক্ষমা পাবার উপায় বা বিধান কি? জাযাকাল্লাহ্ খায়রন।\nউত্তর :\nওয়া আলাইকুমুস সালাম\nসূর্যোদয়ের এক মিনিট সময় বাকী থাকলে আপনার নামায শুরু করা উচিত হয়নি। কেননা এর ভিতরে নামায শেষ করা সম্ভব নয়। যদি না জেনে ভুলে শুরু করে থাকেন তবে কোন গুনাহ হবে না। আর ইচ্ছাকৃত শুরু করে থাকলে তা জায়েয হয়নি। আল্লাহ তাআলার নিকট খালেছভাবে তাওবা করে নিবেন এবং ঐ নামায ক্বাযা করে নিবেন।–সুনানে তিরমিজী, হাদীস নং ১০৩০; তাবয়ীনুল হাকায়েক ১/২২৮\nপ্রশ্নোত্তর -২৫\n\nপ্রশ্ন : আসসালামু আলাইকুম, মুহতারাম। জনৈক আলেম বলেন ১। হাদীসে নির্দেশ আছে যে, (কোন কারণে নামায পড়তে দেরি হলে) কেউ যদি সূর্যাস্তের দুই মিনিট পূর্বে দুই রাকাআত নামায পড়ে তার নামায হয়ে যাবে। ২। আর কেউ যদি সূর্যোদয়ের এক মিনিট পূর্বে এক রাকাআত পড়ে তার নামায হয়ে যাবে। মুহতারাম, এখন প্রশ্ন হলো- উপরোল্লিখিত জনৈক আলেম কর্তৃক তথ্য কি ঠিক আছে? জাযাকাল্লাহ্ খায়রন।\nউত্তর :\nওয়া আলাইকুমুস সালাম\n১। প্রশ্নটি ভালোভাবে বুঝে আসেনি। যদি উদ্দেশ্য এটা হয় যে, আছরের চার রাকাআতের পরিবর্তে দুই রাকাআত পড়লেই হবে তবে তা ঠিক নয়।\n\n২। এর দ্বারা যদি এটা উদ্দেশ্য হয় যে, এক রাকাআত সূর্যোদয়ের পূর্বে আর এক রাকাআত সূর্যোদয়ের পরে পড়লে নামায যাবে তবে তা ঠিক নয়। অনুরূপভাবে যদি উদ্দেশ্য এটা হয় যে দুই রাকাআতের পরিবর্তে এক রাকাআত পড়লেই হবে তবে সেটাও ঠিক নয়।\nপ্রশ্নোত্তর -২৬\n\nপ্রশ্ন : ফজরের আযান দেয়ার পর কোন নফল নামায যদি ফজরের সুন্নাত নামায পড়ার আগে পড়ি তবে তা জায়েয হবে কি?\nউত্তর :\nফজরের পূরো ওয়াক্তে ফজরের দুই রাকাআত সুন্নাত ব্যতীত অন্য কোন নফল নামায পড়া নিষিদ্ধ।–সুনানে আবূ দাউদ, হাদীস নং ১২৮০; আল বাহরুর রায়েক ১/৪৩৮\nপ্রশ্নোত্তর -২৭\n\nপ্রশ্ন : আসসালামু আলাইকুম যোহরের আযানের পরে ৪ রাকাআত সুন্নাত নামাযের পর ১০-১২ মিনিট সময় বাকী থাকলে, সেই সময়ে নফল/কাযা নামায পড়া যাবে কি ?\nউত্তর :\nওয়া আলাইকুমুস সালাম\nহ্যাঁ, যাবে।–আদ্দুরররুল মুখতার ১/৩৭০; তাবয়ীনুল হাকায়েক ১/২২৮\nপ্রশ্নোত্তর -২৮\n\nপ্রশ্ন : আসসালামু আলাইকুম মুহতারাম, আমার প্রশ্ন দুটি- ১। ফজরের নামায কাযা হলে তা যদি যোহরের পূর্বে বা পরে পড়তে ভুলে যায় সেটা যদি আসরের সময় মনে পড়ে, তবে কি তা ঐ সময় পড়া যাবে? ২। কাযা নামায পড়ার নিয়ম তথা কোন ধারাবাহিকতা আছে কি? ৩। কোন কারণে নামায পড়তে দেরি হলে সূর্যাস্ত বা সূর্যোদয়ের পাঁচ-ছয় মিনিট বা দুই-তিন মিনিট পূর্বে পড়লে তা কি শুদ্ধ বা কবূল হবে? জাযাকাল্লাহ্ খায়রান।\nউত্তর :\nওয়া আলাইকুমুস সালাম\n১। হ্যাঁ, আসরের ওয়াক্তে (চাই তা আসরের নামাযের পূর্বে হোক বা পরে) ফজরের ক্বাযা নামায আদায় করা যাবে।–আদ্দুররুল মুখতার ১/৩৭৫; তাবয়ীনুল হাকায়েক ১/২৩২\n\n২। হ্যাঁ, আছে। ছয় ওয়াক্তের কম নামায ক্বাযা হলে ওয়াক্তিয়া নামাযের পূর্বে ক্বাযা নামায তারতীব অনুযায়ী আদায় করা জরুরী। অর্থাৎ প্রথম যে নামায ক্বাযা হয়েছে তা প্রথমে আদায় করবে। এভাবে পর্যায়ক্রমে সবগুলো আদায় করবে। এই তারতীবে খেয়াল রাখা ওয়াজিব। তবে যখন ওয়াক্তিয়া নামাযের সময় এত সংকীর্ণ হয় যে ক্বাযা নামায পড়লে ওয়াক্ত চলে যাবে অথবা পাঁচ ওয়াক্তের বেশী নামায ক্বাযা হলে অথবা পূর্বের ক্বাযা নামাযের কথা ভুলে গেলে এই তারতীব রক্ষা করা জরুরী নয়। তখন ওয়াক্তিয়া নামায আগে পড়লে কোন সমস্যা হবে না।–আদ্দুররুল মুখতার ২/৬৫-৬৭; ফাতাওয়া হিন্দিয়া ১/১২১-১২৪\n\n৩। সূর্যাস্ত ও সূর্যোদয়ের পূর্বে যথাক্রমে মাগরিব ও ফজর নামায শেষ করলে তো নামায হয়েই যাবে। তবে ফজরের নামায শেষ হওয়ার পূর্বে সূর্যোদয় হয়ে গেলে তা সহীহ হবে না। পরবর্তীতে তা ক্বাযা করে নিতে হবে। তবে কোন দিনের আছরের নামায আদায় করতে করতে যদি সূর্যাস্ত হয়ে যায় তবে তা হয়ে যাবে।–আদ্দুররুল মুখতার ১/৩৭০; তাবয়ীনুল হাকায়েক ১/২২৮; ফাতাওয়া হিন্দিয়া ১/৫২\nপ্রশ্নোত্তর -২৯\n\nপ্রশ্ন : আসসালামু আলাইকুম হযরত আমার প্রশ্ন গুলো হলো: ১/ফজর এর সময় এখন শেষ ওয়াক্ত দেওয়া ৬:৩৬; নামাযে সালাম ফিরিয়ে দেখে যদি ৬:৩৬ তাহলে নামায ওয়াক্তমত হয়েছে কি? নাকি এটা পরে আবার পড়তে হবে? ২/হযরত বাসা ৭ তলা তে। মসজিদে জামাআতে নামায পড়ার চেষ্টা করা হয়। বাসা থেকে একটু দূর আছে মসজিদ। ফজরের সময় ঘুম থেকে উঠতে দেরী হওয়ায় যদি ৬:২০ বেজে যায় তবে মসজিদে গিয়ে নামায পড়তে গেলে ওয়াক্ত মিস হবে। এখন কি এই অবস্থায় বাসায় নামায আদায় করে নেওয়া যাবে? ৩/নামাযের জামাত টাইম মিস হলে মসজিদে গিয়ে পড়া ঝুঁকি হলে বা বন্ধ থাকলে বাসায় পড়া যাবে কি? বাসায় কেবলা নির্ধারণ করতে অপারগ হলে করণীয় কি হযরত?\nউত্তর :\nওয়া আলাইকুমুস সালাম\n১। ৬:৩৬ এ যদি সূর্যোদয় দেওয়া থাকে এবং উক্ত ক্যালেন্ডার সহীহ হয় তবে নামায হয়নি। পুনরায় ক্বাযা করে নিতে হবে।\n২+৩। হ্যাঁ, এমতাবস্থায় বাসায় নামায আদায় করা জরুরী।\nআর কিবলা নির্ধারণ করতে না পারলে এবং কাউকে জিজ্ঞাসা করার না পেলে সেক্ষেত্রে প্রবল ধারনার ভিত্তিতে কিবলা নির্ধারণ করে নামায আদায় করবে। আমাদের দেশে সাধারণত টয়লেটগুলো দেখে সহজেই কিবলা অনুমান করা যায়।–আদ্দুররুল মুখতার ১/৪৫৩; আল বাহরুর রায়েক ১/৫০১,৫০২\nপ্রশ্নোত্তর -৩০\n\nপ্রশ্ন : আসসালামু আলাইকুম মুহতারাম, বাহির থেকে আসলে প্রায়ই মাগরিবের নামায পড়তে দেরি হয়ে যায়। তাই আপনার কাছে মাগরিবের নামায ঘড়ির সময় অনুযায়ী কতক্ষণ থাকে- তা বিনীতভাবে জানতে চাচ্ছি।\nউত্তর :\nওয়া আলাইকুমুস সালাম\nএটা তো মওসুম ভেদে বিভিন্ন হয়। তবে মাগরিবের ওয়াক্ত কখনও ১ ঘণ্টার কম হয় না। আপনি বাজার থেকে একটি চিরস্থায়ী ক্যালেন্ডার কিনে তা থেকে সময় দেখে নিতে পারেন অথবা আমার ওয়েবসাইটের হোম পেইজ থেকেও এই তথ্য পেতে পারেন।\nপ্রশ্নোত্তর -৩১\n\nপ্রশ্ন : আসসালামু আলাইকুম, মুহতারাম। আমার দুটি প্রশ্ন – ১। সেদিন আমি যোহরের নামায পড়েছি আসরের ওয়াক্ত হবার কয়েক সেকেন্ড আগ পর্যন্ত, মানে সালাম ফিরায়ে দেখি আসরের নামাজের ওয়াক্ত হয়ে গেছে এতে কি নামাযটা হয়ে গেছে নাকি কাযা পড়তে হবে? ২। কোন কারণে জোহরের নামায এমন সময় পড়া হয়েছে যে ফজরের কাযা জোহরের আগে পড়তে গেলে জোহরের নামাজ কাযা হয়ে যাবে। মুহতারাম, এমতাবস্থায় ফজরের কাযা কখন পড়তে হবে? জাযাকাল্লাহ্ বি খয়ির।\nউত্তর :\nওয়া আলাইকুমুস সালাম\n১। আসরের ওয়াক্ত আসার পূর্বেই যদি সালাম ফিরিয়ে নামায শেষ করে থাকেন তবে নামায হয়ে গিয়েছে। অন্যথায় বা দিধাদন্দে থাকলে ক্বাযা করে নিবেন।\n\n২। এক্ষেত্রে আগে যোহরের নামায পড়ে নিয়ে পরে ফজরের ক্বাযা আদায় করবেন।–ফাতাওয়া হিন্দিয়া ১/১২১-১২৪; আল বাহরুর রায়েক ২/১৪০-১৫১\nপ্রশ্নোত্তর -৩২\n\nপ্রশ্ন : আসসালামু আলাইকুম ১. যে কোন ওয়াক্তের নামায কি আযান না শুনেই সম্পূর্ণ আদায় করে শেষ করা যায়? পুরুষ মহিলা আলাদা জানতে চাই। ২. যোহরের চার রাকাআত সুন্নাত আদায় করার পর আযান হলো। আযান ও সুন্নাতের পর, যোহরের ফরজ নামাযের জামাআত শুরুর আগে নফল, ওয়াজিব বা ক্বাযা পড়া যাবে কিনা? ৩.মহিলারা ঘরে আজান দেবার আগেই পুরা নামায(সুন্নত-ফরজ-নফল) শেষ করে নিতে পারবে কিনা?\nউত্তর :\nওয়া আলাইকুমুস সালাম\n১+৩। হ্যাঁ, কোন নামাযের ওয়াক্ত হলে তা পড়া যাবে চাই আযান হোক বা না হোক। এক্ষেত্রে পুরুষ বা মহিলা সবার একই হুকুম। তবে পুরুষদের জন্য বিনা কারনে জামাআত তরক করা গোনাহের কাজ।- আদ্দুররুল মুখতার ১/৩৫৭-৩৫৯; বাদায়েউস সানায়ে ১/৫৫৮\n২। যাবে।– সুনানে আবূ দাউদ, হাদীস নং ৩১৯৪; তাবয়ীনুল হাকায়েক ১/২২৮\nপ্রশ্নোত্তর -৩৩\n\nপ্রশ্ন : আসসালামু আলাইকুম,আমার প্রশ্নটি হচ্ছে –তাহাজ্জুদের সঠিক সময় রাতের শেষ তৃতীয়াংশ বলে জানি,কিন্তু এ সময়টা ঠিক কতটা থেকে কতটা পর্যন্ত কিভাবে বুঝব?উদাহরণ দিয়ে বুঝিয়ে বললে ভাল হয়।\nউত্তর :\nওয়া আলাইকুমুস সালাম\n\nধরুন সন্ধ্যা ৬ টায় সূর্য অস্ত যায়। আর ভোর সাড়ে ৪ টায় ফজরের ওয়াক্ত শুরু হয়। তাহলে উভয়ের মধ্যবর্তী সময় হল সাড়ে ১০ ঘণ্টা। এই সাড়ে ১০ ঘণ্টাকে এবার তিন ভাগ করুন। শেষের তিন ভাগ রাত ১ টায় শুরু হয় এবং সাড়ে ৪ টায় শেষ হয়।আর এটাই হল তাহাজ্জুদের উপযুক্ত সময়।–সহীহ মুসলিম, হাদীস নং ১৮১০।"
    }
]