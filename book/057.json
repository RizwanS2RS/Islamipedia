[{"1":"জাগ্রত অবস্থায় প্রিয়নবী (ﷺ)’কে দেখা প্রসঙ্গে পুণ্যাত্মাবৃন্দের সাক্ষ্য","2":"জাগ্রত অবস্থায় প্রিয়নবী (ﷺ)’কে দেখা প্রসঙ্গে পুণ্যাত্মাবৃন্দের সাক্ষ্য\n\n\nঅনুবাদ: কাজী সাইফুদ্দীন হোসেন\n\n\n[অনুবাদকের আরয: ইদানীং মহানবী (ﷺ)’র ‘হাজির-নাজির’ হওয়ার আক্বীদা-বিশ্বাস নিয়ে জনৈক বাঙালি বংশোদ্ভূত মার্কিন আলেম সাহেব প্রশ্ন তুলেছেন। তাঁর মতে, গত শতাব্দীর সুন্নী আলেমে দ্বীন ইমাম আহমদ রেযা (رحمة الله) ছাড়া ইতিপূর্বে আর কেউই এই বিশ্বাস পোষণ করেন নি; এমন কী টার্মটি নাকি চালু-ও ছিলো না! বিতর্কে না যেয়ে আমরা প্রাথমিক তথা স্বর্ণযুগের পুণ্যবান আলেম-উলামাবৃন্দের এতদসংক্রান্ত আক্বীদা-বিশ্বাস আমরা তুলে ধরার প্রয়াস পাবো। বলা বাহুল্য যে, তাঁরা প্রিয়নবী (ﷺ)’কে প্রতিনিয়ত দেখার প্রত্যাশী ছিলেন, যা তাঁরই হাজির-নাজির হওয়ার সাক্ষ্য বহন করে। আমরা সবার প্রতি তাঁদের এতদসংক্রান্ত সাক্ষ্যগুলোকে নিরপেক্ষ দৃষ্টিতে বিচার-বিশ্লেষণের আহ্বান জানাই। আমাদের ধর্ম একগুঁয়েমিকে সমর্থন করে না।]  \n\n\nপ্রিয়নবী (ﷺ)’কে জাগ্রত অবস্থায় দেখা এবং মা’রেফাতের জ্ঞানসমৃদ্ধ পুণ্যাত্মাদের এ ব্যাপারে অবহিত থাকার বাস্তবতা-সংক্রান্ত শরঈ ফতোয়া সম্পর্কে এই প্রবন্ধটিতে আলোকপাত করা হবে। কিন্তু তার আগে আমরা দৃষ্টি দেবো:\n\n"},{"1":"আল-ক্বুরআনের আলোকে","2":"আল-ক্বুরআনের আলোকে\n\n❏ এরশাদ হয়েছে:\n\nهُوَ ٱلَّذِي بَعَثَ فِي ٱلأُمِّيِّينَ رَسُولاً مِّنْهُمْ يَتْلُواْ عَلَيْهِمْ آيَاتِهِ وَيُزَكِّيهِمْ وَيُعَلِّمُهُمُ ٱلْكِتَابَ وَٱلْحِكْمَةَ وَإِن كَانُواْ مِن قَبْلُ لَفِي ضَلاَلٍ مُّبِينٍ\n\nঅর্থ: তিনি-ই (খোদা), যিনি উম্মী লোকদের মধ্যে তাদেরই মধ্য থেকে একজন রাসূল প্রেরণ করেন যেনো তাদের কাছে তাঁর আয়াতসমূহ পাঠ করেন, তাদেরকে পবিত্র করেন এবং তাদেরকে কিতাব  ও হিকমতের জ্ঞান দান করেন, আর নিশ্চয় নিশ্চয় তারা ইতিপূর্বে সুস্পষ্ট পথভ্রষ্টতার মধ্যে ছিলো। [৬২:২; নূরুল এরফান]\n\n❏ পরবর্তী আয়াতে ঘোষিত হয়েছে:\n\nوَآخَرِينَ مِنْهُمْ لَمَّا يَلْحَقُواْ بِهِمْ وَهُوَ ٱلْعَزِيزُ ٱلْحَكِيمُ\n\nঅর্থ: এবং তাদের মধ্য থেকে অন্যান্যদের পবিত্র করেন এবং জ্ঞান দান করেন তাদেরকে, যারা ওই পূর্ববর্তীদের সাথে মিলিত হয়নি; আর তিনি-ই সম্মান ও প্রজ্ঞাময়। [৬২:৩; নূরুল এরফান]\n\n❏ ক্বুরআনের তাফসীরবিদবৃন্দের শিরোমণি ইমাম তাবারী (رحمة الله) এই আয়াতের ব্যাখ্যা্য় বলেন:\n\nقال ابن زيد، في قول الله عزّ وجلّ: { وآخَرِينَ مِنْهُمْ لَمَّا يَلْحَقُوا بِهِمْ } قال: هؤلاء كلّ من كان بعد النبيّ صلى الله عليه وسلم إلى يوم القيامة، كلّ من دخل في الإسلام من العرب والعجم\n\nঅর্থ: হযরত ইবনে যায়দ (رضي الله عنه) উক্ত আয়াত (যারা ওই পূর্ববর্তীদের সাথে মিলিত হয়নি) সম্পর্কে বলেন যে এটা ওই ‘সকল’ লোককেই উদ্দেশ্য করে, যাঁরা রাসূলুল্লাহ (ﷺ)’এর যাহেরী জিন্দেগীর পরে ক্বেয়ামত অবধি দ্বীন ইসলামে প্রবেশ করতে থাকবেন; আর এঁদের মধ্যে অন্তর্ভুক্ত আরব ও অনারব উভয় জাতিগোষ্ঠী-ই। [তাফসীরে তাবারী, ৭ম খণ্ড, ৮৩ পৃষ্ঠা; দারুল ফিকর বৈরুত, লেবানন]\n\n❏ আল্লামা মাহমূদ আলূসী এই আয়াতে করীমার ব্যাখ্যায় বলেন:\n\nطوائف الناس الذين يلحقون إلى يوم القيامة من العرب والروم والعجم وغيرهم؛ وبذلك فسره الضحاك وابن حيان ومجاهد في رواية، ويكون الحديث من باب الاقتصار والتمثيل\n\nঅর্থ: এতে অন্তর্ভুক্ত ক্বেয়ামত অবধি সমগ্র মানবজাতি: আরব, রোমান, আজমী/অনারব প্রমুখ...এ প্রসঙ্গে ইবনে হাইয়্যান ও মুজাহিদের (পারস্য-সংক্রান্ত) ক্বওল/বক্তব্য স্রেফ একটি উদাহরণকে ব্যাখ্যা করার খাতিরেই প্রদত্ত হয়েছে। [আল-আলূসী কৃত ‘রূহুল মা’আনী,’ ৮ম খণ্ড, ৩৯ পৃষ্ঠা]\n\n[বঙ্গানুবাদকের নোট: মহানবী (ﷺ) যেমন সাহাবা-এ-কেরাম (রাদ্বিয়াল্লাহু আনহুম)’কে পরিশুদ্ধ করেন ও হেকমত/আধ্যাত্মিক জ্ঞান-প্রজ্ঞা শিক্ষা দেন, ঠিক তেমনি পরবর্তী মুসলমান প্রজন্মগুলোর প্রতিও তিনি একই দায়িত্ব পালন করে চলেছেন]\n\n"},{"1":"হাদীস শরীফের আলোকে","2":""},{"1":"স্বপ্নে নবী পাক (ﷺ)’এর দর্শন লাভ","2":"হাদীস শরীফের আলোকে:\n\nস্বপ্নে নবী পাক (ﷺ)’এর দর্শন লাভ\n\n\n❏ হাদীস # ১\n\n\nহযরত আবূ হোরায়রাহ (رضي الله عنه) বর্ণনা করেন প্রিয়নবী (ﷺ)’র বাণী; যিনি বলেন:\n\nحَدَّثَنَا أَبُو الرَّبِيعِ، سُلَيْمَانُ بْنُ دَاوُدَ الْعَتَكِيُّ حَدَّثَنَا حَمَّادٌ، ـ يَعْنِي ابْنَ زَيْدٍ ـ حَدَّثَنَا\n\nأَيُّوبُ، وَهِشَامٌ، عَنْ مُحَمَّدٍ، عَنْ أَبِي هُرَيْرَةَ، قَالَ قَالَ رَسُولُ اللَّهِ صلى الله عليه وسلم\n\nمَنْ رَآنِي فِي الْمَنَامِ فَقَدْ رَآنِي فَإِنَّ الشَّيْطَانَ لاَ يَتَمَثَّلُ بِي\n\n\nঅর্থ: যে ব্যক্তি আমাকে স্বপ্নে দেখে, সে প্রকৃতপক্ষে আমাকেই দেখে; (কেননা) নিশ্চয় নিশ্চয় শয়তান আমার অনুরূপ সুরত ধারণ করতে পারে না। [মুসলিম শরীফ, বই নং ২৯, হাদীস নং ৫৬৩৫]\n\n\n❏ হাদীস # ২\n\n\nوَحَدَّثَنِي أَبُو الطَّاهِرِ، وَحَرْمَلَةُ، قَالاَ أَخْبَرَنَا ابْنُ وَهْبٍ، أَخْبَرَنِي يُونُسُ، عَنِ ابْنِ،\n\nشِهَابٍ حَدَّثَنِي أَبُو سَلَمَةَ بْنُ عَبْدِ الرَّحْمَنِ، أَنَّ أَبَا هُرَيْرَةَ، قَالَ سَمِعْتُ رَسُولَ اللَّهِ صلى الله\n\nعليه وسلم يَقُولُ ‏مَنْ رَآنِي فِي الْمَنَامِ فَسَيَرَانِي فِي الْيَقَظَةِ أَوْ لَكَأَنَّمَا رَآنِي فِي الْيَقَظَةِ\n\nلاَ يَتَمَثَّلُ الشَّيْطَانُ بِي ‏\n\n\n\nঅর্থ: হযরত আবূ হুরায়রাহ (رضي الله عنه) বর্ণনা করেন: আমি প্রিয়নবী (ﷺ)’কে বলতে শুনেছি, “যে ব্যক্তি আমাকে স্বপ্নে দেখে, সে সহসা আমাকে জাগ্রত অবস্থায় দেখবে; কিংবা সে যেনো আমাকে জাগ্রত অবস্থাতেই দেখে। কেননা শয়তান আমার অনুরূপ সুরত ধারণ করতে পারে না। [মুসলিম শরীফ, বই নং ২৯, হাদীস নং ৫৬৩৬]\n\n\n\n\n❏ হাদীস # ৩\n\n\nহযরত আবূ ক্বাতাদা (رضي الله عنه) বর্ণনা করেন মহানবী (ﷺ)’এর বাণী, যিনি বলেন:\n\n\nوَقَالَ فَقَالَ أَبُو سَلَمَةَ قَالَ أَبُو قَتَادَةَ قَالَ رَسُولُ اللَّهِ صلى الله عليه وسلم ‏\n\nمَنْ رَآنِي فَقَدْ رَأَى الْحَقَّ\n\n\nঅর্খ: যে ব্যক্তি আমাকে (স্বপ্নে) দেখে, সে প্রকৃতপক্ষে হক্ক’কে প্রত্যক্ষ করে। [মুসলিম শরীফ, বই নং ২৯, হাদীস নং ৫৬৩৭]\n\n\n❏ হাদীস # ৪\n\n\nহযরত আনাস (رضي الله عنه) বর্ণিত এক হাদীসে প্রিয়নবী (ﷺ) এরশাদ ফরমান:\n\n\nحَدَّثَنَا مُعَلَّى بْنُ أَسَدٍ، حَدَّثَنَا عَبْدُ الْعَزِيزِ بْنُ مُخْتَارٍ، حَدَّثَنَا ثَابِتٌ الْبُنَانِيُّ، عَنْ أَنَسٍ ـ رضى الله عنه ـ قَالَ قَالَ النَّبِيُّ صلى الله عليه وسلم ‏ \"‏ مَنْ رَآنِي فِي الْمَنَامِ فَقَدْ رَآنِي، فَإِنَّ الشَّيْطَانَ لاَ يَتَخَيَّلُ بِي، وَرُؤْيَا الْمُؤْمِنِ جُزْءٌ مِنْ سِتَّةٍ وَأَرْبَعِينَ جُزْءًا مِنَ النُّبُوَّةِ ‏\"‏‏.‏\n\n \n\nঅর্থ: যে ব্যক্তি আমাকে স্বপ্নে দেখে, সে নিঃসন্দেহে আমাকেই দেখে; কেননা শয়তান আমার রূপ ধারণ করতে পারে না। [আল-বুখারী, বই নং ৯, হাদীস নং ১২৩]"},{"1":"প্রিয়নবী (ﷺ)’কে জাগ্রত অবস্থায় দেখা","2":"প্রিয়নবী (ﷺ)’কে জাগ্রত অবস্থায় দেখা\n\n\n❏ ‘প্রিয়নবী (ﷺ)’কে জাগ্রত অবস্থায় দেখার’ বিষয়টি আল্লামা-আলূসী বাগদাদী (رحمة الله) প্রমাণ করেন:\n\n\nوجوز أن يكون ذلك بالاجتماع معه عليه الصلاة والسلام روحانية، ولا بدع في ذلك فقد وقعت رؤيته صلى الله عليه وسلم بعد وفاته لغير واحد من الكاملين من هذه الأمة والأخذ منه يقظة، قال الشيخ سراج الدين بن الملقن في «طبقات الأولياء»: قال الشيخ عبد القادر الكيلاني قدس سره: رأيت رسول الله صلى الله عليه وسلم قبل الظهر فقال لي: يا بني لم لا تتكلم؟ قلت: يا أبتاه أنا رجل أعجم كيف أتكلم على فصحاء بغداد فقال: افتح فاك ففتحته فتفل فيه سبعاً وقال: تكلم على الناس وادع إلى سبيل ربك بالحكمة والموعظة الحسنة فصليت الظهر وجلست وحضرني خلق كثير فارتج عليَّ فرأيت علياً كرم الله تعالى وجهه قائماً بإزائي في المجلس فقال لي: يا بني لم لا تتكلم؟ قلت: يا أبتاه قد ارتج علي فقال: افتح فاك ففتحته فتفل فيه ستاً فقلت: لم لا تكملها سبعاً قال: أدباً مع رسول الله صلى الله عليه وسلم ثم توارى عني فقلت: غواص الفكر يغوص في بحر القلب على درر المعارف فيستخرجها إلى ساحل الصدر فينادي عليها سمسار ترجمان اللسان فتشترى بنفائس أثمان حسن الطاعة في بيوت أذن الله أن ترفع.\n\n\nوقال أيضاً في ترجمة الشيخ خليفة بن موسى النهر ملكي: كان كثير الرؤية لرسول الله عليه / الصلاة والسلام يقظة ومناماً فكان يقال: إن أكثر أفعاله يتلقاه منه صلى الله عليه وسلم يقظة ومناماً ورآه في ليلة واحدة سبع عشرة مرة قال له في إحداهن: يا خليفة لا تضجر مني فكثير من الأولياء مات بحسرة رؤيتي، وقال الشيخ تاج الدين بن عطاء الله في «لطائف المنن»: قال رجل للشيخ أبـي العباس المرسي يا سيدي صافحني بكفك هذه فإنك لقيت رجالاً وبلاداً فقال: والله ما صافحت بكفي هذه إلا رسول الله صلى الله عليه وسلم قال: وقال الشيخ لو حجب عني رسول الله صلى الله عليه وسلم طرفة عين ما عددت نفسي من المسلمين، ومثل هذه النقول كثير من كتب القوم جداً.  \n\n\nঅনুবাদ:\n\n\nমহানবী (ﷺ)’র সাথে আধ্যাত্মিক হালত-অবস্থায় দেখা-সাক্ষাতের সাক্ষ্য-প্রমাণাদি বিদ্যমান; আর এটা কোনো নতুন বিষয়ের অন্তর্ভুক্ত নয়। কেননা এই উম্মতের অনেক কামেল/পূর্ণতাপ্রাপ্ত বুযূর্গ তাঁকে ‘জাগ্রত’ অবস্থায় দেখেছেন এবং তাঁর কাছ থেকে জ্ঞান-প্রজ্ঞা লাভ করেছেন। শায়খ সিরাজউদ্দীন (رحمة الله) নিজ ‘তাবাক্বাত আল-আউলিয়া’ পুস্তকে উদ্ধৃত করেন বড় পীর গাউসুল আযম শায়খ আবদুল ক্বাদের জিলানী (رحمة الله)’র কথা, যিনি বলেন: আমি যোহর ওয়াক্তের নামাযের আগে রাসূলুল্লাহ (ﷺ)’এর সাক্ষাৎ লাভ করি। প্রিয়নবী (ﷺ) বলেন: ওহে পুত্র, তুমি কেন ভাষণ দাও না? আমি (উত্তরে) বলি: হে আমার পিতা (নোট: শায়খ জিলানী একজন সৈয়দ বংশীয়), আমি একজন আজমী/অনারব হয়ে বাগদাদের (অভিজাত) ব্যক্তিত্বদের সামনে কীভাবে তা করতে পারি? প্রিয়নবী (ﷺ) বলেন: তোমার মুখ খোলো। আমি তা খুল্লে তিনি নিজের লালা মোবারক আমার ঠোঁটে সাতবার দেন এবং এরপর বলেন: এখন থেকে তোমার উচিৎ মানুষকে আল্লাহর পথে আহ্বান করা এবং ওই (মহৎ) কাজে হেকমত/জ্ঞান-প্রজ্ঞা ও সুন্দর সুন্দর কথা ব্যবহার করা।\n\n\nঅতঃপর আমি যোহরের নামায পড়ে (মসজিদে) উপবিষ্ট হলাম; সহসা বিপুল সংখ্যক মানুষ আমার চারপাশে জড়ো হন। আমি তাঁদের মাঝে হযরত আলী (কার্রামাল্লাহু ওয়াজহাহু)’কে উপবিষ্ট দেখতে পেয়ে (ভয়ে) কম্পমান হই। তিনি আমায় বলেন: হে পুত্র, তুমি কেন তোমার ভাষণ আরম্ভ করছো না? আমি বলি: হে আমার পিতা, আমি এক্ষণে (ভয়ে) কম্পমান। তিনি আমাকে আমার মুখ খুলতে বলেন এবং (তা খুল্লে) তিনি আমার ঠোঁটে ছয়বার নিজের লালা মোবারক দেন। আমি তাঁকে জিজ্ঞেস করি, আপনি কেন সাতবার তা করেননি? তিনি জবাবে বলেন: রাসূলুল্লাহ (ﷺ)’এর প্রতি আদবশীলতার কারণে। অতঃপর তিনি আমার দৃষ্টির অন্তরালে চলে যান। (ওই সময়) আমি নিজের মাঝে আধ্যাত্মিক জ্ঞান-প্রজ্ঞার প্রাচুর্য অনুভব করি, যা আমাকে বিভিন্ন (ঐশী) বাস্তবতা সম্পর্কে সম্যক অবহিত করতে থাকে....।\n\n"},{"1":"❏ শায়খ ইবনে মূসা আল-নাহর মক্কী (رحمة الله) এর বক্তব্য ","2":"❏ শায়খ ইবনে মূসা আল-নাহর মক্কী (رحمة الله) এর বক্তব্য \n\n\nতিনি লেখেন যে, বড় পীর গাউসুল আযম শায়খ মহিউদ্দীন আবদুল ক্বাদের জিলানী (رحمة الله) ঘনঘন প্রিয়নবী (ﷺ)’কে স্বপ্নে দেখতেন এবং জাগ্রত অবস্থায়ও দেখতে পেতেন। একবার কোনো এক রাতে তিনি তাঁকে সত্তরবার দেখেছিলেন। এ রকম কোনো রূহানী সাক্ষাতে প্রিয়নবী (ﷺ) তাঁকে বলেন, ওহে আমার খলীফা/প্রতিনিধি, আমাকে দেখার জন্যে অতো আগ্রহী হয়ো না; কেননা অগণিত সংখ্যক আউলিয়া আমাকে (স্রেফ একবার) দেখার আশায় বেসালপ্রাপ্ত হয়েছেন।\n\n"},{"1":"❏ শায়খ তাজউদ্দীন ইবনে আতাউল্লাহ (رحمة الله) এর বক্তব্য","2":"❏ শায়খ তাজউদ্দীন ইবনে আতাউল্লাহ (رحمة الله) এর বক্তব্য\n\n\n\u0027লাতায়েফ আল-মানান’ কিতাবে উল্লেখ করেন, একবার কোনো এক ব্যক্তি শায়খ আবূল আব্বাস আল-মুরসী (رحمة الله)’কে জিজ্ঞেস করেন: এয়া সৈয়দী, অনুগ্রহ করে আপনার হাতে আমায় মোসাফাহ (করমর্দন) করতে দিন। তিনি জবাবে বলেন: আমি করমর্দন করি না, কেবল প্রিয়নবী (ﷺ)’র সাথে ছাড়া। শায়খ মুরসী (رحمة الله) একবার বলেন: প্রিয়নবী (ﷺ)’কে যদি আমি চোখের পলক ফেলার মতো ক্ষণিকের তরেও না দেখতে পাই, তাহলে আমি নিজেকে ওই মুহূর্তের জন্যে মুসলমান হিসেবেও বিবেচনা করি না।\n\n\n(আল্লামা আলূসী বলেন), এসব ঘটনা ইসলামী বইপত্রে বিস্তর পরিমাণে উল্লেখিত হয়েছে। [তাফসীরে রূহুল মা’আনী, ২২তম খণ্ড, ৫১-৫২ পৃষ্ঠা]"},{"1":"❏ ইমাম জালালউদ্দীন সৈয়ূতী (رحمة الله) এর বক্তব্য","2":"ইমাম জালালউদ্দীন সৈয়ূতী (رحمة الله) এর বক্তব্য\n\n\nتنوير الحلك في إمكان رؤية النبي والملك\n\nبسم الله الرحمن الرحيم\n\n\nالحمد لله وسلام على عباده الذين اصطفى. وبعد فقد كثر السؤال عن رؤية أرباب الأحوال للنبي صلى الله عليه وسلم في اليقظة وإن طائفة من أهل العصر ممن لا قدم لهم في العلم بالغوا في إنكار ذلك والتعجب منه وادعوا أنه مستحيل فألفت هذه الكراسة في ذلك وسميتها تنوير الحلك في إمكان رؤية النبي والملك ونبدأ بالحديث الصحيح الوارد في ذلك: أخرج البخاري ومسلم وأبو داود عن أبي هريرة رضي الله عنه قال قال رسول الله صلى الله عليه وسلم من رآني في المنام فسيراني في اليقظة ولا يتمثل الشيطان بي، وأخرج الطبراني مثله من حديث مالك بن عبد الله الخثعمي ومن حديث أبي بكرة، وأخرج الدارمي مثله من حديث أبي قتادة. قال العلماء اختلفوا في معنى قوله فسيراني في اليقظة فقيل معناه فسيراني في القيامة وتعقب بأنه بلا فائدة في هذا التخصيص لأن كل أمته يرونه يوم القيامة من رآه منهم ومن لم يره، وقيل المراد من آمن به في حياته ولم يره لكونه حينئذ غائبا عنه فيكون مبشرا له أنه لا بد أن يراه في اليقظة قبل موته، وقال قوم هو على ظاهره فمن رآه في النوم فلا بد أن يراه في اليقظة يعني بعيني رأسه وقيل بعين في قلبه حكاهما القاضي أبو بكر ابن العربي، وقال الإمام أبو محمد بن أبي جمرة في تعليقه على الأحاديث التي انتقاها من البخاري: هذا الحديث يدل على أنه من رآه صلى الله عليه وسلم في النوم فسيراه في اليقظة وهل هذا على عمومه في حياته وبعد مماته أو هذا كان في حياته وهل ذلك لكل من رآه مطلقا أو خاص بمن فيه الأهلية والاتباع لسنته عليه السلام اللفظ يعطى العموم ومن يدعي الخصوص فيه بغير مخصص منه صلى الله عليه وسلم فمتعسف قال وقد وقع من بعض الناس عدم التصديق بعمومه وقال على ما أعطاه عقله وكيف يكون من قد مات يراه الحي في عالم الشاهد قال وفي قول هذا القول من المحذور وجهان خطران أحدهما عدم التصديق لقول الصادق عليه السلام الذي لا ينطق عن الهوى والثاني الجهل بقدرة القادر وتعجيزه\n\n\nইমাম সৈয়ূতী (رحمة الله)’র ফতোয়া হতে গৃহীত বিস্তারিত বর্ণনা [আরবীর অনুবাদ]\n\n\nপরম করুণাময় আল্লাহর নামে, যিনি অসীম দয়াময়।\n\nসমস্ত প্রশংসা আল্লাহতা’লারই (প্রাপ্য), আর তাঁর মনোনীত বান্দাবৃন্দের প্রতি সালাম জানাই।\n\n\nপ্রিয়নবী (ﷺ)’কে আরবাব আল-আহওয়াল তথা আধ্যাত্মিক হাল-সম্পন্ন পুণ্যাত্মাদের দ্বারা জাগ্রত অবস্থায় দেখার প্রশ্নটি (আজকাল) ব্যাপক আকার ধারণ করেছে। আমাদের যুগে একটি গোষ্ঠী যাদের ধর্মীয় জ্ঞানে কোনো ভিত্তি-ই নেই, তারা এটাকে তীব্রভাবে অস্বীকার করছে এবং এর প্রতি বিস্ময়ও প্রকাশ করছে; আর তারা এও দাবি করছে যে এটা একটা অসম্ভব (মুসতাহিল) ব্যাপার। অতএব, আমি এ কয়েকটি পৃষ্ঠা লিখেছি এবং এর শিরোনাম দিয়েছি ‘তানউইর আল-হালাক ফী এমকানে রুয়্যাত আল-নাবীই্য ওয়াল-মালাক।’\n\nআমরা আরম্ভ করছি এতদসংক্রান্ত সহীহ হাদীস দ্বারা:\n\n\n❏ বুখারী, মুসলিম ও আবূ দাউদ (রহমতুল্লাহে আলাইহিম আজমাঈন) হযরত আবূ হুরায়রাহ (رضي الله عنه) হতে বর্ণনা করেন যে প্রিয়নবী (ﷺ) এরশাদ ফরমান:\n\n“যে ব্যক্তি আমাকে স্বপ্নে দেখেছে, সে আমাকে জাগ্রত অবস্থায়ও (এয়াক্বাযা) দেখতে পাবে; আর শয়তান আমার চেহারা (মোবারক) ধারণ করতে অক্ষম।” \n\n\n❏ ইমাম তাবারানী (رحمة الله) অনুরূপ একটি বর্ণনা মালেক ইবনে আবদিল্লাহ (رحمة الله) হতে গ্রহণ করেছেন, যেটা আবূ বাকরা (رضي الله عنه) বর্ণিত হাদীস হতে এসেছে।\n\n\n❏ হযরত আবূ ক্বাতাদাহ (رضي الله عنه) বর্ণিত হাদীস হতে ইমাম দারিমী (رحمة الله) অনুরূপ আরেকটি বিবরণ লিপিবদ্ধ করেছেন।"},{"1":"উলামায়ে আহলে সুন্নাতের ইজমা","2":"উলামায়ে আহলে সুন্নাতের ইজমা\n\n\n❏ উলামাবৃন্দ বলেন: ‘সে আমাকে জাগ্রত অবস্থায়ও (এয়াক্বাযা) দেখতে পাবে’ - এই বাক্যটির অর্থের ব্যাপারে কোনো মতপার্থক্য (উলামাদের মধ্যে) নেই। কেউ কেউ অবশ্য বলেছেন এর মানে ‘সে শেষ বিচার দিবসে আমাকে দেখতে পাবে।’ কিন্তু এই মতটিকে অসার বলে সমালোচনা করা হয়। কেননা এটা তাখসীস তথা খাস্ বা সুনির্দিষ্টভাবে উল্লেখকৃত বিষয়। নতুবা সবাই তো তাঁকে শেষ বিচার দিবসে দেখতে পাবেন - যাঁরা ইতোমধ্যে তাঁকে দেখেছেন এবং যাঁরা দেখেননি উভয়েই। এর অর্থ এও বলা হয়েছে: ‘যাঁরা তাঁর যাহেরী জিন্দেগীর সময় তাঁকে বিশ্বাস করেছিলেন কিন্তু অনুপস্থিতির কারণে দেখতে পাননি, তাঁদের প্রতি সুসংবাদ এই যে তাঁরা বেসালপ্রাপ্ত হবার আগেই তাঁকে দেখতে পাবেন...।’\n\n\n❏ উলামাদের একটি দল বলেছেন, এর অর্থ আক্ষরিক এবং যে ব্যক্তি রাসূলুল্লাহ (ﷺ)’কে আপন স্বপ্নে দেখবেন, তিনি নিশ্চিতভাবে তাঁকে জাগ্রত অবস্থায়ও দেখতে পাবেন। মানে নিজ চর্মচক্ষে তিনি হুযূর পাক (ﷺ)’কে দেখবেন; যদিও (উলামাদের) কেউ কেউ এর অর্থ করেন ‘অন্তঃচক্ষু দ্বারা’ দেখবেন।\n\n❏ এই দুটো (মত)-ই শায়খ ক্বাজী আবূ বকর ইবনে আরবী (رحمة الله) কর্তৃক বর্ণিত হয়েছে।\n\n❏ ইমাম আবূ মুহাম্মদ ইবনে আবী জামরা (رحمة الله) আল-বুখারী হাদীসগ্রন্থের ওপর কৃত নিজ ব্যাখ্যামূলক পুস্তকে লেখেন: “এই হাদীসটি প্রমাণ করে, যে ব্যক্তি তাঁকে আপন স্বপ্নে দেখবেন, তিনি জাগ্রত অবস্থায়ও তাঁকে দেখতে পাবেন। (বিতর্ক শুধু এই নিয়ে যে) বাক্যটি কি প্রিয়নবী (ﷺ)’র যাহেরী জিন্দেগী ও বেসাল শরীফ উভয়ের বেলাতেই সার্বিকভাবে প্রয়োগকৃত হবে, নাকি স্রেফ তাঁর যাহেরী জিন্দেগীর সময়কালের মধ্যেই খাস/সুনির্দিষ্ট থাকবে; অধিকন্তু, তাঁকে যাঁরা দেখেছিলেন সামগ্রিকভাবে তাঁদের সবার বেলায় কি তা প্রযোজ্য হবে, নাকি তা স্রেফ আধ্যাত্মিক হালত-সম্পন্ন পুণ্যাত্মাবৃন্দ ও তাঁরই সুন্নাতের একনিষ্ঠ তাবেদার ব্যক্তিবৃন্দের মধ্যে সীমাবদ্ধ থাকবে। (হাদীসের) বাণীটি স্পষ্টতঃ\n\nআম/সার্বিক; আর তাই মহানবী (ﷺ) যেটাকে খাস/সুনির্দিষ্ট করেননি সেটাকে যে ব্যক্তি খাস্ বলে দাবি করবে, সে সীমা লঙ্ঘনকারী (মুতা’আসসাফ) হবে” [ইমাম জামরা]।\n\n\n❏ ইমাম জামরা (رحمة الله) আরো বলেন, “কিছু লোক এই আম/সার্বিক বিষয়টিতে অবিশ্বাস করে নিজেদের (গলদ) চিন্তাধারা যতোদূর যায়, সেই অনুসারে বলেছিলো:\n\n\nজীবিত মানুষ কীভাবে এই বাহ্যিক জগতে বেসালপ্রাপ্তদের দেখতে সক্ষম হবেন?” \n\n\n❏ এর উত্তরে ইমাম সাহেব (رحمة الله) আরো বলেন: “এই আপত্তি দুটো বিপজ্জনক সম্ভাবনার সুযোগ সৃষ্টি করে থাকে:\n\nপ্রথমতঃ চিরসত্যবাদী প্রিয়নবী (ﷺ) যিনি নিজের মনগড়া খেয়াল হতে কিছুই বলেননি, তাঁর সহীহ বাণী (হাদীস)’কে অবিশ্বাস করা; এবং\n\n\nদ্বিতীয়তঃ সর্বশক্তিমান আল্লাহতা’লার সর্বময় ক্ষমতার ব্যাপারে অজ্ঞ হয়ে পড়া।” [ইমাম সৈয়ূতী প্রণীত ‘আল-হাউয়ী লিল্ ফাতাউয়ী’, ২য় খণ্ড, ৪৩৭-৪৩৮ পৃষ্ঠা; মাকতাবা আল-আসরিয়্যাহ, বৈরুত, লেবানন কর্তৃক প্রকাশিত]\n\n\nজাগ্রত অবস্থায় প্রিয়নবী (ﷺ)’কে দেখার বিষয়টি ‘প্রতিষ্ঠিত সত্য।’\n\n\n*সমাপ্ত*  \n\n"}]