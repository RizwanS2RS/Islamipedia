[
    {
        "1": "প্রারম্ভিকা",
        "2": ""
    },
    {
        "1": "অভিমত",
        "2": "﻿উপমহাদেশের প্রখ্যাত আলেমেদ্বীন উস্তাযুল আসাতিযাহ সুলতানুল মুনাযিরীন নায়েবে আ’লা হযরত রাহবরে আহলে সুন্নাত বহু গ্রন্থ প্রণেতা মুহিউস সুন্নাহ বিশিষ্ট লেখক ও গবেষক মুর্শিদে বরহক হযরতুল আল্লামা সিরাজনগরী ছাহেব ক্বিবলা (মা.জি.আ.) এর\n\nদোয়া ও অভিমত\n=========\nبسم الله الرحمن الرحيم\n\nআলহামদু লিল্লাহ! আল্লাহপাকের অশেষ মেহেরবাণীতে তরুণ লেখক আমার স্নেহের ছাত্র হাফিজ মাওলানা মুফতি মোহাম্মদ ইকরাম উদ্দিন কর্তৃক লিখিত ও অনুবাদকৃত বেশ কয়েকটি পুস্তক প্রকাশিত হয়েছে। আশা করি এ সকল বই-পুস্তক আহলে সুন্নাত ওয়াল জামায়াতের মতাদর্শ ও নূরনবী সাল্লাল্লাহু আলাইহি ওয়াসাল্লাম এর শান-মান প্রচারে সহায়ক ভূমিকা রাখবে। ছাক্বিয়ে কাউছার পুস্তিকাটিও নবী প্রেমিক সুন্নি মুসলমানদের রূহের খোরাক যুগাবে। দোয়া করি আল্লাহ তায়ালা যেন লেখকের ইলিম, আমল, হায়াতে বরকত দান করেন ও সংশ্লিষ্ট সকলের নেক মকসুদ কবুল করেন। আমিন।\n\nশেখ মোহাম্মদ আব্দুল করিম সিরাজনগরী\n\n\n***********************************\nআঞ্জুমানে ছালেকীনের মহাসচিব, পীরে তরিকত উস্তাযুল উলামা ক্বারীউল কুররা মুনাযিরে আহলে সুন্নাহ মুফাসসিরে কোরআন বিশিষ্ট ইসলামী চিন্তাবিদ সিরাজনগর ফাজিল মাদ্রাসার আরবি প্রভাষক আমার পরমশ্রদ্ধেয় উস্তাদ\n\nআল্লামা শেখ জুবাইর আহমদ রহমতাবাদী হুজুরের\n\nঅভিমত\n====\nبسم الله الرحمن الرحيم\n\nনিত্য-নতুন প্রকাশিত ছোট পুস্তিকাগুলোর কদর শুধু তারাই জানে, যারা পড়া-লেখায় ইলমি চর্চায় রত। কেননা শত পৃষ্ঠার বাণ্ডিল আর বিরাট আকৃতির পুস্তকাদিতে জ্ঞান পিপাসুরা যখন তথ্যনির্ভর কোনকিছু না পেয়ে হন হতাশ, তখন ছোট পুস্তিকাগুলো হয় তাদের আশার আলো।\n\nগ্রন্থকারের এ পুস্তকটি আকারে ছোট হলেও বিষয়বস্তুর উপর যথেষ্ট  দলিল-প্রমাণ উপস্থাপিত হয়েছে। বিশেষ করে আবে কাউছার, হাউজে কাউছার ও ছাক্বিয়ে কাউছার প্রভৃতি বিষয়ের আলাদা শিরোনাম হওয়াতে সাধারণ পাঠকের জন্য বোধগম্য হয়েছে।\n\nআশা করি নবীজির শান-মান প্রচারে এবং আশিকে রাসূলদের এশ্ক ও মুহব্বত বৃদ্ধিতে ইহা যথেষ্ট ভূমিকা রাখবে। দোয়া করি সুন্নিয়তের বীর সৈনিক আমার স্নেহের হাফিজ মাওলানা মুফতি মোহাম্মদ ইকরাম উদ্দিন এর এ প্রয়াস সফল ও সার্থক হোক। সংশ্লিষ্ট সকলের নেক মকসুদ পূর্ণ হোক। আমিন।\n\nশেখ জুবাইর আহমদ রহমতাবাদী\n*******************************************************\n\nপ্রকাশকের কথা\n=========\nবিসমিল্লাহির রাহমানির রাহীম\n\nসকল প্রশংসা আল্লাহ তা’য়ালার যিনি বিচার দিনের মালিক। লক্ষ কোটি সালাত ও সালাম সে নবীর উপর যিনি কাউছারের মালিক। বৃস্টল সেন্ট্রাল মসজিদের ইমাম বিশিষ্ট আলেমে দ্বীন তরুন লেখক ও গবেষক হাফিজ মাওলানা মুফতি মুহাম্মদ ইকরাম উদ্দিন কর্তৃক লিখিত ‘ছাক্বিয়ে কাউছার’ নামক কিতাবটি প্রকাশ করতে পেরে আমি আল্লাহার দরবারে শোকরিয়া আদায় করছি।\n\nউক্ত কিতাবটি রাসূলেপাক সাল্লাল্লাহু আলাইহি ওয়াসাল্লাম এর শান-মান মর্যাদায় ভরপুর। এতে প্রমাণ করা হয়েছে যে, কাউছারের মালিক নবী মোস্তফা সাল্লাল্লাহু আলাইহি ওয়াসাল্লাম। কিয়ামতের ময়দানে মানুষ যখন পিপাসায় কাতর হয়ে পানি পানি বলে চিৎকার করতে থাকবে তখন উম্মতের কাণ্ডারী নবী মোস্তফা সাল্লাল্লাহু আলাইহি ওয়াসাল্লাম কাউছারের পিয়ালা হাতে নিয়ে তাঁর উম্মতদেরকে পানি পান করাবেন। যদিও অন্যান্য নবীদের হাউজ থাকবে কিন্তু সকলের হাউজের পানির উৎস হবে কাউছার। অর্থাৎ আমাদের নবীর কাউছারের ঝর্ণা থেকেই অন্যান্য নবীগণের হাউজে পানি বিতরণ করা হবে। ইহা আমাদের নবীর একটি বিশেষ মর্যাদা।\n\nআশা করি বইটি পাঠ করে নবী প্রেমিকগণ আনন্দিত ও উপকৃত হবেন। তাই আমি এ নেককাজে শরিক হয়েছি। আল্লাহ তা’য়ালা যেন আমার এ সদকাটুকু আমার মা বাবা ও শশুর শাশুরির ঈসালে সওয়াব হিসাবে কবুল করেন। মাওলানার জন্য দোয়া করি আল্লাহ যেন তাঁকে নবীর শান-মানের পে একজন কলম সৈনিক হিসেবে কবুল করেন। আমিন।\n\nপ্রকাশক\nমোহাম্মদ শফিক চৌধুরী\nপ্রতিষ্ঠাতা চেয়ারম্যান\nবৃস্টল সেন্ট্রাল মসজিদ, ইউকে।"
    },
    {
        "1": "লেখকের কথা",
        "2": "﻿بسم الله الرحمن الرحيم\nالحمد لله  رب العالمين - والصلوة والسلام على رحمة للعالمين- وعلى اله واصحابه اجمعين-\n\nমুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লাম হচ্ছেন ছাকিয়ে কাউছার, শাফিয়ে মাহশার, নাবিয়ে মুখতার। তিনিই কাউছারের মালিক। তাঁকে প্রদান করা হয়েছে মাকামে মাহমুদ। তাঁর হাতেই থাকবে লিওয়ায়ে হামদ। তাঁর ঝাণ্ডার নিচেই থাকবেন সমস্ত নবী রাসূলগণ। হাশরের ময়দানে যখন মানুষ পিপাসায় কাতর হয়ে পানির জন্য দিকবিদিক ছুটাছুটি করতে থাকবে তখন তিনিই কাউছারের পিয়ালা হাতে পানি পান করাবেন।\n\nযুগে যুগে কবি-সাহিত্যিক লেখক গবেষক রাসূলেপাক সাল্লাল্লাহু আলাইহি ওয়াসাল্লাম এর শানে অসংখ্য পুস্তকাদি রচনা করেছেন। তবুও একথা বলতে হয় যে, তাঁর হাকিকত কিছুই বলা হয়নি। কারণ স্বয়ং রাব্বুল আলামীন যার শানে বলেছেন- ورفعنا لك ذكرك অর্থাৎ আমি আপনার যিকরকে বুলন্দ করেছি। সুতরাং সে নবীর শান- মান বর্ণনা করে শেষ করা কোন মানুষের পে সম্ভব নয়। আমি অধম শুধুমাত্র নিজেকে নবীজির গোলামদের অন্তর্ভুক্ত করার প্রত্যাশায় ‘ছাক্বিয়ে কাউছার’ নামক পুস্তকটি লিখতে সচেষ্ট হই।\n\nউক্ত পুস্তকে আমি কাউছার সংক্রান্ত দলিলভিত্তিক আলোচনা করার চেষ্টা করেছি। বিশেষ করে আমি প্রমাণ করতে চেয়েছি যে, কাউছারের একমাত্র মালিক হচ্ছেন নবী মোস্তফা সাল্লাল্লাহু আলাইহি ওয়াসাল্লাম । ইহা শুধুমাত্র আমাদের নবীজির একটি একক ফজিলত বা মর্যাদা। ইতোপূর্বে ‘বিশ্ব নবীর অনন্য বৈশিষ্ট্য’ নামক আমার একটি অনুবাদগ্রন্থ প্রকাশিত হয়েছে। যার মধ্যে এ রকম একশটি একক খাসাইস বা বৈশিষ্ট্যের আলোচনা করা হয়েছে। যা শুধুমাত্র আমাদের নবীর জন্য খাস। আশা করি বইটি পাঠ করে সর্বস্তরের মুসলমানগণ উপকৃত হবেন।\n\nবইটি প্রকাশনার ক্ষেত্রে যার নিকট আমি সবচেয়ে বেশি কৃতজ্ঞ তিনি হচ্ছেন আমার পরম শ্রদ্ধেয় উস্তাদ সিরাজনগর ফাজিল মাদ্রাসার আরবি প্রভাষক উস্তাযুল উলামা পীরে তরিকত হযরতুল আল্লামা শেখ জুবাইর আহমদ রহমতাবাদী। তিনি বইটির আদ্যোপান্ত দেখে বিশেষ করে আরবি ইবারতগুলো যাচাই বাচাই করে বইটির গুণগত মান বৃদ্ধি করেছেন।\n\nঅতঃপর আমি যার নিকট বিশেষভাবে ঋণি তিনি হচ্ছেন বৃস্টল সেন্ট্রাল মসজিদের প্রতিষ্ঠাতা চেয়ারম্যান জনাব মোহাম্মদ শফিক চৌধুরী সাহেব। যার আর্থিক বদান্যথায় বইটি প্রকাশিত হয়েছে। তিনি মসজিদটির প্রতিষ্ঠালগ্ন থেকে অদ্যাবধি প্রতিটি ক্ষেত্রে দিক নির্দেশনা ও খিদমত করে যাচ্ছেন। ইতোপূর্বে আমার ‘বিশ্ব নবীর অনন্য বৈশিষ্ট্য’ বিভ্রান্তির অবসান ও মাসালিকুল হুনাফা ফি ওয়ালিদাইল মোস্তফা’ বইগুলিও তাঁর আর্থিক সাহায্যে প্রকাশিত হয়। দোয়া করি আল্লাহ যেন তাঁর এ সদকাগুলো কবুল করেন এবং তাঁকে সুন্নিয়তের অতন্দ্র প্রহরি হিসেবে হায়াত দারাজ করেন।\n\nপরিশেষে ফরিয়াদ হে আল্লাহ! আমার এ ক্ষুদ্র প্রয়াসটুকু তোমার বন্ধু নবী মোস্তফার প্রেমে কবুল কর। এর বিনিময়ে আমার আব্বাকে জান্নাতুল ফিরদাউস নসিব কর এবং আমার আম্মাকে নেক হায়াত প্রদান কর। আমাকে তৌফিক দান কর যেন সর্বদা তোমার হাবিবের শানে কলম চালিয়ে যেতে পারি। আমিন।\n\nমুহাম্মদ ইকরাম উদ্দিন\nখতিব, বৃস্টল সেন্ট্রাল মসজিদ\nইউকে\n০৭৯১০৬২১৩৫৯"
    },
    {
        "1": "প্রথম অধ্যায়ঃ আবে কাউছার ও ছাক্বিয়ে কাউছার",
        "2": ""
    },
    {
        "1": "প্রথম কথা",
        "2": "﻿প্রথম কথা\n\nকিয়ামতের কঠিন দিবসে মসিবতের সময় হাশরবাসীরা যখন কোন সাহায্যকারী পাবে না, মানুষ যখন নগ্ন পায়ে খালি মাথায় খৎনাবিহীন উলঙ্গ অবস্থায় হাশরের ময়দানে দাঁড়িয়ে থাকবে হাজার বছর, তাদের মাথার ঠিক উপরে থাকবে সূর্য, আর পায়ের নিচের জমিন হবে তামার। পিপাসায় তাদের প্রাণ হবে ওষ্টাগত। আল্লাহর আযাব গজবের মূল কেন্দ্র জাহান্নামও চলে আসবে তাদের নিকটে। প্রত্যেকেই নিজ নিজ পাপ অনুযায়ী শাস্তি ভোগ করতে থাকবে। এভাবে চলে যাবে হাজার বছর, তবুও বিচার কার্যক্রম শুরু হবে না। বিচার কার্য শুরু করার জন্য আল্লাহর দরবারে সুপারিশ করবে এমন কাউকে পাওয়া যাবে না। সকলই বলতে থাকবে নাফসি নাফসি। মানুষ একে একে সকল আম্বিয়ায়ে কেরাম আলাইহিমুস সালামদের কাছে গিয়ে অনুরোধ করবে কিন্তু তাঁরা সবাই অপারগতা প্রকাশ করবেন। তখন আমাদের প্রিয় নবী বিপদের কাণ্ডারী শাফিউল মুযনিবীন রাহমাতুল্লিল আলামীন নবী মুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লাম হাশরবাসীকে এই বিপদ থেকে পরিত্রান দেওয়ার জন্যে শাফায়াতের হাত বাড়িয়ে দিবেন। বিচারকার্য শুরু করার জন্য আল্লাহর দরবারে একমাত্র তিনিই সুপারিশ করবেন। নবীজির সুপারিশের কারণেই আল্লাহ তায়ালা বিচারকার্য শুরু করবেন। এটাকে বলা হয় শাফায়াতে উজমা বা শাফায়াতে কুবরা।\n\nঅতঃপর হাশরবাসীরা যখন এই ভয়াবহ পরিস্থিতি থেকে মুক্তিলাভ করবে, অর্থাৎ বিচারকার্য শুরু হওয়ার ঘোষণা এসে যাবে, তখন তাদের সামনে দ্বিতীয় আরো এক মুসিবত উপস্থিত হবে। আর সেটা হচ্ছে দুনিয়ার জীবনের সকল কাজ কর্ম ঈমান আমলের পুঙ্খানোপুঙ্খরূপে হিসাব প্রদান করা। এ সময় আমাদের প্রিয় নবী উম্মতের কাণ্ডারী স্বীয় উম্মতদেরকে বিনা হিসেবে জান্নাত প্রদান করার জন্য আল্লাহর দরবারে দ্বিতীয়বার সুপারিশ করবেন। একমাত্র নবীজির সুপারিশেই আল্লাহপাক একদল উম্মতকে বিনা হিসেবে জান্নাত দান করবেন। হাশরের এই কঠিন বিচারে, আল্লাহর আদালতে, যারা ধরা পড়ে যাবে, গোনাহগার ও জাহান্নামী বলে সাব্যস্ত হয়ে যাবে, তাদেরকে মা করে জান্নাত প্রদান করার জন্য নবীজি তৃতীয়বার শাফায়াত করবেন। এ সময় নবীজির উসিলায় শাফায়াতের দ্বার অন্যদের জন্যও উম্মুক্ত করা হবে। প্রথম শাফায়াতটি একমাত্র আমাদের নবীজির জন্য খাস। হাদিস শরীফে রয়েছে পরবর্তীতে সকল নবী রাসূলগণ, আউলিয়ায়ে কেরাম, আলেম উলামা, হাফিজে কুরআন, হাজি সাহেবান প্রমূখ আল্লাহর মুকাররব বান্দাগণও শাফায়াত করবেন।"
    },
    {
        "1": "হাশরবাসীরা যখন পিপাসায় কাতর",
        "2": "﻿অতঃপর আল্লাহ তা’য়ালা যখন বিচারকার্য শুরু করে দিবেন এবং শাফায়াতের কার্যক্রমও চলতে থাকবে কিন্তু তখনও পিপাসায় কাতর হয়ে থাকা হাশরবাসীরা পানির কোন সন্ধান পাবে না। কারণ এ সময় পিপাসা নিবারণের জন্য কাউছারের পানি ছাড়া আর কোন পানি থাকবে না এবং কাউছারের পানি পান করানো জন্য ছাক্বিয়ে কাউছার নবী মুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লাম ব্যতীত আর কেউ আবে কাউছারের অধিকারী হবে না। নবীজি নিজ হাত মোবারক দ্বারা স্বীয় উম্মতদেরকে কাউছারের পানি পান করাতে থাকবেন। এটাও আমাদের নবীজির জন্য একক বৈশিষ্ট্য। পরবর্তীতে নবীজির উসিলায় কাউছারের পানি বন্টনে নিয়োজিত থাকবেন অনেকেই এবং প্রত্যেকেরই পৃথক পৃথক হাউজও থাকবে। সেই হাউজগুলো যেই পানির দ্বারা ভরপুর থাকবে তার মূল উৎস হতে আমাদের প্রিয় নবী সাল্লাল্লাহু আলাইহি ওয়াসাল্লাম এর হাউজে কাউছার যার দলিলভিত্তিক আলোচনা সামনে আসছে।"
    },
    {
        "1": "আবে কাউছার",
        "2": "﻿আবে কাউছার বা কাউছারের পানি হলো- জান্নাতের এমন এক নদী বা ঝর্ণার পানি, যেই পানি হবে দুধের চেয়ে সাদা, সুগন্ধি হবে মেশ্ক আম্বরের চেয়ে অধিক। পানপাত্র হবে আকাশের নত্ররাজির সমান। যে ব্যক্তি একবার কাউছারের পানি পান করবে সে আর কখনো পিপাসিত হবে না। সর্বপ্রথম হাশরের ময়দানে নবীজি তাঁর প্রিয় উম্মতদেরকে দেখে দেখে হাউজে কাউছার থেকে আবে কাউছার পান করাবেন। কোন মুরতাদ ও বিদআতীদেরকে আবে কাউছার পান করাবেন না।\n\nএ প্রসঙ্গে পবিত্র কোরআন মজিদে এরশাদ হচ্ছে-\nان اعطينك الكوثر-\nহে হাবিব! নিশ্চয়ই আমি আপনাকে কাউছার দান করেছি।\n\nএখানে কাউছার শব্দের বহু অর্থ রয়েছে। তন্মধ্যে একটি অর্থ হলো আবে কাউছার। এ আয়াতে কারীমার ব্যাখ্যায় তাফসিরে জালালাইন শরীফে বলা হয়েছে-\n\nالكوثر هو نهر فى الجنة او هو حوضه ترد عليه امته-\nঅর্থ: কাউছার হচ্ছে জান্নাতে অবস্থিত একটি ঝর্ণা বা নদী। অথবা একটি হাউজ বা জলাধার। যেখানে উম্মতে মোহাম্মদীগণ আবে কাউছার পান করার জন্য সমবেত হবে।\n\nহযরত আব্দুল্লাহ বিন আমর রাদিয়াল্লাহু আনহু থেকে বর্ণিত আছে-\n\nقال عبد الله بن عمرو رضى الله تعالى عنه قال النبى صلى الله عليه وسلم حوضى مسيرة شهر ماؤه ابيض من اللبن وريحه اطيب من المسك وكيزانه كنجوم السماء من شرب منها فلا يظمأ ابدا- (بخارى)\n\nঅর্থ: হযরত আব্দুল্লাহ বিন আমর রাদিয়াল্লাহু আনহু বলেন- রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন আমার হাউজ হবে একমাসের রাস্তার দুরুত্ব পর্যন্ত প্রসারিত। তার পানি দুধের চেয়ে শুভ্র, সুগন্ধি মেশ্ক আম্বরের চেয়ে অধিক উত্তম এবং পানপাত্র আকাশের নত্ররাজির সমান। যে ব্যক্তি ইহা থেকে একবার পান করবে, সে আর কখনো পিপাসিত হবে না। (বুখারি)"
    },
    {
        "1": "ছাক্বিয়ে কাউছার",
        "2": "﻿ছাক্বি ساقى শব্দটি ইসমে ফাইল এর ছিগা। এর অর্থ হলো পান করানেওয়ালা। ছাক্বিয়ে কাউছার অর্থ হলো- কাউছার পান করানেওয়ালা। হাশরের দিনে নবীজি ছাড়া যেমন শাফিয়ে মাহশার কেউ থাকবে না তেমনিভাবে নবীজি ব্যতীত ছাক্বিয়ে কাউছারও কেউ থাকবে না। কারণ নবীজি হলেন কাউছারের একমাত্র মালিক। পরবর্তীতে নবীজির উসিলায় শাফায়াত করার অধিকার যেমন অন্যদেরকেও দেয়া হবে, তেমনিভাবে হাউজে কাউছারের পানি পান করানোর দায়িত্ব অন্যদের প্রতিও অর্পিত হবে। যার দলিল প্রমাণ যথাস্থানে দেওয়া আছে।"
    },
    {
        "1": "হাউজে কাউছার",
        "2": "﻿হাউজ حوض শব্দের আভিধানিক অর্থ হলো, কুপ, কুয়া বা পানি সংরণের নিমিত্তে নির্মিত গর্ত। যেমন ফতহুল বারী শরহে বুখারি নামক গ্রন্থে বর্ণিত হয়েছে এভাবে-\n\nجمع الحوض حياض واحواض وهو مجمع الماء-\nঅর্থ: حوض শব্দটি একবচন। বহুবচনে حياض বা احواض । এর অর্থ হলো- পানি সংরণের স্থান।\n\nঅতএব হাউজে কাউছার حوض كوثر হলো জান্নাতের ঐ ঝর্ণা বা কুয়া। যেই কুয়ার মাঝে আবে কাউছার বা কাউছারের পানি সংরতি আছে। সেই হাউজ থেকেই হাশরবাসীদের জন্য কাউছারের পানি সরবরাহ করা হবে। অবশ্যই এ বিষয়ে উলামায়ে কেরামদের মধ্যে যথেষ্ট মতানৈক্য রয়েছে যে, হাউজের সংখ্যা কয়টি, এর অবস্থান কোথায়? নবীজির হাউজ ব্যতীত অন্য কারো জন্য হাউজ থাকবে কি না? তদুপরি বিশুদ্ধ অভিমত অনযায়ী নবীজির জন্য হাউজ থাকবে দুইটি। একটি হবে জান্নাতের ভিতরে অপরটি থাকবে হাশরের ময়দানে। হাউজের পানপাত্র থাকবে আকাশের নত্ররাজির সমান। নবী করিম সাল্লাল্লাহু আলাইহি ওয়াসাল্লাম কিয়ামতের দিন সেই হাউজ থেকে তাঁর উম্মতদেরকে পানি পান করাবেন। এ ব্যাপারে অনেকগুলো হাদিস বর্ণিত হয়েছে। ইমাম বুখারি স্বীয় কিতাবে باب الحوض বা হাউজ অধ্যায় শিরোনামে এ সংক্রান্ত বেশ কয়েকটি হাদিস উল্লেখ করেছেন-\n\nعن عبد الله عن النبى صلى الله عليه وسلم انا فرطكم على الحوض\nঅর্থ: হযরত আব্দুল্লাহ রাদিয়াল্লাহু আনহু থেকে বর্ণিত, নবী করিম সাল্লাল্লাহু আলাইহি ওয়াসাল্লাম ইরশাদ করেন- আমি তোমাদের জন্য হাউজের পাশে উপস্থিত থাকব। (বুখারি)\n\nহযরত আব্দুল্লাহ বিন আমর রাদিয়াল্লাহু আনহু থেকে বর্ণিত হাদিস-\n\nقال عبد الله بن عمرو رضى الله تعالى عنه قال النبى صلى الله عليه وسلم حوضى مسيرة شهر ماؤه ابيض من اللبن وريحه اطيب من المسك وكينرانه كنجوم السماء من شرب منها فلا يظمأ ابدا- (بخارى)\n\nঅর্থ: হযরত আব্দুল্লাহ বিন আমর রাদিয়াল্লাহু আনহু বলেন- রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন আমার হাউজ হবে একমাসের রাস্তার দুরুত্ব পর্যন্ত প্রসারিত। তার পানি দুধের চেয়ে শুভ্র, সুগন্ধি মেশ্ক আম্বরের চেয়ে অধিক উত্তম এবং পানপাত্র আকাশের নত্ররাজির সমান। যে ব্যক্তি ইহা থেকে একবার পান করবে, সে আর কখনো পিপাসিত হবে না। (বুখারি)"
    },
    {
        "1": "হাউজ কয়টি ও কোথায় অবস্থিত মিযানের আগে নাকি পরে?",
        "2": "﻿আবে কাউছার বা কাউছারের পানির মূল উৎস হবে জান্নাত এতে কোন দ্বিমত নেই। কিন্তু এই পানি সরবরাহের জন্য হাউজ থাকবে কয়টি এবং এর অবস্থান কোথায় এ ব্যাপারে উলামায়ে কেরামদের মধ্যে কিছুটা মত পার্থক্য পরিলতি হয়। কেউ বলেছেন হাউজ হল হাশরের ময়দানে অবস্থিত। আবার কারো মতে হাউজ জান্নাতে অবস্থিত। তবে বিশুদ্ধ মতে নবীজির হাউজ থাকবে দু’টি। একটি হবে জান্নাতের ভিতরে অপরটি থাকবে হাশরের ময়দানে। এভাবে আরো একটি বিষয় নিয়ে মত পার্থক্য রয়েছে সেটা হলো হাশরের ময়দানে নবীজি স্বীয় উম্মতদেরকে হাউজে কাউছারের পানি পান করাবেন সত্য কিন্তু প্রশ্ন হচ্ছে পান করাবেন কখন? তা কী মিযান ও পুলছিরাতের আগে না কী পরে? এটাও বিশুদ্ধ মত অনুযায়ী হাউজে কাউছার হবে মিযান ও পুলছিরাতে আগে। এ ব্যাপারে হাফিজুল হাদিস হাফিজ ইবনে হাজর আসকালানী ‘ফতহুল বারী’ গ্রন্থে দীর্ঘ আলোচনা করেছেন। নিম্নে সেখান থেকে কিছুটা আলোকপাত করা হল।\n\nতিনি বলেন- ইমাম বুখারি হাউজ সংক্রান্ত হাদিসগুলোকে শাফায়াত ও পুলসিরাত সংক্রান্ত হাদিসসমূহ বর্ণনা করার পরে উল্লেখ করেছেন। এর মধ্যে ইঙ্গিত রয়েছে যে, পুলসিরাত অতিক্রম করার পরে হাউজের দিকে গমন করা হবে। যেমন ইমাম আহমদ ও ইমাম তিরমিজি একটি হাদিস বর্ণনা করেছেন-\n\nعن انس قال سألت رسول الله صلى الله عليه وسلم ان يشفع لى فقال انا فاعل- فقلت اين اطلبك؟ قال اطلبنى اول ما تطلبنى على الصراط – قلت فان لم القك؟ قال انا عند الميزان قلت فان لم القك؟ قال انا عند الحوض-\n\nঅর্থ: হযরত আনাস রাদিয়াল্লাহু আনহু বলেন- আমি রাসূলেপাক সাল্লাল্লাহু আলাইহি ওয়াসাল্লাম এর কাছে ফরিয়াদ করলাম আমার জন্য শাফায়াত করার জন্য। তিনি বললেন আমি তাই করব। আমি বললাম- আমি আপনাকে কোথায় তালাশ করবো? তিনি বললেন সর্বপ্রথম তুমি আমাকে পুলসিরাতের পাশে অন্বেষণ করবে আমি বললাম, যদি সেখানে আপনাকে না পাই? তিনি বললেন- তাহলে আমি মিযানের পাশে থাকব। আমি বললাম- যদি সেখানে আপনাকে নাই পাই? তিনি বললেন- তাহলে আমি হাউজের পাশে থাকব।\n\nঅতঃপর ইমাম আসকালানী বলেন- হাউজ যদি পুলসিরাতের পরে হয়, তবে একটি সমস্যা দেখা দেয়। যেমন উক্ত অধ্যায়েই কয়েকটি হাদিসে বর্ণিত হয়েছে। একদল লোক হাউজের দিকে গমন করতে চাইলে তাদেরকে তাড়িয়ে দেয়া হবে এবং জাহান্নামে নিপে করা হবে।\n\nএখন প্রশ্ন হল, যে ব্যক্তি পুলসিরাত অতিক্রম করে হাউজের নিকট পৌঁছে গেল সে জাহান্নাম থেকে মুক্তি পেয়ে গেল। অতঃপর তাকে আবার কিভাবে জাহান্নামে তাড়িয়ে দেয়া হবে?\n\nইমাম আসকালানী বলেন- এ প্রশ্নের জবাব এভাবে হতে পারে যে, উক্ত লোকগণ হাউজের নিকটবর্তী হয়ে যাবে এমতাবস্থায় তারা হাউজও দেখতে পাবে আবার অন্যদিকে জাহান্নাম ও দেখতে পাবে। অতঃপর সিরাতের বাকী পথ অতিক্রম করার পূর্বেই তাদেরকে জাহান্নামে তাড়িয়ে দেয়া হবে।\n\nইমাম আবু আব্দুল্লাহ আল কুরতুবি ‘তাযকিরাহ’ গ্রন্থে লিখেছেন- ‘আলকুত’ গ্রন্থের রচয়িতাসহ কোন কোন উলামাগণের মতে হাউজ পুলসিরাতের পরে হবে। কিন্তু অন্যান্য উলামাগণ এর বিপরীত মতপোষণ করেছেন। অর্থাৎ হাউজ পুলসিরাতের আগে অবস্থিত। অতঃপর ইমাম কুরতুবি বলেন-\n\nوالصحيح ان للنبى صلى الله عليه وسلم حوضين احدهما فى الموقف قبل الصراط والاخر داخل الجنة فكل منهما يسمى كوثرا-\n\nঅর্থ: এ ব্যাপারে বিশুদ্ধ অভিমত হল নবী করিম সাল্লাল্লাহু আলাইহি ওয়াসাল্লাম এর দুটি হাউজ থাকবে। একটি হবে পুলসিরাতের পূর্বে হাশরের ময়দানে এবং অপরটি হবে জান্নাতের ভিতরে। উভয়টিকেই কাউছার নামকরণ করা হবে।\n\nইমাম আসকালানী বলেন- আমি বলব, এখানে একটি সুè বিষয় রয়েছে যে, কাউছার হচ্ছে এমন একটি ঝর্ণা যা জান্নাতের ভিতর অবস্থিত। এ ব্যাপারে পূর্বাপর হাদিস বর্ণিত হয়েছে। এ ঝর্ণার পানিই হাউজের মধ্যে সরবরাহ করা হবে। এজন্য কাউছার শব্দটি হাউজের স্থলাভিষিক্ত হিসাবে ব্যবহৃত হয়। কারণ কাউছার থেকেই হাউজের উৎপত্তি।\n\nঅতএব ইমাম কুরতুবির বক্তব্যের সারাংশ হলো যে, হাউজ সিরাতের পূর্বে অবস্থিত কেননা কিয়ামতের ময়দানে যখন সমস্ত লোক পিপাসার্ত অবস্থায় ছুটাছুটি করতে থাকবে, তখন মুমিনগণ হাউজের দিকে গমন করবে। পান্তরে কাফিরগণ জাহান্নামে পতিত হবে। তারা বলবে হে প্রভু আমরা পিপাসিত। তখন তাদের জন্য জাহান্নামকে উত্তোলন করা হবে। এতে মনে হবে যেন পানি দেখা যাচ্ছে। তখন বলা হবে তোমরা কি সেখানে যেতে চাও? তারা পানি মনে করে সেদিকে গমন করবে এবং জাহান্নামে পতিত হবে।\n\nকাজি আয়াজ বলেন- হাউজ সংক্রান্ত হাদিস (من شرب منه لم يظمأ بعدها ابدا অর্থাৎ যে ব্যক্তি হাউজ থেকে পান করবে সে আর কখনো পিপাসিত হবে না) এ হাদিসের বাহ্যিক অর্থ দ্বারা বুঝা যায় যে, হিসাব নিকাশের পরে জাহান্নাম থেকে মুক্তি লাভের পরেই হাউজ থেকে পানি পান করানো হবে। কেননা বাহ্যিকভাবে সে ব্যক্তি আর পিপাসার্ত হবে না, তাকে আগুন দ্বারা শাস্তি দেয়া হবে না।\n\nতবে এমন হতে পারে যে, এমতাবস্থায় যাকে শাস্তির জন্য নির্দেশ দেয়া হবে তাকে পিপাসার কষ্টের শাস্তি দেয়া হবে না বরং অন্য কোন শাস্তি দেয়া হবে। (অর্থাৎ কাউছার পান করার পরে কেউ যদি জাহান্নামেও যায় তবুও পিপাসা অনুভব হবে না)\n\nমিশকাতশরীফ ৪৮৭ পৃষ্ঠায় হাশিয়াতে মিরকাতের উদ্ধৃতি দিয়ে বলা হয়েছে এভাবে-\n\nثم الصحيح ان الحوض قبل الميزان فان الناس يخرجون عطاشا من قبورهم فيقدم الحوض قبل الميزان وكذا حياض الانبياء فى الموقف (مرقاة)\n\nঅর্থ: অতঃপর বিশুদ্ধ কথা হল- হাউজ মিযানের পূর্বে অবস্থিত। কেননা লোকজন তাদের কবরসমূহ থেকে পিপাসিত অবস্থায় বের হবে। অতঃপর হাউজের দিকে গমন করবে। এমনিভাবে অন্যান্য আম্বিয়া কেরামদের হাউজসমূহও মিযানের পূর্বে হবে। (মিরকাত)"
    },
    {
        "1": "হাউজে কাউছারের দৈর্ঘ্য-প্রস্থ",
        "2": "﻿হাউজে কাউছারের দৈর্ঘ্য-প্রস্থ সম্পর্কে নবী করিম সাল্লাল্লাহু আলাইহি ওয়াসাল্লাম বিভিন্নজনের কাছে বিভিন্ন জায়গার নাম উল্লেখ করেছেন। যেমন- হযরত সাওবান রাদিয়াল্লাহু আনহু বর্ণিত হাদিসে বলেছেন- ‘মদিনা হতে আম্মান’ পর্যন্ত দৈর্ঘ্য-প্রস্থ। হযরত আব্দুল্লাহ ইবনে আমর রাদিয়াল্লাহু আনহু বর্ণিত হাদিসে বলেছেন ‘আমার হাউজ একমাসের রাস্তার মত দৈর্ঘ্য।’ হযরত আব্দুল্লাহ ইবনে ওমর রাদিয়াল্লাহু আনহু বর্ণিত হাদিসে বলেছেন- ‘হাউজের দৈর্ঘ্য হবে সিরিয়ার জারবা হতে আযরোহ’ শহরদ্বয়ের মধ্যবর্তী স্থানের সমান। হযরত আবু হুরায়রা রাদিয়াল্লাহু আনহু বর্ণিত হাদিসে বলেছেন- ‘আয়লা ও এডেনের মধ্যবর্তী স্থানের সমান’। হযরত আবু সায়িদ খুদরী রাদিয়াল্লাহু আনহু বর্ণিত হাদিসে বলেছেন- কা’বা ও বাইতুল মোকাদ্দাস- এর মধ্যবর্তী স্থানের সমান। সব বর্ণনার মূল কথা হলো- হাউজে কাউছার খুব বড় আকারের হবে- যার যার পরিচিত স্থানের দূরত্বের সমান।\n\nএই ৬টি বর্ণনায় বিভিন্ন স্থানের সাথে তুলনা দিয়েছেন এজন্য যে, যে জায়গার দূরত্ব সম্পর্কে যে সাহাবি বেশি অবহিত- তাঁর কাছে সে স্থানের উদাহরণ দিয়েছেন। এতে হাউজে কাউছারের দৈর্ঘ্য-প্রস্থের একটি পরিস্কার ধারণা পাওয়া যাচ্ছে। নবী করিম সাল্লাল্লাহু আলাইহি ওয়াসাল্লাম তো মি’রাজ গিয়ে নিজ চোখে কাউছার দেখে এসেছেন। সুতরাং, হুজুরের নিকট কোন অস্পষ্টতা ছিল না।\n\nযারা হাদিসবিদ্যায় পারদর্শী নয়- এমন কিছু লোকই বলেছে যে, নবী করিম সাল্লাল্লাহু আলাইহি ওয়াসাল্লাম এর বর্ণনার মধ্যে সঠিক বর্ণনা প্রতিফলিত হয়নি। ইমাম মাহদির আগমন সম্পর্কে নবী করিম সাল্লাল্লাহু আলাইহি ওয়াসাল্লাম বিভিন্ন সাহাবিদের কাছে তাঁদের বিবেক অনুযায়ী বর্ণনা দিয়েছেন। মওদুদী সাহেব তার ‘তাজদিদ’ গ্রন্থে বলেছেন- ‘দাজ্জালের আগমন সম্পর্কে নবীজি নিজেই সন্দেহের মধ্যে ছিলেন।’ (নাউজুবিল্লাহ) দেখুন, মওদুদী জামায়াতের স্বরূপ ২১৩ পৃষ্ঠা। (হায়াত মউত কবর হাশর)"
    },
    {
        "1": "কাউছারের উৎপত্তি স্থল",
        "2": "﻿কাউছার হচ্ছে একটি জান্নাতি ঝর্ণা বা প্রস্রবন। অতএব জান্নাত থেকেই কাউছারের উৎপত্তি। কাউছার যখন নদী বা ঝর্ণা অর্থে ব্যবহৃত হবে তখন এ ব্যাপারে কারো কোন দ্বিমত নেই যে, ইহা জান্নাতেই অবস্থিত। যেমন তাফসিরে জালালাইন এ বর্ণিত হয়েছে- الكوثر هو نهر فى الجنة অর্থ কাউছার হচ্ছে জান্নাতে অবস্থিত একটি নহর বা ঝর্ণা।\n\nইমাম বুখারি হযরত আনাস রাদিয়াল্লাহু আনহু থেকে একটি হাদিস বর্ণনা করেন-\n\nعن انس عن النبى صلى الله عليه وسلم قال بينما انا اسير فى الجنة اذا انا بنهر- حافتاه قباب الدر المجوف قلت ما هذا يا جبريل قال هذا الكوثر الذى اعطاك ربك فاذا طينه اوطيبه مسك اذفر-\n\nঅর্থ: নবী করিম সাল্লাল্লাহু আলাইহি ওয়াসাল্লাম বলেছেন- আমি (মিরাজ রজনীতে) জান্নাতে ভ্রমণ করছিলাম এমন সময় একটি নদীর তীরে উপস্থিত হলাম। যার উভয় পার্শ্বে মণিমুক্তা খঁচিত বালাখানাসমূহ বিদ্যমান। আমি জিজ্ঞাসা করলাম হে জিব্রাইল ইহা কি? তিনি বললেন ইহা হচ্ছে কাউছার, যা আপনার প্রভূ আপনাকে প্রদান করেছেন। উহার সুগন্ধি মেশক আম্বরের চেয়েও অধিক। (বুখারি)\n\nউক্ত হাদিসের ব্যাখ্যায় মিশকাত শরীফের ৪৮৭ পৃষ্ঠায় পার্শ্বটীকায় বর্ণিত হয়েছে- هو نهر فى الجنة ينفجر منه جميع انهارها অর্থ: কাউছার হচ্ছে, জান্নাতে অবস্থিত একটি নহর বা ঝর্ণা। ইহা থেকেই সমস্ত নদ-নদী প্রবাহিত।"
    },
    {
        "1": "কাউছারের একমাত্র মালিক",
        "2": "﻿কাউছারের মালিক হচ্ছেন নবী মোস্তফা মুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লাম। এ ব্যাপারে সমস্ত উলামায়ে কিরামগণ একমত। আল্লাহতায়ালা তাঁর প্রিয় হাবিবকে কাউছার দান করেছেন। যেমন আল্লাহ তা’য়ালা ইরশাদ করেন- انا اعطينك الكوثر অর্থ: নিশ্চয় আমি আপনাকে কাউছার দান করেছি।\n\nকিয়ামতের দিন নবীজি স্বীয় উম্মতদেরকে কাউছারের পানি পান করাবেন। যদিও অন্যান্য নবীদের হাউজ থাকবে। কিন্তু হাউজের মূল উৎস হবে কাউছার। অর্থাৎ নবী করিম সাল্লাল্লাহু আলাইহি ওয়াসাল্লাম যখন কাউছার থেকে পানি বিতরণ করবেন তখনই শুধুমাত্র অন্যান্য হাউজসমূহে পানি প্রবাহিত হবে। অতএব নবী মুহাম্মাদ সাল্লাল্লাহু আলাইহি ওয়াসাল্লাম ই কাউছারের মূল মালিক।\n\nযেমন বুখারি শরীফে বর্ণিত হাদিস\nعن ابن عباس رضى الله تعالى عنه قال الكوثر الخير الكثير الذى اعطاه الله اياه-\n\nঅর্থ: হযরত আব্দুল্লাহ ইবনে আব্বাস রাদিয়াল্লাহু আনহু থেকে বর্ণিত, তিনি বলেন- কাউছার হচ্ছে অজস্ত্র কল্যাণ, যা আল্লাহ তায়ালা শুধুমাত্র তাঁর নবী মুহাম্মদ সাল্লাল্লাহু আলাইহি ওয়াসাল্লামকে প্রদান করেছেন।\n\nইতোপূর্বে হযরত আনাস রাদিয়াল্লাহু আনহু থেকে বর্ণিত একখানা হাদিস উল্লেখ করা হয়েছে। সেখানে হযরত জিব্রাইল আলাইহিস সালাম নবীজিকে বলেছেন- قال هذا الكوثر الذى اعطاك ربك অর্থ: জিব্রাইল বলেন- ইয়া রাসূলাল্লাহ ইহা হচ্ছে কাউছার। যা আপনার প্রভূ আপনাকে প্রদান করেছেন।\n\nহাফিজ ইবনে হাজর আসকালানী রাদিয়াল্লাহু আনহু বলেন-\nفالمختص بنبينا صلى الله عليه وسلم الكوثر الذى يصب من مائه فى حوضه فانه لم ينقل نظيره لغيره ووقع الامتنان عليه به فى السورة المذكورة- (فتح النارى)\n\nঅর্থ: কাউছার শুধুমাত্র আমাদের নবী মুহাম্মদ সাল্লাল্লাহু আলাইহি ওয়াসাল্লাম এর জন্য খাস বা নির্দিষ্ট। আর এ কাউছার থেকেই হাউজের মধ্যে পানি সরবরাহ করা হবে। অন্যান্য নবীদের কাউছার থাকার ব্যাপারে কোন নযির বা প্রমাণ নেই। উল্লেখিত সুরায় কাউছার প্রদানের মাধ্যমে রাসূলেপাক সাল্লাল্লাহু আলাইহি ওয়াসাল্লাম এর প্রতি বিশেষ অনুগ্রহ করা হয়েছে। (ফতহুল বারি)\n\nহযরত আয়েশা রাদিয়াল্লাহু আনহা থেকে বর্ণিত আরো একটি হাদিস-\n\nقوله تعالى (انا اعطينك الكوثر) قالت نهر اعطيه نبيكم شاطئاه عليه در مجوف انيته كعدد النجوم- (بخارى)\n\nঅর্থ: হযরত আয়েশা ছিদ্দিকা রাদিয়াল্লাহু আনহা বলেন- আল্লাহতায়ালার বাণী- انا اعطينك الكوثر উক্ত আয়াতে কাউছার হচ্ছে এমন একটি ঝর্ণা যা আল্লাহ তায়ালা তোমাদের নবীকে প্রদান করেছেন। যার উভয় পার্শ্বে মুতির তৈরি প্রাসাদসমূহ বিদ্যমান। তার পানপাত্র হবে নত্র রাজির সমান। (বুখারি)"
    },
    {
        "1": "অন্যান্য নবীগণের হাউজে কাউছার",
        "2": "﻿কাউছারের মালিক নবী মোস্তফা সাল্লাল্লাহু আলাইহি ওয়াসাল্লাম এ ব্যাপারে কারো কোন দ্বিমত নেই। হাউজের ব্যাপারে কিছুটা মতপার্থক্য পরিলতি হয়।\n\nঅধিকাংশ উলামায়ে কেরামদের মতে হাউজও নবীজির জন্য খাস বা নির্ধারিত। তবে ইমাম তিরমিজি কর্তৃক বর্ণিত একটি হাদিস দ্বারা বুঝা যায় যে, অন্যান্য নবীদেরও হাউজ থাকবে।\n\nএ ব্যাপারে ইমাম আসকালানী রহমতুল্লাহ আলাইহি ‘ফতহুল বারী’ গ্রন্থে বিস্তারিত বর্ণনা করেছেন। নিম্নে সেখান থেকে কিছুটা তুলে ধরা হল। তিনি বলেন-\n\nوقد اشتهر اختصاص نبينا صلى الله عليه وسلم بالحوض- لكن اخرج الترمذى من حديث سمرة رفعه (ان لكل نبى حوضا)\n\nঅর্থ: হাউজ শুধুমাত্র আমাদের প্রিয় নবী মুহাম্মদ সাল্লাল্লাহু আলাইহি ওয়াসাল্লাম এর জন্য খাস বা নির্ধারিত। ইহাই মশহুর বা প্রসিদ্ধ। তবে ইমাম তিরমিজি হযরত ছামুরা থেকে একটি মরফু হাদিস বর্ণনা করেছেন, যেখানে বলা হয়েছে (নিশ্চয় সমস্ত নবীদের জন্য হাউজ থাকবে।) তবে এ হাদিসটি মরফু নাকি মুরসাল এ ব্যাপারে মতানৈক্য রয়েছে। বিশুদ্ধ মতে ইহা মুরসাল হাদিস।\n\nআসকালানী বলেন- আমার মতে ইহা মুরসাল হাদিস। এ হাদিসটি ইবনে আবিদ দুনিয়া সহিহ সনদে হযরত হাসান থেকে বর্ণনা করেছেন এভাবে-\n\nقال رسول الله صلى الله عليه وسلم ان لكل نبى حوضا- وهو قائم على حوضه بيده عصا يدعو من عرف من امته الاانهم يتباهون ايهم اكثر تبعا وانى لارجو ان اكون اكثر هم تبعا-\n\nঅর্থ: রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন সকল নবীদের হাউজ রয়েছে। তারা প্রত্যেকেই হাতে একটি লাঠি নিয়ে হাউজের পাশে দণ্ডায়মান থাকবেন। উম্মতের মধ্যে যাদেরকে চিনতে পারবেন তাদেরকে তারা আহব্বান করবেন। তারা প্রত্যেকেই গর্ব করতে থাকবেন যে, কার উম্মতের সংখ্যা বেশি। আমি আশা করি আমার উম্মতের সংখ্যা হবে সর্বাধিক।\n\nএ হাদিসটি ইমাম তাবরানী অন্য সূত্রে হযরত ছামুরা থেকে মরফুভাবে বর্ণনা করেছেন। তবে সে সনদে দুর্বলতা রয়েছে।\n\nএমনিভাবে ইবনে আবিদ দুনিয়া হযরত আবু সাঈদ থেকে আরেকটি মরফু হাদিস বর্ণনা করেছেন-\n\nوكل نبى يدعو امته ولكل نبى حوضا فمنهم من يأتيه الفئام ومنهم من يأتيه العصبة ومنهم من يأتيه الواحد ومنهم من يأتيه الاثنان- ومنهم من لا يأتيه احد وانى لاكثر الانبياء تبعا يوم القيامة\n\nঅর্থ: সকল নবীগণ তাদের উম্মতদেরকে আহ্বান করবেন এবং তাদের প্রত্যেকের একটি হাউজ থাকবে। তাদের মধ্যে কেউ বড় একটি দল নিয়ে আসবেন। আবার কেউ আসবেন ছোট একটি দল নিয়ে। কারো সাথে থাকবে দু’জন লোক, কারো সাথে একজন, আবার কারো সাথে কেউই থাকবে না। নিশ্চয় কিয়ামতের দিন আমার উম্মতের সংখ্যা হবে সর্বাধিক। (এ হাদিসের সনদের মধ্যে দুর্বলতা রয়েছে)\n\nঅতঃপর ইমাম আসকালানী বলেন-\nوان ثبت فالمختص بنبينا صلى الله عليه وسلم الكوثر الذى يصب من مائه فى حوضه فانه لم ينقل نظيره لغيره-\n\nঅর্থ: অন্যান্য নবীদের হাউজ থাকাটা যদি প্রমাণিত হয়েই যায় তথাপি একথা সুস্পষ্ট যে, কাউছার শুধুমাত্র আমাদের নবী মুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লাম এর জন্য বিশেষভাবে নির্ধারিত। সে কাউছার থেকেই হাউজসমূহে পানি সরবরাহ করা হবে।\n\nঅতঃপর অন্য কোন নবীর কাউছার থাকার ব্যাপারে কোন নযির বা দলিল নেই।\n\nইমাম কুরতুবি ‘আল মুফহিম’ গ্রন্থে কাজি আয়াজের অনুকরণে বলেছেন-\n\nمما يجب على كل مكلف ان يعلمه ويصدق به ان الله تعالى قدخص نبيه محمدا صلى الله عليه وسلم بالحوض المصرح باسمه وصفته وشرابه فى الاحاديث الصحيحة الشهيرة التى يحصل بمجموعها العلم القطعى-\n\nঅর্থ: প্রত্যেক মুমিন ব্যক্তির উপর ওয়াজিব যে, তারা যেন এ ব্যাপারে জ্ঞান রাখে ও বিশ্বাস স্থাপন করে যে, আল্লাহ তায়ালা তাঁর নবীর জন্য হাউজকে নির্দিষ্ট করেছেন। যা সহিহ হাদিস দ্বারা নাম, গুণাবলী ও পানীয় ইত্যাদি স্পষ্টভাবে বর্ণিত হয়েছে। যার মাধ্যমে অকাট্য জ্ঞান অর্জিত হয়।"
    },
    {
        "1": "হযরত সালেহ আলাইহিস সালাম এর হাউজ হবে উটের স্তন",
        "2": "﻿হযরত সালেহ আলাইহিস সালাম ব্যতীত প্রত্যেক নবীগণের জন্য হাউজ থাকবে। কিন্তু হযরত সালেহ আলাইহিস সালাম এর হাউজের পরিবর্তে উনার উটের স্তন হবে উনার উম্মতের জন্য হাউজ।\n\nএ প্রসঙ্গে হযরতুল আল্লামা হাফেজ মোহাম্মদ আব্দুল জলিল (রহ.) কর্তৃক লিখিত ‘হায়াত মউত কবর হাশর’ নামক স্বীয় গ্রন্থে তিনি একটি চমৎকার বর্ণনা দিয়েছেন। নিম্নে তা প্রদত্ত হলো-\n\nخرج الترمذى عن سمرة قال قال رسول الله صلى الله عليه وسلم ان لكل نبى حوضا- وانهم يتباهون ايهم اكثر واردها- وانى ارجوا ان اكون اكثر هم واردة- هذا حديث حسن غريب- وقال  البكرى المعروف بابن الواسطى- لكل نبى حوض- الا صالحا عليه السلام- فان حوضه ضرع ناقته-\n\nঅর্থ: হযরত ছামুরা ইবনে জুনদুব রাদিয়াল্লাহু আনহু হতে বর্ণিত, তিনি বলেন- নবী করিম সাল্লাল্লাহু আলাইহি ওয়াসাল্লাম এরশাদ করেছেন, ‘প্রত্যেক নবীর উম্মতের জন্যই হাউজ থাকবে এবং নবীগণ পরস্পর এ বিষয় নিয়ে গৌরব করবেন- কার বেশি উম্মত তাঁর হাউজ হতে পানি পান করবে। আর আমি আশা করছি- আমার উম্মতই হবে সবচেয়ে বেশি।’ উক্ত হাদিসখানা হাসান বা মধ্যম পর্যায়ের, তবে তার রাবী কম- তাই গরিব। (তিরমিজি)\n\nমোহাদ্দেস বাকারী ইবনে ওয়াসেতা (রহ.) এভাবে হাদিস বর্ণনা করেছেন- ‘প্রত্যেক নবীরই হাউজ থাকবে- কিন্তু সালেহ আলাইহিস সালাম এর হাউজের পরিবর্তে তাঁর উটের স্তন হবে তাঁর উম্মতের হাউজ।\n\nব্যাখ্যা: হাশরের ময়দানে ও জান্নাতে নবীগণ নিজ নিজ উম্মতের সংখ্যা নিয়ে গৌরব করবেন এবং হাউজের ব্যাপারেও গৌরব করবেন। হুজুর সাল্লাল্লাহু আলাইহি ওয়াসাল্লাম বিনয়ের সাথে বললেন- আমার আশা যে, আমার উম্মতই হবে সবার চেয়ে অধিক। ইতোপূর্বে বর্ণিত হয়েছে যে, হাউজে কাউছারের পেয়ালার সংখ্যাই হবে আকাশের সমস্ত গ্রহ-নত্রের চেয়েও বেশি। তাহলে উম্মতের সংখ্যা কত হতে পারে- তা সহজেই অনুমেয়। হাদিসে এসেছে ‘হাশরবাসীর কাতার হবে ১২০টি। তার মধ্যে ৮০টি কাতারই নবীজির উম্মতের। বাকী ৪০ টি কাতার হবে অন্যান্য নবীগণের উম্মতের।\n\nজান্নাতে অন্যান্য নবীদেরকে এক একটি করে হাউজ দেয়া হবে। কিন্তু সালেহ আলাইহিস সালামকে দেয়া হবে তাঁর মুজিযার উটনীটি। ঐ উটনীটি জান্নাতে যাবে এবং তার দুধপান করবে সালেহ আলাইহিস সালাম এর উম্মতগণ। তাহলে বুঝা যাচ্ছে অন্যান্য নবীগণের হাউজ হবে যত বড়- উক্ত উটনীর স্তনও হবে তত বড় এবং দুধও হবে সে পরিমানেই।’\n\nবিঃ দ্রঃ- জান্নাতে ৪টি নহর দিয়ে ৪ প্রকার নিয়ামত নবীজির হাউজে কাউছারে পড়বে বলে ২৬ পারা সূরা ‘মুহাম্মদ’ এ বর্ণিত হয়েছে। একটি নহর হবে দুধের, আরেকটি হবে মধুর, আরেকটি হবে সুস্বাদু পবিত্র শরাবের, আরেকটি হবে নির্মল পানির।\n\nএই ৪টি নহরের উৎসমূল হবে ‘বিসমিল্লাহির রাহমানির রাহীম’ এর মধ্যে ৪টি শব্দের শেষের চার হরফ থেকে অর্থাৎ- বিছমি শব্দের শেষের (মীম) আল্লাহ শব্দের শেষের (হা) রাহমান শব্দের (নুন) এবং রাহীম শব্দের শেষের (মীম)। এই ৪টি হরফ থেকে ৪টি নহর বের হয়ে হাউজে কাউছারে পতিত হবে। মিরাজ রজনীতে জিব্রাইল আলাইহিস সালাম নবীজিকে জান্নাতে ঘুরিয়ে ফিরিয়ে হাউজে কাউছারের উৎসমূল ৪ প্রকারে পানীয় পান করার পাত্রসমূহ, হাউজে কাউছারের মূল্যবান পাথরসমূহ ও গ্লাসসমূহ সবকিছু দেখিয়েছিলেন।\n\nনবীজি বলেছেন- ‘যারা প্রত্যেক ভালকাজে নিয়ত করে ‘বিসমিল্লাহির রাহমানির রাহীম’ পড়বে- তাদেরকে ঐ ৪টি নহরের পানি, দুধ, মধু ও পবিত্র শরাব পান করানো হবে।’\n\nএছাড়াও অন্যান্য নহরের ভিন্ন ভিন্ন নাম রয়েছে। যেমন- একটি নহরের নাম হবে ‘রজব’। যারা রজবের চাঁদের ২৭ তারিখ নফল রোযা রাখবে, তাঁদেরকে ঐ রজব নহরের পানি পান করানো হবে। যার স্বাদ হবে মধুর চেয়ে বেশি মিষ্ট- রং হবে দুধের চেয়ে বেশি সাদা এবং শীতল হবে বরফের চেয়েও বেশি।’ (গুণিয়াতুত তালেবীন, তামবিহুল গাফিলীন, দুররাতুন নাসিহীন- প্রভৃতি ফাযায়েল গ্রন্থ) (হায়াত মউত কবর হাশর)"
    },
    {
        "1": "নবীজি স্বীয় উম্মতদেরকে কীভাবে চিনবেন?",
        "2": "﻿কিয়ামতের ময়দানে উম্মতে মোহাম্মদীগণের পরিচয়, মর্যাদা ও বৈশিষ্ট্য থাকবে আলাদা। হযরত আবু হুরায়রা রাদিয়াল্লাহু আনহু থেকে বর্ণিত একখানা হাদিস শরীফে আল্লাহর হাবিব সাল্লাল্লাহু আলাইহি ওয়াসাল্লাম এরশাদ করেন-\n\nان رسول الله صلى الله عليه وسلم قال ان حوضى ابعد من ايلة من عدن لهو اشد بياضا من الثلج واحلى من العسل باللبن ولانيته اكثر من عدد النجوم وانى لاصد الناس عنه كما يصد الرجل ابل الناس عن حوضه- قالوا يا رسول الله- اتعرفنا يومئذ قال نعم لكم سيما ليست لاحد من الامم- تردون على غرا محجلين من أثر الوضوء- (مسلم)\n\nঅর্থ: রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন- নিশ্চয় আমার হাউজের প্রশস্ততা হবে আইলা থেকে আদন পর্যন্ত। (এখানে আইলা ও আদন দুটি প্রাচীন শহরের নাম।) ইহা বরফের চেয়ে সাদা ও দুধ মিশ্রিত মধুর চেয়ে মিষ্টি হবে। এর পানপাত্র হবে নত্ররাজির চেয়ে অধিক। আমি তা থেকে আমার উম্মতদেরকে তৃপ্তিসহকারে পান করাব। যেমনভাবে কোন ব্যক্তি কুয়া থেকে তার উটকে পানি পান করায়। সাহাবাগণ বললেন- ইয়া রাসূলাল্লাহ- সে দিন কি আপনি আমাদেরকে চিনতে পারবেন? নবীজি বললেন- হ্যাঁ- চিনতে পারবো। তোমাদের একটা বিশেষ চিহ্ন থাকবে। যা অন্য কোন উম্মতের মধ্যে থাকবে না। তোমাদেরকে গুররাম মুহাজ্জালীন তথা উজ্জ্বল চেহারা বিশিষ্ট করে আমার কাছে প্রেরণ করা হবে। আর এই উজ্জ্বলতা হবে অজুর চিহ্ন স্বরূপ।\n\nএ প্রসঙ্গে ফতহুল বারী গ্রন্থে ইমাম আসকালানী বলেন-\nواصل الغرة لمعة بيضاء تكون فى جبهة الفرس- والمرادبها هنا النور الكائن فى وجوه امة محمد صلى الله عليه وسلم والمحجلين من التحجيل وهو بياض يكون فى ثلاث قوائم من قوائم الفرس والمراد به هنا ايضا نور-\n\nঅর্থ: ‘গুররাতুন’ এর মৌলিক অর্থ হল সুভ্র, উজ্জ্বল যা ঘোড়ার কপালে পরিলতি হয়। এখানে ‘গুররাতুন’ দ্বারা সে নূরকে বুঝানো হয়েছে যা উম্মতে মুহাম্মদীগণের চেহারায় পরিস্পুটিত হবে।\n\nএমনিভাবে মুহাজ্জালীন শব্দটি তাহজীল শব্দ থেতে উৎকলিত। ইহা এমন একটি সুভ্রতা যা সাধারণত ঘোড়ার পায়ের মধ্যে পরিলতি হয়। আর এখানে ইহা দ্বারাও নূর বা উজ্জ্বলতাকে বুঝানো হয়েছে।\n\nসারকথা- ‘গুররাম মুহাজ্জালীন’ অর্থ সুভ্র উজ্জ্বল, চেহারা বিশিষ্ট। অর্থাৎ কিয়ামতের দিন উম্মতে মুহাম্মদীগণের চেহারা অজুর কারণে উজ্জ্বল, চাকচিক্যময়, নূরানী হবে। এটাকে বলা হয় ‘গুররাম মুহাজ্জালীন’ রাসূলেপাক সাল্লাল্লাহু আলাইহি ওয়াসাল্লাম সে সুভ্রতা দেখে দেখে তাঁর উম্মতদেরকে পরিচয় করবেন এবং তাদেরকে হাউজ থেকে পানি পান করাবেন। দেখুন পরবর্তী হাদিস-\n\nعن ابى هريرة رضى الله تعالى عنه قال سمعت رسول الله صلى الله عليه وسلم- يقول ان امتى يأتون يوم القيامة غرا محجلين من اثر الوضوء فمن استطاع منكم ان يطيل غرته فليفعل- (متفق عليه)\n\nঅর্থ: হযরত আবু হুরায়রা রাদিয়াল্লাহু আনহু বলেন- আমি রাসূলুল্লাহ সাল্লাল্লাহু আলাইহি ওয়াসাল্লামকে বলতে শুনেছি, নিশ্চয় কিয়ামতের দিন আমার উম্মতগণ অজুর কারণে উজ্জ্বল চেহারা বিশিষ্ট হয়ে আগমন করবে। সুতরাং তোমাদের মধ্যে যে ব্যক্তি তার উজ্জ্বলতাকে বৃদ্ধি করতে সম সে যেন তাই করে। (বুখারি-মুসলিম)"
    },
    {
        "1": "হাউজে কাওছার যাদের নসিব হবে না",
        "2": "﻿হাশরের ময়দানে যখন ছাক্বিয়ে কাউছার নবী মোহাম্মাদুর রাসূলুল্লাহ সাল্লাল্লাহু আলাইহি ওয়াসাল্লাম স্বীয় উম্মতদেরকে দেখে দেখে আবে কাউছার পান করাবেন। তখন এমন কিছু লোক আবে কাউছার পান করার আশায় নবীজির নিকট এসে যাবে। নবীজি তাদেরকে দেখে চিনে ফেলবেন। আর তারা হচ্ছে মুরতাদ, আহলে বিদআত ও জঘণ্যতম পাপিষ্ট। নবীজি তাদের পরিচয় পাওয়ার পর সেখান থেকে নিজেই তাদেরকে তাড়িয়ে দিবেন। এ জাতীয় আরো কিছু লোক যখন নবীজির নিকটবর্তী হয়ে যাবে, তখন নবীজিও তাদের মাঝখানে একটি পর্দা পড়ে যাবে। অতঃপর ফেরেশতারা তাদেরকে সেখান থেকে তাড়িয়ে দিবে। এভাবে আরো কিছু লোক যখন নবীজির কাছে আসার চেষ্টা করবে, তখন ফেরেশতারা তাদেরকে বাধা প্রদান করবে। তারা নবীজির কাছেই আসতে পারবে না। এ জাতীয় লোকদের নসিবে হাউজে কাউছার জুটবে না। এব্যাপারে অনেকগুলো হাদিস বর্ণিত হয়েছে-\n\nعن سهل بن سعد قال قال رسول الله صلى الله عليه وسلم انى فرطكم على الحوض من مر على شرب- ومن شرب لم يظمأ ابدا ليردن على اقوام اعرفهم ويعرفوننى ثم يحال بينى وبينهم فاقول انهم منى فيقال انك لا تدرى ما احدثوا بعدك فاقول سحقا سحقا لمن غير بعدى- متفق عليه\n\nঅর্থ: হযরত সাহল বিন সা’দ রাদিয়াল্লাহু আনহু থেকে বর্ণিত তিনি বলেন- রাসূলুল্লাহ সাল্লাল্লাহু আলাইহি ওয়াসাল্লাম বলেছেন- আমি তোমাদের জন্য হাউজের পার্শ্বে উপস্থিত থাকব। যে ব্যক্তি আমার কাছে গমন করবে সে পানি পান করবে। আর যে ব্যক্তি হাউজ থেকে একবার পান করবে সে আর কখনো পিপাসার্ত হবে না। তখন আমার নিকট এমন কিছু সম্প্রদায় আগমন করবে যাদেরকে আমি চিনব এবং তারাও আমাকে চিনতে পারবে। অতঃপর আমাদের মাঝখানে একটি অন্তরায় সৃষ্টি হবে। তখন আমি বলব এরাতো আমার দলভুক্ত। তখন বলা হবে আপনি অবগত নন যে, আপনার পরবর্তীতে তারা কি নতুন ফিতনা আবিষ্কার করেছিল। তখন আমি বলব দুর হও দুর হও। যারা আমার পরবর্তীতে ধর্মকে পরিবর্তন, পরিবর্ধন করেছে। (বুখারি-মুসলিম)\n\nعن ابى هريرة انه كان يحدث ان رسول الله صلى الله عليه وسلم قال يرد على يوم القيامة رهط من اصحابى فيحلئون عن الحوض فاقول يا رب اصحابى- فيقول انك لا علم لك بما احدثوا بعدك انهم ارتدوا على ادبارهم القهقرى-\n\nঅর্থ: হযরত আবু হুরায়রা রাদিয়াল্লাহু আনহু থেকে বর্ণিত তিনি বর্ণনা করেছেন যে, রাসূলূল্লাহ সাল্লাল্লাহু আলাইহি ওয়াসাল্লাম ইরশাদ করেছেন, কিয়ামতের দিন আমার উম্মতের একটি দল আমার নিকট গমন করবে। তখন তাদেরকে হাউজ থেকে তাড়িয়ে দেয়া হবে। আমি বলব, হে প্রভূ- আমার উম্মত। তখন আল্লাহ বলবেন- এ ব্যাপারে আপনি অবগত নন যে, আপনার পরবর্তীতে তারা কি নতুন পথ, মত আবিষ্কার করেছিল। তারা তাদের পূর্ববর্তী অবস্থায় ফিরে গিয়েছিল। (বুখারি)\n\nহাদিসশরীফে বর্ণিত হয়েছে-\nعن انس عن النبى صلى الله عليه وسلم قال ليردن على ناس من اصحابى الحوض حتى عرفتهم- اختلجوا دونى-  فاقول: اصحابى – فيقول : لا تدرى ما احدثوا بعدك؟\n\nঅর্থ: হযরত আনাস রাদিয়াল্লাহু আনহু থেকে বর্ণিত- নবী করিম সাল্লাল্লাহু আলাইহি ওয়াসাল্লাম এরশাদ করেছেন- ‘হাশরের ময়দানে আমার কাছে হাউজে কাউছারের পানি পান করার জন্য আমার তথাকথিত সঙ্গীদের কিছু লোক উপস্থিত হবে। আমি যখন তাদেরকে দেখে চিনে ফেলবো, তখন তাদেরকে আমার থেকে পৃথক করে ফেলা হবে। আমি বলবো- এরা তো একদিন আমার সঙ্গী ছিল? অতঃপর বলবেন- আপনি জানেন না- তারা আপনার পরে কি কি নতুন জিনিস চালু করেছিল? (বুখারিশরীফ)\n\nএ প্রসঙ্গে বুখারি বাবুল হাউজ, মুসলিম কিতাবুত তাহারাত, নাসায়ী কিতাবুল জানায়েয, তিরমিজি কিতাবুত তাফসির, মুসনাদে আহমদ, ইবনে আবি শায়বা প্রভৃতি গ্রন্থে নিুবর্ণিত হাদিসখানা সন্নিবেশিত হয়েছে। অত্র হাদিসে احداث فى الدين বা بدعت فى الدين বলতে কাকে বুঝানো হয়েছে- তা পরিস্কার বলে দেয়া হয়েছে-\n\nقال رسول الله صلى الله عليه وسلم ترد على امتى الحوض- وانا اذوذ الناس عنه- كما يذود الرجل ابل الرجل عن ابله- قالوا يا نبى الله- اتعرفنا؟ قال: نعم لكم سيما- ليست لاحد غيركم- تردون على غرا محجلين من اثار الوضوء- وليصدن عنى طائفة منكم- فلا يصلون- فاقول: يا رب هؤلاء من اصحابى- فيجيبنى ملك- فيقول: وهل تدرى ما احدثوا بعدك؟\n\nঅর্থ: নবী করিম সাল্লাল্লাহু আলাইহি ওয়াসাল্লাম এরশাদ করেন- ‘হাশরের ময়দানে আমার হাউজে কাউছারে আমার তথাকথিত কিছু উম্মত উপস্থিত হবে। আমি কিছু লোককে (তাদেরকে) হাউজ হতে এভাবে হটিয়ে দেবো- যেমন একজন উটের মালিক নিজ উট হতে অন্যদের উট হটিয়ে দেয়। উপস্থিত সাহাবায়ে কেরাম একথা শুনে আরজ করলেন ইয়া রাসূলাল্লাহ- তাহলে আপনি আমাদেরকে কীভাবে চিনবেন? নবী করিম সাল্লাল্লাহু আলাইহি ওয়াসাল্লাম বললেন- তোমাদের চিনবো তোমাদের একটি খাস নিশানী দেখে। ঐ প্রতীক তোমাদের ছাড়া অন্য কারো থাকবে না। তাহলো- তোমাদের হাতে, পায়ে, মুখে ও কপালে অজুর কারণে উজ্জ্বল চিহ্ন হবে।\n\nআর অন্য এক দলকে আমার নিকট আসতে বাধা দেয়া হবে। তারা আমার কাছে আসতে পারবে না। আমি বলবো- এরা তো একদিন আমার কথিত সঙ্গী ছিল! তখন এক ফিরিস্তা জওয়াব দিয়ে বলবেন- ‘আপনি কি জানেন- (নিশ্চয়ই জানেন) এরা আপনার পরে ধর্মের মধ্যে কি কি নতুন জিনিস (আকিদা) ঢুকিয়েছে?"
    },
    {
        "1": "আহলে বিদআত ও মুরতাদ কারা?",
        "2": "﻿হাশরের ময়দানে হাউজে কাউছার থেকে যারা বিতাড়িত হবে, তাদের মধ্যে জঘন্যতম দল হল মুরতাদ ও বিদআতীরা। যে সকল নামধারী মুসলমাগণ বিভিন্ন কারণে ইসলাম ধর্ম পরিত্যাগ করেছে তাদেরকে মুরতাদ বলা হয়। পবিত্র হাদিসসমূহে ارتدوا على ادبارهم দ্বারা এ দিকেই ইঙ্গিত করা হয়েছে। আর যে সকল নামধারী মুসলমান কুরআন সুন্নাহর অপব্যাখ্যা করে, নতুন নতুন বাতিল আকিদা আবিস্কার করেছে এবং আহলে সুন্নাত ওয়া জামায়াতের পরিপন্থী মত ও পথ গ্রহণ করেছে তাদেরকেই বেদআতী বলা হয়। পবিত্র হাদিসসমূহে ما احدثوا بعدك দ্বারা এ দিকেই ইঙ্গিত করা হয়েছে।\n\nএ প্রসঙ্গে আল্লামা হাফেজ আব্দুল জলিল (রহ.) তাঁর লিখিত হায়াত মউত কবর হাশর পুস্তকে ইমাম কুরতুবির একটি গুরুত্বপূর্ণ ব্যাখ্যা তুলে ধরেছেন। নিম্নে তা প্রদত্ত হলো, তিনি লিখেছেন- হাদিসে উল্লেখিত اصحابى শব্দ দ্বারা  বুঝা যাচ্ছে যে, ঐ সমস্ত লোক ছিল পূর্বে মুসলমান ও হুজুরের সঙ্গী। পরে হয়ে গেছে মুরতাদ, ধর্মদ্রোহী, খারেজি, শিয়া এবং মুনকিরিনে যাকাত। আর হাদিসে উল্লেখিত هل تدرى শব্দটিকে استفهام تقديرى অর্থাৎ হ্যাঁ বোধক প্রশ্ন বলা হয়। এতে জিজ্ঞাসার সূর থাকলেও বিষয়বস্তুকে সাব্যস্ত করার জন্য ব্যবহৃত হয়েছে। এ ধরনের বাক্যে কথার জোর হয় বেশি। যেমন বলা হয় ‘আপনি কি দেখেননি- আপনার রব হাতিওয়ালাদের সাথে কি ঘটনা ঘটিয়েছিলেন? এর উদ্দেশ্য হলো- ভালভাবে জানা ও দেখার স্বীকৃতি। নবী করিম সাল্লাল্লাহু আলাইহি ওয়াসাল্লাম মতৃগর্ভে থেকেই আবরাহার ধ্বংসের চিত্র দেখেছিলেন। সুরা ফিল এর মধ্যে এদিকেই ইঙ্গিত করেই আল্লাহপাক বলেছেন- الم ترى ‘আপনি কি দেখেননি? অর্থাৎ অবশ্যই দেখেছেন। বাহ্যিকভাবে প্রশ্ন হলেও প্রকৃতপে স্বীকৃতি বুঝা যায়। (দেখুন আল্লামা তাহেরুল কাদেরীর কিতাবুল বিদআত পৃষ্ঠা ৫০) তদুপরি- হাদিসের শুরুতে বলা হয়েছে- হুজুর সাল্লাল্লাহু আলাইহি ওয়াসাল্লাম নিজেই তাদেরকে হটিয়ে দিবেন। তারা বিতাড়িত দল।\n\nআল্লামা কুরতুবির অভিমত\n=============\nবর্ণিত হাদিসসমূহে ‘ধর্মে নতুন জিনিস সংযোজন বা বিদআত আবিস্কারক’ বা মুরতাদ’ দ্বারা আল্লাহর কোরআনী নীতি বিবর্জিত মতবাদ’ দ্বীনের মধ্যে অন্তর্ভুক্ত কারীদেরকেই বুঝানো হয়েছে। যেমন মোসায়লামা, যাকাত অস্বীকারকারী, খারিজি ও শিয়া সম্প্রদায়। তারা প্রথমে নবীজির সঙ্গীই ছিল। পরে নিত্য-নতুন বাতিল মতবাদ সৃষ্টি করে ইসলামের মূলধারা থেকে বিচ্ছিন্ন হয়েছে। এ জন্য হযরত আবু বকর সিদ্দিক রাদিয়াল্লাহু আনহু এবং হযরত আলী রাদিয়াল্লাহু আনহু তাদের বিরুদ্ধে যুদ্ধ ঘোষণা করে তাদেরকে হত্যা করেছিলেন। হাদিসে এদের প্রতি ইঙ্গিত করেই নবীজি এরশাদ করেছেন- এদেরকে হাশরের ময়দানে হাউজে কাউছারের কাছে ‘ঘেষতে দেয়া হবে না’। এরা হবে বিতাড়িত। উল্লেখ্য যে, দ্বীনের প্রয়োজনে যে সব ভাল উদ্যোগ নেয়া হয়েছে- তা অত্র হাদিসের অন্তর্ভুক্ত নয়।\n\nইমাম কুরতুবি বলেন- আরো পরবর্তীযুগে আগত রাফেযি, মোতাজিলা ও অন্যান্য ৭২টি বাতিল ফের্কার লোক হবে হাউজে কাউছার থেকে বিতাড়িত লোক। (হায়াত মউত কবর হাশর)"
    },
    {
        "1": "এই মুহূর্তে আমি আমার হাউজ দেখতে পাচ্ছি- হাদিসের ভাবার্থ",
        "2": "﻿ইমাম বুখারি হযরত উকবাহ রাদিয়াল্লাহু আনহু থেকে একখানা হাদিস বর্ণনা করেছেন-\n\nعن عقبة رضى الله تعالى عنه ان النبى صلى الله عليه وسلم خرج يوما فصلى على اهل احد صلاته على الميت ثم انصرف على المنبر فقال انى فرط لكم وانا شهيد عليكم وانى والله لانظر الى حوضى الان- وانى اعطيت مفاتيح خزائن الارض او مفاتيح الارض وانى والله ما اخاف عليكم ان تشركوا بعدى ولكن اخاف عليكم ان تنافسوا فيها-\n\nঅর্থ: হযরত উকবাহ রাদিয়াল্লাহু আনহু থেকে বর্ণিত- একদা নবী করিম সাল্লাল্লাহু আলাইহি ওয়াসাল্লাম উহুদের ময়দানে তাশরীফ নিলেন। অতঃপর উহুদ যুদ্ধে শাহাদতপ্রাপ্ত সাহাবিদের জন্য প্রার্থনা করলেন। অতঃপর সেখান থেকে প্রত্যাবর্তন করে মিম্বর শরীফে তাশরীফ আনলেন। অতঃপর বললেন- নিশ্চয় আমি তোমাদের অগ্রগামী হব। এবং তোমাদের জন্য সাক্ষীদাতা হব। আল্লাহর শপথ- নিশ্চয় আমি এই মুহূর্তে আমার হাউজ দেখতে পাচ্ছি। আর আমাকে প্রদান করা হয়েছে ভূরত্নের  চাবিসমূহ।\n\nআল্লাহর কসম আমি এই ভয় করি না যে, আমার পরে তোমরা সব মুশরিক হয়ে যাবে। তবে আমার আশঙ্খা হল তোমরা দুনিয়ার এই ধনরত্নের লোভে মত্ত হয়ে যাবে।\n\nউক্ত হাদিসের ব্যাখ্যায় ইমাম ইবনে হাজর আসকালানী ‘ফতহুল বারী’ গ্রন্থে লিখেন-\n\nقوله ( والله انى لانظر الى حوضى الان) يحتمل انه كشف له عنه لما خاطب وهذا هو الظاهر ويحتمل ان يريد رؤية القلب-\n\nঅর্থ: রাসূলের বাণী- এই মুহূর্তে আমি আমার হাউজ দেখতে পাচ্ছি’ এ কথার অর্থ হতে পারে, যখন রাসূলেপাক সাল্লাল্লাহু আলাইহি ওয়াসাল্লাম খুতবা প্রদান করছিলেন তখন হাউজকে তার সামনে খুলে দেয়া হয়েছিল। (অর্থাৎ হাউজ ও নবীজির মধ্যবর্তী সমস্ত আবরণ সরিয়ে দেয়া হয়েছিল। ইহা হচ্ছে বাহ্যিক অর্থ) আবার ইহাও হতে পারে যে, ইহা ছিল কালবী বা আত্মদর্শন। অতঃপর ইমাম আসকালানী ইবনে তীন এর সুন্দর একটি উক্ত নকল করেছেন-\n\nوقال ابن التين النكتة فى ذكره عقب التحذير الذى قبله انه يشير الى تحذيرهم من فعل ما يقتضى ابعادهم عن الحوض-\n\nঅর্থ: ইবনে তীন বলেন- পূর্বে বর্ণিত ‘তাহযির’ বা সতর্কীকরণ হাদিসের পরে এ হাদিসটি বর্ণনার মধ্যে একটি সুক্ষ বিষয় রয়েছে। তা হলো, যে সমস্ত লোক এমন মন্দ কাজ করবে যার পরিপ্রেক্ষিত তাদেরকে হাউজ থেকে তাড়িয়ে দেয়া হবে তাদের জন্য এ হাদিসে সতর্কবাণী রয়েছে।\n\nইবনে তীনের উক্তিটি চমৎকার। তিনি রাসূলেপাক সাল্লাল্লাহু আলাইহি ওয়াসাল্লাম এর ইলমে গাইবের প্রতি ইঙ্গিত করেছেন। অর্থাৎ কারা পানি পান করতে পারবে আর কাদেরকে ফিরিস্তাগণ তাড়িয়ে দিবেন সব কিছু রাসূলেপাক সাল্লাল্লাহু আলাইহি ওয়াসাল্লাম স্বচে অবলোকন করেছেন। অতএব সাবধান! যদি হাউজের পানি পান করতে চাও তাহলে নতুন নতুন ধর্মীয় ফিতনা ফাসাদ ও জাহিলী কার্যক্রম থেকে বিরত থাক।"
    },
    {
        "1": "নবীজির মিম্বরশরীফ হাউজের উপর প্রতিষ্ঠিত",
        "2": "﻿রাসূলেপাক সাল্লাল্লাহু আলাইহি ওয়াসাল্লাম মসজিদে নববীতে যে মিম্বর শরীফের উপর দাঁড়িয়ে খুতবা প্রদান করতেন, তা হাউজের উপর প্রতিষ্ঠিত। এব্যাপারে ইমাম বুখারি ইমাম মুসলিম ও ইমাম আহমদসহ অন্যান্য ইমামগণ হাদিস বর্ণনা করেছেন-\n\nعن ابي هريرة رضى الله تعالى عنه ان رسول الله صلى الله عليه وسلم قال ما بين بيتى ومنبرى روضة من رياض الجنة ومنبرى على حوضى (متفق عليه)\n\nঅর্থ: হযরত আবু হুরায়রা রাদিয়াল্লাহু আনহু থেকে বর্ণিত নবী করিম সাল্লাল্লাহু আলাইহি ওয়াসাল্লাম বলেন- আমার ঘর ও মিম্বরের মধ্যখানে অবস্থিত জায়গাটুকু জান্নাতের বাগানের একটি অংশ। আর আমার মিম্বর আমার হাউজের উপর প্রতিষ্ঠিত। (বুখারি ও মুসলিম)\n\nউক্ত হাদিসের ব্যাখ্যায় ইমাম ইবনে হাজর আসকালানী ‘ফতহুল বারি’ গ্রন্থে বলেন-\n\nواما قوله ( ومنبرى على حوضى) اى ينتقل يوم القيامة فينصب على الحوض- وقال الاكثر المراد منبره بعينه الذى قال هذه المقالة وهو فوقه- وقيل المراد المنبر الذى يوضع له يوم القيامة والاول اظهر- يؤيده حديث ابى سعيد المتقدم- وقد رواه الطبرانى فى الكبير من حديث ابى واقد الليثى رفعه- ان قوائم منبرى رواتب فى الجنة وقيل معناه ان قصد منبره بالحضور عنده لملازمة الاعمال الصالحة- يورد صاحبه الى الحوض ويقتضى شربه منه- (والله اعلم)\n\nঅর্থ: রাসূলের বাণী ‘আমার মিম্বর আমার হাউজের উপর প্রতিষ্ঠিত’ এ কথার অর্থ হল ‘কিয়ামতের দিন মিম্বর শরীফকে স্থানান্তর করে হাউজের উপর প্রতিস্থাপন করা হবে। অধিকাংশ উলামায়ে কেরামদের মতে, এখানে মিম্বর বলতে সে মিম্বরকেই বুঝানো হয়েছে যার উপর দাঁড়িয়ে রাসূলেপাক সাল্লাল্লাহু আলাইহি ওয়াসাল্লাম এ হাদিসটি বর্ণনা করেছেন। আবার কেউ কেউ বলেছেন- এখানে মিম্বর দ্বারা সেটাকে বুঝানো হয়েছে যা কিয়ামতের দিন নবীজির জন্য স্থাপন করা হবে। তবে প্রথম অভিমতটিই অধিক বিশুদ্ধ। পূর্বে বর্ণিত আবু সাঈদ এর হাদিসটি উক্ত মতকে সমর্থন করে। যেমন ইমাম তাবরানী ‘কবির’ গ্রন্থে আবি ওয়াকিদ আল লাইছি থেকে মরফুভাবে বর্ণনা করেছেন- রাসূলেপাক সাল্লাল্লাহু আলাইহি ওয়াসাল্লাম বলেন- নিশ্চয় আমার মিম্বরের পায়াগুলো জান্নাতের মধ্যে স্থাপিত।\n\nকেউ কেউ বলেছেন- উক্ত হাদিসের অর্থ হল- মিম্বরশরীফের জিয়ারতের উদ্দেশ্যে সেখানে উপস্থিত হয়ে নেকআমল করলে সে ব্যক্তিকে কিয়ামতের দিন হাউজের প্রতি প্রেরণ করা হবে। এবং সে ব্যক্তি হাউজ থেকে পান করবে। (আল্লাহ ভাল জানেন)"
    },
    {
        "1": "দ্বিতীয় অধ্যায়ঃ সূরাতুল কাউছার ও শানে রিছালাত",
        "2": ""
    },
    {
        "1": "হাউজে কাউছারের দায়িত্বে থাকবেন নবীজির চার খলিফা",
        "2": "﻿এ প্রসঙ্গে ইমাম কুরতুবি ‘গায়লানিয়াত’ গ্রন্থের বরাতে হযরত আনাস রাদিয়াল্লাহু আনহু কর্তৃক বর্ণিত একটি মরফু হাদিস এভাবে বর্ণনা করেছেন-\n\nوقد رفع صاحب الغيلانيات من حديث حميد عن انس رضى الله تعالى عنه قال قال رسول الله صلى الله عليه وسلم ان على حوضى اربعة اركان فاول ركن منها فى يد ابى بكر- الركن الثانى فى يد عمر- والركن الثالث فى يد عثمان- والركن الرابع فى يد على رضى الله تعالى عنهم اجمعين- فمن احب ابا بكر وابغض عمر لم يسقه ابو بكر- ومن احب عمر وابغض ابا بكر- لم يسقه عمر- ومن احب عثمان وابغض عليا- لم يسقه عثمان- ومن احب عليا وابغض عثمان- لم يسقه على- (الغيلانيات والتذكره)\n\nঅর্থ: ‘হোমায়েদ- এর সনদে হযরত আনাস রাদিয়াল্লাহু আনহু থেকে গায়লানিয়াত এর গ্রন্থকার একটি মরফু হাদিস বর্ণনা করেছেন। হযরত আনাস রাদিয়াল্লাহু আনহু বলেন- নবী করিম সাল্লাল্লাহু আলাইহি ওয়াসাল্লাম এরশাদ করেছেন-\n\n‘আমার হাউজে কাউছারের চারটি কর্ণার হবে। প্রথম কর্ণার থাকবে হযরত আবু বকরের দায়িত্বে, দ্বিতীয় কর্ণার থাকবে হযরত ওমরের দায়িত্বে, তৃতীয় কর্ণার থাকবে হযরত উসমানের দায়িত্বে, চতুর্থ কর্ণার থাকবে হযরত আলীর দায়িত্বে। যে ব্যক্তি আবু বকরের প্রতি ভালবাসা পোষণ করবে- কিন্তু ওমরের প্রতি শত্রুতা ভাব রাখবে, তাকে হযরত আবু বকর রাদিয়াল্লাহু আনহু পানি পান করাবেন না। যে ব্যক্তি হযরত ওমরের প্রতি মহব্বত পোষণ করে, কিন্তু হযরত আবু বকরের প্রতি বিদ্বেষভাব পোষণ করবে, তাকে হযরত ওমর রাদিয়াল্লাহু আনহু পানি পান করাবেন না। যে ব্যক্তি হযরত ওসমানের প্রতি মহ্বত পোষণ করে, কিন্তু হযরত আলীর প্রতি বিদ্বেষভাব রাখে, তাকে হযরত ওসমান রাদিয়াল্লাহু আনহু পানি পান করাবেন না। আর যে ব্যক্তি হযরত আলীর প্রতি মহব্বত পোষণ করে, কিন্তু হযরত ওসমানের প্রতি বিদ্বেষ পোষণ করবে, তাকেও হযরত আলী রাদিয়াল্লাহু আনহু পানি পান করাবেন না। (তাযকিরাহ- ৩৩২ পৃষ্ঠা)\n\nব্যাখ্যা: বুঝা গেল- চার খলিফা পরস্পরের প্রতি শ্রদ্ধাশীল। যে কোন একজনের প্রতি বিদ্বেষ পোষণ করলে অন্যরা তাকে হাউজে কাউছারের পানি পান করাবেন না। সুতরাং চার আসহাবের সকলের প্রতি মহাব্বত না রাখলে পরকালে তাদের কোনই সহনুভুতি পাওয়া যাবে না। ইহা নবীজির বাণী। এক্ষেত্রে শিয়া সুন্নীর প্রশ্ন নেই। প্রশ্ন হলো- নবীজির সুপারিশ ও হাউজে কাউছার নিয়ে। আল্লাহ আমাদেরকে খোলাফায়ে রাশেদীনের প্রতি সুবিচার ও যথাযথ মহব্বত করার তৌফিক দিন। (শিয়াদের জন্য এ হাদিসখানা চরম আঘাত স্বরূপ। কেননা তারা প্রথম তিন সাহাবিকে বাতিল বলে) (হায়াত মউত কবর হাশর)"
    },
    {
        "1": "সর্বপ্রথম হাউজে কাউছারের পানি পান করবেন কারা?",
        "2": "﻿মহাত্যাগী দরিদ্র মুহাজিরগণ সর্বপ্রথম হাউজে কাউছারের পানি পান করার সুযোগ পাবেন।\nএ প্রসঙ্গে হযরত সাওবান রাদিয়াল্লাহু আনহু থেকে একখানা হাদিস বর্ণিত হয়েছে-\n\nخرج ابن ما جة عن ثوبان مولى رسول الله صلى الله عليه وسلم قال: ان حوضى ما بين عدن الى ايلة- اشد بياضا من اللبن واحلى من العسل- اكاويبه كعدد نجوم السماء- من شرب منه لم يظمأ بعدها ابدا- واول الناس من يرد على الحوض فقراء المهاجرين الدنس ثيابا والشعث رءوسا- الذين لاينكحون لمتنعمات ولاتفتح لهم ابواب السدد- قال: فبكى عمر حتى ابتلت لحيته فقال لكنى نكحت المتنعمات وفتحت لى ابواب السدد- لاجرم انى لا اغسل ثوبى الذى يلى جسدى حتى ينسخ- ولا ادهن رأسى حتى تشعث-\n\nঅর্থ: রাসূলুল্লাহ সাল্লাল্লাহু আলাইহি ওয়াসাল্লাম এর আযাদকৃত গোলাম হযরত সাওবান রাদিয়াল্লাহু আনহু থেকে ইবনে মাজাহ বর্ণনা করেছেন। হযরত সাওবান রাদিয়াল্লাহু আনহু বলেন- রাসূলে খোদা সাল্লাল্লাহু আলাইহি ওয়াসাল্লাম এরশাদ করেছেন- আমার হাউজে কাউছারের পরিধি হবে এডেন থেকে আয়লা পর্যন্ত (ইয়ামেন)। উহার পানি দুধের চেয়ে সাদা, মধুর চেয়ে মিষ্টি। তার গ্লাসসমূহ হবে আকাশের তারকারাজির সমান। যারাই উক্ত পানি পান করবে- কোনদিন আর পিপাসিত হবে না। আর আমার উক্ত হাউজে সর্বপ্রথম প্রবেশাধিকার পাবে গরিব মুহাজিরীন (যারা বাড়িঘর আত্মীয়-স্বজন ছেড়ে মদিনায় হিজরত করেছেন একমাত্র আল্লাহ ও রাসূলের সন্তুষ্টির জন্য) তাঁদের বস্ত্র ছিল ধুলামলিন ও পুরাতন এবং মাথার চুল ছিল তৈলবিহীন উসকো খুসকো। তাঁরা (মদিনায় গিয়ে) কোন ধনবতী মহিলাকে বিবাহ করতে পারেনি, আর কোন ধনাঢ্য ব্যক্তির দরজাও তাদের জন্য খোলা ছিল না।’ (এত কষ্ট করেছেন তাঁরা)\n\nহযরত সাওবান রাদিয়াল্লাহু আনহু বলেন- একথা শুনে হযরত ওমর রাদিয়াল্লাহু আনহু কেঁদে ফেললেন। তাঁর চোখের পানিতে দাঁড়ি ভিজে গেলো। তিনি বললেন- আমি ধনবতী মহিলাকে বিবাহ করেছি এবং ধনাঢ্য ব্যক্তিদের দরজাও আমার জন্য খোলা। তাহলে অবশ্যই আমি আমার শরীরের কাপড় চোপড় আর ধৌত করবে না- যে, পর্যন্ত না তা ছিরে যায়। আর মাথায় তৈলও মালিশ করবো না। যাতে উসকো খুসকো হয়ে যায়। (ইবনে মাজাহ)\n\nব্যাখ্যা: গরিব মুহাজিরদের ফজিলত শুনে হযরত ওমর ঐ ফজিলত পাওয়ার জন্যই এই আরজু প্রকাশ করেছিলেন। পূর্ব হাদিসে তো প্রমাণিত হয়েছে যে, তিনি হাউজে কাউছারের দায়িত্বে ও কর্তৃত্বে নিয়োজিত থাকবেন। কিন্তু তিনি ঐ দায়িত্বের চেয়ে গরিবদের সম্মানের অধিকারী হতেও ইচ্ছাপোষণ করেছিলেন। এটা হলো সাহাবায়ে কেরামের বিনয় এবং রাসূলেপাকের ঘোষণার প্রতি আকুলতা ও আগ্রহ প্রকাশ। (হায়াত মউত কবর হাশর)"
    },
    {
        "1": "সূরা কাউছার ও এর সূরা কাউছারের শানে নুযুল",
        "2": "﻿পবিত্র কোরআন মজিদের ১১৪ টি সুরার মধ্যে সবচেয়ে ছোট সূরা হল সূরা কাউছার। সূরাটি নবীজির শান-মান ও মর্যাদায় ভরপুর। এই সূরাতেই আল্লাহপাক নবীজিকে কাউছার প্রদানের ঘোষণা দিয়েছেন-\n\nانا اعطينك الكوثر- فصل لربك وانحر- ان شانك هو الابتر-\n\nঅর্থ: হে হাবিব! নিশ্চয়ই আমি আপানাকে কাউছার দান করেছি। অতএব আপনি আপনার প্রভূর উদ্দেশ্যে নামায পড়–ন। এবং কোরবানি করুন। নিশ্চয়ই আপনার শত্রুই নির্বংশ।\n\nসূরা কাউছারের শানে নুযুল\n============\nসূরা কাউছার কুখ্যাত আস ইবনে ওয়াইলের ব্যাপারে নাজিল হয়েছে। সে রাসূলেপাক সাল্লাল্লাহু আলাইহি ওয়াসাল্লামকে আবতার বা নির্বংশ বলে কটুক্তি করেছিল। এর পরিপ্রেক্ষিতে আল্লাহতায়ালা সূরাটি অবতীর্ণ করে তার জবাব প্রদান করেন। সাথে সাথে রাসূলেপাক সাল্লাল্লাহু আলাইহি ওয়াসাল্লামকে শান্ত্বনা প্রদান করেন।\n\nমুহাম্মদ ইবনে আলী ইবনে হোসাইন থেকে বর্ণিত আছে- যে ব্যক্তির পুত্র সন্তান মারা যায় আরবিতে তাকে আবতার বা নির্বংশ বলা হয়। রাসূলেপাক সাল্লাল্লাহু আলাইহি ওয়াসাল্লাম এর পুত্র  হযরত কাসেম অথবা ইব্রাহিম যখন শৈশবেই ইন্তেকাল করলেন, তখন কাফেরগণ তাকে আবতার বলে উপহাস করতে লাগল। তাদের মধ্যে আস ইবনে ওয়াইল জঘণ্যতম। তার সামনে রাসূলেপাক সাল্লাল্লাহু আলাইহি ওয়াসাল্লাম এর কোন আলোচনা হলে সে বলত, আরে উনার কথা বাদ দাও, উনি তো আবতার। উনার মৃত্যুর পর উনার নাম উচ্চারণ করার মতো কেউ থাকবে না। তখন আল্লাহ তায়ালা সূরা কাউছার অবতীর্ণ করেন।\n\nতাফসিরে সাভীতে বর্ণিত হয়েছে এভাবে-\nان العاص بن وائل السهمى تلا قى مع رسول الله صلى الله عليه وسلم فى المسجد عند باب بنى سهم- فتحدثا وناس من صناديد قريش جلوس فى المسجد- فلما دخل قالوا له من الذى تحدث معه؟ فقال ذلك الابتر يعنى به النبى وكان قد توفى ولده القاسم فلما قال تلك المقالة نزلت السورة تسلية وتبشيراله-\n\nঅর্থ: একবার আস বিন ওয়াইল কাবা ঘরের বনী সাহম দরজার নিকট রাসূলেপাক সাল্লাল্লাহু আলাইহি ওয়াসাল্লাম এর সাথে সাাত করে কিছু বাক্যলাপ করল। তখন কুরাইশদের নেতৃস্থানীয় লোকজন মসজিদের ভিতরে বসা ছিল। অতঃপর যখন সে ভিতরে প্রবেশ করল তখন তারা জিজ্ঞাসা করল তুমি কার সাথে কথা বললে? সে বলল ঐ আবতারের সাথে। অর্থাৎ নবী করিম সাল্লাল্লাহু আলাইহি ওয়াসাল্লাম এর সাথে। সে সময় নবী করিম সাল্লাল্লাহু আলাইহি ওয়াসাল্লাম এর পুত্র কাসেম ইন্তেকাল করেছিলেন। আসের এই মন্তব্যের পরিপ্রেক্ষিতে আল্লাহ তায়ালা তাঁর হাবিবকে শান্ত্বনা ও সুসংবাদ প্রদানের জন্য সূরা কাউছার অবতীর্ণ করেন।"
    },
    {
        "1": "কাউছার শব্দের অর্থ ও ব্যাখ্যা",
        "2": "﻿كوثر শব্দটি فوعل এর ওজনে مبالغه  এর ছিগা। শব্দটি الكثرة মূল ধাতু থেকে উৎকলিত। এর অর্থ হলো অত্যধিক, অফুরন্ত, অসীম প্রভৃতি। সূরা কাউছারের ব্যাখ্যায় মুফাসসিরীনে কেরাম লিখেছেন- কাউছার অর্থ হল নবীজির উচ্চ মর্যাদা, অগণিত উম্মত, অফুরন্ত নিয়ামত, খতমে নবুয়ত, অসংখ্য কল্যাণ, কোরআনুল কারীম, শাফায়াতে উজমা, আলে আওলাদ, উম্মতের আলেমগণ, পাঁচ ওয়াক্ত নামায, নবীজির শান-মানের অধিক চর্চা ও আবে কাউছার প্রভৃতি। নিম্নে বিস্তারিত বর্ণনা প্রদত্ত হলো-\n\nতাফসিরে জালালাইন শরীফে উল্লেখিত আছে-\nالكوثر الخير الكثير من النبوة والقران والشفاعة ونحوها\n\nঅর্থ: কাউছার হল অফুরন্ত কল্যাণ। যেমন নবুয়ত, কুরআন এবং শাফায়াত ইত্যাদি।\n\nমিশকত শরীফের ৪৮৭ পৃষ্ঠায় পাশ্বটীকায় বর্ণিত হয়েছে-\nويفسر بالخير الكثير المفرط من العلم والعمل وشرف الدارين والنهر المذكور من جزئياته وفى القاموس الكوثر الكثير من كل شئ-\n\nঅর্থ: কাউছার শব্দের অর্থ হচ্ছে অফুরন্ত কল্যাণ, যা ইলিম আমল উভয়  জগতের  মর্যাদা বা  হাদিসে  বর্ণিত  ঝর্ণা ইত্যাদি বিষয়কে অন্তর্ভুক্ত করে। ‘কামুস’ গ্রন্থে বর্ণিত হয়েছে- প্রত্যেক বিষয়ে আধিক্যতাই হচ্ছে কাউছার।\n\nযেমন হযরত আব্দুল্লাহ ইবনে আব্বাস রাদিয়াল্লাহু আনহু থেকে বর্ণিত হাদিস-\n\nعن ابن عباس رضى الله تعالى عنه قال الكوثر الخير الكثير الذى اعطاه الله اياه- قال ابو بشر قلت لسعيد ان اناسا يزعمون انه نهر فى الجنة فقال سعيد- النهر الذى فى الجنة من الخير الذى اعطاه الله اياه- (بخارى)\n\nঅর্থ: হযরত ইবনে আব্বাস রাদিয়াল্লাহু আনহু বলেন- কাউছার হল অফুরন্ত কল্যাণ, যা আল্লাহ তায়ালা তাঁর প্রিয় হাবিবকে প্রদান করেছেন। বর্ণনাকারী আবু বিশর বলেন, আমি সাঈদ বিন জুবাইরকে জিজ্ঞাসা করলাম, মানুষতো মনে করেন কাউছার হচ্ছে জান্নাতে অবস্থিত একটি নদী বা ঝর্ণা। তখন সাঈদ বললেন জান্নাতে অবস্থিত ঝর্ণাটি অফুরন্ত কল্যাণসমূহের একটি। যা আল্লাহ তায়ালা তাঁর নবীকে প্রদান করেছেন।\n\nযেমন তাফসিরে জালালাইন শরীফে বলা হয়েছে-\nالكوثر هو نهر فى الجنة او هو حوضه ترد عليه امته-\n\nঅর্থ কাউছার হচ্ছে জান্নাতে অবস্থিত একটি ঝর্ণা বা নদী। অথবা হাউজ হল কাউছার। যার প্রতি উম্মতে মুহাম্মদীদেরকে প্রেরণ করা হবে।৪\n\nমিশকাত শরীফের ৪৮৭ পৃষ্ঠায় পাশ্বটীকায় বর্ণিত হয়েছে-\nهو نهر فى الجنة ينفجر منه جميع انهارها- وقيل هو اولاده واتباعه او علماء امته وهو ايضا من افراده-\n\nঅর্থ: কাউছার হচ্ছে জান্নাতে অবস্থিত একটি নদী। ইহা হচ্ছে সমস্ত নদী বা ঝর্ণাসমূহের মূল উৎস। কেউ বলেছেন কাউছার হল রাসূলেপাক সাল্লাল্লাহু আলাইহি ওয়াসাল্লাম এর সন্তান এবং অনুসারীগণ। অথবা তাঁর উম্মতের  উলামাগণ, অথবা কাউছার দ্বারা উম্মতের সংখ্যা ও বুঝায়।\n\nএ প্রসঙ্গে হযরত আনাস রাদিয়াল্লাহু আনহু থেকে বর্ণিত হাদিসখানা দেখুন-\n\nعن انس عن النبى صلى الله عليه وسلم قال بينما انا اسير فى الجنة اذا انا بنهر حافتاه قباب الدر المجوف قلت ما هذا يا جبريل- قال هذا الكوثر الذى اعطاك ربك فاذا طينه او طيبه مسك اذفر- (بخارى)\n\nঅর্থ: হযরত আনাস রাদিয়াল্লাহু আনহু থেকে বর্ণিত, নবী করিম সাল্লাল্লাহু আলাইহি ওয়াসাল্লাম বলেছেন- আমি জান্নাতে ভ্রমণ করছিলাম, এমন সময় একটি নদীর তীরে উপস্থিত হলাম। যার উভয় পার্শ্বে মণি-মুক্তা খচিত প্রাসাদসমূহ বিদ্যমান। আমি বললাম হে জিব্রাইল ইহা কী? তিনি বললেন ইহা হচ্ছে কাউছার। যা আল্লাহপাক আপনাকে প্রদান করেছেন। ইহার সুঘ্রাণ মেশ্ক আম্বরের চেয়ে অধিক। (বুখারি)"
    },
    {
        "1": "কাউছার প্রসঙ্গে ইমাম কুরতুবির পর্যালোচনা",
        "2": "﻿ইমাম কুরতুবি স্বীয় তাফসিরগ্রন্থে ‘কাউছার’ শব্দের ১৬টি অর্থ বর্ণনা করেছেন।\n\nপ্রথম: কাউছার হচ্ছে জান্নাতে অবস্থিত একটি নদী বা  জান্নাতী  প্রস্রবন। এ ব্যাপারে ইমাম বুখারি ও ইমাম তিরমিজি হযরত আনাস রাদিয়াল্লাহু আনহু থেকে হাদিস বর্ণনা করেছেন। তাছাড়া ইমাম তিরমিজি হযরত ইবনে উমর রাদিয়াল্লাহু আনহু থেকে একটি হাদিস বর্ণনা করেছেন নিম্নরূপ\n\nعن ابن عمر رضى الله تعالى عنه قال قال رسول الله صلى الله عليه وسلم الكوثر نهر فى الجنة حافتاه من ذهب ومجراه على الدر والياقوت تربته اطيب من المسك وماؤه احلى من العسل وابيض من الثلج-\n\nঅর্থ: হযরত ইবনে উমর রাদিয়াল্লাহু আনহু বলেন- রাসূলুল্লাহ সাল্লাল্লাহু আলাইহি ওয়াসাল্লাম বলেছেন- কাউছার হচ্ছে জান্নাতে অবস্থিত একটি নদী বা ঝর্ণা। যার উভয় তীর স্বর্ণ নির্মিত। পানি গড়িয়ে পড়ার জাগা হবে মণিমুক্তা ও ইয়াকুত নির্মিত। মাটি হবে মেশক আম্বরের চেয়ে সুগন্ধ। পানি হবে মধুর চেয়ে মিষ্টি ও বরফের চেয়ে শুভ্র। (ইমাম তিরমিজি ইহাকে হাসান ও সহিহ বলেছেন)\n\nদ্বিতীয়: কাউছার হচ্ছে হাশরের ময়দানে অবস্থিত নবীজির হাউজ। আত্বা এই মতকে গ্রহণ করেছেন। যেমন মুসলিম শরীফে বর্ণিত হাদিস-\n\nعن انس قال بينما نحن عند رسول الله صلى الله عليه وسلم اذا اغفى اغفاءة ثم رفع رأسه متبسما- فقلنا ما اضحكك يا رسول الله- قال نزلت على انفا سورة- فقرأ بسم الله الرحمن الرحيم انا اعطينك الكوثر فصل لربك وانحر ان شانئك هو الابتر- ثم قال اتدرون ما الكوثر- قلنا الله ورسوله اعلم- قال فانه نهر وعدنى ربى عز وجل عليه خير كثير هو حوض ترد عليه امتى يوم القيامة انيته عدد النجوم فيختلج العبد منهم فاقول انه من امتى فيقال انك لا تدرى ما احدث بعدك-\n\nঅর্থ: \tহযরত আনাস রাদিয়াল্লাহু আনহু থেকে বর্ণিত, তিনি বলেন- আমরা রাসূলেপাক সাল্লাল্লাহু আলাইহি ওয়াসাল্লাম এর দরবারে উপস্থিত ছিলাম এমন সময় তিনি তন্দ্রাবস্থায় ছিলেন। অতঃপর মুসকি হেঁসে মাথা মোবারক উত্তোলন করলেন। আমরা বললাম ইয়া রাসূলাল্লাহ! আপনার হাসির কারণ কি? তিনি বললেন এইমাত্র আমার কাছে একটি সূরা অবতীর্ণ হয়েছে। অতঃপর তিনি সূরা কাউছার তিলাওয়াত করলেন। যার অর্থ হচ্ছে- ১. নিশ্চয় আমি আপনাকে কাউছার দান করেছি। ২. অতএব আপনি আপনার প্রভূর উদ্দেশ্যে নামাজ পড়ুন এবং কুরবানি করুন। ৩. নিশ্চয় আপনার শত্রুই নির্বংশ বা লেজকাঁটা। অতঃপর নবীজি বললেন তোমরা কি জান কাউছার কি? আমরা বললাম এ বিষয়ে আল্লাহ এবং তাঁর রাসূল ভাল জানেন। তিনি বললেন- কাউছার হচ্ছে একটি ঝর্ণা। যে সম্পর্কে আল্লাহ তায়ালা আমাকে অঙ্গীকার করেছেন। তা হবে অজস্র কল্যাণ। ইহা হচ্ছে হাউজ। কিয়ামতের দিন আমার উম্মতদেরকে সেখানে প্রেরণ করা হবে। যার পানপাত্র হবে নত্রের সমান। সে দিন কিছু লোককে সেখান থেকে তাড়িয়ে দেয়া হবে। তখন আমি বলব, সে তো আমার উম্মতের অন্তর্ভূক্ত। তখন বলা হবে আপনি অবগত নন যে, সে আপানার পরিবর্তীতে ধর্মে কি নতুন জিনিস আবিস্কার করেছে।\n\nতৃতীয়: \tহাউজ অর্থ হল নবুয়ত ও কিতাব। হযরত ইকরামাহ রাদিয়াল্লাহু আনহু এ মত পোষণ করেছেন।\n\nচতর্থ: \tকাউছার অর্থ হচ্ছে আল কুরআনুল কারীম। হযরত হাসান এ মত প্রদান করেছেন।\n\nপঞ্চম: \tকাউছার অর্থ হল ইসলাম। হযরত মুগীরাহ রাদিয়াল্লাহু আনহু এ মত পোষণ করেছেন।\n\nষষ্ঠ: \tকাউছার অর্থ হল কুরআনুল কারীমের সহজবোধ্যতা ও শরিয়তের শীথিলতা। হাসান বিন ফদল এ মত পোষণ করেছেন।\n\nসপ্তম: \tকাউছার হচ্ছে সাহাবায়ে কেরাম ও উম্মতের আধিক্যতা। হযরত আবু বকর বিন আয়াশ এবং ইয়ামান বিন রিআব এ মতটি ব্যক্তি করেছেন।\n\nঅষ্টম: \tকাউছর অর্থ হচ্ছে সম্মান ও মর্যাদা। ইবনে কায়ছান উক্ত মতের অধিকারী।\n\nনবম: \tকাউছার অর্থ হচ্ছে যিকিরের উচ্চ মর্যাদা। এ মত ব্যক্ত করেছেন আল মাওরিদী।\n\nদশম: \tকাউছার অর্থ হচ্ছে আপনার (নবীর) কলবের নূর মোবারক। যা আপনাকে আমার দিকে পথপ্রদর্শন করেছে এবং আমি ব্যতিত অন্য সবকিছু থেকে আপনাকে দূরে রেখেছে।\n\nএকাদশ: কাউছার অর্থ হচ্ছে শাফায়াত।\n\nদ্বাদশ: \tকাউছার হচ্ছে আপনার প্রভূর সেই কুদরত, যার মাধ্যমে আহলে ইজাবগণ আপনার দাওয়াতে হিদায়তপ্রাপ্ত হয়েছে। ইমাম ছালাবী এ মতটি গ্রহণ করেছেন।\n\nত্রয়োদশ: হিলাল বিন ইয়াছাফ বলেছেন কাউছার অর্থ হল কালিমা লা ইলাহা ইল্লাল্লাহু মুহাম্মাদুর রাসূলুল্লাহ।\n\nচতুর্দশ: \tকেউ কেউ বলেছেন, কাউছার হল ধর্মীয় ফিকাহশাস্ত্র।\n\nপঞ্চদশ: কারো মতে কাউছার হচ্ছে পাঁচ ওয়াক্ত নামাজ।\n\nষোড়শ: ইবনে ইসহাকের মতে কাউছার হচ্ছে সুমহান বা সুউচ্চ বিষয়।\n\nঅতঃপর ইমাম কুরতুবি বলেন- উল্লেখিত ব্যাখ্যাসমূহের মধ্যে প্রথম ও দ্বিতীয় অর্থটিই অধিক বিশুদ্ধ। কেননা এগুলোর পে নস বা দলিল রয়েছে।"
    },
    {
        "1": "নবীজির বংশধারা কিয়ামত পর্যন্ত জারি থাকবে",
        "2": "﻿কাফেররা যেই অর্থে নবীজিকে নির্বংশ বলে কটুক্তি করেছিল, সেই অর্থে নবীজি কখনই নির্বংশ নন। বরং সেই অর্থে কাফেররা নিজেরাই নির্বংশ। তাদের ধারনা ছিল নবীজির যেহেতু পুত্র-সন্তান ইন্তেকাল করেছেন। সুতরাং তার শান-মান বর্ণনা করার মত লোক পরবর্তীতে কেউ থাকবে না। এর জবাবে আল্লাহ তায়ালা নবীজিকে কাউছার প্রদানের ঘোষণা দিয়ে শান্ত্বনা দান করলেন- আল্লাহ তায়ালা এরশাদ করেন- হে নবী নিশ্চয়ই আমি আপনাকে কাউছার দান করেছি।\n\nকাউছারের একটি অর্থ হলো অধিক চর্চা। তখন অর্থ হবে কাফিররা ধারণা করেছিল পরবর্তীতে তাঁর নামের চর্চা বন্ধ হয়ে যাবে। তাঁকে কেউ চিনবে না। কেউ তাঁকে স্মরণও করবে না। কিন্তু আল্লাহ তায়ালা তাঁর হাবিবের নামের চর্চা কিয়ামত পর্যন্ত সবার উপরে জারি রেখেছেন। আল্লাহ তায়ালা বলেন- ورفعنالك ذكرك অর্থ আমি আপনার যিকিরকে বুলন্দ করেছি।\n\nআবার কাউছারের আরেকটি অর্থ হল অধিক সন্তান। এ েেত্র দুটি ব্যাখ্যা হতে পারে। প্রথমটি হল- যদিও রাসূলেপাক সাল্লাল্লাহু আলাইহি ওয়াসাল্লাম এর পুত্র সন্তান কেউ জীবিত নেই কিন্তু নবীজির মেয়ে বেহেস্তের মহিলাদের সর্দার মা ফাতিমা রাদিয়াল্লাহু আনহু এর মাধ্যমে তাঁর বংশ কিয়ামত পর্যন্ত জারি থাকবে।\n\nদ্বিতীয়টি হল নবীগণ হচ্ছেন পিতৃতুল্য আর তাদের উম্মতগণ তাদের সন্তান সমতুল্য। নবীজির উম্মতগণ তাঁর সন্তান স্বরূপ।\n\nযেমন আল্লাহ তায়ালা পবিত্র কোরআন মাজীদে বলেন-\nالنبى اولى بالمؤمنين من انفسهم وازواجه امهاتهم-\n\nঅর্থ: নবী করিম সাল্লাল্লাহু আলাইহি ওয়াসাল্লাম মুমিনদের প্রাণের চেয়েও অধিক নিকটে এবং তাঁর স্ত্রীগণ মুমিনদের মা।\n\nএ আয়াতের ব্যাখ্যায় তাফসিরে রুহুল বয়ানে বর্ণিত হয়েছে-\nوفى قرأة ابن مسعود النبى اولى بالمؤمنين من انفسهم وهو اب لهم-\n\nঅর্থ: হযরত ইবনে মাসউদ রাদিয়াল্লাহু আনহু এর কেরাতে রয়েছে যে, নবী করিম সাল্লাল্লাহু আলাইহি ওয়াসাল্লাম মুমিনদের প্রাণের চেয়েও অধিক নিকটে এবং তিনি মুমিনগণের পিতা।\n\nএ প্রসঙ্গে মিশকাত শরীফে হযরত আবু হুরায়রা রাদিয়াল্লাহু আনহু থেকে বর্ণিত একখানা হাদিস-\n\nقال رسول الله صلى الله عليه وسلم انما انا لكم مثل الوالد لولده اعلمكم اذا اتيتم الغائط فلاتستقبلوا القبلة ولاتستدبروها- الخ (رواه ابن ماجه والدارمى)\n\nঅর্থ: রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন- পুত্রের নিকট পিতা যেমন, তোমাদের নিকট আমিও তেমন। আমি তোমাদেরকে শিক্ষা দেই। যখন তোমরা পেশাব-পায়খানা (বাথরুমে) যাবে তখন কিবলার দিকে মুখ করে অথবা পিছন ফিরে বসবে না। (সংক্ষিপ্ত) ইবনে মাজাহ ও দারেমি।"
    },
    {
        "1": "নবীজির শত্রুরাই নির্বংশ",
        "2": "আস ইবনে ওয়াইল কীভাবে নির্বংশ ও শেষকথা\n﻿কুখ্যাত কাফের নবীজির পরম দুশমন আস ইবনে ওয়াইলসহ অন্যরা যখন নবীজিকে আবতার বা নির্বংশ বলে উপহাস করল এবং নবীজির পবিত্র হৃদয়ে ব্যাথা দিল।\n\nতখন মাহবুবের মনের ব্যাথা দূর করার জন্য স্বয়ং রাব্বুল আলামীন উক্ত সূরাটি অবতীর্ণ করে এ শান্ত্বনা প্রদান করলেন- হে বন্ধু আপনি কেন এ দুষ্ট লোকের কথায় চিন্তিত হচ্ছেন। আমি তো আপনাকে কাউছার দান করেছি। যা হচ্ছে উভয়জগতের সমস্ত কল্যাণের চাবিকাঠি। আপনি নির্বংশ নন। বরং সেই নির্বংশ, সেই কুখ্যাত, সেই লেজকাটা। যেমন কবি বলেন-\n\nخالق کل نے آپ کو مالک کل بنادیا\nدونوں جہاں ہیں آپ کے قبضہ واختیار میں-\n\nঅর্থ: সমগ্র সৃষ্টির স্রষ্টা আপনাকে সমগ্র সৃষ্টির মালিক বানিয়ে দিয়েছেন। উভয় জাহানই আপনার আয়ত্বাধীন এবং আপনার ইচ্ছাধীন।\n\nসুতরাং হে হাবিব! আপনার প্রভূর উদ্দেশ্যে নামায পড়ুন ও কুরবানি করুন। অতঃপর এ সূরার সর্বশেষ আয়াতে আল্লাহ তায়ালা তাদের কটুক্তির জবাবে বলেন-\n\nان شانئك هو الابتر\nঅর্থাৎ হে হাবিব! নিশ্চয় আপনার শত্রুই লেজকাটা বা নির্বংশ।\n\nএ আয়াতে কারীমা দ্বারা নবীজির একটি শান প্রকাশ পেল যে, যদি কেউ নবীজির হৃদয়ে কষ্ট দেয়ার অপপ্রয়াস করে তখন স্বয়ং রাব্বুল আলামীন নবীজির পে জবাব প্রদান করেন।\n\nএ ছাড়া আরো একটি বিষয় পরিস্কার হয়ে গেল যে, শুধু আস ইবনে ওয়াইল নয় বরং যে ব্যক্তিই নবীজির শানে কটুক্তি, বেআদবি ও শত্রুতা পোষণ করবে সেই হবে নির্বংশ, সেই হবে লেজকাটা, সেই হবে সমস্ত কল্যাণ থেকে বঞ্চিত। তার মৃত্যুর পর তার ছেলে মেয়ে ধন সম্পদ কোন কিছুই কাজে আসবে না। তার নাম স্মরণ করার মত কেউ থাকবে না। তাকে আল্লাহর আযাব-গযব থেকে রা করার জন্য কোন সাহায্যকারী পাবে না। সুতরাং সেই হবে নির্বংশ।\n\nএ প্রসঙ্গে ইমাম তাবারী বলেন-\nواولى الاقوال فى ذالك عندى بالصواب ان يقال- ان الله تعالى ذكره اخبر ان مبغض رسول الله صلى الله عليه وسلم هو الاقل الاذل المنقطع عقبه فذلك صفة كل من ابغضه من الناس وان كانت الايه نزلت فى شخص بعينه-\n\nঅর্থ: আমার নিকট এ ব্যাপারে সবচেয়ে সঠিক ও উত্তম কথা হল- আল্লাহ তায়ালা উক্ত আয়াত দ্বারা এ সংবাদ প্রদান করেছেন যে, রাসূলুল্লাহ সাল্লাল্লাহু আলাইহি ওয়াসাল্লাম এর শত্রুগণই দুর্বল নির্বংশ ও সমস্ত কল্যাণ থেকে বঞ্চিত। অতএব ইহা এমন প্রত্যেক লোকের চরিত্র বলে গণ্য হবে যারা রাসূলেপাক সাল্লাল্লাহু আলাইহি ওয়াসাল্লাম এর শানে শত্রুতা পোষণ করবে। যদিও আয়াতটি নির্দিষ্ট একজন লোকের ব্যাপারে অবতীর্ণ হয়েছিল।\n\nআস ইবনে ওয়াইল কিভাবে নির্বংশ\n============\nআল্লাহ তায়ালা বলেছেন হে হাবিব! আপনার শত্র“ই আবতার বা নির্বংশ। এখানে একটি প্রশ্ন দেখা দেয়, তা হল আয়াতটি নাজিল হয়েছে আস ইবনে ওয়াইলের ব্যাপারে। তার তো পুত্র সন্তান ছিল। তাহলে সে কিভাবে নির্বংশ হল?\n\nএর জবাব হল, এখানে ‘আবতার’ দ্বারা বুঝানো হয়েছে যে, সে সকল সৌন্দর্য থেকে বঞ্চিত। অথবা অর্থ এই যে, তার সন্তানদেরকে ইসলামের হেদায়ত প্রদান করা হবে। যা দ্বারা পিতা ও পুত্রের মাঝে দ্বীনি মতানৈক্য সৃষ্টি হবে। আর দ্বীনি মতানৈক্য মূলত: মৃত্যুরই শামিল। এজন্যই মুসলমানদের মিরাস, জানাযা, দাফন-কাপন তার কাফির পিতা অথবা পুত্র করতে পারবে না। বাস্তবিকই আসের পুত্র হযরত আমর রাদিয়াল্লাহু আনহু ইসলাম গ্রহণ করে একজন সম্মানিত সাহাবি হয়েছিলেন। অতএব আস বিন ওয়াইল প্রকৃত পক্ষেই নির্বংশ।\n\nশেষ কথা\n=====\nআল্লাহপাকের দরবারে লক্ষ কোটি শোকরিয়া। তাঁর অশেষ মেহেরবাণীতে ছাক্বিয়ে কাউছার নবী মোস্তাফা সাল্লাল্লাহু আলাইহি ওয়াসাল্লাম এর শানে সামান্য কিছু আলোচনা করেছি। শুধুমাত্র আল্লাহ ও তাঁর পিয়ারা হাবিবের রেজামন্দী হাসিলের জন্য। হে আল্লাহ তুমি আমার এ ক্ষুদ্র প্রয়াসটুকু কবুল কর। বিনিময়ে কিয়ামতের কঠিন দিনে তোমার হাবিবের হাউজে কাউছার নসিব কর। আমিন।"
    }
]