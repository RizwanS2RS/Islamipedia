[{"1":"মওলিদুন্নবী (ﷺ)  (২য় খন্ড)","2":"মওলিদুন্নবী (ﷺ)  (২য় খন্ড)\nমূল: শায়খ ড: তাহিরুল ক্বাদেরী\nঅনুবাদ: কাজী সাইফুদ্দীন হোসেন\n[Bengali translation of Shaykh Dr Tahirul Qadri’s book “Mawlid al-Nabi: Celebration and Permissibility”]\nউৎসর্গ: [পীর ও মোর্শেদ হযরতুল আল্লামা সৈয়দ এ, জেড, এম, সেহাবউদ্দীন খালেদ আল-কাদেরী আল-চিশ্তী (رحمة الله)-এর পুণ্যস্মৃতিতে…]"},{"1":"সূচিপত্র","2":"সূচিপত্র\nসপ্তম অধ্যায়\nযে কারণে প্রথম মুসলমান প্রজন্ম মওলিদ পালন করেননি\n৭.১ আসহাব (رضي الله عنه)-বৃন্দের জন্যে মহানবী (ﷺ)-এর বেসাল শরীফ ছিল চরম বেদনাময়\n৭.১.১ দুঃখের সময় প্রকাশ্যে আনন্দ উদযাপনের অনুমতি দেয় না মানব-স্বভাব\n৭.২ প্রথম প্রজন্মের খুশি প্রকাশে এই মহাশোক ছিল বড় বাধা\n৭.২.১ মহানবী (ﷺ) হতে বিচ্ছেদ: হযরত আবূ বকর (رضي الله عنه)-এর বেসালের কারণ\n৭.২.২ মহানবী (ﷺ)-এর বেসালে হযরত উমর (رضي الله عنه)-এর প্রতিক্রিয়া\n৭.২.৩ হযরত ফাতেমাতুয্ যাহরা (رضي الله عنه)-এর শোক\n৭.২.৪ হযরত আনাস বিন মালেক (رضي الله عنه)-এর শোক\n৭.২.৫ হযরত বিলাল বিন রাবাহ (رضي الله عنه)-এর শোক\n৭.২.৬ হযরত আবদুল্লাহ বিন উমর (رضي الله عنه)-এর শোক\n৭.২.৭ হযরত আবদুল্লাহ বিন যায়দ (رضي الله عنه)-এর শোক ও তাঁর দৃষ্টিশক্তি লোপ\n৭.২.৮ আসহাব (رضي الله عنه)-বৃন্দের শোকের আরো বর্ণনা\n৭.২.৯ মহানবী (ﷺ)-কে সেবাদানকারী প্রাণিদের শোক\n৭.৩ রবিউল আউয়াল মাসে খুশি ও শোক সমানভাবে অনুভূত\n৭.৪ সময়ের পরিক্রমণে শোকের ওপর খুশির প্রাধান্য বিস্তার\n৭.৫ মহানবী (ﷺ)-এর বেলাদত ও বেসাল উভয়ই রহমতস্বরূপ\n৭.৬ রাসূলুল্লাহ (ﷺ)-এর বেসাল তাঁর উম্মতের জন্যে সুপারিশের এক উৎসস্বরূপ\n৭.৭ কোনো খোদায়ী আশীর্বাদপ্রাপ্তিতে খুশি হওয়া আল্লাহ তা’য়ালারই বিধান\n৭.৮ আমরা তাঁর রহমত পেয়েছি, তবে কেন এই দুঃখ?\n৭.৯ শেষ বিচার দিবস অবধি মহানবী (ﷺ)-এর ভবিষ্যদ্বাণী প্রতিষ্ঠিত\n৭.১০ খুশি প্রকাশ কোনো বেদআত নয়: এটা মানবপ্রকৃতি\n৭.১১ কোনো ঘটনা/অনুষ্ঠান পালন প্রথম প্রজন্মের সংস্কৃতি ছিল না\n৭.১১,১ মদীনায় হিজরত\n৭.১১.২ মদীনা সনদ\n৭.১১.৩ বদর দিবস\n৭.১১.৪ মক্কা বিজয়\n৭.১১.৫ শবে কদর: কুরআন নাযেলের রাত\n৭.১১.৬ নবযুগে নতুন প্রয়োজন\nঅষ্টম অধ্যায়\nমওলিদুন্নবী (ﷺ)-এর গঠনাত্মক উপাদান\nপরিচ্ছেদ – ১ \nমাহফিল ও অনুষ্ঠানের আয়োজন\n৮.১ মহানবী (ﷺ) কর্তৃক তাঁরই সৃষ্টির ঘটনা উল্লেখ যা বেলাদতের আগে ঘটেছিল\n৮.২ মহানবী (ﷺ) কর্তৃক তাঁর বেলাদতের স্মরণে সমাবেশের আয়োজন\n৮.৩ মহানবী (ﷺ)-এর গুণ/বৈশিষ্ট্য ও মাহাত্ম্যের স্মরণে বিশেষ মজলিশের আয়োজন\nপরিচ্ছেদ – ২\nরাসূলুল্লাহ (ﷺ)-এর জীবনী ও গুণাবলী আলোচনা\n৮.৪ শরয়ী বিধানের উল্লেখ\n৮.৫ নবী পাক (ﷺ)-এর সহজাত প্রতিভা ও সদাচরণ\n৮.৬ মহানবী (ﷺ)-এর শারীরিক বৈশিষ্ট্যের উল্লেখ\n৮.৭ রাসূলুল্লাহ (ﷺ)-এর চমৎকার গুণাবলী ও অসাধারণত্বের বর্ণনা\n৮.৮ তাঁর পবিত্র বেলাদতের বিবরণ ও সেসময় সংঘটিত মহান আধ্যাত্মিক নিদর্শনের উল্লেখ\nপরিচ্ছেদ – ৩ \nমহানবী (ﷺ)-এর প্রশংসায় না’ত/কসীদা/শে’র/পদ্যের আবৃত্তি\n৮.৯ কুরআন মজীদে নিহিত রাসূলুল্লাহ (ﷺ)-এর কাব্যিক প্রশংসা\n৮.১০ হুযূর পাক (ﷺ) নিজেই নিজের প্রশংসাসূচক কবিতা শুনেছেন\n৮.১০.১ হযরত হাসান বিন সাবেত (رضي الله عنه) হতে প্রশংসাসূচক কবিতা শ্রবণ\n৮.১০.২ হযরত আল-আসওয়াদ বিন সারী’ (رضي الله عنه) হতে প্রশংসাসূচক কবিতা শ্রবণ\n৮.১০.৩ হযরত আবদুল্লাহ বিন রাওয়াহা (رضي الله عنه) হতে প্রশংসাসূচক কবিতা শ্রবণ\n৮.১০.৪ হযরত আমির বিন আকওয়া (رضي الله عنه) হতে প্রকাশ্য সমাবেশে প্রশংসাসূচক কবিতা শ্রবণ\n৮.১০.৫ হযরত আব্বাস বিন আব্দিল মুত্তালিব (رضي الله عنه) হতে প্রশংসাসূচক কবিতা শ্রবণ\n৮.১০.৬ হযরত কা’আব (رضي الله عنه) হতে প্রশংসাসূচক কবিতা শ্রবণ ও তাঁকে আলখাল্লা দান\n৮.১০.৭ হযরত নাবিগা আল-জা’দী (رضي الله عنه) হতে প্রশংসাসূচক কবিতা শ্রবণ\n৮.১০.৮ মদীনাবাসী মেয়েদের দফ (ঢোল)-সহ প্রশংসাসূচক না’ত পরিবেশন\n৮.১০.৯ ইমাম বুসিরী (رحمة الله)-এর আরোগ্য লাভ ও রাসূল (ﷺ) হতে উপহারস্বরূপ তাঁরই জুব্বাপ্রাপ্তি\n৮.১১. মহানবী (ﷺ)-এর সম্মানে বন্দনামূলক কাব্য আবৃত্তিকারী সাহাবা (رضي الله عنه)-বৃন্দের তালিকা\nপরিচ্ছেদ – ৪\nরাসূলুল্লাহ (ﷺ)-এর প্রতি সালাত-সালাম পাঠ\n৮.১২ মহানবী (ﷺ)-এর প্রতি সালাওয়াত পাঠ আল্লাহরই সুন্নাহ ও বিধান\n৮.১৩ সালাত-সালাম প্রেরণের তাৎপর্য\n৮.১৪ সালাত-সালামের অনন্ত স্বতন্ত্র মর্যাদা\n৮.১৪.১ রাসূল (ﷺ)-এর প্রতি সালাত-সালামের মাধ্যমেই আল্লাহর কাছে কারো দোয়া কবূল হয়\n৮.১৪.২ (নামাযের) তাশাহহুদে সালাত-সালাম\n৮.১৪.৩ নামাযের পরে সালাত-সালাম প্রেরণের পক্ষে রাসূল (ﷺ)-এর নির্দেশ\n৮.১৫ সালাওয়াত হুযূর পাক (ﷺ)-এর কাছে পৌঁছে\n৮.১৫.১ সালাত-সালাম হুযূর পাক (ﷺ)-এর কাছে সরাসরি পৌঁছে\n৮.১৫.২ মহানবী (ﷺ) সরাসরি সালাত-সালাত শোনেন\n৮.১৫.৩ হুযূর পাক (ﷺ) সালাওয়াতের জবাব দেন\n৮.১৫.৪ মহানবী (ﷺ)-এর প্রতি ফেরেশতাবৃন্দ সালাত-সালাম পাঠ করেন\nপরিচ্ছেদ – ৫\nক্বিয়াম (দাঁড়াবার রীতি)\n৮.১৬ ক্বিয়াম বা দাঁড়াবার রীতি কি শুধু আল্লাহরই জন্যে খাস (সুনির্দিষ্ট)?\n৮.১৬,১ নামাযের দাঁড়ানো ও বসা অবস্থাগুলো খোদ এবাদত নয়\n৮.১৬.২ দাঁড়ানো অবস্থা যদি এবাদত হয়, তাহলে অন্যান্য অবস্থাগুলো কী হবে?\n৮.১৬.৩ নামাযের দাঁড়ানো প্রথা এবাদত হয় কোন্ উপায়ে?\n৮.১৭  ক্বিয়াম (প্রথাগত দাঁড়ানো) সুন্নাহ’র আলোকে অনুমতিপ্রাপ্ত\n৮.১৮ ক্বিয়ামের শ্রেণিকরণ\n৮.১৮.১ ক্বিয়াম লিল্ এসতেক্ববাল বা কাউকে স্বাগত জানাতে দাঁড়ানো\n৮.১৮.২ ক্বিয়াম লিল্ মুহাব্বাহ বা ভালোবাসা প্রকাশার্থে দাঁড়ানো\n৮.১৮.৩ ক্বিয়াম লিল্ ফারহা বা আনন্দ প্রকাশার্থে দাঁড়ানো\n৮.১৮.৪ ক্বিয়াম লিত্ তা’যিম বা সম্মানার্থে দাঁড়ানো\n৮.১৮.৪.১ ক্বিয়াম লিল্ এসতেক্ববাল ও ক্বিয়াম লিত্ তা’যিমের মধ্যকার পার্থক্য\n৮.১৮.৪.২ মহানবী (ﷺ)-এর সম্মানার্থে সাহাবা (رضي الله عنه)-বৃন্দের চর্চিত দাঁড়ানোর প্রথা\n৮.১৮.৪.৩ নামায আল্লাহরই জন্যে; এক্বামত রাসূলুল্লাহ (ﷺ)-এর জন্যে\n৮.১৮.৫ মানুষের মর্যাদার জন্যে দাঁড়ানো (ক্বিয়াম লিল্ একরাম আল-ইনসানি)\n৮.১৮.৬ যিকর বা স্মরণের জন্যে দাঁড়ানো (ক্বিয়াম লিয্ যিকর)\n৮.১৮.৬.১ মহানবী (ﷺ)-এর যিকর বা স্মরণ হচ্ছে মহান আল্লাহতা’রই যিকর\n৮.১৮.৭ শান্তি ও আশীর্বাদ প্রেরণ করতে দাঁড়ানো (ক্বিয়াম লিস্ সালাত ওয়াস্ সালাম)\n৮.১৮.৭.১ সালাতের অর্থ: শান্তি ও আশীর্বাদ বর্ষণ/প্রেরণের প্রার্থনা\n৮.১৮.৭.২ সালাত শব্দটির আক্ষরিক/আভিধানিক অর্থ\n৮,১৮.৭.৩ সালাত শব্দটির আক্ষরিক অর্থের প্রয়োগ\n৮.১৮.৮ মহানবী (ﷺ)-কে অভ্যর্থনা জানাতে মওলিদে দাঁড়ানো হয় না\n৮.১৮.৯ মওলিদে দাঁড়ানোর প্রথা মূলতঃ খুশি প্রকাশের উদ্দেশ্যে\n৮.১৮.১০ ক্বিয়ামের প্রতি নিষেধাজ্ঞা: এর কারণসমূহ\nপরিচ্ছেদ – ৬\nআলোকসজ্জার আয়োজন\n৮.১৯ তারকারাজি আতশবাজির মতো নেমে এসেছিল\n৮.২০ রাসূলুল্লাহ (ﷺ)-এর বেলাদত উপলক্ষে মক্কা মুয়াযযমায় মোমবাতি জ্বালানো\nপরিচ্ছেদ – ৭\nখাবার বণ্টন\n৮.২১ মানুষদেরকে খাওয়ানোর চমৎকার গুণ সম্পর্কে কুরআন মজীদের বর্ণনা\n৮.২২ অন্যদেরকে খাওয়ানোর জন্যে হাদীসে প্রদত্ত উৎসাহ\nপরিচ্ছেদ – ৮\nমওলিদের জুলূস্ বা মিছিল\nপরিচ্ছেদ – ৯\nমওলিদুন্নবী (ﷺ)-এর বিভিন্ন দিক: একটি সংক্ষিপ্ত পর্যালোচনা\n৯.১ শরীয়তের দিক\n৯.১.১ আল্লাহ’র বর্ষিত রহমত-বরকতের স্মরণ\n৯.১.২ খাদ্য-ভর্তি খাঞ্চা অবতীর্ণ হওয়ার দিনটিকে ঈদ হিসেবে উদযাপন\n৯.২ ঐতিহাসিক দিক\n৯.৩ সাংস্কৃতিক দিক\n৯.৪ নির্দেশনামূলক দিক\n৯.৪.১ পিতামাতার মৌলিক দায়িত্ব ও কর্তব্য\n৯.৪.২ চিন্তার খোরাক\n৯.৪.৩ ঈমান হেফাযত বা রক্ষার কৌশল\n৯.৫ দা’ওয়া বা ধর্মপ্রচারের দিক\n৯.৬ উদ্বুদ্ধকরণের দিক\n৯.৬.১ আমল বা ধর্ম অনুশীলনের বাহ্যিক ও অভ্যন্তরীণ বিশেষ দিকসমূহ\n৯.৬.২ পুণ্যদায়ক আমলের সারাংশ বা নির্যাস হচ্ছে নবী পাক (ﷺ)-এর প্রতি ভালোবাসা\n৯.৭ আধ্যাত্মিক দিক\nদশম অধ্যায়\nমওলিদুন্নবী (ﷺ) উদযাপন কি বেদআত?\n১০.১ বেদআতের আক্ষরিক অর্থ\n১০.১.১ আল-কুরআন হতে এর অর্থ নিশ্চিতকরণ\n১০.২ বেদআতের প্রায়োগিক অর্থ\n১০.৩ স্থানীয় (লোকজ) সংস্কৃতির প্রতিটি দিক-ই কি বেদআত?\n১০.৩.১ আসহাব (رضي الله عنه)-বৃন্দের সাংস্কৃতিক আচার ও প্রথা\n১০.৩.২ মওলিদুন্নবী (ﷺ)-এর সাংস্কৃতিক বহিঃপ্রকাশ\n১০.৩.২.১ মীলাদুন্নবী (ﷺ)-এর জুলূস সংস্কৃতির আওতাধীন\n১০.৩.২.২ মহানবী (ﷺ)-এর প্রতি দাঁড়িয়ে সালাত-সালাম পেশ সংস্কৃতির আওতাধীন\n১০.৩.২.৩ মওলিদে সাজানো সংস্কৃতির আওতাধীন\n১০.৪ বেদআতের প্রকৃত অর্থ\n১০.৪.১ ভ্রান্ত ধারণার অপনোদন এবং ‘ফাহুয়া রাদ্দ’ বাক্যটির সঠিক উপলব্ধি\n১০.৫ ধর্মে নতুন বিষয়ের প্রবর্তন: রাসূল (ﷺ)-এর যুগে এর উদ্দিষ্ট অর্থ\n১০.৬ খুলাফায়ে রাশেদীনের যুগে উদ্ভূত ’মুহদাসাত আল-উমূর’ (নতুন বিষয়াদি)\n১০.৬.১ মিথ্যে নুবুওয়্যত আরোপের সীমা লঙ্ঘনকে বেদআত ঘোষণা করা হয়\n১০.৬.২ রিদ্দাহ’র (ধর্মত্যাগের) সীমা লঙ্ঘনকে বেদআত ঘোষণা করা হয়\n১০.৬.৩ যাকাত দানে অস্বীকৃতি জ্ঞাপনকারীদের সীমা লঙ্ঘনকে বেদআত ঘোষণা করা হয়\n১০.৬.৪ খাওয়ারিজদের (খারেজী গোষ্ঠীর) সীমা লঙ্ঘনকে বেদআত ঘোষণা করা হয়\n১০.৬.৪.১ আমাদের যুগে কোনো কিছুকে ’নতুন প্রবর্তিত বিষয়’ (মুহদাসাত আল-উমূর) বলার সঠিক পদ্ধতি কী?\n১০.৭ সাহাবা (رضي الله عنه)-বৃন্দের বর্ণনার আলোকে বেদআতের সংজ্ঞা (ধারণা)\n১০.৭.১ আল-কুরআনের সংকলন ও শায়খাইন (প্রথম দুই খলীফা)-এর আচরিত প্রথা\n১০.৭.২ জামা’আতে তারাবীহ’র নামায আদায়ের প্রবর্তন\n১০.৭.৩ শুক্রবারের জুমু’আর নামাযের আগে দ্বিতীয় আযান\n১০.৮ বেদআতের ধারণা এবং কতিপয় সাম্প্রতিককালের উদাহরণ\n১০.৮.১ ইসলামী রাষ্ট্রের গোড়াপত্তন (বা প্রতিষ্ঠা)\n১০.৮.২ মসজিদ নির্মাণ\n১০.৮.৩ কুরআন মজীদের অনুবাদ ও ব্যাখ্যাকরণ\n১০.৯ উলামাদের মতানুযায়ী বেদআতের শ্রেণিবিন্যাস\n১০.৯.১ ইমাম আল-শাফেঈ (১৫০-২০৪ হিজরী)\n১০.৯.২ ইযয আল-দ্বীন বিন আব্দিস্ সালাম (৫৭৭-৬৬০ হিজরী)\n১০.৯.৩ মোল্লা আলী ক্বারী আল-হানাফী (ইন্তেক্বাল: ১০১৪ হিজরী)\n১০.৯.৩.১ ’প্রত্যেক বেদআত-ই ভ্রান্তি’ – হাদীসটির সঠিক মর্ম উপলব্ধি\n১০.১০ বেদআতের শ্রেণিবিভাগ\n১০.১০.১ বেদআতে হাসানা (প্রশংসনীয় নতুন প্রথা)-এর উপ-শ্রেণিসমূহ\n১০.১০.১.১ আল-বেদআত আল-ওয়াজিবা বা আবশ্যকীয় নতুন প্রথা\n১০.১০.১.২ আল-বেদআত আল-মুস্তাহাব্বা/মুস্তাহসানা তথা প্রশংসনীয় নতুন প্রথা\n১০.১০.১.৩ আল-বেদআত আল-মুবাহা বা অবস্থাভেদে বৈধ বলে বিবেচিত নতুন প্রথা\n১০.১০.২ দূষণীয় বা মন্দ নতুন প্রথার উপ-শ্রেণিসমূহ\n১০.১০.২.১ নিষিদ্ধ নতুন প্রথা (আল-বেদআত আল-মুহাররামা)\n১০.১০.২.২ অপন্দনীয় নতুন প্রথা (আল-বেদঅাত আল-মাকরুহা)\n১০.১০.৩ হাদীসের আলোকে বেদআত শ্রেণিকরণের প্রামাণ্য দলিল\n১০.১১ মওলিদুন্নবী (ﷺ)-এর ভিত্তি আল-কুরআন ও হাদীস শরীফেই নিহিত\n১০.১২ উম্মতে মুহাম্মদীয়্যার সংখ্যাগরিষ্ঠ অংশ কোনো ভ্রান্তিতে ঐকমত্য পোষণ করবেন না\n১০.১৩ ধর্মের প্রকৃত মর্মবাণী অনুধাবন করা অত্যাবশ্যক\nএকাদশতম অধ্যায়\nমওলিদুন্নবী (ﷺ)-এর সাথে সংশ্লিষ্ট মতবাদগত বিষয়াদি\n১১.১ মওলিদুন্নবী (ﷺ) শব্দটির প্রয়োগ\n১১.১.১ আরবী ভাষাতত্ত্বের বইপত্রে মীলাদ শব্দটির ব্যবহার\n১১.১.২ হাদীস ও সীরাহ (জীবনী)-গ্রন্থাবলীতে মীলাদ শব্দটির ব্যবহার\n১১.১.৩ সাহিত্যকর্মে মীলাদ শব্দটির ব্যবহার\n১১.২ মওলিদুন্নবী (ﷺ) খুশির ঈদ, শরীয়তের (বিধি মোতাবেক) ঈদ নয়\n১১.৩ মহানবী (ﷺ)-এর গুণাবলী ও মওলিদুন্নবী (ﷺ)-এর বিবরণ প্রদানে মুহাদ্দেসীনবৃন্দের দৃষ্টিভঙ্গি\n১১.৩.১ কিতাব আল-মানাক্বিবের অধ্যায়গুলো বিন্যাসে ইমাম তিরমিযীর গৃহীত পদ্ধতি\n১১.৪ মহানবী (ﷺ)-এর গুণাবলী ও মওলিদুন্নবী (ﷺ)-এর বিবরণ প্রদানে ইতিহাসবিদদের দৃষ্টিভঙ্গি\n১১.৫ মওলিদুন্নবী (ﷺ)-এর পক্ষে শরীয়তের দলিল দাবি প্রসঙ্গে\n১১.৬ মওলিদুন্নবী (ﷺ)-এর উদযাপন তওহীদেরই বহিঃপ্রকাশ\n১১.৭ মওলিদুন্নবী (ﷺ) উপলক্ষে অর্থব্যয় করা অপচয় নয়\n১১.৮ ইসলামের শ্রেষ্ঠত্ব ও মাহাত্ম্য প্রকাশের আয়োজনসমূহ\n১১.৯ মওলিদুন্নবী (ﷺ)-এর মাহফিল আয়োজনের প্রয়োজনীয়তা\n১১.১০ যেসব দিক সংস্কারের প্রয়োজন\n১১.১১ বাড়াবাড়ি এড়িয়ে চলার আবশ্যকতা\nলেখক/গ্রন্থ তালিকা\nবর্ণনানুক্রমিক তালিকা\nকুরআনের আয়াতের তালিকা\nহাদীস ও রেওয়ায়াতের তালিকা\nসাধারণ তালিকা"},{"1":"সপ্তম অধ্যায় যে কারণে প্রথম মুসলমান প্রজন্ম মওলিদ পালন করেননি","2":""},{"1":"যে কারণে প্রথম মুসলমান প্রজন্ম মওলিদ পালন করেননি","2":"\nআল্লাহ তা’য়ালার প্রিয় মাহবূব (ﷺ)’এর বেলাদত তথা ধরাধামে শুভাগমন দিবস (মওলিদ) উপলক্ষে খুশি প্রকাশ করা এবং এই দিনটির উদযাপনে বিভিন্ন কর্মসূচির আয়োজন করা একজন ঈমানদার মুসলমানের জন্যে সর্বোচ্চ সম্মানের ব্যাপার। কিন্তু দুর্ভাগ্যবশতঃ এমন কিছু লোক আছে যারা মওলিদ’কে শরীয়তবিরোধী বিবেচনা করে এবং তা ঘোষণাও করে থাকে। তাদের এই ধারণার সমর্থনে তারা অপযুক্তি পেশ করে যে মহান সাহাবা-এ-কেরাম (رضي الله عنه)’এর যুগে কোনো মওলিদ উদযাপনের রীতি চালু ছিলো না; বরঞ্চ এটা বহু প্রজন্ম পরে অস্তিত্ব পেয়েছে। তাই এ ব্যাপারে নিচে অনুসন্ধান চালানো হবে এই মর্মে যে, সবচেয়ে সম্মানিত রাসূল সাল্লাল্লাহু আলাইহে ওয়া সাল্লামের বেসাল শরীফ (পরলোকে খোদার সাথে মিলনপ্রাপ্তি)-এর পরে মহান সাহাবা-এ-কেরাম (رضي الله عنه) কেন মওলিদুন্নবী সাল্লাল্লাহু আলাইহে ওয়া সাল্লাম’কে উদযাপনের প্রথা হিসেবে গ্রহণ করেননি। এর কারণগুলো ওই সময়কার প্রেক্ষাপট ও ঘটনাবলীকে বিবেচনায় নিয়েই ব্যাখ্যা করা হবে।"},{"1":"৭.১ আসহাব (رضي الله عنه)-বৃন্দের জন্যে মহানবী (ﷺ)-এর বেসাল শরীফ ছিল চরম বেদনাময়","2":"\nসারা জাহানের জন্যে খোদাতা’লার করুণা, প্রিয়নবী সাল্লাল্লাহু আলাইহে ওয়া সাল্লামের ধরণীতলে আশীর্বাদময় শুভাগমন মুসলমান সম্প্রদায়ের কাছে দুনিয়ার সমস্ত আনন্দ-ফুর্তি ও সুখ-শান্তির চেয়ে বেশি তাৎপর্যপূর্ণ। মুসলমান প্রথম প্রজন্মের জন্যে আম/সাধারণভাবে এবং আশীর্বাদধন্য সাহাবা-এ-কেরাম (رضي الله عنه)’এর জন্যে খাস/বিশেষভাবে রাসূলুল্লাহ (ﷺ)’এর এই নশ্বর পৃথিবীতে শুভাগমনের মতো গুরুত্বপূর্ণ আর কী হতে পারতো? এই সর্বশ্রেষ্ঠ নেআমত (খোদায়ী অনুগ্রহ/দান) সম্পর্কে মহান সাহাবাবৃন্দের (رضي الله عنه) চেয়ে বেশি আর কে মূল্যায়ন করতে পারতেন? সাহাবা-এ-কেরাম (رضي الله عنه)’এর অনুভূত অপরিমাপযোগ্য খুশি ও সুখ আজকের মুসলমান সমাজ এমন কী অনুধাবন করতেও একদম অক্ষম।\nপ্রিয়নবী (ﷺ)’র বেসাল শরীফের পরে সাহাবা-মণ্ডলী (رضي الله عنه) যদি ধর্মীয় উৎসাহ-উদ্দীপনার সাথে মওলিদ উদযাপন না করে থাকেন, তবে তার পেছনে একটি ঐকান্তিক কারণ ছিলো। এটা সবার জানা যে তাঁর বেলাদত শরীফের তারিখ আবার তাঁর বেসাল শরীফেরও তারিখ। রবীউল আউয়াল মাসের ১২ তারিখ এলে প্রিয়নবী (ﷺ)’র জিসমানী বিয়োগে ভগ্নহৃদয় সাহাবাবৃন্দকে (رضي الله عنه) দিনটি তাঁর বেসাল শরীফের কথাও স্মরণ করিয়ে দিতো; আর এরই ফলশ্রুতিতে খুশি ও সুখের যে কোনো অনুভূতির ওপর দুঃখ-বেদনার অনুভূতি আধিপত্য বিস্তার করতো। অাশীর্বাদধন্য সাহাবাবৃন্দ (رضي الله عنه) প্রিয়নবী (ﷺ)’র সাথে (সোহবতে) কাটানো তাঁদের সময়গুলোর কথা স্মরণ করতেন এবং এর সাথে সাথে তাঁর বেসাল শরীফের কথাও তাঁদের মনে পড়ে যেতো; যার দরুন তাঁদের মাঝে আনন্দ ও বেদনার এক মিশ্র প্রতিক্রিয়া দেখা দিতো। তাই তাঁরা তাঁর বেসাল শরীফের প্রতি দুঃখভার ও শোকের অনুভূতি ব্যক্ত করতেন।"},{"1":"৭.১.১ দুঃখের সময় প্রকাশ্যে আনন্দ উদযাপনের অনুমতি দেয় না মানব-স্বভাব","2":"\nনিত্যদিনের অভিজ্ঞতা আমাদের বলে যে কেউ যখন-ই ইন্তেক্বাল করেন, তৎক্ষণাৎ শোকের অনুভূতি দেখা দেয়। এ রকম শোক-সন্তপ্ত পরিবারে যদি কোনো বিয়ের অনুষ্ঠান আয়োজনের পূর্ব-নির্ধারিত কর্মসূচি থাকতো, তাহলে নিশ্চিতভাবে তা বাতিল করা হতো। আর তারিখ যদি পেছানোই না যেতো, তাহলে মরহূমের প্রতি শ্রদ্ধা প্রদর্শনার্থে বিয়ের আয়োজন সবচেয়ে অনাড়ম্বর পন্থায় করা হতো।\nঅতঃপর একই পরিবারে পাঁচ বা দশ বছর পরে যদি কোনো বিয়ের আয়োজন চলে, তাহলে তা প্রচলিত প্রথা ও সংস্কৃতি অনুসারে মহা ধুমধামের সাথে সম্পন্ন হবে। ওই বিয়েতে মুক্ত হস্তে ব্যয় করে তাঁদের মরহূম আত্মীয়ের ইন্তেক্বালের প্রতি অশ্রদ্ধা প্রদর্শনের অভিযোগ কেউই তাঁদের বিরুদ্ধে উত্থাপন করবেন না। এটা এ কারণে যে (ওই রকম পরিস্থিতিতে) মানুষের মনের ওপর দুঃখ-বেদনার অনুভূতি প্রাকৃতিকভাবেই প্রাধান্য বিস্তার করে; আর সময় অতিক্রান্ত হলে শোকের প্রভাব ধীরে ধীরে হারিয়ে যায় এবং দুঃখের ঘটনা যতোই বিয়োগান্ত হোক না কেন, তা অতীতে পরিণত হয়।"},{"1":"৭.২ প্রথম প্রজন্মের খুশি প্রকাশে এই মহাশোক ছিলো বড় বাধা","2":"\nমানবপ্রকৃতি অনুযায়ী মাহবূব (ﷺ)’এর জিসমানী বিয়োগের শোক মহান সাহাবাবৃন্দের (রা) ওপর ভারী প্রভাব ফেলেছিলো। প্রিয়নবী সাল্লাল্লাহু আলাইহে ওয়া সাল্লামের বেলাদত ও বেসাল শরীফ একই দিনে হওয়ার কারণে সাহাবা-এ-কেরাম (رضي الله عنه)’এর অনুভূত শোক খুশির অনুভূতির তুলনায় বেশি ছিলো। সাহাবা-মণ্ডলী (رضي الله عنه) ছিলেন নিঃস্বার্থপরতা ও ত্যাগের জীবন্ত দৃষ্টান্ত/প্রতীক। তাঁরা মহানবী (ﷺ)’র ভ্রুকুঞ্চনেও নিজেদের জীবন খুশি মনে উৎসর্গ করতে প্রস্তুত ছিলেন। তাঁর প্রতি তাঁদের গভীর ভালোবাসা-ই ছিলো তাঁদের মধ্যকার ঈমানের প্রধানতম মাপকাঠি।\nপ্রিয়নবী (ﷺ)’র বেসাল শরীফের মতো এতোটা আঘাত আর কোনো কিছুতে সাহাবাবৃন্দ (رضي الله عنه) পাননি। এই সংবাদে তাঁরা একেবারেই হতবিহ্বল হয়ে পড়েন; তাঁদের দুনিয়া যেনো ওলট-পালট হয়ে গিয়েছে এমনটা-ই তাঁরা অনুভব করেছিলেন। এই ভক্ত-অনুরক্ত খেদমতগারবৃন্দ প্রিয়নবী (ﷺ)‘র বেসালপ্রাপ্তির সংবাদটি কীভাবে নিয়েছিলেন, তা কল্পনা করাটাও প্রায় অসম্ভব ব্যাপার। তাঁরা এক মুহূর্তের তরেও তাঁর (সোহবত হতে) বিচ্ছেদকে পছন্দ করতেন না। রাসূলুল্লাহ সাল্লাল্লাহু আলাইহে ওয়া সাল্লাম যখন এই নশ্বর জগৎ ত্যাগ করেন, তখন এমন কী সিংহ-হৃদয়ের হযরত উমর ফারূক্ব রাদ্বিয়াল্লাহু আনহু-ও নিজের আবেগকে নিয়ন্ত্রণে রাখতে পারেননি; এমতাবস্থায় অন্যান্য সাহাবা-মণ্ডলী (رضي الله عنه) কী প্রতিক্রিয়া ব্যক্ত করেছিলেন, তা ভাবাটা বেশ কঠিন।\nমহানবী (ﷺ)’র আহলে বায়ত (رضي الله عنه) ও আসহাব (رضي الله عنه)’এর জন্যে এই সংবাদটি ছিলো চরম আঘাত; কেননা তাতে বোঝা গিয়েছিলো তাঁদের মাহবূব (ﷺ) বেসালপ্রাপ্ত হয়েছেন; এটা তাঁদের কাছে মোটেও সহনীয় ছিলো না। তাই তাঁদের ওই প্রতিক্রিয়া ছিলো স্বাভাবিক। কেননা তাঁরা প্রিয়নবী (ﷺ)’র সাথে থাকার জন্যে নিজেদের দেশ, পরিবার ও মালামাল, বস্তুতঃ সর্বস্ব ত্যাগ করেছিলেন। অতএব, মাহবূব (ﷺ) আর তাঁদের পাশে নেই, এমন পরিস্থিতির মোকাবেলা করার কথা তাঁরা ইতিপূর্বে ভাবেননি। এটা তাঁদের কাছে কল্পনারও অতীত ছিলো। নিচের অনুচ্ছেদে মহানবী (ﷺ)’র বেসাল শরীফের সংবাদে সাহাবা-এ-কেরাম (رضي الله عنه)’এর আবেগময় প্রতিক্রিয়া এক নজরে আলোকপাত করা হবে:"},{"1":"৭.২.১ মহানবী (ﷺ) হতে বিচ্ছেদ: হযরত আবূ বকর (رضي الله عنه)-এর বেসালের কারণ","2":"\nমহাসম্মানিত রাসূল (ﷺ)’এর বেসাল শরীফের পরে আশেক্ব-ভক্তবৃন্দের শিরোমণি হযরত আবূ বকর সিদ্দীক্ব (রাদ্বিয়াল্লাহু আনহু) শোকে মূহ্যমান হন। প্রতিনিয়ত প্রিয়নবী (ﷺ)’র স্মরণ অবশেষে তাঁরও বেসালের কারণ হয়। সাহাবী হযরত আবদুল্লাহ ইবনে উমর (রাদ্বিয়াল্লাহু আনহু) বর্ণনা করেন:  كَانَ سَبَبُ مَوْتِ أَبِيْ بَكْرٍ مَوْتَ رَسُوْلِ اللهِ صلى الله عليه وسلم مَا زَالَ جِسْمُهُ يَجْرِيْ حَتَّى مَاتَ\nঅর্থ: হযরত আবূ বকর (রাদিয়াল্লাহু আনহু)’এর বেসাল শরীফ মহানবী (ﷺ)’র বেসাল শরীফের (দুঃখের) কারণে ঘটেছিলো। তাঁর জিসম মোবারক ক্ষীণকায় হতে হতে তাঁরই বেসালে উপনীত হয়। [আল-হা’কিম কৃত ‘আল-মুস্তাদরাক’, ৩:৬৩-৬৪ #৪৪১০; ইবনে আল-জাওযী প্রণীত ‘সাফওয়া আল-সাফওয়া’, ১:২৬৩; এবং আল-সৈয়ূতী রচিত ‘মুসনাদ আবী বকর অাল-সিদ্দীক্ব’, ১৯৮ পৃষ্ঠা #৬৩১]\nযিয়া’দ বিন হানযালা বর্ণনা করেন: – كَانَ سَبَبُ مَوْتِ أَبِيْ بَكْرٍ الْكَمَدَ عَلَى رَسُوْلِ اللهِ صلى الله عليه وسلم অর্থ: হযরত অাবূ বকর (রাদ্বিয়াল্লাহু আনহু)’এর বেসাল শরীফ প্রিয়নবী সাল্লাল্লাহু আলাইহে ওয়া সাল্লামের প্রতি তাঁরই শোকের কারণে ঘটেছিলো। [আল-সৈয়ূতী লিখিত ‘মুসনাদ আবী বকর আল-সিদ্দীক্ব’, ১৯৮ পৃষ্ঠা #৬৩২]"},{"1":"৭.২.২ মহানবী (ﷺ)-এর বেসালে হযরত উমর (رضي الله عنه)-এর প্রতিক্রিয়া","2":"\nপ্রিয়নবী (ﷺ)’র বেসাল শরীফের সংবাদ হযরত উমর বিন খাত্তাব (রাদ্বিয়াল্লাহু আনহু)’র মতো তেজস্বী, সাহসী ও বীরপুরুষের ব্যক্তিত্বের জন্যেও এক বড় আঘাত হিসেবে এসেছিলো। তিনি নিজের আবেগকে নিয়ন্ত্রণ করতে অক্ষম ছিলেন এবং অতি শোকে মূহ্যমান হয়ে তিনি ঘোষণা করেছিলেন, “যে ব্যক্তি বলবে রাসূলুল্লাহ সাল্লাল্লাহু আলাইহে ওয়া সাল্লাম বেসালপ্রাপ্ত হয়েছেন, তার গর্দান আমি কেটে নেবো” [আল-তাবারী কৃত ‘তা’রীখ আল-উমাম ওয়াল-মুলূক’, ২:২৩৩]। তাঁর এই প্রতিক্রিয়া জীবনী ও ইতিহাস পুস্তকগুলোতে লিপিবদ্ধ হয়েছে:\nإِنَّ رِجَالاً مِّنَ الْمُنَافِقِيْنَ يَزْعَمُوْنَ: أَنَّ رَسُولَ اللهِ (ص) قَدْ تُوُفِّيَ، وَإِنَّ رَسُوْلَ اللهِ (ص) مَا مَاتَ، وَلَكِنَّهُ ذَهَبَ إِلَى رَبِّهِ كَمَا ذَهَبَ مُوْسَى بْنِ عِمْرَانَ، فَقَدْ غَابَ عَنْ قَوْمِهِ أَرْبَعِيْنَ لَيْلَةً، ثُمَّ رَجَعَ إِلَيْهِمْ بَعْدَ أَنْ قِيْلَ: مَاتَ، وَوَاللهِ! لَيَرْجِعَنَّ رَسُوْلُ اللهِ (ص) كَمَا رَجَعَ مُوْسَى، فَلْيَقْطَعَنَّ أَيْدِيَ رِجَالٍ وَّأَرْجُلَهُمْ زَعَمُوْا: أَنَّ رَسُولَ اللهِ (ص) مَاتَ\nঅর্থ: মোনাফেক-বর্গ ধারণা করে যে রাসূলুল্লাহ (ﷺ) অতিক্রান্ত হয়েছেন, কিন্তু বেসালপ্রাপ্ত হননি; বরং তিনি তাঁর প্রভুর কাছে গমন করেছেন যেমনিভাবে পয়গম্বর মূসা ইবনে ইমরান (আলাইহিস্ সালাম) নিজ প্রভুর কাছে গিয়েছিলেন। তিনি (মূসা আলাইহিস্ সালাম) আপন জাতির মাঝে চল্লিশ রাত অনুপস্থিত ছিলেন; আর যখন তিনি প্রত্যাবর্তন করেন ততোক্ষণে তাঁর বেসালের খবর সর্বত্র ছড়িয়ে পড়েছিলো। আল্লাহর শপথ! মহানবী (ﷺ) নিশ্চয় পয়গম্বর মূসা (আলাইহিস্ সালাম)’র মতোই প্রত্যাবর্তন করবেন। এরপর তিনি অবশ্যঅবশ্য সেসব লোকের হাত-পা কেটে নেবেন, যারা এমন কী তাঁর বেসাল হয়েছে মর্মে ধারণাটাও অন্তরে লালন করেছে। [ইবনে এসহাক্ব কর্তৃক ‘আল-সীরাত অাল-নববীয়্যা’ গ্রন্থে বর্ণিত, ৭১৩ পৃষ্ঠা; ইমাম আহমদ ইবনে হাম্বল প্রণীত ‘আল-মুসনাদ’, ৩:১৯৬ #১৩,০৫১; ইবনে হিব্বান কৃত ‘আল-সহীহ’, ১৪:৫৮৮ #৬৬২০; ইবনে হিশাম রচিত ‘আল-সীরাত আল-নববীয়্যা’, ১১৩৪ পৃষ্ঠা; ইবনে সাআদ লিখিত ‘আল-তাবাক্বাত’ আল-কুবরা’, ২:২৭০; ইবনে আসীর প্রণীত ‘আল-কামিল ফীল-তারীখ’, ২:১৮৭; আল-সুহায়লী কৃত ‘আল-রাওদ আল-উনুফ ফী তাফসীরিল সীরাত আল-নববীয়্যা লি-ইবনে হিশাম’, ৪:৪৪৩; এবং আল-সৈয়ূতী রচিত ‘আল-দুর্রুল মানসূর ফীল-তাফসীরে বিল-মা’সূর’, ২:৩৭৭]\nযদিও মানুষ বলতে পারে যে হযরত উমর ফারূক্ব (রাদ্বিয়াল্লাহু আনহু)’র প্রতিক্রিয়া ছিলো প্রবল, তবুও তা অস্বাভাবিক ছিলো এমন কথা কেউই বলতে পারবেন না। কারো প্রিয়ভাজন ব্যক্তির ইন্তেক্বাল হলে তিনি মহা শোকে কাতর হতে পারেন এবং অনুরূপ উপায়ে প্রতিক্রিয়াও ব্যক্ত করতে পারেন।\nহযরত উমর ফারূক্ব (رضي الله عنه)’এর খেলাফত আমলে তিনি রাষ্ট্রের নাগরিকদের কল্যাণ ও সুখ-শান্তি নিশ্চিত করতে মদীনা মোনাওয়ারা’র রাস্তাগুলোতে রাতে ঘুরে বেড়াতেন। তাঁদের ভালাইয়ের ব্যাপারে শেষ বিচার দিবসে খলীফার দায়বদ্ধতা ও জবাবদিহিতার গভীর এক উপলব্ধি হতে তিনি এই কাজটি করতেন। যায়দ বিন আসলাম বর্ণনা করেন: (এমনি) এক রাতে যখন খলীফা তাঁর জাতির ভালো-মন্দ যাচাইয়ের জন্যে রাস্তায় বের হন, তখন তিনি একটি বাড়িতে প্রদীপের আলো জ্বলতে দেখেন। এক বৃদ্ধা পশমের সুতো কাটছিলেন; তিনি প্রিয়নবী (ﷺ)’র স্মৃতিচারণে নিজেকে হারিয়ে ফেলছিলেন নিচের পংক্তিগুলো আবৃত্তি করে:\nعَلَى مُحَمَّدٍ صَلَاةُ الْأَبْرَارِ\nصَلَّ عَلَيْكَ الْمُصْطَفُوْنَ الْأَخْيَارْ\nقَدْ كُنْتَ قَوَّامًا بَكِيَّ الْأَسْحَرْ\nيَا لَيْتَ شِعْرِيْ وَالْمَنَايَا أَطْوَارْ\nهَلْ تَجْمَعُنِيْ وَ حَبِيْبِي الدَّارْ\nপ্রিয়নবী (ﷺ)’র প্রতি পুণ্যাত্মাবৃন্দের আশীর্বাদ হোক বর্ষিত\nমনোনীত বান্দাবৃন্দ আপনার প্রতি সালাওয়াত করেন প্রেরিত\nআপনি শেষ রাতে এবাদতে ছিলেন সদা ব্রত, হয়ে ক্রন্দনরত\nহায়, বেসাল যবে আমাদের দেয় ভিন্ন আকৃতি যতো\nতবে কি তা প্রেমাস্পদের (ﷺ) সাথে করবে আমায় মিলিত?\n[ইবনে আল-মোবারক, ‘আল-যুহদ, ৩৬২-৩৬৩ পৃষ্ঠা #১০২৪; কাজী আয়ায, ‘আল-শিফা বি-তারিফ হুক্বূক্ব আল-মোস্তফা’, ২:৫৬৯; এবং মোল্লা আলী ক্বারী, ‘শরহ আল-শেফা’, ২:৪২-৪৩]\nএই ছত্রগুলো শুনে সাহসী হযরত উমর ফারূক্ব (رضي الله عنه) বিগলিত হয়ে কান্নায় ভেঙ্গে পড়েন; আর মহানবী (ﷺ)’র সমস্ত স্মৃতি বাঁধভাঙ্গা স্রোতের মতো তাঁর মানসপটে ফিরে আসে। ‘আমীর আল-মো’মেনীন ফীল-হাদীস’শায়খ আবদুল্লাহ ইবনে মোবারক (১১৮-১৮১ হিজরী) যিনি ইমাম আল-আযম আবূ হানীফা (৮০-১৫০ হিজরী)‘র ছাত্র ও ইমাম বুখারী (১৯৪-২৫৬ হিজরী)’র শিক্ষক ছিলেন, তিনি বর্ণনা করেন:\nفَجَلَسَ عُمَرُ يَبْكِي فَمَا زَالَ يَبْكِي حَتَّى قَرَعَ الْبَابَ عَلَيْهَا، فَقَالَتْ: مَنْ هَذَا؟ قَالَ: عُمَرُ بْنُ الْخَطَّبِ. فَقَالَتْ: مَا لِيْ وَلِعُمَرَ؟ وَمَا يَأْتِي بِعُمَرَ هَذِهِ السَّاعَةَ؟ فَقَالَ: اِفْتَحِيْ، رَحِمَكِ اللهُ، وَ لَا بَأْسَ عَلَيْكِ، فَفَتَحَتْ لَهُ، فَدَخَلَ. وَقَالَ: رُدِّي عَلَيَّ الْكَلِمَاتِ الَّتِي قُلْتِ آنِفًا، فَرَدَّتْهُ عَلَيْهِ، فَلَمَّا بَلَغَتْ آخِرَهُ، قَالَ: أَسْأَلُكِ أَنْ تُدْخِلَنِي مَعَكُمَا. قَالَتْ: وَعُمَرُ، فَاغْفِرْ لَهُ يَا غَفَّارُ. فَرَضِيَ عُمَرُ وَرَجَعَ  \nঅর্থ: (এ ছত্র শোনার পর) হযরত উমর (رضي الله عنه) বসে অবিরত কাঁদতে থাকেন যতোক্ষণ না তিনি ওই বৃদ্ধার দরজায় টোকা দেন। মহিলা জিজ্ঞেস করেন, ‘কে?’ তিনি উত্তর দেন, ‘আমি উমর বিন খাত্তাব।’ মহিলা আবার জিজ্ঞেস করেন, ‘আমার সাথে উমরের কী ব্যাপার?’ কোন্ বিষয়টি তাঁকে এই সময়ে এখানে নিয়ে এসেছে?’ তিনি উত্তর দেন, ‘আল্লাহ আপনার প্রতি দয়া করুন। অনুগ্রহ করে দরজা খুলুন। দুশ্চিন্তার কোনো কারণ নেই।’ এমতাবস্থায় ওই বৃদ্ধা খলীফা’কে ঘরে প্রবেশের অনুমতি দেন। তিনি বাড়িতে প্রবেশ করে বলেন, ‘আপনি কবিতার যে চরণগুলো এই মাত্র আবৃত্তি করেছেন, তা দয়া করে আরেকবার আমায় শোনান।’ বৃদ্ধা কবিতাটি আবার আবৃত্তি করেন এবং যখন তিনি ওর শেষ পর্যায়ে উপনীত হন, তখন খলীফা উমর ফারূক্ব (رضي الله عنه) অনুরোধ করেন, ‘আমি আপনার কাছে আরজ করি যাতে আপনি আমাকেও আপনাদের দু জনের (বৃদ্ধা ও রাসূলুল্লাহ সাল্লাল্লাহু আলাইহে ওয়া সাল্লামের) মাঝে অন্তর্ভুক্ত করেন।’ অতঃপর ওই মহিলা দোয়া করেন, ‘উমরকেও (অন্তর্ভুক্ত করুন)। তাঁকে ক্ষমা করুন, হে ক্ষমাশীল (খোদা)!’ এতে খলীফা খুব খুশি হন এবং বাড়ি ফিরে যান। [ইবনে আল-মোবারক, ‘আল-যুহদ’, ৩৬২-৩৬৩ পৃষ্ঠা #১০২৪; এবং খিফাজী, ‘নাসীম আল-রিয়াদ ফী শরহে শিফা আল-ক্বাজী আয়ায’, ৪:৪২৮-৪২৯]  \nকাজী সুলায়মান মানসূরপূরী’র ভাষ্য মোতাবেক খলীফা উমর ফারূক্ব (رضي الله عنه) এই ঘটনার পর অসুস্থ হয়ে শয্যাশায়ী হন এবং বেশ কিছু দিন সাহাবা-এ-কেরাম (رضي الله عنه) তাঁর শারীরিক অবস্থার খোঁজ-খবর নিতে তাঁকে দেখতে যান। [মানসূরপূরী, ‘রাহমাতাল্ লিল-আলামীন’, ২:৩৪৩]"},{"1":"৭.২.৩ হযরত ফাতেমাতুয্ যাহরা (رضي الله عنه)-এর শোক","2":"\nবেহেশ্তী নারীবৃন্দের নেত্রী সাইয়্যেদা ফাতিমা আল-যাহরা (রাদ্বিয়াল্লাহু আনহা) প্রিয়নবী (ﷺ)’র স্নেহধন্য কন্যা হওয়ার চিরসম্মান লাভ করেন। তিনি রাসূলুল্লাহ (ﷺ)’কে অত্যন্ত ভালোবাসতেন এবং হুযূর পাক (ﷺ) তাঁকে ‘তাঁরই অংশ’ বলে ঘোষণা করেছিলেন [মিসওয়ার বিন মাখারামা বর্ণনা করেন যে মহানবী (ﷺ) এরশাদ ফরমান: فَاطِمَةُ بَضْعَةٌ مِّنِّيْ অর্থাৎ, ফাতিমা আমারই অংশ (সহীহ বুখারী, কিতাব আল-মানাক্বিব, ‘রাসূল সাল্লাল্লাহু আলাইহে ওয়া সাল্লামের আত্মীয়-স্বজনের উন্নত বৈশিষ্ট্যাবলী’ অধ্যায়, ৩:১৩৬১ #৩৫১০; সহীহ বুখারী, কিতাবুল মানাক্বিব, ‘ফাতিমা রাদ্বিয়াল্লাহু আনহা’র দৃষ্টান্তমূলক বৈশিষ্ট্য অধ্যায়’, ৩:১৩৪৬ #৩৫৫৬; এবং সহীহ মুসলিম, ‘কিতাব ফাযাইল আল-সাহাবা’, ‘রাসূল (ﷺ)’এর কন্যা ফাতিমা রাদ্বিয়াল্লাহু আনহা’ অধ্যায়, ৪:১৯০৩ #২৪৪৯]। প্রিয়নবী (ﷺ)’র বেসাল শরীফের দরুন সাইয়্যেদা ফাতিমা রাদ্বিয়াল্লাহু আনহা কর্তৃক অনুভূত অবর্ণনীয় শোক ও বিষন্নতার কথা ইতিহাস পুস্তকসমূহে লিপিবদ্ধ রয়েছে।\nমহাসম্মানিত রাসূলুল্লাহ (ﷺ)’এর বেসাল শরীফের পরে তাঁর পরিবারের মধ্যে সাইয়্যেদা ফাতিমা আল-যাহরা রাদ্বিয়াল্লাহু আনহা-ই প্রথম জন যিনি নশ্বর জগৎ ত্যাগ করেন, ঠিক যেমনটি মহানবী (ﷺ) ভবিষ্যদ্বাণী করেছিলেন। তবে এর সময়কাল সম্পর্কে বিভিন্ন বর্ণনা এসেছে: কতিপয় ইতিহাসবিদ উল্লেখ করেছেন যে হুযূরে পাকের (ﷺ) বেসালের আট মাস পরে তিনি বেসালপ্রাপ্ত হন; অন্যান্যরা বলেন এক শ দিনের মাথায় তা ঘটেছিলো; আবার এমনও ইতিহাসবিদ আছেন যাঁরা ওই সময়কাল সত্তর দিন বলে উল্লেখ করেন। তবে সবচেয়ে সঠিক মত হলো ছয় মাস। এগারো হিজরী সালের ৩ রা রমজান তারিখে তিনি যখন বেসালপ্রাপ্ত হন, তখন তাঁর বয়স হয়েছিলো ২৯ বছর। এতো কম বয়সে বেসালপ্রাপ্তির কারণ হলো, তিনি বিয়োগ-বেদনা ও শোক সহ্য করতে পারেননি। তিনি সব সময়ই ছিলেন শোকে মূহ্যমান এবং মহানবী (ﷺ)’র বেসাল শরীফের পরে কখনোই হেসেছেন বলে জানা যায়নি। [দূলাবী, ‘আল-দুরিয়্যা আল-তাহিরা’, ১১১ পৃষ্ঠা, #২১২; মুহিব্ব আল-তাবারী, ‘দাখায়র আল-উক্ববা ফী মানাক্বিবে দাউয়ী আল-ক্বুরবা’, ১০৩ পৃষ্ঠা; ইবনে আসীর, ‘আসাদ আল-গাবা ফী মা’রেফাতে আল-সাহাবা’, ৭:২২১; এবং ইবনে রজব হাম্বলী, ‘লাতায়েফ আল-মা’আরিফ ফীমা লি-মাওয়াসিম আল-আম মিন আল-ওয়াযায়েফ’, ২১৪ পৃষ্ঠা]\nসহীহ আল-বুখারী (১৯৪-২৫৬ হিজরী) \n\nহাদীসগ্রন্থে হযরত আনাস (রাদ্বিয়াল্লাহু আনহু) বর্ণনা করেন যে হযরত সাইয়্যেদাহ ফাতিমা (রাদ্বিয়াল্লাহু তাআলা আনহা) তাঁর পিতৃশোকে এতোই কাতর ছিলেন যে তিনি সর্বদা কেঁদে ফরিয়াদ করতেন:\nيَا أَبَتَاهُ! أَجَابَ رَبًّا دَعَاهُ\nيَا أَبَتَاهُ! مَنْ جَنَّةُ الْفِرْدَوْسِ مَأْوَاهُ\nيَا أَبَتَاهُ! إِلَى جِبْرِيْلَ نَنْعَاهُ\n”হে পিতা! আপনি খোদার কাছে প্রত্যাবর্তনের জন্যে তাঁরই ডাকে দিয়েছেন সাড়া,\nহে পিতা! আপনি করছেন বসবাস জান্নাতুল ফেরদৌসে, যা মর্যাদায় সেরা,\nহে পিতা! আমি জিবরীলের শোনার জন্যে করেছি ব্যক্ত এই শোক, হয়ে পিতৃহারা।” (ভাবানুবাদ)\n[সহীহ আল-বুখারী, ‘কিতাব আল-মাগাযী’, ‘প্রিয়নবী (ﷺ)’র শেষ অসুখ ও বেসাল শরীফ’ অধ্যায়, ৪:১৬১৯ #৪১৯৩; আহমদ ইবনে হা্ম্বল, ‘আল-মুসনাদ’, ৩:১৯৭ #১৩,০৫৪; আল-দারিমী, ‘আল-সুনান’, ১:৪১ #৮৮; আল-তাবারানী, ‘আল-মু’জাম আল-কবীর’, ২২:৪১৬ #১০২৯; এবং ইবনে কাসীর, ‘আল-বেদায়া ওয়াল-নেহায়া’, ৪:২৫৪]  \nইমাম ইবনে মা’জাহ (২০৯-২৭৩ হিজরী) প্রণীত ‘সুনান’ পুস্তকে লিপিবদ্ধ আছে যে সাইয়্যেদাহ ফাতিমা (রাদ্বিয়াল্লাহু আনহা) নিচের ছত্রগুলো পাঠ করেছিলেন:\nوَا أَبَتَاهُ! إِلَى جِبْرِيْلَ أَنْعَاهُ\nوَا أَبَتَاهُ! مِنْ رَبِّهِ مَا أَدْنَاهُ\nوَا أَبَتَاهُ! جَنَّةُ الْفِرْدَوْسِ مَأْوَاهُ\nوَا أَبَتَاهُ! أَجَابَ رَبًّا دَعَاهُ\n“হে পিতা! মোর এই শোকগাথা জিবরীলকে করাতে চাই শ্রবণ,\nহে পিতা! আপনি প্রভু খোদাতা’লার (সবচেয়ে) নৈকট্যপ্রাপ্ত জন,\nহে পিতা! জান্নাতুল ফেরদৌসে করেছেন আপনি বসতি স্থাপন,\nহে পিতা! আপনি খোদার (কাছে ফিরে তাঁরই) আজ্ঞা করেছেন পালন।” (ভাবানুবাদ)\n[ইবনে মা’জাহ, ‘আর-সুনান’: ‘কিতাব আল-জানায়েয’, ‘মহানবী (ﷺ)’র বেসাল ও জানাযা’সম্পর্কিত আলোচনা’ অধ্যায়, ২:১০৩ #১৬৩০; আল-নাসাঈ, ‘আল-সুনান’: ‘কিতাব আল-জানায়েয’, ‘ইন্তেক্বালপ্রাপ্তদের উদ্দেশ্যে ক্রন্দন’ অধ্যায়, ৪:১২ #১৮৪৪; ইবনে হিব্বান, ‘আল-সহীহ’, ১৪:৫৯১-৫৯২ #৬৬২২; আল-হাকিম, ‘আল-মুস্তাদরাক’, ১:৫৩৭ #১৪০৮; প্রাগুক্ত, ৩:৬১ #৪৩৯৬; ইবনে সাআদ, ‘আল-তাবাক্বাত আল-কুবরা’, ২:৩১১; আল-যাহাবী, ‘তারীখ আল-ইসলাম ওয়া ওয়াফায়াত আল-মাশাহীর ওয়াল-’আলম’ (আল-সীরাত আল-নববীয়্যা), ১:৫৬২] \nইমাম বুখারী (رحمة الله)’র ‘সহীহ’ পুস্তকে বিবৃত হয়েছে যে মহান সাহাবা-এ-কেরাম (رضي الله عنه) যখন প্রিয়নবী (ﷺ)’র দাফনকার্য শেষ করে প্রত্যাবর্তন করেন, তখন সাইয়্যেদাহ ফাতিমা (রাদ্বিয়াল্লাহু আনহা) চরম বিষাদভরা অন্তরে তাঁদেরকে বলেন:\nইমাম ইবনে মা’জাহ (২০৯-২৭৩ হিজরী) প্রণীত ‘সুনান’ পুস্তকে লিপিবদ্ধ আছে যে সাইয়্যেদাহ ফাতিমা (রাদ্বিয়াল্লাহু আনহা) নিচের ছত্রগুলো পাঠ করেছিলেন:\nوَا أَبَتَاهُ! إِلَى جِبْرِيْلَ أَنْعَاهُ\nوَا أَبَتَاهُ! مِنْ رَبِّهِ مَا أَدْنَاهُ\nوَا أَبَتَاهُ! جَنَّةُ الْفِرْدَوْسِ مَأْوَاهُ\nوَا أَبَتَاهُ! أَجَابَ رَبًّا دَعَاهُ\n“হে পিতা! মোর এই শোকগাথা জিবরীলকে করাতে চাই শ্রবণ,\nহে পিতা! আপনি প্রভু খোদাতা’লার (সবচেয়ে) নৈকট্যপ্রাপ্ত জন,\nহে পিতা! জান্নাতুল ফেরদৌসে করেছেন আপনি বসতি স্থাপন,\nহে পিতা! আপনি খোদার (কাছে ফিরে তাঁরই) আজ্ঞা করেছেন পালন।” (ভাবানুবাদ)\n[ইবনে মা’জাহ, ‘আল-সুনান’: ‘কিতাব আল-জানায়েয’, ‘মহানবী (ﷺ)’র বেসাল ও জানাযা’সম্পর্কিত আলোচনা’ অধ্যায়, ২:১০৩ #১৬৩০; আল-নাসাঈ, ‘আল-সুনান’: ‘কিতাব আল-জানায়েয’, ‘ইন্তেক্বালপ্রাপ্তদের উদ্দেশ্যে ক্রন্দন’ অধ্যায়, ৪:১২ #১৮৪৪; ইবনে হিব্বান, ‘আল-সহীহ’, ১৪:৫৯১-৫৯২ #৬৬২২; আল-হাকিম, ‘আল-মুস্তাদরাক’, ১:৫৩৭ #১৪০৮; প্রাগুক্ত, ৩:৬১ #৪৩৯৬; ইবনে সাআদ, ‘আল-তাবাক্বাত আল-কুবরা’, ২:৩১১; আল-যাহাবী, ‘তারীখ আল-ইসলাম ওয়া ওয়াফায়াত আল-মাশাহীর ওয়াল-’আলম’ (আল-সীরাত আল-নববীয়্যা), ১:৫৬২]  \nইমাম বুখারী (رحمة الله)’র ‘সহীহ’ পুস্তকে বিবৃত হয়েছে যে মহান সাহাবা-এ-কেরাম (رضي الله عنه) যখন প্রিয়নবী (ﷺ)’র দাফনকার্য শেষ করে প্রত্যাবর্তন করেন, তখন সাইয়্যেদাহ ফাতিমা (রাদ্বিয়াল্লাহু আনহা) চরম বিষাদভরা অন্তরে তাঁদেরকে বলেন:\nيَا أَنَسُ، أَطَابَتْ أَنْفُسُكُمْ أَنْ تَحْثُوا عَلَى رَسُوْلِ اللّهِ (ص) التُّرَابَ\n“ওহে আনাস (রাদ্বিয়াল্লাহু আনহু)! আপনারা কীভাবে রাসূলুল্লাহ (ﷺ)’র ওপর বালু স্থাপনের দ্বারা তাঁকে দাফনের বিষয়টি সহ্য করতে পারলেন?” [আল-বুখারী কর্তৃক নিজ সহীহ পুস্তকে বর্ণিত: ‘কিতাব আল-মাগাযী’, প্রিয়নবী (ﷺ)’র শেষ অসুখ ও তাঁর বেসাল শরীফ’, ৪:১৬১৯ #৪১৯৩; আবূ এয়ালা, ‘আল-মুসনাদ’, ১:৪০২ #১৩৬৪; আবদ বিন হামিদ, ‘আল-মুসনাদ’, ১:৪০২ #১৩৬৪; আল-হাকিম, ‘আল-মুস্তাদরাক’, ১:৫৩৭ #১৪০৮; আল-তাবারানী, ‘আল-মু’জাম আল-কবীর’, ২২:৪১৬ #১০২৯; এবং আল-বায়হাক্বী, ‘আল-সুনান আল-কুবরা’, ৩:৪০৯ #৬৫১৯]\nইমাম আহমদ বিন হাম্বল (১৬৪-২৪১ হিজরী) নিজ ‘মুসনাদ’ গ্রন্থে বর্ণনা করেন যে সাইয়্যেদাহ ফাতিমা (রাদ্বিয়াল্লাহু আনহা) হযরত আনাস (রাদ্বিয়াল্লাহু আনহু)’কে বলেন:                         \nيَا أَنَسُ، أَطَابَتْ أَنْفُسُكُمْ أَنْ دَفَنْتُمْ رَسُوْلَ اللّهِ (ص) فِيْ التُّرَابِ وَرَجَعْتُمْ\nঅর্থ: “ওহে আনাস (রাদ্বিয়াল্লাহু আনহু)! আপনারা কীভাবে রাসূলুল্লাহ (ﷺ)’কে মাটিতে দাফনের বিষয়টি সহ্য করতে পারলেন আর (এভাবে তাঁকে রেখে) নিজেরা ফিরে আসতে পারলেন?” [আহমদ ইবনে হাম্বল, ‘আল-মুসনাদ’, ৩:২০৪ #১৩,১৩৯; ইবনে কাসীর, আল-বেদায়া ওয়াল-নেহায়া’, ৪:২৫৪; এবং আল-হালাবী, ‘ইনসান আল-উয়ূন ফী সীরাতিল আমীন আল-মা’মূন’, ৩:৪৯৩; হাম্মাদ বর্ণনা করেন যে হযরত আনাস (رضي الله عنه)’এর শিষ্য ও  বিখ্যাত তাবেঈ হযরত সাবেত আল-বুনানী (رحمة الله) যখন এই রওয়ায়াত বর্ণনা করতেন, তখন তিনি এতো কাঁদতেন যে তাঁর পাঁজর বেরিয়ে আসতো। এটা ইবনে আল-জাওযী কর্তৃক ‘আল-ওয়াফা বি-আহওয়ালিল্ মুস্তফা (ﷺ)’ পুস্তকেও বর্ণিত হয়েছে (৪:৭৯)]\nইমাম তাবারানী (২৬০-৩৬০ হিজরী) তাঁর ‘আল-মু’জাম আল-কবীর’ গ্রন্থে লিপিবদ্ধ করেন:\nفَلَمَّا انْصَرَفَ النَّاسُ قَالَتْ فَاطِمَةُ لِعَلىٍّ (رضى اللّه عنه): يَا أَبَا الْحَسَنِ! دَفَنْتُمْ رَسُوْلَ اللّهِ (صلّى اللّه عليه وسلم)؟ قَالَ: نَعَمْ. قَالَتْ فَاطِمَةُ (رضى اللّه عنها): كَيْفَ طَابَتْ أَنْفُسُكُمْ أَنْ تَحْثُوا التُّرَابَ عَلَى رَسُوْلِ اللّهِ (صلّى اللّه عليه وسلم)؟ أَمَا كَانَ فِيْ صُدُوْرِكُمْ لِرّسُولِ اللّه (صلّى اللّه عليه وسلم) الرَّحْمَةُ؟ أَمَا كَانَ مُعَلِّمَ الْخَيْرِ؟ قَالَ: بَلَى، يَا فَاطِمَةُ! وَلَكِنْ أَمَرَ اللّهُ الَّذِي لَا مَرَدَّ لَهُ. فَجَعَلَتْ تَبْكِي وَ تَنْدُبُ، وَهِيَ تَقُوْلُ: يَا أَبَتَاهُ! الْآنَ انْقَطَعَ جِبْريْلُ (عليه السلام)، وَ كَانَ جِبْريْلُ يَأْتِيْنَا بِالْوَحْيِ مِنَ السَّمَاءِ        \n \nঅর্থ: প্রিয়নবী (ﷺ)’কে দাফনের পরে সাহাবা-এ-কেরাম (رضي الله عنه) প্রত্যাবর্তন করলে সাইয়্যেদাহ ফাতিমা (রাদ্বিয়াল্লাহু তা’লা আনহা) হযরত আলী (কার্রামাল্লাহু ওয়াজহাহুল করীম)’কে উদ্দেশ্য করে বলেন: ‘হে আবূল হাসান (ইমাম হাসানের বাবা)! আপনারা কি রাসূলুল্লাহ (ﷺ)’কে দাফন করেছেন? তিনি উত্তর দেন: ‘হ্যাঁ।’ হযরত মা ফাতেমা (রাদ্বিয়াল্লাহু অানহা) বলেন, ‘আপনারা রাসূলে খোদা (ﷺ)’এর ওপর বালু স্থাপন করে তাঁর দাফন করাকে কীভাবে সহ্য করতে পারলেন? তাঁর প্রতি আপনাদের অন্তরে কি কোনো দয়া-মায়াই ছিলো না? তিনি কি খায়র তথা হিতসাধনকারী ছিলেন না? হযরত আলী (কার্রামাল্লাহু ওয়াজহাহুল করীম) উত্তর দেন, ‘হে ফাতিমা, হ্যাঁ অবশ্যই! কিন্তু কেউই আল্লাহ তা’য়ালার আদেশ রহিত করতে পারেন না।’ এই কথা শুনে মা ফাতিমা (রাদ্বিয়াল্লাহু আনহা) অঝোরে কাঁদতে লাগলেন এ কথা বলে: ‘হে পিতা! এখন থেকে জিবরীল (আলাইহিস্ সালাম)’এর আগমন শেষ হয়ে গেলো; (অথচ) তিনি আসমান থেকে আল্লাহর বাণী নিয়ে আমাদের কাছে আসতেন।’ [আল-তাবারানী কৃত ‘মু’জাম আল-কবীর’, ৩:৬৪ #২৬৭৬; এবং আবূ নুয়াইম লিখিত ‘হিলএয়া আল-আউলিয়া ওয়া তাবাক্বাত আল-আসফিয়্যা’, ৪:৭৯]  \nমহানবী (ﷺ)’র বেসাল শরীফের পরে মহান সাহাবা-মণ্ডলী (رضي الله عنه) নিরন্তর শোকে মূহ্যমান ছিলেন, আর তাঁদের অনেককেই আর কখনো হাসতে দেখা যায়নি। সাইয়্যেদাহ ফাতিমা (রাদ্বিয়াল্লাহু আনহা) সম্পর্কে আবূ জা’ফর (رضي الله عنه) বলেন:\nمَا رَأَيْتُ فَاطِمَةَ (رضى اللّه عنها) ضَاحِكَةً بَعْدَ رَسُوْلِ اللّهِ صلّى اللّه عليه وسلم\n                                                                                                                                                                                              অর্থ: রাসূলে খোদা (ﷺ)’র বেসালের পরে অামি আর কখনোই হযরত ফাতিমা (রাদ্বিয়াল্লাহু আনহা)’কে হাসতে দেখিনি। [ইবনে আল-জাওযী, ‘আল-ওয়াফা’ বি-আহওয়াল আল-মুস্তফা’, ৮০৩ পৃষ্ঠা]\n\nহযরত আলী বিন আবী তা’লিব (কার্রামাল্লাহু ওয়াজহাহুল করীম) হতে বর্ণিত হয়েছে যে সাইয়্যেদা ফাতিমা (রাদ্বিয়াল্লাহু আনহা) যখন প্রিয়নবী (ﷺ)’র রওজা শরীফ যেয়ারত করতেন, তখন তিনি সেখান থেকে এক মুঠো মাটি নিতেন এবং নিজের দু চোখের ওপরে তা স্থাপন করতেন। এরপর তিনি কেঁদে কেঁদে বলতেন:\n:أَخَذَتْ قَبْضَةً مِّنْ تُرَابِ الْقَبْرِ، فَوَضَعَتْهُ عَلَى عَيْنَيْهَا، فَبَكَتْ وَأَنْشَأَتْ تَقُوْلُ\nمَاذَا عَلَى مَنْ شَمَّ تُرْبَةَ أَحْمَدَ\nأَنْ لَّا يَشُمَّ مَدَى الزَّمَانِ غَوَالِيَا\nصَبَّتْ عَلَيَّ مَصَائِبُ لَوْ أَنَّهَا\nصَبَّتْ عَلَى الْأَيَّامِ صِرْنَ لَيَالِيَا\n“যে ব্যক্তি শুঁকেছেন আপনার রওযা’র মাটির সুগন্ধময় ঘ্রাণ,\nতাঁর আর প্রয়োজন নেই অন্য কোনো সুগন্ধের – আজীবন,\nআপনার বেসালের পরে আমার মোকাবেলাকৃত দুঃখ-বেদন,\nযদি দিনসমূহ করতো মোকাবেলা, তবে দিন রাত্রে হতো পরিবর্তন।” (ভাবানুবাদ)\n[আল-যাহাবী, ‘সিয়্যার আ’লম আল-নুবালা’, ২:১৩৪; এবং ইবনে ক্বুদামা’, ‘আল-মুগনী’, ২:২১৩]\nএই শোকের সময়কালে সাইয়্যেদা ফাতিমা (রাদ্বিয়াল্লাহু আনহা) যখন বেসালপ্রাপ্তির সন্ধিক্ষণে, তখন তিনি তাকে স্বেচ্ছায় বরণ করেন; কেননা এ নশ্বর জগৎ হতে বেসালের মানে হচ্ছে তিনি আল্লাহ তা’য়ালার সাথে মিলিত হতে যাচ্ছেন এবং তাঁর প্রিয় পিতা (ﷺ)’র সাথেও। ইমামমণ্ডলী ও মুহাদ্দেসীন ‍উলামাবৃন্দ এটা লিপিবদ্ধ করেছেন:\nعَنْ أُمِّ سَلَمَةَ (رضي اللّه عنها) قَالَتِ: اشْتَكَتْ فَاطِمَةُ شَكْوَاهَا الَّتِي قُبِضَتْ فِيْهَا، فَكُنْتُ أُمَرِّضُهَا، فَأَصْبَحَتْ يَوْمًا كَأَمْثَلِ مَا رَأَيْتُهَا فِي شَكْوَاهَا تِلْكَ، قَالَتْ: وَخَرَجَ عَلِيٌّ لِبَعْضِ حَاجَتِهِ فَقَالَتْ: يَا أُمَّهْ اسْكُبِي لِي غُسْلًا. فَسَكَبْتُ لَهَا غُسْلًا، فَاغْتَسَلَتْ كَأَحْسَنِ مَا رَأَيْتُهَا تَغْتَسِلُ. ثُمَّ قَالَتْ: يَا أُمَّهْ، أَعْطِينِي ثِيَابِيَ الْجُدُدَ. فَأَعْطَيْتُهَا فَلَبِسَتْهَا، ثُمَّ قَالَتْ: يَا أُمَّهْ، قَدِّمِي لِي فِرَاشِي وَسَطَ الْبَيْتِ. فَفَعَلْتُ وَاضْطَجَعَتْ وَاسْتَقْبَلَتِ الْقِبلَةَ وَجَعَلَتْ يَدَهَا تَحْتَ خَدِّهَا، ثُمَّ قَالَتْ: يَا أُمَّهْ، إِنِّي مَقْبُوضَةٌ الْآنَ. وَقَدْ تَطَهَّرْتُ فَلَا يَكْشِفُنِي أَحَدٌ فَقُبِضَتْ مَكَانَهَا، قَالَت: فَجَاءَ عَلِيٌّ فَأَخْبَرْتُهُ   \nহযরত উম্মে সালামা (رضي الله عنه) বর্ণনা করেন, “সাইয়্যেদা ফাতিমা (রাদ্বিয়াল্লাহু আনহা) যখন তাঁর (অন্তিম) অসুখের শেষ পর্যায়ে উপনীত, তখন আমি তাঁর যত্ন নিচ্ছিলাম। একদিন সকালে তিনি জেগে ওঠে ওই অসুখ চলাকালীন যে কোনো দিনের চেয়ে সুস্থ বোধ করেন। হযরত আলী (কার্রামাল্লাহু ওয়াজহাহু) নিজস্ব কোনো প্রয়োজনে বেরিয়ে গিয়েছিলেন। সাইয়্যেদা ফাতিমা (রাদ্বিয়াল্লাহু আনহা) বলেন, ‘হে মাতা! আমার গোসলের জন্যে কিছু পানির ব্যবস্থা করুন।’ অতঃপর আমি পানির ব্যবস্থা করি এবং তিনি ভালোভাবে স্নান করেন। এরপর তিনি বলেন, ‘হে মাতা! আমাকে নতুন জামাকাপড় দিন।’ এমতাবস্থায় আমি তাঁকে তা দেই, আর তিনি তা পরিধান করেন। অতঃপর তিনি বলেন, ‘হে মাতা! বাসার মাঝখানে আমার জন্যে ফরাশ পেতে দিন।’ আমি তা-ই করি; আর তিনি ক্বিবলা-মুখো হয়ে হাত কপোলের নিচে রেখে মাটিতে শুয়ে পড়েন। অতঃপর তিনি বলেন, ‘প্রিয় মাতা! আমাকে এখন নিয়ে যাওয়া হবে (বেসালে) এবং আমাকে পুতঃপবিত্র করা হয়েছে। আমাকে যেনো কেউই অনাবৃত না করে।’ এ কথা বলে তিনি তৎক্ষণাৎ সেই স্থানেই বেসালপ্রাপ্ত হন। হযরত আলী (কার্রামাল্লাহু ওয়াজহাহু) পরবর্তী সময়ে ফিরে এলে আমি তাঁকে খবরটি জানাই।” [আহমদ ইবনে হাম্বল, ‘আল-মুসনাদ’, ৬:৪৬১৪৬২ #২৭,৬৫৬; আহমদ ইবনে হাম্বল, ‘ফাযায়েল আল-সাহাবা’, ২:৬২৯ ও ৭২৫ #১০৭৪ ও ১২৪৩; অাল-দূলাবী, ‘আল-যুর্রিয়া আল-তাহিরা’, ১১৩ পৃষ্ঠা; আল-হায়তামী, ‘মজমাউল যাওয়াঈদ ওয়া মানবা’ আল-ফাওয়া’ইদ’, ৯:২১১; আল-যায়লাঈ, ‘নসব আল-রায়া লি-আহাদীসিল হেদায়া’, ২:২৫০; মুহিব্ব আল-তাবারী, ‘যাখায়ের আল-উক্ববা ফী মানাক্বিবে যাউয়ী আল-ক্বুরবা’, ১০৩ পৃষ্ঠা; এবং ইবনে আসীর, ‘আসাদ আল-গাবা ফী মা’রিফা আল-সাহাবা’, ৭:২২১]\nজীবনীকার ও ইতিহাসবিদবৃন্দ অভিমত ব্যক্ত করেন যে সাইয়্যেদা ফাতিমা (রাদ্বিয়াল্লাহু অানহা) মাগবের ও এশা’র নামাযের মধ্যবর্তী সময়ে বেসালপ্রাপ্ত হন। তাঁরই নির্দেশ অনুসারে তাঁকে রাতে দাফন করা হয়; আর সর্ব-হযরত আলী বিন আবী তালেব (কার্রামাল্লাহু ওয়াজহাহুল করীম), আব্বাস (رضي الله عنه) ও ফযল বিন আব্বাস (رضي الله عنه)-ই তাঁকে তাঁর মাযারে নামিয়ে রাখেন। এইভাবেই তিনি তাঁর প্রিয় পিতা (ﷺ)’র সান্নিধ্যে গমন করেন। [আল-হাকিম, ‘আল-মুস্তাদরাক’, ৩:১৭৭-১৭৮ #৪৭৬৩-৪৭৬৫; ইবনে আবী শায়বা, ‘আল-মুসান্নাফ’, ৩:৩১ #১১,৮২৬; প্রাগুক্ত, ৭:২৫ #৩৩,৯৩৮; আল-বায়হাক্বী, ‘আল-সুনান আল-কুবরা’, ৪:৩১; মুহিব্ব আল-তাবারী, ‘আল-রিয়াদ আল-নাদরা ফী মানাক্বিব আল-আশরা’, ১:১৭৫-১৭৬; মুহিব্ব আল-তাবারী, ‘যাখায়ের আল-উক্ববা ফী মানাক্বিবে যাউয়ী আল-ক্বুরবা’, ১০৪ পৃষ্ঠা; আল-শায়বানী, ‘আল-আহাদ ওয়াল-মাসানী’, ৫:৩৫৫ #২,৯৩৭; ইবনে সা’আদ, ‘আল-তাবাক্বাত আল-ক্বুবরা’, ৮:২৯; ইবনে আল-জাওযী, ‘সাফওয়া আল-সাফওয়া’, ২:৮; এবং ইবনে আসীর, ‘আসাদ আল-গাবা ফী মা’রেফা আল-সাহাবা’, ৭:২২১]\nরাসূলুল্লাহ (ﷺ) হতে বিচ্ছেদের শোক যদি এমনই পর্যায়ের হয়, এ কথা বিস্মৃত না হয়ে যে তাঁর বেসাল শরীফ ঘটেছিলো তাঁরই মীলাদ-দিবসে, এমতাবস্থায় সাহাবা-এ-কেরাম (রাদ্বিয়াল্লাহু আনহুম)‘এর পক্ষে তাঁর মীলাদ উদযাপন করা কীভাবে সম্ভব হতে পারে?"},{"1":"৭.২.৪ হযরত আনাস বিন মালেক (رضي الله عنه)-এর শোক","2":"\nহযরত আনাস বিন মালেক (রাদিয়াল্লাহু আনহু) দশ বছর যাবৎ প্রিয়নবী (ﷺ)’এর খেদমতে ছিলেন। এই সময়কালে রাসূলুল্লাহ (ﷺ)’এর উন্নত চারিত্রিক বৈশিষ্ট্য তাঁর সত্তার ওপর এমন এক স্থায়ী ছাপ ফেলে যে, তিনি হুযূর ‍পূর নূর (ﷺ)’এর বিচ্ছেদে নিরন্তর শোকে মূহ্যমান থাকেন; (বস্তুতঃ) তাঁর বেসাল শরীফ হযরত অানাস (রাদ্বিয়াল্লাহু আনহু)’র জন্যে মহা এক বিপর্যয় হয়ে দেখা দেয়। তিনি তাঁর এক মুহূর্তের সান্নিধ্যের জন্যে ছিলেন ব্যাকুল; আর তাঁর বিচ্ছেদ ছিলো অসহনীয়। মহান রাসূলুল্লাহ (ﷺ)’এর স্মরণে তিনি অবিরাম কান্নাকাটি করতেন। তাঁর ভগ্ন হৃদয়ে স্বস্তি ফিরিয়ে আনতে তিনি প্রিয়নবী (ﷺ)’র ব্যবহৃত বরকতপূর্ণ বস্তু-সামগ্রীর দিকে তাকাতেন এবং বিভিন্ন সমাবেশে তাঁকে স্মরণ করতেন; তিনি তাঁর সাক্ষাৎ লাভের জন্যে ব্যাকুল থাকতেন এবং অন্যদেরকেও ব্যাকুল করে তুলতেন।\nএকবার হযরত আনাস (রাদ্বিয়াল্লাহু আনহু) রাহমাতুল্লিল আলামীন তথা জগতসমূহের প্রতি খোদায়ী করুণা হযরতে রাসূলে আকরাম (ﷺ)’এর শারীরিক গঠনের বিবরণ প্রদান করছিলেন। তিনি তাঁর সৌন্দর্যের কথা স্মরণ করে বলেন:\nوَلَا مَسِسْتُ خَزَّةً وَلَا حَرِيْرَةً أَلْيَنَ مِنْ كَفِّ رَسُولِ اللّهِ (صَلَّى اللّهُ عَلَيْهِ وَسَلَّمَ)، وَلَا شَمِمْتُ مِسْكَةً وَلَا عَبِيرَةً أَطْيَبَ رَائِحَةٍ مِن رَائِحَةِ رَسُولِ اللّهِ صَلَّى اللّهُ عَلَيْهِ وَسَلَّمَ                                                                                                                          \n অর্থ: রাসূলুল্লাহ (ﷺ)’এর হাতের তালুর মতো কোমল কোনো রেশম আমি কখনো স্পর্শ করিনি। আর আমি তাঁর সুগন্ধের চেয়ে মনোরম কোনো সুগন্ধ বা সুঘ্রাণ কখনোই গ্রহণ করিনি। [আল-বুখারী, ‘আল-সহীহ’: কিতাব আল-সওম, মহানবী সাল্লাল্লাহু আলাইহে ওয়া সাল্লামের রোযা ও ইফতার-সম্পর্কিত বর্ণনার অধ্যায়, ২:৬৯৬ #১৮৭২; মুসলিম, ‘আল-সহীহ’: কিতাব আল-ফাযায়েল, ‘প্রিয়নবী (ﷺ)’র সুগন্ধ, তাঁর কোমল স্পর্শ, এবং তাঁর হাত থেকে বরকত/তাবাররুক লাভ’ অধ্যায়, ৪:১৮১৪ #২৩৩০; আল-দারিমী, ‘আল-সুনান’, ‘আল-মোক্বাদ্দামা’, প্রিয়নবী (ﷺ)’র সৌন্দর্য’ অধ্যায়’, ১:৪৫ #৬১; ইবনে হিব্বান, ‘আল-সহীহ’, ১৪:২১১ #৬৩০৩; এবং আহমদ ইবনে হাম্বল, ‘আল-মুসনাদ’, ৩:১০৭]\nহযরত আনাস বিন মালেক (রাদ্বিয়াল্লাহু আনহু) ঘনঘন প্রিয়নবী (ﷺ)’কে স্বপ্নে দেখতেন। মুসান্না বিন সাঈদ বর্ণনা করেন যে তিনি হযরত আনাস (রাদ্বিয়াল্লাহু আনহু)’কে বলতে শোনেন:\nمَا مِنْ لَيْلَةٍ إلَّا وَأَنَا أَرَى فِيْهَا حَبِيبِي، ثُمَّ يَبْكِي   \nঅর্থ: এমন কোনো রাত অতিবাহিত হয় না, যা’তে আমি আমার হাবীব (ﷺ)’কে না দেখতে পাই। অতঃপর তিনি (হযরত আনাস রাদ্বিয়াল্লাহু আনহু) অঝোরে কাঁদেন। [ইবনে সা’আদ, ‘আল-তাবাক্বাত আল-কুবরা’, ৭:২০; এবং আল-যাহাবী, ‘সিয়্যার আলম আল-নুবালা’, ৩:৪০৩]\nমহানবী (ﷺ) কর্তৃক মদীনা মোনাওয়ারায় প্রবেশ ও তাঁর বেসাল শরীফের ঘটনা বর্ণনাকালে হযরত আনাস (রাদ্বিয়াল্লাহু আনহু) বলেন:\nلَمَّا كَانَ الْيَوْمُ الَّذِي دَخَلَ فِيهِ رَسُولُ اللّهِ (صَلَّى اللّهُ عَلَيهِ و سَلَّمَ) الْمَدِينَةَ، أَضَاءَ مِنْهَا كُلُّ شَيْءٍ، فَلَمَّا كَانَ الْيَوْمُ الَّذِي مَاتَ فِيهِ أَظْلَمَ مِنْهَا كُلُّ شَيْءٍ    \nঅর্থ: প্রিয়নবী (ﷺ) যেদিন মদীনা মোনাওয়ারায় প্রবেশ করেন, সেদিন সব কিছুই জ্যোতির্ময় হয়ে ওঠে। অতঃপর যেদিন তিনি বেসালপ্রাপ্ত হন, সেদিন (আমার জন্যে) সব কিছুতেই যুলমাতের অন্ধকার নেমে আসে। [তিরমিযী, ‘অাল-জামিউস্ সহীহ’: কিতাব আল-মানাক্বিব, ‘মহানবী (ﷺ)’র দৃষ্টান্তমূলক বৈশিষ্ট্যাবলী’ অধ্যায়, ৬:১৩ #৩৬১৮; ইবনে মাজাহ, ‘আল-সুনান’: ‘কিতাব আল-জানায়েয’, ‘প্রিয়নবী (ﷺ)’র বেসাল শরীফ ও দাফনসম্পর্কিত আলোচনা’ অধ্যায়, ১:৫২২ #১৬৩১; আহমদ ইবনে হাম্বল, ‘আল-মুসনাদ’, ৩:২৬৮ #১৩,৮৫৭; ইবনে হিব্বান, ‘আল-সহীহ’, ১৪:৬০১ #৬৬৩৪; আবূ এয়ালা, ‘আল-মুসনাদ’, ৬:৫১ ও ১১০ #৩২৯৬ ও ৩৩৭৮; এবং আল-মাক্বদিসী, ‘আল-আহাদীস আল-মুখতারা’, ৪:৪১৮-৪১৯ #১৫৯২-১৫৯৩] \nহযরত আনাস (রাদ্বিয়াল্লাহু আনহু) অনুভব করেন প্রিয়নবী (ﷺ)’র যাহেরী/প্রকাশ্য অনুপস্থিতিতে তাঁদের (সাহাবা-মণ্ডলী রাদ্বিয়াল্লাহু আনহুমের) ওপর এক কালো ছায়া বিস্তৃত হয়েছিলো। ইবরাহীম আল-বায়জূরী ওই মহান সাহাবী (رضي الله عنه)’র এই বক্তব্যকে নিম্নে ব্যাখ্যা করেন এভাবে:\nاِسْتَنَارَ مِنَ الْمَدِيْنَةِ الشَّرِيْفَةِ كُلُّ شَيْءٍ نُوْراً حِسِّيًّا وَمَعْنَوِيًّا، لِأَنَّهُ (صلّى اللّه عليه وسلّم) نُوْرُ الْأَنْوَارِ وَالسِّرَاجُ الْوَهَّاجُ وَنُوْرُ الْهِدَايَةِ الْعَامَّةِ وَرَفْعُ الظُّلْمَةِ التَّامَّةِ، وَقَوْلُهُ: أَظْلَمَ مِنْهَا كُلُّ شَيءٌ؛ أَيْ لِفَقْدِ النُّوْرِ وَالسِرَاجِ مِنْهَا فَذَهَبَ ذَلِكَ النُّوْرُ بِمَوْتِهِ  \nঅর্থ: মদীনা মোনাওয়ারার সব কিছুই আলোকিত হয়েছিলো একটি উপলব্ধিযোগ্য ও রূপক জ্যোতি দ্বারা। এটা এই কারণে যে মহানবী (ﷺ)’র পবিত্র সত্তা মোবারক সকল জ্যোতির উৎসস্থল, এক প্রোজ্জ্বল প্রদীপ; তিনি-ই হলেন সবার হোদায়াত/পথপ্রদর্শনের আলো এবং সর্বপ্রকার নিপীড়ন-নির্যাতন ও অন্যায়ের মূলোৎপাটনকারী। হযরত আনাস (রাদ্বিয়াল্লাহু আনহু)’এর প্রদত্ত ‘সব কিছু অন্ধকারাচ্ছন্ন হয়’ মর্মে বক্তব্যটি রাসূলে পাক (ﷺ)’এর জ্যোতি ও তা দ্বারা তাঁর সব কিছু আলোকিত করার অনুপস্থিতিকে উদ্দেশ্য করেছে, যেহেতু তাঁর বেসাল শরীফের সাথে সাথে তা (জ্যোতি) চলে গিয়েছিলো। [আল-বায়জূরী, ‘আল-মাওয়াহিব আল-লাদুন্নিয়া ‘আলাল-শামায়েলিল-মুহাম্মদিয়া’, ২৮৭ পৃষ্ঠা]"},{"1":"৭.২.৫ হযরত বিলাল বিন রাবাহ (رضي الله عنه)-এর শোক","2":"\nপ্রিয়নবী (ﷺ)’র পুণ্যবান আশেক্ব সাইয়্যেদিনা বিলা’ল (রাদ্বিয়াল্লাহু আনহু) আপন মাহবূব (দ;)’এর বিচ্ছেদের শোক ও সন্তাপের অনুভূতিকে সামাল দিতে অক্ষম ছিলেন। তাঁর এই অনুভূতিকে মোকাবেলা করতে না পেরে তিনি মদীনা মোনাওয়ারা ছেড়ে সিরিয়ার আলেপ্পো নগরীতে গিয়ে বসবাস আরম্ভ করেন। কেননা মদীনায় মহানবী (ﷺ)’র সাথে তাঁর স্মৃতি নিরন্তর তাঁকে তাড়া করে ফিরছিলো। তিনি ওই নগরীতে বসবাস করার যাতনা অার সহ্য করতে পারছিলেন না, যেহেতু প্রিয়নবী (ﷺ) শারীরিক তথা যাহেরীভাবে এখানে ছিলেন অনুপস্থিত।\nসহীহ আল-বুখারী’র ব্যাখ্যা (শরাহ) লেখক আল-কিরমা’নী (৭১৭-৭৮৬ হিজরী) লিপিবদ্ধ করেন যে প্রিয়নবী (ﷺ) যখন বেসালপ্রাপ্ত হন, তখন হযরত বিলা’ল (রাদ্বিয়াল্লাহু আনহু) অত্যন্ত ভারাক্রান্ত অন্তরের দরুন মদীনা মোনাওয়ারা ত্যাগের সিদ্ধান্ত নেন। হযরত আবূ বকর সিদ্দীক্ব (রাদ্বিয়াল্লাহু আনহু)’কে যখন এই সিদ্ধান্ত সম্পর্কে জানানো হয়, তখন তিনি তাঁকে তাঁর সিদ্ধান্ত বদলানোর জন্যে অনেক চেষ্টা করেন এই কথা বলে যেনো তিনি মসজিদে নববী (ﷺ)’র আযান অব্যাহত রাখেন। কিন্তু হযরত বিলা’ল (রাদ্বিয়াল্লাহু আনহু) উত্তরে বলেন:\nإِنِّيْ لَا أُرِيْدُ الْمَدِيْنَةَ بِدُوْنِ رَسُولِ اللهِ (صلّى الله عليه وسلّم) وَلَا أَتَحَمَّلُ مَقَامَ رَسُوْلِ اللهِ (صلّى الله عليه وسلّم) خَالِياً عَنْهُ \nঅর্থ: আমি রাসূলুল্লাহ (ﷺ)-শূন্য মদীনা নগরী চাই না। মহানবী (ﷺ)’র মাক্বাম (স্থান)-টি তাঁর (যাহেরী) উপস্থিতি হতে খালি থাকাটা আমি সহ্য করতে পারি না। [কিরমা’নী, ‘আল-কাওয়া’কিব আল-দারা’রী ফী শারহিল-সহীহ আল-বুখারী’, ১৫:২৪]\nসহীহ বুখারী শরীফে হযরত বিলা’ল (রাদ্বিয়াল্লাহু আনহু)’এর উত্তরটি লিপিবদ্ধ আছে এভাবে:\nيَا أَبَا بَكْرٍ، إِنْ كُنْتَ إِنَّمَا اشْتَرَيْتَنِي لِنَفْسِكَ فَأَمْسِكْنِي، وَإِنْ كُنْتَ إِنَّمَا اشْتَرَيْتَنِيِ اللهِ فَدَعْنِي\nঅর্থ: হে আবূ বকর (রাদ্বিয়াল্লাহু আনহু)! আপনি যদি আমাকে খরিদ করে থাকেন স্রেফ আপনারই জন্যে, তাহলে আমাকে থামিয়ে দিন; আর যদি আপনি আমাকে মুক্ত করে থাকেন স্রেফ আল্লাহরই ওয়াস্তে, তাহলে আমায় একান্তে থাকতে দিন। [সহীহ আল-বুখারী: কিতাবু ফাযাইলে সাহাবা, ‘বিলা’ল বিন রাবা’হ (رضي الله عنه)’র দৃষ্টান্তমূলক বৈশিষ্ট্য’ অধ্যায়, ৩:১৩৭১ #৩৫৪৫; ইবনে আবী শায়বা, ‘আল-মুসান্নাফ’, ৬:৩৯৬ #৩২,৩৩৬; আল-তাবারানী, ‘আল-মু’জাম আল-কবীর’, ১:৩৩৭ #১০১০; ইবনে সাআদ, ‘আল-তাবাক্বাত আল-কুবরা’, ৩:২৩৮; আল-মাক্বরীযী, ‘এমতা’ বি মা’ লি-নাবী মিন আল-আহওয়াল ওয়াল-আমওয়াল ওয়াল-হাফদা ওয়াল-মাতা’, ১০:১৩২-১৩৩; মুহিব্ব আল-তাবারী, ‘আল-রিয়াদ আল-নাদরা ফী মানা’ক্বিব আল-আশরা’, ২:২৪; এবং আল-হালাবী, ‘ইনসান আল-উয়ূন ফী সীরাতিল-আমীন আল-মা’মূন’, ১:৪৮১]\nমূসা বিন মুহাম্মদ বিন হারিস আল-তায়মী আপন পিতা হতে বর্ণনা করেন:\nلَمَّا تُوُفِّيَ رَسُوْلُ اللهِ (صلّى الله عليه وسلّم) أَذَّنَ بِلَالٌ وَرَسُوْلُ اللهِ (صلّى الله عليه وسلّم) لَمْ يُقْبَرْ، فَكَانَ إِذَا قَالَ: أَشْهَدُ أَنَّ مُحَمَّداً رَسُوْلُ اللهِ انْتَحَبَ النَّاسُ فِي الْمَسْجِدِ. قَالَ: فَلَمَّا دُفِنَ رَسُوْلُ اللهِ (صلّى الله عليه وسلّم) قَالَ لَهُ أَبُوْ بَكْرٍ: أَذِّنْ، فَقَالَ: إِنْ كُنْتَ إِنَّمَا أَعْتَقْتَنِيْ لِأَنْ أَكُوْنَ مَعَكَ فَسَبِيْلُ ذَلِكَ، وَإِنْ كُنْتَ أَعْتَقْتَنِيِ اللهِ فَخَلِّنِيْ وَمَن أَعْتَقْتَنِي لَهُ، فَقَالَ: مَا أَعْتَقْتُكَ إِلَّا لِلّهِ. قَالَ فَإِنِّي لَا أُؤَذِّنُ لِأَحَدٍ بَعْدَ رَسُوْلِ اللهِ صلّى الله عليه وسلّم\nঅর্থ: মহানবী (ﷺ) বেসালপ্রাপ্ত হলে হযরত বিলা’ল (রাদ্বিয়াল্লাহু আনহু) আযান দেন, যদিও হুযূর পাক (ﷺ)’এর দাফন তখনো সম্পন্ন হয়নি। (আযানের মধ্যে) ‘আমি সাক্ষ্য দিচ্ছি মুহাম্মদ (ﷺ) অাল্লাহর রাসূল’ বাক্যটি যখন তিনি ঘোষণা করেন, তখন মসজিদে উপস্থিত সবাই অঝোরে কাঁদতে আরম্ভ করেন। রাসূলুল্লাহ (ﷺ)’এর দাফন সম্পন্ন হলে খলীফা আবূ বকর (রাদ্বিয়াল্লাহু আনহু) হযরত বিলা’ল (রাদ্বিয়াল্লাহু আনহু)’কে আযান দিতে অনুরোধ করেন। তিনি উত্তরে বলেন, “আপনি যদি আমাকে স্রেফ আপনারই জন্যে মুক্ত করে থাকেন, তাহলে আপনি যা আদেশ করবেন তা আমি পালন করবো; কিন্তু যদি আল্লাহরই খাতিরে আমায় মুক্ত করে থাকেন, তাহলে আমাকে ও যাঁর খাতিরে আপনি আমায় মুক্ত করেছেন, তাঁকে একান্তে থাকতে দিন।” হযরত অাবূ বকর (রাদ্বিয়াল্লাহু আনহু) উত্তর দেন, “আমি তোমাকে মুক্ত করেছি স্রেফ আল্লাহরই ওয়াস্তে।” এমতাবস্থায় হযরত বিলা’ল (রাদ্বিয়াল্লাহু আনহু) বলেন, “আমি রাসূলুল্লাহ (ﷺ) ছাড়া আর কারো জন্যেই আযান দেবো না।” [আল-বায়হাক্বী, ‘আল-সুনান আল-কুবরা’, ১:৪১৯ #১৮২৮; ইবনে সাআদ, ‘আল-তাবাক্বা’ত আল-কুবরা’, ৩:২৩৬-২৩৭; আল-আযদী, ‘আল-জামে’, ১১:২৩৪; আবূ নুয়াইম, ‘হিলএয়াতুল আউলিয়া ওয়া তাবাক্বা’ত আল-আসফিয়্যা’, ১:১৫০-১৫১; ইবনে আল-জাওযী, ‘সাফওয়া আল-সাফওয়া’, ১:৪৩৯; এবং ইবনে আসাকির, ‘তারীখে দিমাশক্ব আল-কবীর’, ১০:৩৬১]  \n(হযরত বিলাল রাদ্বিয়াল্লাহু আনহু’র এই ঘটনা) সম্পর্কে সম্পূর্ণ এসনাদ-সহ বর্ণনা করার পরে ‘আল-ক্বামূস আল-মুহীত’ গ্রন্থের বিখ্যাত লেখক এয়াক্বূব ফায়রূযাবাদী (৭২৯-৮১৭ হিজরী) লেখেন:\nكَذَا ذَكَرَهُ ابْنُ عَسَاكِرَ فِيْ تَرْجَمَةِ بِلَالٍ (رضى الله عنه)، وَذَكَرَهُ أَيْضاً فِيْ تَرْجَمَةِ إِبْرَاهِيْمَ بْنِ مُحَمَّدِ بْنِ سُلَيْمَانَ بِسَنَدٍ آخَرَ إِلَى مُحَمَّدِ بْنِ الْفَيْضِ، فَذَكَرَهُ سِوَاء، وَابْنُ الْفَيْضِ رَوَى عَنْ خَلَائِقَ، وَرَوَى عَنْهُ جَمَاعَةٌ، مِنْهُمْ: أَبُوْ أَحْمَدَ بْنُ عَدِيٍّ وَأَبُوْ أَحْمَدَ الْحَاكِمُ، وَأَبُوْبَكْرٍ ابْنُ الْمُقْرِيِّ فِيْ مُعْجَمِهِ وَآخَرُوْنَ.  \nঅর্থাৎ, ইবনে আসাকির এই ঘটনা ‘হযরত বিলাল (রাদ্বিয়াল্লাহু আনহু) পরিচিতি’ অংশে লিপিবদ্ধ করেন। ইবরাহীম বিন মুহাম্মদ বিন সুলায়মান-ও এটা পৃথক একটি এসনাদে লিপিবদ্ধ করেন, যেটার শেষে ছিলেন (বিখ্যাত মুহাদ্দীস) মুহাম্মদ বিন ফয়েয। ইবনে আল-ফয়েয এই বিবরণটি অনেক বর্ণনাকারীর কাছ থেকে গ্রহণ করেছিলেন, আর অনেক বর্ণনাকারীও তাঁর কাছ থেকে এটা গ্রহণ করেছিলেন; যেমন – আবূ আহমদ বিন আদী, আবূ আহমদ আল-হাকিম, আবূ বকর বিন মাক্বরী আপন ‘মু’জাম’ পুস্তকে, আর অন্যান্যরাও এঁদের অন্তর্ভুক্ত ছিলেন। [ফায়রূযাবাদী, ‘আল-সালাত ওয়াল-বিশর ফীল-সালাত ‘আলা খায়র আল-বাশার,’ ১৮৭-১৮৮ পৃষ্ঠা]\nহযরত বিলাল (রাদ্বিয়াল্লাহু আনহু) সিরিয়ার উদ্দেশ্যে মদীনা ত্যাগ করেন এবং সেখানে ছয় মাস বসবাস করেন – যতোক্ষণ না প্রিয়নবী (ﷺ) তাঁকে স্বপ্নে দেখা দেন এবং বলেন:\nمَا هَذِهِ الْجَفْوَةُ، يَا بِلَالُ! أَمَا آنَ لَكَ أَنْ تَزُوْرَنِيْ؟\nঅর্থ: ওহে বিলাল! এটা কোন্ ধরনের আনুগত্য? তুমি কি আমার যেয়ারত করতে আসবে না?\nঘুম থেকে জেগে হযরত বিলাল (রাদ্বিয়াল্লাহু আনহু) তাঁর উটে চড়ে বসেন এ কথা বলে, “এয়া রাসূলাল্লাহ (ﷺ), আমার আকা ও মওলা, আমি আপনার খেদমতে হাজির।” অতঃপর তিনি মদীনা মোনাওয়ারার উদ্দেশ্যে রওয়ানা হন। সেখানে পৌঁছে তিনি হন্যে হয়ে মহানবী (ﷺ)’র খোঁজে মসজিদ হতে তাঁর ব্যক্তিগত বসতঘর অবধি সর্বত্র ঘুরে বেড়ান; অবশেষে তিনি হুযূরে পাক (ﷺ)’এর রওয়া শরীফে গমন করেন এবং খুঁজে না পেয়ে বিষন্নচিত্তে নিজের পবিত্র শির প্রিয়নবী (ﷺ)’র রওযা-এ-আক্বদসের ওপর (আলতোভাবে) রাখেন। তিনি কাঁদতে কাঁদতে ফরিয়াদ করেন, ‘এয়া রাসূলাল্লাহ (ﷺ)! আপনি আমাকে আদেশ করেছেন আপনার য়েয়ারত করতে, আর আপনার সেবক আপনাকে দেখতে আলেপ্পো নগরী হতে (এখানে) সফর করে এসেছে।’ এভাবে ফরিয়াদ করার পর তিনি মহানবী (ﷺ)’র রওযা শরীফের পাশে অচেতন হয়ে পড়ে যান এবং সেখানে দীর্ঘ সময় যাবৎ পড়ে থাকেন।\nজ্ঞান ফেরার পর হযরত বিলাল (রাদ্বিয়াল্লাহু আনহু) দেখতে পান তাঁর (মদীনা) আগমনের খবর সর্বত্র বিদ্যুৎ প্রবাহের মতো ছড়িয়ে পড়েছে। পবিত্র নগরীর সবাই তাঁকে নামাযের আযান দেয়ার জন্যে অনুরোধ করতে থাকেন, ঠিক যেমনিভাবে তিনি রাসূলুল্লাহ (ﷺ)’এর সময় আযান দিতেন। কিন্তু হযরত বিলাল (রাদ্বিয়াল্লাহু আনহু) তা করতে অস্বীকার করেন এই কথা বলে, “আমায় ক্ষমা করবেন; আমি এই আযান আর দিতে পারবো না। কেননা আমি যখন ইতিপূর্বে ঘোষণা করতাম এই বলে, ‘আমি সাক্ষ্য দিচ্ছি যে মুহাম্মদ (ﷺ) আল্লাহর প্রেরিত পয়গম্বর,’ তখন আমি মহানবী (ﷺ)’র পবিত্র মুখমণ্ডলের দিকে তাকিয়ে মহা আত্মিক প্রশান্তি লাভ করতাম। কিন্তু এখন ওই আযান দিতে গেলে কার দিকে তাকাবো আমি?” এমতাবস্থায় সাহাবা-এ-কেরাম (রাদ্বিয়াল্লাহু আনহুম) সিদ্ধান্ত নেন তাঁদের পক্ষ হয়ে সুপারিশ করার জন্যে প্রিয়নবী (ﷺ)’র দৌহিত্র দু জনের কাছে অনুরোধ জানানোই শ্রেয়তর হবে; কেননা সাহাবাবৃন্দ (رضي الله عنه) সরাসরি অনুরোধ করলে হযরত বিলাল (রাদ্বিয়াল্লাহু আনহু) তা প্রত্যাখ্যান করবেন। এরই ফলশ্রুতিতে হযরত ইমাম হুসাইন (রাদ্বিয়াল্লাহু আনহু) তাঁর হাত ধরে বলেন:\nيَا بِلَالُ! نَشْتَهِيْ نَسْمَعُ أَذَانَكَ الَّذِي كُنْتَ تُؤَذِّنُ بِهِ لِرَسُوْلِ اللهِ (صلّى الله عليه وسلّم) فِيْ الْمَسْجِدِ\nঅর্থাৎ, হে বিলাল (রাদ্বিয়াল্লাহু আনহু)! আপনি রাসূলুল্লাহ (ﷺ)’এর জন্যে মসজিদে নববীতে যেভাবে আযান দিতেন, আমরা আপনার কাছ থেকে সেভাবেই আযানের ডাক শোনার আকাঙ্ক্ষা রাখি।\nহযরত বিলাল (রাদ্বিয়াল্লাহু আনহু) এবার আর অনুরোধ প্রত্যাখ্যান করতে না পেরে মহানবী (ﷺ)’র সময়ে যেখান থেকে আযান দিতেন, ঠিক সেই স্থানটি হতেই আযান দেন। এই ঘটনাটি সীরাতের বইপত্রে লিপিবদ্ধ রয়েছে এভাবে:\nفَلَمَّا أَنْ قاَلَ: اَللهُ أَكْبَرُ، اَللهُ أَكْبَرُ، ارْتَجَّتِ الْمَدِيْنَةُ، فَلَمَّا أَنْ قَالَ: أَشْهَدُ أَنْ لَّا إِلَهَ إِلَّا اللهُ، ازْدَادَ رَجَّتُهَا، فَلَمَّا قَالَ: أَشْهَدُ أَنَّ مُحَمَّداً رَسُوْلُ اللهِ، خَرَجَتِ الْعَوَاتِقُ مِنْ خُدُوْرِهِنَّ، وَقَالُوْا: بُعِثَ رَسُوْلُ اللهِ (صلّى الله عليه وسلّم) فَمَا رُئِيَ يَوْمٌ أَكْثَرَ بَاكِياً وَلَا بَاكِيَةً بِالْمَدِيْنَةِ بَعْدَ رَسُوْلِ اللهِ (صلّى الله عليه وسلّم) مِنْ ذَلِكَ الْيَوْمِ     \nঅর্থ: অতঃপর তিনি (আযানে) ঘোষণা করেন, ‘আল্লাহ মহান, আল্লাহ মহান।’ মদীনা মোনাওয়ারায় এর প্রতিধ্বনি ওঠে, আর এই ঘোষণা দানকালে তাঁর আবেগ আরো বৃদ্ধি পেতে থাকে। তিনি যখন বলেন, ‘আমি সাক্ষ্য দিচ্ছি যে আল্লাহ ছাড়া কোনো উপাস্য নেই,’ তখন ওই প্রতিধ্বনি আরো বৃদ্ধি পায়। অতঃপর তিনি যখন ঘোষণা করেন, ‘আমি সাক্ষ্য দিচ্ছি যে মুহাম্মদ (ﷺ) আল্লাহর (প্রেরিত) রাসূল,’ এমতাবস্থায় পর্দানশীন মহিলাবৃন্দও তাঁদের ঘর ছেড়ে বেরিয়ে আসেন (এবং এক মর্মস্পর্শী শোকাবহ দৃশ্যের অবতারণা হয়)। মানুষেরা বলতে থাকেন, ‘রাসূলে খোদা (ﷺ) আগমন করেছেন।’ ওই দিন মদীনাবাসী নারী-পুরুষবৃন্দ এমন কান্নাকাটি করেন যা রাসূলুল্লাহ (ﷺ) বেসালপ্রাপ্ত হওয়ার পরে আর কখনোই তাঁরা তেমনভাবে কাঁদেননি। [ইমাম সুবকী কর্তৃক নিজ ‘শিফাউস সিক্বাম ফী যিয়ারাতে খায়র আল-আনাম’ পুস্তকে বর্ণিত, ৩৯-৪০ পৃষ্ঠা; ইবনে আসাকির প্রণীত ‘তারীখ দিমাশক্ব আল-কবীর’, ৭:৯৭; আল-যাহাবী, ‘তারীখ আল-ইসলাম ওয়া ওয়াফায়্যাত আল-মাশাহীর ওয়াল-আলম’, ৩:২০৪-২০৫; আল-যাহাবী, ‘সিয়্যার আলম আল-নুবালা’, ২:৩৫৮; ফায়রূযাবাদী, ‘আল-সালাত ওয়াল-বিশর ফীল-সালাত আলা খায়র-ইল-বাশার’, ১৮৭ পৃষ্ঠা; আল-হায়তামী ‘আল-জওহারুল মুনাযযাম ফী যিয়ারাতিল ক্ববর আল-শরীফ আল-নববী আল-মুকার্রম আল-মুয়াযযম’ পুস্তকের ২৭ পৃষ্ঠায় ব্যক্ত করেন যে এই ঘটনাটি সহীহ সনদে বর্ণিত হয়েছে; আল-সাখাবী, ‘আল-তোহফা আল-লতীফা ফী তারীখিল-মদীনা আল-শরীফা, ২২১ পৃষ্ঠা; আল-সালেহী আল-শামী, ‘সুবুল আল-হুদা ওয়াল-রাশাদ ফী সীরাতে খায়র আল-এবাদ’ ১২:৩৫৯; এবং আল-হালাবী, ‘ইনসান আল-উয়ূন ফী সীরাতে আল-আমীন আল-মা’মূন’, ২:৩০৮-৩০৯]\nহযরত বিলাল রাদ্বিয়াল্লাহু আনহু’র এই আযানকে কবি ইক্ববাল ‘এশক্ব-মহব্বতের গীত’ আখ্যা দিয়ে বলেন:\n“এই আহ্বান অনাদিকাল হতে এশক্ব-মহব্বতের গীতরূপে বিরাজমান\nনামায তো তাঁকে (প্রিয়নবীকে) দেখার এক বাহানাস্বরূপ মূর্তমান।” (ভাবানুবাদ) [আল্লামা ইক্ববাল, ‘কুল্লিয়াত’: বাঙ-এ-দারা, ৮১ পৃষ্ঠা]"},{"1":"৭.২.৬ হযরত আবদুল্লাহ বিন উমর (رضي الله عنه)’এর শোক","2":"\nহাদীস ও সীরাত তথা জীবনীগ্রন্থগুলোতে বর্ণিত আছে:\nمَا ذَكَرَ ابْنُ عُمَرَ رَسُوْلَ اللهِ (صلى الله عليه وسلم) إِلَّا بَكَى، وَلَا مَرَّ عَلَى رَبْعِهِمْ إِلَّا غَمَّضَ عَيْنَيْهِ\nঅর্থ: হযরত আবদুল্লাহ ইবনে উমর (রাদ্বিয়াল্লাহু আনহু) কখনোই কান্নারত অবস্থা ছাড়া মহানবী (ﷺ)’র কথা উল্লেখ করতেন না। আর যখনই তিনি রাসূল (ﷺ)’এর কোনো বসতঘর অতিক্রম করতেন, তৎক্ষণাৎ (দুঃখ-ভারাক্রান্ত অনুভূতির কারণে) নিজের চোখ বন্ধ করে রাখতেন। [আল-বায়হাক্বী, ‘আল-মাদখাল ইলাল-সুনান আল-কুবরা’, ১:১৪৮ #১১৩; আল-আসক্বালানী, ‘আল-এসাবা ফী তাময়ীয আল-সাহাবা’, ৪:১৮৭; এবং আল-যাহাবী, ‘তাযকেরা আল-হুফফায’, ১:৩৮]"},{"1":"৭.২.৭ হযরত আবদুল্লাহ বিন যায়দ (رضي الله عنه)-এর শোক ও তাঁর দৃষ্টিশক্তি লোপ","2":"\nহযরত আবদুল্লাহ বিন যায়দ (রাদ্বিয়াল্লাহু আনহু) সম্পর্কে বর্ণিত রয়েছে যে তাঁর পুত্র যখন তাঁকে প্রিয়নবী (ﷺ)’র বেসাল শরীফের খবর পৌঁছে দেন, তখন তিনি জমিতে কৃষিকাজ করছিলেন। এই খবর শুনে তিনি শোকবিহ্বল হয়ে পড়েন এবং এর দরুন এতোখানি বেদনার্ত হন যে তিনি অনতিবিলম্বে তাঁর দু হাত তুলে দুআ’ করেন এই বলে:\nاَللَّهُمَّ! أَذْهِبْ بَصَرِي حَتَّى لَا أَدْرِي بَعْدَ حَبِيْبِي مُحَمَّدٍ أَحَداً\nঅর্থ: হে আল্লাহ! আমার দৃষ্টিশক্তি ফিরিয়ে (মানে তুলে) নেন, যাতে আমি আমার প্রিয়নবী মুহাম্মদ (ﷺ) ছাড়া আর কাউকে জানতে না পারি। [আল-ক্বসতলানী, ‘আল-মাওয়াহিবুল লাদুনিয়া বিল-মিনাহ আল-মুহাম্মদীয়া’, ৩:২৭৯; এবং আল-যুরক্বানী, ‘শরহুল মাওয়াহিবিল লাদুন্নিয়া’, ৯:৮৪-৮৫]\nএই সাহাবী (رضي الله عنه)’র দুআ’ তৎক্ষণাৎ আল্লাহ তা’য়ালা কর্তৃক ক্ববূল তথা গৃহীত হয় এবং এর পরপরই তাঁর দৃষ্টিশক্তি ফিরিয়ে নেয়া হয় (মানে তিনি অন্ধ হয়ে যান)। ক্বাসিম বিন মুহাম্মদ বলেন:\nإِنَّ رَجُلاً مِّنْ أَصْحَابِ مُحَمَّدٍ ذَهَبَ بَصَرُهُ فَعَادُوْهُ\nঅর্থ: মহানবী (ﷺ)’র সাহাবায়ে কেরাম (রাদ্বিয়াল্লাহু আনহুম)’এর মধ্যে একজন অন্ধ হলে তাঁরা (সাহাবাবৃন্দ) তাঁকে সান্ত্বনা দিতে যান।\nসাহাবা-এ-কেরাম (রাদ্বিয়াল্লাহু আনহুম) যখন তাঁদের সমবেদনা জানাতে আরম্ভ করেন, তখন ওই সাহাবী (রাদ্বিয়াল্লাহু আনহু) বলেন:\nكُنْتُ أُرِيْدُهُمَا لِأَنْظُرَ إِلَى النَّبِيِّ (صلى الله عليه وسلم) فَأَمَّا إِذَا قُبِضَ النَّبِيُّ (صلى الله عليه وسلم) فَوَاللهِ، مَا يَسُرُّنِي أَنَّ مَا بِهِمَا بِظَبْيٍ مِنْ ظِبَاءِ تَبَالَةَ\nঅর্থ: আমি আমার ওই চোখ দুটোকে ভালোবাসতাম শুধু এ কারণে যে, সেগুলো দ্বারা আমি প্রিয়নবী (ﷺ)’কে দেখতে সক্ষম ছিলাম; কিন্তু এখন যখন তিনি বেসালপ্রাপ্ত হয়েছেন, এমতাবস্থায় আমাকে যদি হরিণের চোখও দেয়া হয়, তবুও আমি কোনো রকম আনন্দ অনুভব করবো না। [আল-বুখারী, ‘আল-আদাব আল-মুফরাদ’, ১:১৮৮ #৫৩৩]"},{"1":"৭.২.৮ আসহাব (رضي الله عنه)-বৃন্দের শোকের আরো বর্ণনা","2":"\nআল-আলূসী লিপিবদ্ধ করেন যে পুণ্যাত্মা সাহাবাবৃন্দ (রাদ্বিয়াল্লাহু আনহুম) যখন প্রিয়নবী (ﷺ)’র (যাহেরী/প্রকাশ্য) অনুপস্থিতি অনুভব করতেন, তখন তাঁরা তাঁর কোনো পবিত্র স্মৃতিচিহ্নের খোঁজে বের হতেন:\nفَجَاءَ إِلَى مَيْمُوْنَةَ (رضي الله عنها)، فَأَخْرَجَتْ لَهُ مِرْأَتَهُ، فَنَظَرَ فِيْهَا، فَرَأَى صُوْرَةَ رَسُوْلِ اللهِ (صلى الله عليه وسلم) وَلَمْ يَرَ صُوْرَةَ نَفْسِهِ  \nঅর্থ: অতঃপর তিনি হযরত মায়মূনা (রাদ্বিয়াল্লাহু আনহা)’র কাছে আসেন আর হযরত মায়মূনা (রাদ্বিয়াল্লাহু আনহা) তাঁর জন্যে প্রিয়নবী (ﷺ)’র আয়না বের করে দেন। তাতে তিনি তাকিয়ে মহানবী (ﷺ)’র চেহারা মোবারক দেখতে পান; আর নিজের চেহারা তিনি তাতে দেখতে পাননি। [আল-আলূসী, ‘রূহ আল-মা’আনী ফী তাফসীর আল-ক্বুরআন আল-আযীম ওয়াল-সাব’ আল-মাসা’নী’, ২২:৩৯]\nহযরত ক্বাতাদা (রাদ্বিয়াল্লাহু আনহু) সম্পর্কে বর্ণিত আছে:\nأَنَّهُ كَانَ إِذَا سَمِعَ الْحَدِيْثَ أَخَذَهُ الْعَوِيْلُ وَالزَّوِيْلُ\nঅর্থ: তিনি যখনই কোনো হাদীস শরীফ শুনতেন, তৎক্ষণাৎ তাঁর (মনের) অবস্থার পরিবর্তন হতো এবং তিনি অঝোরে কাঁদতেন। [ইমাম কাজী আয়াজ, ‘আল-শিফা বি-তা’রিফ হুক্বূক্ব আল-মুস্তফা’, ২:৫৯৮]\nআরেকটি বর্ণনায় এসেছে:\nأَنَّ امْرَأَةً قاَلَتْ لِعَائِشَةَ: اِكْشِفِي لِي قَبْرَ رَسُوْلِ اللهِ (صلى الله عليه وسلم)، فَكَشَفَتْهُ لَهَا، فَبَكَتْ حَتَّى مَاتتْ\nঅর্থ: জনৈকা মহিলা হযরত আয়েশা (রাদ্বিয়াল্লাহু আনহা)’কে বলেন, ‘আমার জন্যে প্রিয়নবী (ﷺ)’র রওযা শরীফ উন্মুক্ত করে দিন।’ তিনি তাঁর জন্যে তা উন্মুক্ত করেন। ওই মহিলা (অবিরত) কাঁদেন যতোক্ষণ না তিনি ইন্তেক্বাল করেন। [ইমাম কাজী আয়াজ,‘আল-শিফা বি-তা’রিফ হুক্বূক্ব আল-মুস্তফা’, ২:৫৭০; ইবনে আল-জাওযী, ‘সাফওয়া আল-সাফওয়া’, ২:২০৪ #২০৩; এবং মোল্লা আলী ক্বারী, ‘শরহে শেফা’, ২:৪৪]\nএই দুঃখ-বেদনার ব্যাখ্যাকালে কবি আল্লামা ইক্ববাল বলেন:\n“প্রিয়নবী (ﷺ)’র পবিত্র সত্তা করে বৃদ্ধি অন্তরের (ঈমানী) শক্তি,\nকারো (স্রেফ) খোদাপ্রেম দ্বারা অর্জিত হয় না এমন ভক্তি।” (ভাবানুবাদ) [আল্লামা ইক্ববাল, ‘কুল্লিয়াত: আসরার ওয়া রামূয’, ১৩৩ পৃষ্ঠা]  \n“অতএব, নবীপ্রেম তালাশ করো যেমনটি ছিলো আবূ বকর সিদ্দীক্ব ও আলীর,\nঅতঃপর হক্ব তা’লার কাছে যাচ্ঞা করো নবীপ্রেমের অংশ-বিশেষের।” (ভাবানুবাদ) [আল্লামা ইক্ববাল, ‘কুল্লিয়াত: পিয়্যাম-এ-মাশরিক্ব’, ২০৩ পৃষ্ঠা]\nইমাম কাজী আয়াজ (৪৭৬-৫৪৪ হিজরী) লেখেন:\nلَقَدْ كَانَ عَبْدُ الرَّحْمَنِ بْنِ الْقَاسِمِ يَذْكُرُ النَّبِيَّ (صلى الله عليه وسلم) فَيَنْظُرُ إلَى لَوْنِهِ كَأَنَّهُ نَزَفَ مِنْهُ الدَّمُ، وَقَدْ جَفَّ لِسَانُهُ فِي فَمِهِ هَيْبَةً لِرَسُوْلِ اللهِ صلى الله عليه وسلم\nঅর্থ: আবদুর রহমান বিন ক্বাসিম (হযরত আবূ বকর রাদ্বিয়াল্লাহু আনহু’র প্রপৌত্র) যখনই প্রিয়নবী (ﷺ)’র কথা স্মরণ করতেন, তৎক্ষণাৎ তাঁর পবিত্র চেহারার রং বদলে যেতো এমনভাবে যেনো তাঁর সমস্ত রক্ত নির্গত হচ্ছে; প্রিয়নবী (ﷺ)’র প্রতি সমীহের কারণে তাঁর পবিত্র জিহ্বা শুকিয়ে যেতো। [ইমাম কাজী আয়াজ, ‘আল-শিফা বি-তা’রিফ হুক্বূক্ব আল-মুস্তফা, ২:৩৬]"},{"1":"৭.২.৯ মহানবী (ﷺ)-কে সেবাদানকারী প্রাণিদের শোক","2":"\nমহানবী (ﷺ)’র বেসালপ্রাপ্তিতে শুধু সাহাবা-এ-কেরাম (রাদ্বিয়াল্লাহু আনহুম)-ই শোকে কাতর হননি, এমন কী প্রাণিকুলও এই বিচ্ছেদের বেদনা সহ্য করতে অক্ষম হয়ে পড়েছিলো। শায়খ আবদুল হক্ব মুহাদ্দিসে দেহেলভী (رحمة الله) এই অবস্থা সম্পর্কে উল্লেখ করে লেখেন:\nপ্রিয়নবী (ﷺ)’র মাদী উটটি পানাহার ত্যাগ করে মারা যায়। অদ্ভূত ঘটনাগুলোর মধ্যে আরেকটি হলো, যে গাধাটির পিঠে তিনি আরোহণ করতেন তাঁর বেসালপ্রাপ্তির পর সেটা এমনই শোকাহত হয় যে এক রাতে সেটা এক কুয়োর মধ্যে লাফ দিয়ে পড়ে আত্মহনন করে; কেননা সেটা তখন বেঁচে থাকার ইচ্ছা হারিয়েছিলো। [শায়খ আবদুল হক্ব মোহাদ্দিসে দেহেলভী, ‘মাদারিজুন নবুওয়্যত’’, ২:৪৪৪; এবং আল-হালাবী, ‘ইনসান আল-উয়ূন ফী সীরাতিল-আমীন আল-মা’মূন’, ৩:৪৩৩]"},{"1":"৭.৩ রবীউল আউয়াল মাসে খুশি ও শোক","2":" সমানভাবে অনুভূত\nআসহাবে কেরাম (রাদ্বিয়াল্লাহু আনহুম) যখনই রবীউল আউয়াল মাস প্রত্যক্ষ করতেন, তৎক্ষণাৎ প্রিয়নবী (ﷺ)’র বেলাদত তথা ধরাধামে শুভাগমনে অনুভূত তাঁদের খুশি (তাঁরই বিচ্ছেদের) দুঃখ-বেদনার নিচে চাপা পড়ে যেতো। তাঁদের দ্বারা যথেষ্ট খুশি মনে মওলিদ/মীলাদ উদযাপন এ কারণেই সম্ভব হয়ে ওঠেনি। এই পরিস্থিতি তাঁদের উত্তরসূরী তাবেঈন ও তাঁদের শিক্ষার্থী তাবে’ তাবেঈনবৃন্দের সময়কালেও চলেছিলো। যদিও তাবেঈন (উত্তরাধিকারী)’বৃন্দ মহানবী (ﷺ)’র পবিত্র সোহবত/সান্নিধ্যের সাক্ষী হননি বা অভিজ্ঞতাও সঞ্চয় করেননি, তবুও তাঁরা সাহাবা-এ-কেরাম (রাদ্বিয়াল্লাহু আনহুম)’এর বহনকৃত প্রিয়নবী (ﷺ)’র স্মৃতি সম্পর্কে ছিলেন পূর্ণ ওয়াকেফহাল। এসব স্মৃতি তাঁরা তাঁদের শিক্ষার্থীদের ও অনাগত প্রজন্মগুলোর মাঝে পরবর্তীকালে ছড়িয়ে দিয়েছিলেন।"},{"1":"৭.৪ সময়ের পরিক্রমণে শোকের ওপর খুশির প্রাধান্য বিস্তার","2":"\nতাবেঈন (রহমতুল্লাহে আলাইহিম)’বৃন্দের যুগ অতিক্রান্ত হওয়ার পরবর্তী সময়ে আগত প্রজন্মগুলো প্রিয়নবী (ﷺ)’র সোহবতের অভিজ্ঞতা যেমন সঞ্চয় করেননি, তেমনি তাঁরা তাঁর বেসালপ্রাপ্তিতে শোকের অনুভূতির অভিজ্ঞতাও লাভ করেননি। সময়ের পরিক্রমণের দরুন খুশি দুঃখের ওপরে প্রাধান্য বিস্তার করে। উম্মতে মুহাম্মদী (ﷺ) মীলাদের এই মহা নেআমতপ্রাপ্তির পরিপ্রেক্ষিতে ওই দুঃখ-বেদনা ভুলে যেতে শুরু করেন; প্রিয়নবী (ﷺ)’র (যাহেরী/প্রকাশ্য) জিন্দেগী ও বেসাল শরীফ দুটোই যে উম্মতের জন্যে নেআমত তথা খোদায়ী আশীর্বাদের উৎস, এ ব্যাপারে দৃঢ় বিশ্বাস গড়ে ওঠে। মহাসম্মানিত রাসূল (ﷺ)’এর ‘বরযখী’ (আধ্যাত্মিক) জীবন এমনই এক আক্বীদা-বিশ্বাস, যা মুসলমানবৃন্দের অন্তরে শান্তি ও স্বস্তি বয়ে আনে।"},{"1":"৭.৫ মহানবী (ﷺ)-এর বেলাদত ও বেসাল উভয়ই রহমতস্বরূপ","2":"  \nপ্রিয়নবী (ﷺ)’র বেলাদত তথা ধরাধামে শুভাগমন ও বেসাল শরীফ তথা পরলোকে খোদার সাথে মিলনপ্রাপ্তি দুটোই উম্মতের জন্যে রহমতের উৎস। হযরত আবদুল্লাহ বিন মাসউদ (রাদ্বিয়াল্লাহু আনহু) বর্ণনা করেন রাসূলুল্লাহ (ﷺ)’এর হাদীস, যিনি বলেন:\nحَيَاتِي خَيْرٌ لَكُمْ تُحَدِّثُوْنَ وَنُحَدِّثُ لَكُمْ، وَوَفَاتِي خَيْرٌ لَكُمْ، تُعْرَضُ عَلَيَّ أَعْمَالُكُمْ، فَمَا رَأَيْتُ مِنْ خَيْرٍ حَمَدْتُ اللهَ عَلَيْهِ، وَمَا رَأَيْتُ مِنْ شَرٍّ اِسْتَغْفَرْتُ اللهَ لَكُمْ\nঅর্থ: আমার (প্রকাশ্য) জিন্দেগী তোমাদের জন্যে উপকারী; তোমরা তা বলবে, তোমাদেরকেও তা জানানো হবে। আর আমার বেসাল শরীফও তোমাদের জন্যে উপকারী; কেননা তোমাদের নেক আমল (উত্তম কর্ম) আমার সামনে পেশ করা হবে। আমি তোমাদের উত্তম কর্ম দেখলে আল্লাহর প্রশংসা করবো; আর মন্দ কর্ম দেখলে তোমাদের জন্যে আল্লাহর দরবারে ক্ষমা প্রার্থনা করবো (যাতে তিনি ক্ষমা করেন)। [আল-বাযযার, ‘আল-বাহর আল-যুখার’ (আল-মুসনাদ), ৫:৩০৮-৩০৯ #১৯২৫; ইবনে আবী উসামা ‘মুসনাদ আল-হারিস’, ২:৮৮৪ #৯৫৩ গ্রন্থে সহীহ সনদে এটা বর্ণনা করেন; হাকিম তিরমিযী, ‘নওয়াদির আল-উসূল ফী আহাদীসির-রাসূল’, ৪:১৭৬; আল-দায়লামী নিজ ‘আল-ফেরদৌস বি-মা’সূর আল-খিতাব’ ১:১৮৩ #৬৮৬ গ্রন্থে এটা হযরত আবূ হোরায়রাহ (রাদ্বিয়াল্লাহু আনহু) হতে বর্ণনা করেন; ইমাম কাজী আয়াজ (রহমতুল্লাহে আলাইহে), ‘শেফা শরীফ’, ১:১৯; আল-হায়তামী আপন ‘মজমাউল যওয়াঈদ ওয়া মানবা’আ আল-ফওয়াঈদ’ ৯:২৪ পুস্তকে বর্ণনা করেন যে আল-বাযযারের সূত্রে বিবরণটি সহীহ এবং সেটার সকল বর্ণনাকারী-ই নির্ভরযোগ্য; ইবনে কাসীর, ‘আল-বেদায়া ওয়ান্ নেহায়া’, ৪:২৫৭; এবং যাইনুদ্দীন আবূ আল-ফযল আল-এরাক্বী তাঁর ‘তারহু আল-তাতরীব ফী শরহিল-তাক্বরীব’ ৩:২৯৭ কিতাবে এই বর্ণনাকে সহীহ বলেছেন। একটু আলাদা শব্দ চয়নে এই বিবরণটি হযরত আনাস বিন মালিক (রাদ্বিয়াল্লাহু আনহু)-ও পেশ করেছেন; আরো বর্ণনা করেছেন আদ-দায়লামী নিজ ‘আল-ফেরদৌস বি-মা’সূর আল-খিতাব’ ২:১৩৭-১৩৮ #২৭০১ বইয়ে; এবং আল-আজলূনী আপন ‘কাশফ আল-খাফা ওয়া মুযীল আল-এলবাস’ ১:৪৪২ #১১৭৮ পুস্তকে। বকর বিন আবদ-আল্লাহ আল-মুযনী এই বিবরণটি পেশ করেছেন একটি মুরসাল সনদে; আরো বর্ণনা করেছেন শায়খ ইবনে সাআদ নিজ ‘আল-তাবাক্বাত আল-কুবরা’ ২:১৯৪ কিতাবে; ইবনে এসহাক্ব, ‘ফযল আল-সালাত আলাল্ নবী’, ১:৩৮-৩৯ #২৫-২৬; আল-সুবকী, ‘শিফা আল-সিক্বাম ফী যিয়ারাতে খায়র আল-আনাম’, ৩৪ পৃষ্ঠা; আহমদ বিন আবদীল্ হাদী নিজ ‘আল-সারিম আল-মুনকী ফীল-রাদ্দি আলাল-সুবকী’ ২৬৬-২৬৭ পুস্তকে এটা সহীহ সনদে বর্ণনা করেন এবং এতে বকর হচ্ছেন নির্ভরযোগ্য রাবী/বর্ণনাকারী; মুহাদ্দিস ইবনে আর-জাওযী তাঁর ‘ওয়াফা বি-আহওয়ালিল্ মোস্তফা’ ৮২৬ #১৫৬৪-১৫৬৫ পুস্তকে এটা বর্ণনা করেন সর্ব-হযরত আনাস বিন মালিক (রাদ্বিয়াল্লাহু আনহু) ও বকর বিন আবদিল্লাহ (রাদ্বিয়াল্লাহু আনহু) উভয় হতে; আল-সৈয়ূতী নিজ ‘কিফায়াত আল-তালিব আল-লাবীব ফী খাসাইসিল-হাবীব (ﷺ)’ ২:৪৯১ ও ‘মানাহিল আল-সাফা ফী তাখরীজে আহাদীস আল-শিফা’ পৃষ্ঠা ৩ পুস্তক দুটোতে লিখেন যে ইবনে আবী উসামা তাঁর ‘আল-মুসনাদ’ কিতাবে এটা হযরত বকর বিন আবদিল্লাহ (রাদ্বিয়াল্লাহু আনহু) হতে বর্ণনা করেন এবং আল-বাযযার আপন ‘আল-মুসনাদ’ গ্রন্থে হযরত আবদুল্লাহ ইবনে মাসউদ (রাদ্বিয়াল্লাহু আনহু) হতে সহীহ সনদে বর্ণনা করেন; এটা আল্লামা খাফফাজী-ও সমর্থন করেন এবং মোল্লা আলী ক্বারী সাহেব যথাক্রমে ’শেফা শরীফ’, ‘নাসীম আল-রিয়াদ’ ১:১০২ এবং ’শরহে শেফা’ ১:৪৫ ব্যাখ্যামূলক গ্রন্থগুলোতে এটা বর্ণনা করেন; আর আল-আজলূনী বর্ণনা করেন ‘কাশফ আল-খাফা ওয়অ মুযীল আল-এলবাস’ ১:৪৪২ #১১৭৮ গ্রন্থে]\nএই হাদীসটি স্পষ্টভাবে এ বাস্তবতা প্রতীয়মান করে যে, মহাসম্মানিত রাসূল (ﷺ)‘এর বেসাল শরীফ মুসলিম উম্মাহ’র জন্যে ঠিক সে রকম রহমত, যেমনটি সমগ্র জগতের মাঝে তাঁর প্রকাশ্য উপস্থিতি (খোদায়ী) করুণা।"},{"1":"৭.৬ রাসূলুল্লাহ (ﷺ)-এর বেসাল তাঁর উম্মতের জন্যে সুপারিশের এক উৎসস্বরূপ","2":"   \nহযরত আবূ মূসা আশ’আরী (রাদ্বিয়াল্লাহু আনহু) বর্ণনা করেন যে মহানবী (ﷺ) নিজের বেসাল শরীফ সম্পর্কে এরশাদ ফরমান:\nإنَّ اللهَ عَزَّ وَجَلَّ إِذَا أَرَادَ رَحْمَةَ أُمَّةٍ مِنْ عِبَادِهِ قَبَضَ نَبِيَّهَا قَبْلَهَا، فَجَعَلَهُ لَهَا فَرَطًا وَسَلَفًا بَيْنَ يَدَيْهَا؛ وَإِذَا أَرَادَ هَلَكَةَ أُمَّةٍ عَذَّبَهَا وَنَبِيُّهَا حَيٌّ، فَأَهْلَكَهَا وَهُوَ يَنْظُرُ، فَأَقَرَّ عَيْنَهُ بِهَلَكَتِهَا حِيْنَ كَذَّبُوهُ وَعَصَوْا أَمْرَهُ\nঅর্থ: আল্লাহ তা’য়ালা যখন কোনো উম্মতের প্রতি তাঁর করুণা বর্ষণের ইচ্ছা করেন, তখন তিনি (ওই উম্মতের) পয়গম্বর (عليه السلام)’কে ওদের সামনে স্থাপন করেন। তিনি পয়গম্বর (عليه السلام)’কে তাঁর জাতির জন্যে শাফাআত তথা সুপারিশের উৎস বানান। আর যখন আল্লাহ পাক কোনো জাতিকে শাস্তি দিতে চান, তখন তিনি ওই জাতিকে মর্মন্তুদ শাস্তি দেন তাদের পয়গম্বরের (عليه السلام) জীবদ্দশাতেই; এতে ওই জাতির পয়গম্বর (عليه السلام)’কে এটা দেখিয়ে স্বস্তি দেয়া হয় (এ কারণে) যে তারা তাঁকে (মিথ্যুক বলে) প্রত্যাখ্যান করেছিলো এবং তাঁর আনা ঐশী বিধানকেও অমান্য করেছিলো। [সহীহ মুসলিম বর্ণিত: কিতাব আল-ফাযায়েল, ‘আল্লাহ কোনো জাতিকে আশীর্বাদ দেয়ার ইচ্ছা করলে তিনি তাদের পয়গম্বরকে সামনে স্থাপন করেন’ শীর্ষক অধ্যায়, ৪:১৭৯১-১৭৯২ #২২৮৮; ইবনে হিব্বান, ‘আল-সহীহ’, ১৫:২২ #৬৬৪৭; আল-বাযযার, ‘আল-বাহর আল-যুখার (আল-মুসনাদ)’, ৮:১৫৪ #৩১৭৭; আল-তাবারানী, ‘আল-মু’জাম আল-আওসাত’, ৪:৩১৫ #৪৩০৬; এবং ইবনে আসাকির, ‘তারীখ দিমাশক্ব আল-কবীর’, ১৩:১১-১২]\nমোল্লা আলী ক্বারী (ইন্তেক্বাল: ১০১৪ হিজরী) ‘ফারাত’শব্দটি ব্যাখ্যাকালে লেখেন:\nأَصْلُ الْفَرَطِ هُوَ الَّذِي يَتَقَدَّمُ الْوَارِدِيْنَ لِيُهَيِّئَ لَهُمْ مَا يَحْتَاجُوْنَ إِلَيْهِ عِنْدَ نُزُوْلِهُمْ فِي مَنَازِلِهِمْ، ثُمَّ اسْتُعْمِلَ لِلشَّفِيْعِ فِيْمَنْ خَلْفَهُ\nঅর্থ: ‘ফারাত’ শব্দটি মূলতঃ এমন কাউকে বোঝায়, যিনি অন্যদের অগ্রবর্তী হন, যাতে অন্যরা কোনো স্থানে থামলে তাদের প্রয়োজন মেটাবার ব্যবস্থা তিনি (আগেভাগে) তৈরি করে রাখতে পারেন। অতঃপর এই শব্দের ব্যবহারিক অর্থ উদ্দেশ্য করেছে ওই (পবিত্র) সত্তাকে, যিনি এমন অন্যদের হয়ে শাফাআত/সুপারিশ করেন, যারা এখনো তাঁর পরে আগমন করেননি। [মোল্লা আলী ক্বারী, ‘শরহে শেফা’, ১:৪৫]\nএটা কতো বড় এক আশীর্বাদ যে, কোনো ব্যক্তির দ্বারা পরকালে প্রবেশের আগেই সর্বশক্তিমান আল্লাহ তা’য়ালা আপন প্রিয়নবী (ﷺ)’কে নিজের কাছে ডেকে নিয়েছেন, যাতে তিনি (নবী পাক) তাঁর উম্মতের জন্যে শাফাআতের উৎস হতে পারেন। এই কারণেই রাসূলুল্লাহ (ﷺ) তাঁর বেসাল শরীফকে খোদায়ী করুণা হিসেবে ঘোষণা করেছিলেন। অতএব, নিঃসন্দেহে এই বিষয়টি প্রতিষ্ঠিত হয়ে গিয়েছে যে প্রিয়নবী (ﷺ)’র যাহেরী/প্রকাশ্য জীবনে (দুনিয়ায়) উপস্থিতি ও তাঁর বেসালপ্রাপ্তি – দুটোই (খোদায়ী) রহমত ও আশীর্বাদের উৎস। তাঁর ধরাধামে শুভাগমন (মওলিদ) হচ্ছে তাঁরই উম্মতের জন্যে সবচেয়ে বড় নেআমত, আর এরই মাধ্যমে আমরা তাঁর (শাফাআতের) দ্বিতীয় আশীর্বাদটুকুও অর্জন করেছি।"},{"1":"৭.৭ কোনো খোদায়ী আশীর্বাদপ্রাপ্তিতে খুশি হওয়া আল্লাহ তা’য়ালারই বিধান","2":"\nআমাদের এ বইয়ের পূর্ববর্তী অধ্যায়গুলোতে আমরা ব্যাখ্যা করেছি যে, কোনো রহমত/আশীর্বাদপ্রাপ্তিতে আমাদের খুশি প্রকাশ করা ও শোকরগুজার হওয়া সর্বশক্তিমান আল্লাহতা’লারই আদেশ। পক্ষান্তরে, তিনি অতীতের কোনো দুঃখের ঘটনায় শোক প্রকাশ করতে আমাদের প্রতি আদেশও করেননি; ওই রকম (দুঃখ প্রকাশ) করা বরঞ্চ আল্লাহ তা’য়ালার আশীর্বাদের প্রতি অকৃতজ্ঞতারই বহিঃপ্রকাশ হবে। এ কারণেই আল্লাহ তা’য়ালা এরশাদ ফরমান:\nوَلَئِن كَفَرْتُمْ إِنَّ عَذَابِي لَشَدِيدٌ\nঅর্থ: আর যদি (তোমরা) অকৃতজ্ঞ হও, তবে আমার শাস্তি কঠোর। [আল-ক্বুরআন, ১৪:৭]\nশোক তখনই প্রকাশ করা হয়, যখন কোনো আশীর্বাদ বন্ধ হয়ে যায় এবং যখন ওই নেআমত আর কারোরই জন্যে ফায়দা বয়ে আনে না; যথা – কারো পুত্র সন্তান জন্মগ্রহণের পরে সেই সন্তানটি মারা গেলে ওই উপলক্ষে দুঃখ-শোক প্রকাশ করা যায়। তবে সর্বশক্তিমান আল্লাহ তা’য়ালার কৃতজ্ঞ বান্দাবৃন্দ তাঁদের লোকসান সম্পর্কে আল্লাহর কাছে অভিযোগ করেন না, কেননা পরিবারসদস্যের বিয়োগ বা সম্পদ-সম্পত্তির ক্ষয়ক্ষতি প্রত্যেকের জীবনে পরীক্ষাস্বরূপ আবির্ভূত হয়। আর আল্লাহ তা’য়ালা এক আশীর্বাদের পরিবর্তে আরেক আশীর্বাদ দান করেন, যদি প্রথম আশীর্বাদটি তিনি তুলে নেন। অতএব, প্রিয়নবী (ﷺ)’র বেসালপ্রাপ্তির প্রতি শোক ও দুঃখ প্রকাশ আমাদের জন্যে (মোটেও) যথাযথ নয়, কেননা আমরা এখনো তাঁর নেআমত হতে উপকার/ফায়দা পাচ্ছি।"},{"1":"৭.৮ আমরা তাঁর রহমত পেয়েছি, তবে কেন এই দুঃখ?","2":"\nরাসূলে পাক (ﷺ)’এর রহমত/করুণা যদি আর কখনো আমাদের প্রতি অবতীর্ণ না হতো, কিংবা তাঁর সাথে আমাদের (আত্মিক) সংশ্লিষ্টতা রহিত হয়ে যেতো, তাহলে আমাদের জন্যে শোক প্রকাশ করাটা যুক্তিসঙ্গত হতো। কিন্তু আজো মহানবী (ﷺ) তাঁর উম্মতের হালত-অবস্থা সম্পর্কে ওয়াকেফহাল/অবধান; আর তিনি উম্মতের প্রতিটি পদক্ষেপে তাঁদেরকে (আধ্যাত্মিক) সাহায্য ও সহায়তা করছেন। তাঁর বেসাল শরীফের ১৪০০ বছর পরেও তাঁর রহমত-বরকতের কোনো কমতি নেই; কমতি নেই তাঁর আশীর্বাদ, হেদায়াত (পথপ্রদর্শন) ও মো’জেযা তথা অলৌকিকত্বেরও। তাঁর অনিন্দ্য সৌন্দর্য, মহাসম্মানিত মাক্বাম/মর্যাদা ও মোহরে নবুয়্যত এবং তাঁর অনুগ্রহ ও মনোযোগে যেখানে ছেদ পড়েনি, সেখানে দুঃখ-বেদনার কোনো প্রয়োজন আছে কি? আল্লাহ তা’য়ালা এরশাদ ফরমান:\nكُلُّ نَفْسٍ ذَآئِقَةُ ٱلْمَوْتِ\nঅর্থ: প্রতিটি (জীব) সত্তাই মৃত্যুর স্বাদ গ্রহণ করবে; (আর এরপর আল্লাহর কাছেই হবে তোমাদের প্রত্যাবর্তন)। [আল-ক্বুরআন, ২১:৩৫ ও ২৯:৫৭ (সরাসরি অনুবাদ)]\nপ্রিয়নবী (ﷺ)-ও নিঃসন্দেহে (ইহলৌকিক) এক জীবন হতে (পারলৌকিক) আরেক জিন্দেগীতে অতিক্রান্ত হয়েছেন, যেটা বাস্তবে তাঁরই প্রকৃত ও চিরস্থায়ী হায়াত। কোনো ঈমানদার ও বেঈমানের পারলৌকিক জীবনে যেখানে বিশাল ব্যবধান বিদ্যমান, সেখানে প্রিয়নবী (ﷺ)’র উখরাভী হায়াত ও একজন সাধারণ মানুষের পারলৌকিক জীবনের মধ্যে সম্ভাব্য কী-ই বা সাযুজ্য থাকতে পারে? সাধারণ মানুষের চোখে রাসূলুল্লাহ (ﷺ) বেসালপ্রাপ্ত হয়েছেন বটে, কিন্তু যাঁরা তাঁর ঘনিষ্ঠজন, ঈমানদার পুণ্যাত্মাদের মধ্যে যাঁরা মনোনীতজন, তাঁরা তাঁকে এখনো নিজেদের সচেতন (মানে সজাগ) অবস্থায় দেখতে সক্ষম। ইমাম জালালউদ্দীন সৈয়ূতী (৮৪৯-৯১১ হিজরী) হলেন ওরকম একজন খোদার মনোনীত বান্দা, যাঁর সারা জীবনে অন্ততঃ ৭৫ বার নসীব হয়েছিলো স্বচক্ষে প্রিয়নবী (ﷺ)’র দর্শন লাভের। [ইমাম আবদুল ওয়াহহাব শারানী, আল-মীযান আল-কুবরা’, ১:৪৪]\nপ্রিয় পাঠক! আপনি কি প্রিয়নবী (ﷺ)’র পবিত্র রওযা মোবারকের যেয়ারত সেভাবেই করেন, যেভাবে অন্যান্য কবর যেয়ারত করে থাকেন? মহানবী (ﷺ)’র রওযা শরীফ এমনই এক পুতঃপবিত্র স্থান, যেখানে সর্ব-হযরত জুনায়দ আল-বাগদাদী (রহমতুল্লাহে আলাইহে) ও বায়েযীদ বোস্তামী (রহমতুল্লাহে আলাইহে) সম্মান ও সমীহ সহকারে নিঃশব্দে নিঃশ্বাস নিতেন। তিনি এই পবিত্র জায়গায় নিজের প্রকাশ্য জিন্দেগীতে যখন উপস্থিত ছিলেন তখন যেমন প্রত্যেকে ওই স্থানটিকে সম্মান করতেন, ঠিক তেমনি ওই পবিত্র স্থানটির প্রতি বর্তমানেও প্রত্যেকের সেভাবে সম্মান প্রদর্শন করা একান্ত আবশ্যক। আজকে আমাদের দুর্ভাগ্য যে, আমরা সামগ্রিকভাবে প্রিয়নবী (ﷺ)’র উচ্চমর্যাদার বাস্তবতা সম্পর্কে, অথবা তাঁর সাথে সংশ্লিষ্ট ওই সব স্থানের পবিত্রতা সম্পর্কেও অনবধান; বাস্তবে আমরাই হলাম হাঁটা-চলা ও কথপোকথনকারী মুর্দা (লাশ), যারা জীবনশূন্য; পক্ষান্তরে সর্বশক্তিমান আল্লাহ তা’য়ালার ওই সকল প্রিয় বান্দা যাঁরা তাঁদের মাযার-রওযায় অবস্থান করছেন, তাঁরাই প্রকৃতপক্ষে জীবিত।\nপ্রিয়নবী (ﷺ) শুধু (রূহানীভাবে) জীবিত-ই নন, তিনি আমাদের সালাত-সালাম শুনতে পান এবং এমন কী প্রত্যুত্তরও দেন [আবূ দাউদ, ‘আল-সুনান: কিতাব আল-মানাসিক’ (হজ্জ্বের রীতিনীতি-সংক্রান্ত বই), ‘মাযার যেয়ারত’ অধ্যায়, ২:১৭৫ #২০৪১; আহমদ বিন হাম্বল, ‘আল-মুসনাদ’, ২:৫২৭; আল-তাবারানী, ‘মু’জাম আল-আওসাত’, ৪:৮৪ #৩১১৬; আল-বায়হাক্বী, ‘শু’আব আল-ঈমান’, ২:২১৭ #১৫৮১; আবূ নুয়াইম, ‘হিলইয়া আল-আউলিয়া ওয়া তাবাক্বাত আল-আসফিয়া’, ৬:৩৪৯; মুনযিরী, ‘আল-তারগীব ওয়াল-তারহীব মিন আল-হাদীস আল-শরীফ, ২:৩৬২ #২৫৭৩; আল-হায়সামী, ‘মজমাউল যাওয়াইদ ওয়া মানবা’ আল-ফাওয়াইদ’, ১০:১৬২; আল-মাক্বরীযী, ‘এমতা’ আল-আসমা’ বি মা লি নাবী মিন আল-আহওয়াল ওয়াল-আমওয়াল ওয়াল-হাফাদা ওয়াল-মাতা’, ১১:৫৯; ইবনে কাইয়্যেম, ‘জালা’ আল-আফহাম ফীল-সালা’ ওয়াল-সালাম ‘আলা খায়র আল-আনাম’, ১৯ পৃষ্ঠা #২০; এবং আল-সাখাভী, ‘আল-ক্বওল আল-বাদী’ ফীল-সালা’ ‘আলাল্ হাবীব আল-শাফী’, ১৫৬ পৃষ্ঠা]। তবে আমরা তাঁর এই জবাব আমাদের কানে শুনি না; কেননা আমাদের শবণশক্তি ও  দৃষ্টিশক্তি এই বাস্তবতা প্রত্যক্ষ করার ক্ষেত্রে বাধাগ্রস্ত (আল্লাহ তা’য়ালার পুণ্যবান বান্দাবৃন্দের ঠিক বিপরীতে)। অতএব, মো’মেন মুসলমানদের সমাজ হিসেবে (মওলিদ উপলক্ষে) খুশি উদযাপনে আমাদের বাধ্যবাধকতা রয়েছে; কেননা এ উপলক্ষে দুঃখ ও শোক প্রকাশের কোনো ভিত্তি-ই নেই।"},{"1":"৭.৯ শেষ বিচার দিবস অবধি মহানবী (ﷺ)-এর ভবিষ্যদ্বাণী প্রতিষ্ঠিত","2":"\nকলেমা – لا إله إلا الله محمد رسول الله ‘আল্লাহ ছাড়া কোনো উপাস্য নেই; মুহাম্মদ (ﷺ) হলেন তাঁরই প্রেরিত রাসূল/পয়গম্বর’ – -বাক্যটি এই বাস্তবতার দিকে ইঙ্গিত করে যে, প্রিয়নবী (ﷺ)’র প্রকাশ্য জিন্দেগীতে যেমন তাঁর নুবুয়্যত সত্য ছিলো, তা শেষ বিচার দিবস পর্যন্ত তেমনি জারি থাকবে। কেউই এ কথা দাবি করতে পারবেন না ‘মুহাম্মদ (ﷺ) আল্লাহর রাসূল ছিলেন;’ কেউ এরকম মন্তব্য করলে তিনি ইসলামে এখনো দাখিল হতে পারেন নি। কেননা মহানবী (ﷺ)’র নুবুয়্যত ক্বেয়ামত দিবস পর্যন্ত স্থায়ী মর্মে বিশ্বাস করাটা ঈমানের একটি মৌলিক পূর্বশর্ত।\nঅনুরূপভাবে, রাসূলূল্লাহ (ﷺ) হলেন ‘খা’তেম আল-নাবিয়্যীন’ তথা নুবুয়্যতের সীলমোহর। পূর্ববর্তী সকল নবী-রাসূল (আলাইহিমুস্ সালাম) এসেছেন এবং চলে গিয়েছেন; তাঁদের নুবুয়্যত পরবর্তী পয়গম্বরের (عليه السلام) আগমন দ্বারা সমাপ্ত হয়েছে। কিন্তু প্রিয়নবী (সাল্লাল্লাহু আলােইহে ওয়া সাল্লাম) হলেন সর্বশক্তিমান আল্লাহ তা’য়ালার সর্বশেষ পয়গম্বর। তাঁর পরে আর নতুন কোনো পয়গম্বর এসে তাঁর নুবুয়্যতের সমাপ্তি টানবেন না। অতএব, প্রিয়নবী (ﷺ) যে আমাদেরই রাসূল, ঠিক যেমনটি ছিলেন সাহাবা (রাদ্বিয়াল্লাহু আনহুম)’বৃন্দের, এ মর্মে বিশ্বাস করা বাধ্যতামূলক; আর এ-ও বিশ্বাস করা জরুরি যে শেষ বিচার দিবস অবধি তিনি-ই হলেন সমস্ত অনাগত প্রজন্মের রাসূল।\nএকমাত্র পার্থক্য, যদি কোনো পার্থক্য থেকে থাকে, তা হলো সাহাবামণ্ডলী (রাদ্বিয়াল্লাহু আনহুম) তাঁকে ৬৩ বছর যাবৎ নিজেদের চর্মচক্ষে দেখতে সক্ষম হয়েছিলেন; আর আজকে সামান্য কিছু সংখ্যক মনোনীত জন নিজেদের স্বপ্নে কিংবা জাগ্রত অবস্থায় তাঁকে ঘন ঘন দেখার সৌভাগ্য লাভ করেন। প্রিয়নবী (ﷺ) তাঁর বিশ্বস্ত ও অনুগত গোলামদেরকে বর্তমানেও তাঁর করুণা প্রদর্শন করেন তাঁদেরকে হেদায়াত দিয়ে; তিনি তাঁদেরকে স্বপ্নে দেখা দেন এবং তাঁরা দুনিয়া থেকে বিদায় নেয়ার সময়কালে তিনি তাঁদের রূহ/আত্মাবৃন্দকে স্বাগত জানাতে আগমন করেন।"},{"1":"৭.১০ খুশি প্রকাশ কোনো বেদআত নয়: এটা মানবপ্রকৃতি","2":"\nকোনো রহমত/বরকতপ্রাপ্তিতে খুশি প্রকাশ করা মানবপ্রকৃতির মৌলিক একটি অংশ। ইতিপূর্বে আমরা পেশ করেছি জানাযা/দাফনের একটি উদাহরণ ও পরিবারের অনুভূত শোক। আমরা বলেছিলাম,  ওই জানাযার অল্পকাল পরেই পরিবারটিতে কোনো বিয়ের অনুষ্ঠান হবার কথা থাকলে তা নিশ্চিতভাবেই বাতিল হয়ে যেতো। তা যদি পিছিয়ে না-ও দেয়া হতো, তবুও মরহূমের প্রতি শ্রদ্ধা প্রদর্শনস্বরূপ বিয়ের আয়োজন যথাসম্ভব অনাড়ম্বরভাবে করা হতো। অতঃপর যদি একই পরিবারে পাঁচ বা দশ বছর পরে আবারো কোনো বিয়ে আয়োজন হয়, তাহলে সর্বাত্মক আনন্দ-ফুর্তির সাথে সমস্ত রীতি-রেওয়াজ পালন করে বিয়ে অনুষ্ঠিত হবে। এর মানে এই নয় যে, ওই পরিবারটি পরলোকগত মরহূমকে একেবারেই ভুলে গিয়েছেন বা তাঁর শোক কাটিয়ে ওঠেছেন। সহজভাবে বলতে গেলে শোক-দুঃখের অনুভূতি কোনো নির্দিষ্ট সময়ের জন্যে মানুষকে আচ্ছন্ন করাটা মানবপ্রকৃতির একটি অংশ; কিন্তু সময়ের পরিক্রমণে মানুষ নিজেদের নিয়ন্ত্রণ গ্রহণ করতে সক্ষম হয় এবং ঘটনা যতোই মর্মান্তিক ও বিয়োগান্ত হোক না কেন, অতীত দুঃখ-শোক কাটিয়ে ওঠে।\nইসলাম ধর্মের মহান উলামাবৃন্দ স্পষ্টভাবে ব্যাখ্যা করেছেন যে, প্রিয়নবী (ﷺ)’র বেলাদত তথা ধরাধামে শুভাগমন দিবস উদযাপন করা শরীয়তেরই সারাংশ এবং তা মানব প্রকৃতির মৌলিক প্রয়োজনও; অপর দিকে, মহানবী (ﷺ)’র বেসাল শরীফে শোক প্রকাশ শরীয়তের পরিপন্থী এবং তা ইসলামের অপরিবর্তনীয় মৌলনীতিমালার সাথে অসঙ্গতিপূর্ণ। ইমাম আল-সৈয়ূতী (৮৪৯-৯১১ হিজরী) এই নীতি সম্পর্কে বলেন:\nإِنَّ وِلَادَتَهُ (صلى الله عليه وسلم) أَعْظَمُ النِّعَمِ عَلَيْنَا، وَوَفَاتَهُ أَعْظَمُ الْمَصَائِبِ لَنَا، وَالشَّرِيْعَةُ حَثَّتْ عَلَى إِظْهَارِ شُكْرِ النِّعَمِ وَالصَّبْرِ وَالسُّكُوْنِ وَالْكَتْمِ عِنْدَ الْمَصَائِبِ، وَقَدْ أَمَرَ الشَّرْعُ بِالْعَقِيْقَةِ عِنْدَ الْوِلَادَةِ وَهِيَ إِظْهَارُ شُكْرٍ وَفَرَحٍ بِالْمَوْلُوْدِ، وَلَمْ يَأْمُرْ عِنْدَ الْمَوْتِ بِذِبْحٍ وَّلَا بِغَيْرِهِ. بَلْ نَهَى عَنِ النِّيَاحَةِ وَإِظْهَارِ الْجَزَعِ، فَدَلَّتْ قَوَاعِدُ الشَّرِيْعَةِ عَلَى أَنَّهُ يَحْسُنُ فِيْ هَذَا الشَّهْرِ إِظْهَارُ الْفَرَحِ بِوِلَادَتِهِ (صلى الله عليه وسلم) دُوْنَ إِظْهَارِ الْحُزْنِ فِيْهِ بِوَفَاتِهِ\nঅর্থ: নিশ্চয় মহানবী (ﷺ)-এর মীলাদ তথা ধরাধামে শুভাগমন আমাদের প্রতি (খোদাতা’লার) সবচেয়ে বড় নেআমত/আশীর্বাদ; আর তাঁর বেসালপ্রাপ্তি তথা পরলোকে খোদার সাথে মিলনপ্রাপ্তি আমাদেরকে আক্রান্তকারী সবচেয়ে মারাত্মক দুর্যোগ। শরীয়ত বা ঐশী বিধান আমাদেরকে আশীর্বাদপ্রাপ্তির সময় কৃতজ্ঞ হতে উৎসাহিত করে, আর দুর্যোগকালে ধৈর্যধারণের, আল্লাহর ইচ্ছার প্রতি সমর্পণের ও শান্ত থাকার নির্দেশ দেয়। কোনো শিশুর জন্মকালে ‘আক্বীক্বা’ পালনের জন্যে ঐশী বিধানদাতা আমাদের প্রতি আদেশ জারি করেছেন এবং সেটা ওই নবজাতকের খাতিরে কৃতজ্ঞতা ও খুশি প্রকাশের উদ্দেশ্যে করা হয়; কিন্তু কোনো শিশুর ইন্তেক্বাল হলে পশু ক্বুরবানী বা অনুরূপ কিছু করতে তিনি আমাদের প্রতি আদেশ দেননি। বস্তুতঃ তিনি (ঐশী বিধানের প্রতি) অসন্তোষ প্রকাশক বিলাপ ও কান্নাকাটি নিষেধ করেন। অতএব, শরীয়তের নীতিমালা ইঙ্গিত করে যে এই (রবীউল আউয়াল) মাসে প্রিয়নবী (ﷺ)-এর মীলাদ নিয়ে খুশি প্রকাশ করা প্রশংসনীয় কাজ; আর তাঁর বেসালপ্রাপ্তিতে শোক প্রকাশ করা প্রশংসনীয় মর্মে কোনো ইশারা এতে নিহিত নেই। [আল-সৈয়ূতী, ‘হুসন আল-মাক্বসিদ ফী আমালিল মওলিদ’, ৫৪-৫৫ পৃষ্ঠা; এবং আল-সৈয়ূতী, ‘আল-হা’ওয়ী লিল-ফাতা’ওয়া’, ২০৩ পৃষ্ঠা]  \nপ্রিয়নবী (ﷺ)’র বেসালপ্রাপ্তি (আমাদের প্রতি) এই দাবি রাখে যে মুসলমান সাধারণের এটা সম্পর্কে কখনোই বিস্মৃত হওয়া চলবে না, কেননা তাঁর নুবুয়্যতের নেআমত/আশীর্বাদ শেষ দিনটি পর্যন্ত অবশিষ্ট থাকবে। হুযূরে পাকের (ﷺ) বরযখী/অন্তর্বর্তী পারলৌকিক জীবন তাঁরই দুনিয়াবী যাহেরী জিন্দেগী হতে উত্তম। এ বিষয়ে মোল্লা আলী ক্বারী সাহেব (رحمة الله) লেখেন:\nلَيْسَ هُنَاكَ مَوْتٌ وَلَا فَوْتٌ بَلِ انْتِقَالٌ مِنْ حَالٍ إِلَى حَالٍ وَاِرْتِحَالٌ مِّنْ دارٍ إِلَى دَارٍ\nঅর্থ: (বস্তুতঃ) কোনো মৃত্যু বা ওফাত নেই, স্রেফ আছে এক হালত-অবস্থা থেকে আরেক হালত-অবস্থায় ইনতেক্বাল/স্থানান্তর, এক বসত ঘর থেকে পরবর্তী আবাসস্থলে (স্থানান্তর)। [মোল্লা আলী ক্বারী, ‘শরহুল শেফা’, ১:৪৫]\nআমরা ইতিপূর্বে ব্যাখ্যা করেছি কেন মুসলমানদের প্রথম প্রজন্ম মওলিদ (ব্যাপকভাবে) পালন করেননি; এটা এ কারণে যে, ১২ই রবীউল আউয়াল তারিখ যখন-ই আগমন করতো, সাহাবা-এ-কেরাম (রাদ্বিয়াল্লাহু আনহুম আজমাঈন)’এর মনে পড়ে যেতো তাঁদের মাঝে মহানবী (ﷺ)’এর পবিত্র জীবনযাপন এবং এর পাশাপাশি তাঁর বেসাল শরীফ-ও। এর দরুন তাঁদের মনে খুশি ও দুঃখের এক মিশ্র আবেগ-অনুভূতি দেখা দিতো, আর তাতে দুঃখ-ভারাক্রান্ত ভাবই তাঁদেরকে আচ্ছন্ন করতো বেশি। তবে কয়েক শতাব্দী পরে এই বেদনার অনুভূতি হ্রাস পায় এবং প্রিয়নবী (ﷺ)’র পবিত্র বেলাদত তথা ধরাধামে শুভাগমনের খুশি ওর স্থলাভিষিক্ত হয়। ফলে মানব প্রকৃতির সাথে সঙ্গতি রেখে মওলিদুন্নবী (ﷺ)’র উদযাপন জারি হয়; আর এর অনুশীলন বর্তমানকাল পর্যন্ত জারি আছে। এই প্রসঙ্গে মুফতী মুহাম্মদ মাযহারউল্লাহ দেহেলভী সাহেব লেখেন:\nবারো রবীউল আউয়াল তারিখে মীলাদ মাহফিলের আয়োজন করা এ শর্তে যে তা সহীহ হাদীসের ওপর ভিত্তিশীল হবে এবং জশনে জুলূস-মিছিল বের করা এ শর্তে যে তাতে কোনো হারাম কাজ সংঘটিত হবে না – এই দুটোই বৈধ কাজ। এর পরিপন্থী কোনো বক্তব্য পেশ করতে হলে শরীয়তের দলিল প্রয়োজন হবে। আমি কি জিজ্ঞেস করতে পারি এর সমালোচকবর্গের কাছে মওলিদের বিরুদ্ধে তাদের কী দলিল আছে? সাহাবা-এ-কেরাম (رضي الله عنه) মওলিদ পালন করেননি বা এভাবে জশনে জুলূস্-মিছিলের আয়োজন ঠিক নয় মর্মে যুক্তি উপস্থাপন করা চলবে না, কেননা কোনো জায়েয/অনুমতিপ্রাপ্ত কাজ না করলেই তা না-জায়েয/অবৈধ হবার দলিল হয় না।[ফাতাওয়া মাযহারী, ৪৩৫-৪৩৬ পৃষ্ঠা]\nমহানবী (ﷺ)’র প্রথম উর্দূ জীবনীগ্রন্থের রচয়িতা হচ্ছেন মুফতী মুহাম্মদ ‘এনায়াত আহমদ কা’কূরাউয়ী (১২২৮-১২৭৯ হিজরী)। তিনি লেখেন যে মওলিদ উদযাপন করা হয় এ কারণে, যাতে প্রিয়নবী (ﷺ)’র ধরাধামে শুভাগমনের প্রতি খুশি প্রকাশ করা যায়; আর এ উপলক্ষে শোক প্রকাশ সহনীয় নয়। তিনি লেখেন:\nমুসলমান সর্বসাধারণের উচিত নবী করীম (ﷺ)-এর মহব্বতের খাতিরে মওলিদুন্নবী (ﷺ)-এর মাহফিল আয়োজন করা এবং তাতে অংশগ্রহণ করা। তবে শর্ত থাকে এই যে, (প্রত্যেকের) নিয়্যত হতে হবে আন্তরিক এবং প্রদর্শনীমুক্ত। উপরন্তু, বর্ণিত ঘটনাবলী হওয়া উচিত নির্ভরযোগ্য এবং হুযূরের (ﷺ) যাবতীয় মো’জেযা-ও হওয়া উচিত বিশ্বস্ত সূত্রের; কেননা বেশির ভাগ মানুষই এ ধরনের মাহফিলে কাব্য ও অনির্ভরযোগ্য বর্ণনা শুনে সন্তুষ্ট থাকেন। উলামাবৃন্দ আরো উল্লেখ করেন যে এসব মজলিশে প্রিয়নবী (ﷺ)-এর বেসাল শরীফের বর্ণনা যেনো না দেয়া হয়; কেননা এ ধরনের মজলিশ প্রফুল্লচিত্তের; তাই দুঃখ-বেদনার স্মরণ এসব মাহফিলে যথাযথ নয়। রাসূলুল্লাহ (ﷺ)-এর বেসাল শরীফের বিষয়টি সম্পর্কে দুটি পবিত্র মসজিদে কখনোই আলোকপাত করা হয়নি। [আল-কা’কূরাউয়ী, ‘তাওয়া’রীখ হাবীব ইলা’হ এয়া’নী সীরাত সাইয়্যেদ আল-মুরসালীন’, ১৫ পৃষ্ঠা]\nবস্তুতঃ মওলিদ কোনো বেদআত তথা নতুন প্রচলন নয়; বরঞ্চ এটা স্বতন্ত্রভাবে মানব প্রকৃতি। তাই মওলিদুন্নবী (ﷺ)’র জমায়েতগুলোকে ইসলামী সংস্কৃতির অবিচ্ছেদ্য অংশ বলাটা মোটেও ভুল নয়।"},{"1":"৭.১১ কোনো ঘটনা/অনুষ্ঠান পালন প্রথম প্রজন্মের সংস্কৃতি ছিল না","2":"  \nমওলিদের উদযাপন হলো রাসূলুল্লাহ (ﷺ)’এর সাথে কারো (মহব্বতের) আবেগপূর্ণ সংশ্লিষ্টতার এক সাংস্কৃতিক বহিঃপ্রকাশ। আমরা যদি প্রথম প্রজন্ম হতে বর্তমানকাল পর্যন্ত সংক্ষিপ্তভাবে ইসলামী ইতিহাসের বিশ্লেষণ করি, তাহলে দেখা যাবে প্রতিটি যুগে মানব সমাজের বিভিন্ন অংশ আনন্দ-খুশি ও দুঃখ-বেদনা প্রকাশের ক্ষেত্রে বিভিন্ন পন্থা অবলম্বন করেছেন। এ প্রসঙ্গে ইতিহাস পরিবর্তনে অবদান রেখেছে এমন কিছু ঘটনার দৃষ্টান্ত আমরা এখানে উপস্থাপন করবো:"},{"1":"৭.১১,১ মদীনায় হিজরত","2":"\nইতিহাসের বইপত্রে লিপিবদ্ধ আছে যে, মদীনাবাসী জনগণ যখন প্রিয়নবী (ﷺ)’র মদীনায় হিজরত করার সংকল্প সম্পর্কে জানতে পারেন, তখন তাঁরা ফজর নামায়শেষে প্রতিদিন সকালে মদীনা নগরীর তিন কিলোমিটার দক্ষিণে অবস্থিত ‘হার্রা’ নামের একটি স্থানে সফর করে যেতেন; সেখানে তাঁরা তাঁকে অভ্যর্থনা জানানোর জন্যে অপেক্ষা করতেন, যদিও দিনের তাপমাত্রা চড়ে যেতো। উষ্ণতা চরমে পৌঁছুলে এবং আর কোনো ছায়া অবশিষ্ট না থাকলেই কেবল তাঁরা ভারাক্রান্ত হৃদয়ে নিজেদের বাড়ি ফিরে যেতেন। মদীনাবাসীদের সম্পর্কে হযরত আবদুর রহমান বিন উওয়াইম বিন সা’ঈদা (রাদ্বিয়াল্লাহু আনহু) বলেন:\nلَمَّا سَمِعْنَا بِمَخْرَجِ رَسُوْلِ اللهِ (صلى الله عليه وسلم) مِنْ مَكَّةَ، وَتَوَكَّفْنَا قُدُوْمَهُ، كُنَّا نَخْرُجُ إِذَا صَلَّيْنَا الصُّبْحَ، إِلَى ظَاهِرِ حَرَّتِنَا، نَنْتَظِرُ رَسُوْلَ اللهِ (صلى الله عليه وسلم)، فَوَاللهِ! مَا نَبْرَحُ حَتَّى تَغْلِبَنَا الشَّمْسُ عَلَى الظِّلَالِ، فَإِذَا لَمْ نَجِدْ ظِلاًّ دَخَلْنَا، وَذَلِكَ فِي أَيَّامٍ حَارَّةٍ\nঅর্থ: আমরা যখন শুনতে পাই প্রিয়নবী (ﷺ) মক্কা নগরী ত্যাগ করেছেন, তখনই আমরা তাঁর প্রতীক্ষায় থাকি। আমরা ফজর নামাযশেষে হার্রা’র উন্মুক্ত স্থানটিতে গমন করতাম; আর সেখানে তাঁরই অপেক্ষায় থাকতাম। আল্লাহর নামে শপথ! আমরা সেখানে ততোক্ষণ পর্যন্ত অবস্থান করতাম, যতোক্ষণ সূর্য হতে কোনো ছায়া আর অবশিষ্ট থাকতো না। অতঃপর আমরা কোনো ছায়া অবশিষ্ট না পেলে বাড়ি ফিরে যেতাম; কেননা তা ছিলো ভর গ্রীষ্মকাল। [ইবনে হিশাম এটা বর্ণনা করেন ’আল-সীরাত আল-নববীয়্যা’ পুস্তকে, ৪২৩ পৃষ্ঠা; আল-তাবারী কৃত ‘তারীখ আল-উমাম ওয়াল-মুলূক,’ ১:৫৭১; আল-যাহাবী রচিত ‘তারীখ আল-ইসলাম ওয়া ওয়াফাএয়া’ত আল-মাশা’হীর ওয়াল-’আলম’ (আল-সীরাত আল-নববীয়্যা), ১:৩৩১; ইবনে কাসীর প্রণীত ‘আল-বেদায়া ওয়াল-নেহায়া’, ৩:১৯৬; এবং আল-খাযাঈ লিখিত ‘তাখরীজ আল-দালা’লাত আল-সামি’ইয়্যা ‘আলা মা’ কা’না ফী আহদ রাসূল আল্লাহ মিন আল-হার্ফ’, ৪৪৬ পৃষ্ঠা]\nপ্রিয়নবী (ﷺ) যখন মদীনা মোনাওয়ারায় শুভাগমন করেন, শহরবাসী সর্বসাধারণ তখন খুশিতে আত্মহারা হন। তাঁর শুভাগমনে তাঁরা এতোখানি আনন্দিত হন যে, তাঁকে স্বাগত জানাতে প্রত্যেকেই শহরের বাইরে চলে আসেন। মদীনা মোনাওয়ারার শিশুরা দফ বাদ্য বাজিয়ে খুশি প্রকাশক স্বাগত সঙ্গীত গাইতে থাকে; সকল মানুষ জুলূস-মিছিল করে উচ্চস্বরে সালামসূচক না’রা ধ্বনি দিতে থাকেন; ওই সময় তাঁরা মহানবী (ﷺ)’র সাথে সাথে হাঁটতে থাকেন, যতোক্ষণ না তাঁরা হযরত খালিদ বিন যাইদ আবূ আইয়ূব আল-আনসারী (রাদ্বিয়াল্লাহু আনহু)’র গৃহে পৌঁছেন। এখানেই প্রিয়নবী (ﷺ)’র বাসস্থান হয়।\nমদীনা মোনাওয়ারায় হিজরত ছিলো ইসলামের ইতিহাসে এক অনন্য ঘটনা। এই হিজরত একটি ইসলামী রাষ্ট্র প্রতিষ্ঠার ভিত্তিপ্রস্তর স্থাপন করেছিলো, যা চূড়ান্ত পর্যায়ে আরব উপদ্বীপে ইসলাম ধর্মের আধিপত্য বিস্তারের নিয়ামক হয়েছিলো। অতএব, মদীনা মোনাওয়ারায় তাঁর শুভাগমন দিবসটি ছিলো এক মহা তাৎপর্যময় ও খুশির দিন। তথাপি মদীনাবাসী জনগণ এই দিনটি উদযাপন করেননি, কেননা এটা তাঁদের সংস্কৃতি বা ঐতিহ্যের অংশ ছিলো না। তবে প্রিয়নবী (ﷺ)’র শুভাগমন উপলক্ষে মদীনাবাসী জনগণ মহাসম্মানিত রাসূল (ﷺ)’এর জন্যে এক চমক সৃষ্টিকারক অভ্যর্থনার আয়োজন করেছিলেন; অন্ততঃ এই দৃষ্টান্ত থেকে এ মর্মে সিদ্ধান্তে উপনীত হওয়া যায় যে, তাৎপর্যপূর্ণ কোনো ঘটনায় খুশি প্রকাশ করা এবং সে উপলক্ষে ব্যাপক আয়োজন দ্বারা তা উদযাপন করা একদিকে যেমন জায়েয/বৈধ, তেমনি অপর দিকে তা মানব প্রকৃতির অবিচ্ছেদ্য অংশ-ও। এই বিষয়টি মানবের প্রাকৃতিক/সহজাত প্রবৃত্তি ও আবেগের সাথে সম্পর্কিত; এতে এমন কোনো কিছুরই অস্তিত্ব নেই যা শরীয়তের প্রতিবন্ধকতা সৃষ্টি করে। অতএব, এর প্রতি বেদআত/নতুন প্রচলনের অভিযোগ উত্থাপন এবং এটাকে প্রত্যাখ্যানের জন্যে অজুহাত তৈরি করা এমন-ই এক ব্যাধির ইঙ্গিতবহ, যা কারো অন্তরের অবস্থার সাথে সম্পৃক্ত এবং তা (মানে অজুহাত) ধর্মীয় ন্যায্যতাপূর্ণও নয়।"},{"1":"৭.১১.২ মদীনা সনদ","2":"\nমদীনা মোনাওয়ারায় প্রবেশের পরে প্রিয়নবী (ﷺ) মদীনাবাসী আনসার (رضي الله عنه) ও মক্কার মুহাজির (رضي الله عنه)’বৃন্দের সাথে পরামর্শক্রমে মদীনার ইহুদী গোত্রগুলোর সাথে একটি সন্ধিচুক্তি প্রণয়ন করেন। এই ঐতিহাসিক শান্তিচুক্তিকে মদীনার সনদ তথা শান্তিচুক্তি হিসেবে স্মরণ করা হয়। ওই দিন প্রথম ইসলামী রাষ্ট্র প্রতিষ্ঠিত হয় এবং প্রিয়নবী (ﷺ) সেটার প্রথম সাংবিধানিক রাষ্ট্রপ্রধান হন। মুসলমানদের জন্যে এই ঘটনাটি প্রকৃতপ্রস্তাবেই উদযাপনযোগ্য ছিলো; তবুও মদীনাবাসী জনগণ দিনটি উদযাপন করেননি, কেননা সেটা তাঁদের সংস্কৃতির অংশ ছিলো না।"},{"1":"৭.১১.৩ বদর দিবস","2":"\nহিজরতের পরে মুসলমানদের কাছে সবচেয়ে খুশির দিন ছিলো বদর দিবস, যেদিন মিথ্যের ওপরে সত্যের ফায়সালাকারী জয় সূচিত হয়েছিলো। এই দিনটি ছিলো মুসলমানদের অনুপ্রেরণার একটি উৎস, যেহেতু ওই বিজয় এসেছিলো সর্বশক্তিমান খোদাতা’লার তরফ থেকে একটি (ঐশী) নিদর্শনস্বরূপ; এটা এমনই তাৎপর্যপূর্ণ দিন ছিলো যে ক্বুরআন মজীদে এটাকে  يَوْمَ ٱلْفُرْقَانِ তথা ‘পার্থক্যকারী/মীমাংসাকারী (সিদ্ধান্তের) দিবস’ বলে অভিহিত করা হয়েছে [আল-ক্বুরআন, ৮:৪১]। যদিও এই দিনটির বার্ষিকী প্রতি বছর ঘুরে আগমন করতো, তথাপিও সাহাবা-এ-কেরাম (রাদ্বিয়াল্লাহু আনহুম আজমাঈন) তা উদযাপনের কোনো আয়োজন করতেন না। কেননা এই ধরনের বিষয় তাঁদের সংস্কৃতির অংশ ছিলো না।"},{"1":"৭.১১.৪ মক্কা বিজয়","2":"\nএকইভাবে, মদীনায় হিজরতের পরে যেদিন মক্কা বিজয় সূচিত হয়, সে দিনটিও তাৎপর্যপূর্ণ ছিলো; এই দিনটিতেই আরব এলাকায় ইসলাম ধর্ম সবচেয়ে আধিপত্যশীল শক্তি হিসেবে আবির্ভূত হয়। প্রিয়নবী (ﷺ) ১০,০০০ সৈন্যের একটি বাহিনী নিয়ে মক্কা নগরীতে বিজয়ীর বেশে প্রবেশ করেন। এটা সেই একই নগরী যেখান থেকে তিনি ও তাঁর সাহাবাবৃন্দ (رضي الله عنه) কুফফারবর্গের নিষ্ঠুরতা ও শত্রুতার কারণে মদীনায় হিজরত করেছিলেন। আল-ক্বুরআন এ মহিমান্বিত দিনটির প্রতি উদ্দেশ্য করে ঘোষণা করেছে – فَتْحاً مُّبِيناً  তথা ‘সুস্পষ্ট বিজয়’ [৪৮:১]। এর চেয়ে বেশি খুশির দিন আর কোনটি হতে পারে? তবুও মুসলমানবৃন্দের প্রথম প্রজন্ম এটাকে উদযাপন করেন নি, কেননা তা তাঁদের সংস্কৃতি বা ঐতিহ্যের অংশ ছিলো না।"},{"1":"৭.১১.৫ শবে কদর: কুরআন নাযেলের রাত","2":"\nরমজান মাসের ২৭ তারিখের রাতটি (২৬ তারিখের দিনগত রাত) ওই (খোদায়ী) আশীর্বাদময় রাত, যা’তে ক্বুরআন মজীদ অবতীর্ণ হয়েছিলো। এই মহিমান্বিত রজনীতে আল্লাহ তা’য়ালা আমাদেরকে সর্বশ্রেষ্ঠ উপহার দান করেন – সর্বোচ্চ মর্যাদাসম্পন্ন রাসূল (ﷺ)’কে প্রেরণ করেন – যিনি শেষ বিচার দিবস পর্যন্ত আমাদের হেদায়াত/সঠিক পথের দিকনির্দেশনার অসীলা বা মাধ্যম হন। কিন্তু এমন একটি রাতও বার্ষিক উদযাপনের উপলক্ষ হয়নি; কেননা তা ওই যুগের প্রথা ছিলো না।"},{"1":"৭.১১.৬ নবযুগের নব চাহিদা","2":"\nআমরা যদি বর্তমান জগতের দিকে আরো গভীরভাবে তাকাই, তাহলে উপলব্ধি করতে পারবো যে আমাদের সভ্যতা ও সংস্কৃতির সাথে সংশ্লিষ্ট তাৎপর্যপূর্ণ দিবসগুলোই কেবল আমরা উদযাপন করি না, বরঞ্চ আধুনিক যুগের চাহিদানুযায়ী প্রচলনকৃত অনেক নতুন উৎসবও আমরা জাতীয় পর্যায়ে উদযাপন করে থাকি।\nএই আলোচনার সার-সংক্ষেপ হলো, ধর্মীয় গুরুত্বসম্পন্ন ও জাতীয় তাৎপর্যপূর্ণ দিবসগুলো উদযাপন করাটা মুসলমানবৃন্দের প্রথম প্রজন্মের ঐতিহ্য ছিলো না। সাহাবা-এ-কেরাম (রাদ্বিয়াল্লাহু আনহুম আজমাঈন) ক্বুরআন নাযেলের দিবস, এয়াওমে বদর ও মক্কা বিজয়ের দিনের মতো ঐতিহাসিক মুহূর্তগুলোকে উদযাপন করতেন না; কেননা সেটা তাঁদের প্রথা ছিলো না। এই বাস্তবতা সত্ত্বেও ইসলাম ধর্মের তাৎপর্যপূর্ণ দিনগুলোকে চিহ্নিত করার গুরুত্বকে এটা কোনোভাবেই খর্ব করে না।\nআজকের দুনিয়ায় অন্যান্য মুসলিম সংখ্যাগরিষ্ঠ দেশগুলোর মতোই পাকিস্তানও (লেখকের জন্মভূমি; তবে তিনি বর্তমানে ক্যানাডার নাগরিক) দৃঢ় হতে দৃঢ়তর আত্মবিশ্বাস ও মহিমাসহ নিজ স্বাধীনতা দিবস উদযাপন করছে। (কেননা) একবিংশ শতাব্দীতে এটা অন্যান্য জাতিরও প্রথা। আধুনিক সংস্কৃতি ও আত্মপরিচয়ের অবিচ্ছেদ্য অংশে পরিণত হয়েছে এ প্রথা। অনুরূপভাবে, সৌদি আরব ও বেশ কিছু মধ্যপ্রাচ্যের দেশে তাদের নেতৃবর্গ যে দিনগুলোতে সিংহাসনে আরোহণ করেন এবং ওই রাজ্যগুলো প্রতিষ্ঠিত হয়, সেসব দিনও উদযাপিত হয়ে থাকে। তারা ওই উদযাপনকে ‘আল-ঈদ আল-ওয়াতানী’ (জাতীয় উৎসব দিবস) হিসেবে উল্লেখ করেন। একইভাবে, প্রত্যেকটি দেশ ও জাতি-ই নিজ নিজ প্রথা ও আদর্শ অনুসারে ভিন্ন ভিন্নভাবে দিবস উদযাপন করেন। এভাবে তারা ভবিষ্যৎ প্রজন্মের কাছে নিজেদের জাতীয় পরিচয় তুলে ধরেন।\nএই পরিবর্তনের আলোকে মওলিদ/মীলাদ আগের চেয়েও বেশি গুরুত্ববহ হয়ে ওঠেছে; আর এই বাস্তবতা কোনো বিচারবুদ্ধিসম্পন্ন মানুষ-ই অস্বীকার করবেন না। আমাদের ও আমাদের ভবিষ্যৎ প্রজন্মগুলোর অন্তরে প্রিয়নবী (ﷺ)’র প্রতি আবেগ ও প্রেমাগ্নি জ্বালাবার সবচেয়ে সহজ পদ্ধতি হচ্ছে মওলিদ; আর এটা মহানবী (ﷺ)’র সাথে বিচ্ছিন্ন হয়ে যাওয়া সম্পর্ক জোড়া দেয়ারও অন্যতম অসীলা।"},{"1":"অষ্টম অধ্যায় মওলিদুন্নবী (ﷺ)-এর গঠনাত্মক উপাদান","2":""},{"1":"মওলিদুন্নবী (ﷺ)-এর গঠনাত্মক উপাদান","2":"\nসারা বছরব্যাপী বিভিন্ন ধর্মসভা-সমাবেশ অনুষ্ঠিত হয়ে থাকে, যেখানে সর্বশ্রেষ্ঠ নবী (ﷺ)’র সুন্দর সুন্দর বর্ণনা পেশ করা হয়। কিন্তু যখন পবিত্র রবীউল আউয়াল মাস আগমন করে, তখন-ই খুশি ও উৎফুল্লতা তুঙ্গে উঠে। মুসলিম দেশগুলোর প্রতিটি রাস্তায় এবং প্রায় প্রতিটি ঘরে, আর এমন কী অ-মুসলমান সংখ্যাগরিষ্ঠ রাজ্যগুলোতে বসবাসরত মুসলমানদের ক্ষুদ্র ক্ষুদ্র পরিসরেও মওলিদের সমাবেশ অনুষ্ঠিত হয়; এসব অনুষ্ঠানে মুসলমান সর্বসাধারণ স্রেফ প্রিয়নবী (ﷺ)’র প্রতি এশক্ব-মহব্বত ও ভক্তিশ্রদ্ধা প্রকাশের মহৎ উদ্দেশ্যে সমবেত হন। অন্যান্যরা মিষ্টি বিতরণ, ঘর সাজানো ও অলোকসজ্জা এবং রাস্তায় জশনে জলূস বের করে নিজেদের খুশি প্রকাশ করেন। মওলিদ/মীলাদ মাহফিলগুলোতে মানুষেরা প্রিয় রাসূল (ﷺ)’এর প্রতি ভালোবাসা প্রকাশার্থে তাঁর শানে প্রশংসা করেন এবং না’রা-স্লোগান দেন; কবিবৃন্দ তাঁর সম্মানে না’ত/সানা-সীফাত আবৃত্তি করেন; অনুষ্ঠানে অংশগ্রহণকারী মানুষ সুর করে ক্বুরআন তেলাওয়াত করেন; আর আলেম-উলামাকে দূরদূরান্ত থেকে দাওয়াত করে আনা হয় প্রিয়নবী (ﷺ)’র প্রতি প্রকৃত প্রেমাগ্নি প্রজ্জ্বলনকারী ওয়ায-নসীহত পেশের উদ্দেশ্যে। সংক্ষেপে, সবচেয়ে করুণার নবী (ﷺ)’র প্রতি গভীর এশক্ব-মহব্বত ও ভক্তিশ্রদ্ধা প্রকাশে সবাই উদ্বুদ্ধ হন।\nমওলিদুন্নবী (ﷺ) উপলক্ষে সবচেয়ে সম্মানিত রাসূল (ﷺ)’র প্রতি আমাদের খুশি ও ভক্তি প্রকাশের পন্থাগুলো কী কী? এই উদযাপনের সময় পুণ্যবান আশেক্বভক্তবৃন্দের আচরিত রীতিগুলো কী কী? আর মীলাদ উদযাপনের মৌলিক গঠনাত্মক উপাদানগুলোই বা কী কী? এই অধ্যায়ে আমরা এসব প্রশ্নের উত্তর দেবো এবং এর প্রতিটি বিষয়কে ক্বুরআন ও সুন্নাহ’র আলোকে যাচাই করবো এটা নির্ধারণ করতে যে, মওলিদের অন্তর্ভুক্ত কোন্ কোন্ উপাদান জায়েয/বৈধ, আর কোনগুলো, যদি আদৌ থেকে থাকে, অবৈধ। কেউ (এতদসংক্রান্ত) কোনো আমল বৈধ ও সওয়াবদায়ক কি না, তা ওই আমলের এক-একটি দিক বিশ্লেষণ করে নির্ধারণ করতে পারবেন। আমরা এই বিষয়টি নিয়েই এ অধ্যায়ে ব্যাপৃত হবো।\nমওলিদুন্নবী (ﷺ)’র গঠনাত্মক উপাদানগুলোর ঈমান আলোকিতকারী ও চিত্ত-উৎফুল্লদায়ক আমল/অনুশীলনী নিচে তালিকাবদ্ধ করা হলো:\n১. মাহফিল ও সমাবেশ আয়োজন;\n২. প্রিয়নবী (ﷺ)’র জীবনী ও গুণাবলী বর্ণনা;\n৩. নবী-বন্দনামূলক না’ত/শে’র/ক্বসীদা আবৃত্তি;\n৪. প্রিয়নবী (ﷺ)’র প্রতি সালাত-সালাম পেশ;\n৫. ক্বিয়্যা’ম (প্রথাগত সম্মানার্থে দাঁড়ানো)\n৬. আলোকসজ্জা\n৭. খাদ্য বিতরণ ও\n৮. জশনে জলূস/মিছিল।\nপরবর্তী অধ্যায়গুলোতে উপরোক্ত গঠনাত্মক উপাদানগুলোর প্রতিটিরই সুনির্দিষ্ট বিস্তারিত আলোচনা উপস্থাপন করা হবে, (ইনশা’আল্লাহ)।"}]