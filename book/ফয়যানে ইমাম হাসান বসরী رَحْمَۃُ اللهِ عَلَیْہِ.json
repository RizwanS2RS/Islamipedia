[
    {
        "1": "ফয়যানে ইমাম হাসান বসরী رَحْمَۃُ اللهِ عَلَیْہِ",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n        \tপ্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয় । ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n"
    },
    {
        "1": "দরূদ শরীফের ফযিলত",
        "2": "        \tপ্রিয় নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَيَّ فِيْ كِتَابٍ لَمْ تَزَلِ الْمَلَائِکَۃُ تَسْتَغْفِرُ لَهُ مَا دَامَ اِسْمِي فِي ذٰلِكَ الْكِتَاب۔  যে ব্যক্তি কিতাবে আমার প্রতি দরূদে পাক লিখলো তবে যতক্ষণ পর্যন্ত আমার নাম তাতে লেখা থাকবে, ফেরেশতারা তার জন্য ক্ষমা প্রার্থনা করতে থাকবে। (মু’জামু আওসাত, ১/ ৪৯৭, হাদীস: ১৮৩৫)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n        \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বে ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে  থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n صَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "প্রতিদিন বসরা থেকে মিনা শরীফ গমনকারী কারামত সম্পন্ন বুযুর্গ",
        "2": "            শায়খ ফরিদ উদ্দীন আত্তার رَحْمَۃُ اللهِ عَلَیْہِ তাঁর কিতাব তাযকিরাতুল আউলিয়ায় লিপিবদ্ধ করেন: একজন হাফিয ও ক্বারী সাহেব মাদরাসায় কুরআনে পাক পড়াতেন, একবার সে নফস ও শয়তানের প্ররোচনায় পড়ে কু-দৃষ্টি দিয়ে বসলো, তার এই ভুলটি সংগঠিত হতেই, তৎক্ষণাৎ সে সম্পূর্ণ কুরআন শরীফ ভুলে গেলো। সে খুবই আন্তরিকভাবে তাওবা করলো আর কান্না করতে করতে প্রসিদ্ধ তাবেয়ি বুযুর্গ হযরত ইমাম হাসান বসরি رَحْمَۃُ اللهِ عَلَیْہِ এর দরবারে উপস্থিত হয়ে গেলো, সম্পূর্ণ ঘটনা খুলে বললো আর আবেদন করলো যে, জনাব! আমার জন্য দোয়া করুন, যেনো আল্লাহ পাক আমার ভুল (Mistake) ক্ষমা করে দেন আর আমার যেনো কুরআনে করীম আবারো মুখস্ত হয়ে যায়। ইমাম হাসান বসরি رَحْمَۃُ اللهِ عَلَیْہِ অসহায় হাফিয সাহেবকে সাহায্য করতে গিয়ে বললেন: এই বছর হজ্জের সৌভাগ্য অর্জন করো! এবং মিনা শরীফের মসজিদুল খাইফ শরীফে যাও! সেখানকার ইমাম সাহেবকে দিয়ে দোয়া করাও (আল্লাহ পাক দয়া করবেন)। হাফিয সাহেব হজ্জের জন্য রওনা হলো এবং মিনা শরীফে মসজিদুল খাইফে পৌঁছলো, সময়টা যোহরের একটু পূর্বের সময় ছিলো, একজন নুরানী চেহারা বিশিষ্ট বৃদ্ধ ইমাম সাহেব মেহরাবে উপবিষ্ট ছিলো আর তাঁর আশেপাশে লোকজন বসা ছিলো। কিছুক্ষণ পর একজন মনিষী তাশরিফ আনলেন, ইমামসহ সকলে দাঁড়িয়ে তাকে স্বাগত জানালেন, নতুন আগমনকারী মনিষীও সেই মজলিসে বসে গেলেন। কিছুক্ষণ পর আযান হলো, যোহরের নামায জামআত সহকারে আদায় করা হলো, অতঃপর লোকেরা আপন আপন ঘরে চলে গেলো। এখন মসজিদুল খাইফ শরীফের ইমাম একা ছিলেন, ঐ হাফিয সাহেব সুযোগ পেয়ে ইমাম সাহেবের খেদমতে উপস্থিত হলো, সালাম দিলো, হাতে চুম্বন করলো আর কেঁদে কেঁেদে নিজের দূঃখভরা ঘটনা (Sad Story) শোনালো আর বললো যে, কিভাবে তার একটি গুনাহের শাস্তি (Punishment) স্বরূপ পুরো কুরআন শরীফ ভুলিয়ে দেয়া হলো।\n            ইমাম সাহেব! مَاشَآءَالله কারামত সম্পন্ন অলী ছিলেন, তাঁর দোয়ার বরকতে হাফিয সাহেবের ভুলে যাওয়া কুরআনে করীম পুনরায় স্মরণে এসে গেলো। এখন ইমাম সাহেব জিজ্ঞাসা করলেন: আপনাকে আমার ঠিকানা কে বলেছে? আরয করলো: ইমাম হাসান বসরি رَحْمَۃُ اللهِ عَلَیْہِ। এটা শুনে ইমাম সাহেব বলতে লাগলেন: আচ্ছা..!! তিনি আমার গোপনিয়তা ফাঁস করে দিয়েছেন, এখন আমিও তাঁর গোপনিয়তা (Secret) প্রকাশ করে দিবো, শোনো! যোহরের পূর্বে যেই মনিষীর আগমনে আমরা সকলে দাঁড়িয়ে সম্মান (Respect) করেছিলাম, সেই মনিষী ছিলেন ইমাম হাসান বসরি رَحْمَۃُ اللهِ عَلَیْہِ, তিনি তাঁর কারামতের দ্বারা প্রতিদিন বসরা থেকে মিনা শরীফে তাশরিফ আনেন আর এখানে যোহরের নামায আদায় করেন। ইমাম সাহেব আরও বললেন: ইমাম হাসান বসরি رَحْمَۃُ اللهِ عَلَیْہِ যার পথপ্রদর্শক (Leader) হবে, তার অন্য কারো প্রয়োজন হবে না...!!\n(তাযকিরাতুল আউলিয়া, ৪০ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ইমাম হাসান বসরি رَحْمَۃُ اللهِ عَلَیْہِ এর সংক্ষিপ্ত পরিচিতি",
        "2": "        \tপ্রিয় ইসলামী ভাইয়েরা! হযরত হাসান বসরি رَحْمَۃُ اللهِ عَلَیْہِ উচ্চ মর্যাদার বুযুর্গ * এক বর্ণনা অনুযায়ী তিনি ১৩০জন সাহাবায়ে কেরামের عَلَیْہِمُ الرِّضْوَان সাথে সাক্ষাত করার সৌভাগ্য অর্জন করেছেন * এদের মধ্যে ৭০জন বদরী (অর্থাৎ বদর যুদ্ধে অংশগ্রহনকারী) সাহাবায়ে কেরাম\nعَلَیْہِمُ الرِّضْوَان অন্তর্ভূক্ত রয়েছেন। (সিয়ারু আ’লামুন নুবালায়ি, খন্ড: ৫, পৃষ্ঠা: ৪৫৯) * ইমাম হাসান বসরি رَحْمَۃُ اللهِ عَلَیْہِ এর জন্ম মদীনা মুনাওয়ারায় মুসলমানদের দ্বিতীয় খলিফা হযরত ওমর ফারূকে আযম رَضِیَ اللهُ عَنْہُ এর শাসনামলে হয়েছিলো। (সিয়ারু আ’লামুন নুবালায়ি, খন্ড: ৫, পৃষ্ঠা: ৪৫৭) * জন্মের পর তাঁকে আমিরুল মুমিনিন হযরত ওমর ফারূকে আযম رَضِیَ اللهُ عَنْہُ এর খেদমতে উপস্থিত করা হলো, তাঁর ইচ্ছা অনুযায়ীই তাঁর নাম হাসান রাখা হয়েছে। (তাযকিরাতুল আউলিয়া, ৩৪ পৃষ্ঠা) * ইমাম হাসান বসরি رَحْمَۃُ اللهِ عَلَیْہِ এর উপনাম হলো আবু সায়্যিদ। (সিয়ারু আ’লামুন নুবালায়ি, খন্ড: ৫, পৃষ্ঠা: ৪৫৬) *তাঁর সম্মানীত মাতা মুসলমানদের আম্মাজান হযরত উম্মে সালমা رَضِیَ اللهُ عَنْہَا এর কন্যা ছিলেন। (সিয়ারু আ’লামুন নুবালায়ি, খন্ড: ৫, পৃষ্ঠা: ৪৫৭) * বর্ণিত আছে: যখন ইমাম হাসান বসরি رَحْمَۃُ اللهِ عَلَیْہِ এর সম্মানীতা আম্মা কোন কাজে ব্যস্ত হতেন আর তিনি কান্না করতে থাকতেন তখন উম্মুল মুমিনিন হযরত উম্মে সালমা رَضِیَ اللهُ عَنْہَا আন্তরিকতার টানে তাঁকে শান্ত করার জন্য দুধ পান করাতেন। (আদাবুল হাসানিল বসরি, ২৩ পৃষ্ঠা)\n* ওলামাগণ বলেন: হযরত উম্মে সালমা رَضِیَ اللهُ عَنْہَا এর মাধ্যমে ইমাম হাসান বসরি رَحْمَۃُ اللهِ عَلَیْہِ এর নবী করীম صَلَّی اللهُ عَلَیْہِ وَاٰلِہٖ وَسَلَّم এর ফয়যান নসীব হয়েছে, তাঁরই বরকতে তিনি رَحْمَۃُ اللهِ عَلَیْہِ অতুনলণীয় ইলম, আমল, তাকওয়ার অধিকারী ছিলেন, হযরত হাসান বসরি رَحْمَۃُ اللهِ عَلَیْہِ এর মুখে হিকমতের বাক্য জারী হতো আর তিনি মা’রিফাতে ইলাহী (অর্থাৎ আল্লাহ পাকের পরিচয় জানার) ক্ষেত্রে উচ্চ মর্যাদায় সমাসীন হয়েছেন। (আদাবুল হাসানিল বসরি, ২৩ পৃষ্ঠা) * রজবুল মুরাজ্জব ১১০ হিজরিতে তাঁর ওফাত হয়, ওফাতের সময় তাঁর বয়স ছিলো ৮৮ বছর। বসরায় জুমার নামাযের পর তাঁর জানাযার নামায আদায় করা হয় যাতে অসংখ্য লোক অংশগ্রহন করে। (সিয়ারু আ'লামুন নুবালায়ি, খন্ড: ৫, পৃষ্ঠা ৪৭২-৪৭৩)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n\n"
    },
    {
        "1": "ইলমের প্রভাব ও ইবাদতের নুর",
        "2": "             প্রিয় ইসলামী ভাইয়েরা! ইমাম হাসান বসরি رَحْمَۃُ اللهِ عَلَیْہِ অনেক বড় আলিম, যাহিদ (অর্থাৎ দুনিয়াবিমুখ), অনেক বড় নেককার (Virtuous), ধর্মপরায়ণ, ইবাদতকারী ছিলেন, ইলমে দ্বীনের প্রভাব ও ইবাদতের নুর তাঁর চেহারায় চমকাতো, এমনকি কেউ তাঁকে কোনদিন না দেখলেও চিনে ফেলতো। একবার এক অপরিচিত লোক বসরায় আসলো, (হয়তো সে ইমাম হাসান বসরি رَحْمَۃُ اللهِ عَلَیْہِ এর কথা শুনেছিলো, সুতরাং) সে কারো নিকট ইমাম হাসান বসরি رَحْمَۃُ اللهِ عَلَیْہِ সম্পর্কে জিজ্ঞাসা করলো, তখন তাকে বলা হলো: মসজিদে যাও! সেখানে এমন ব্যক্তিকে দেখবে যে, যার মতো তুমি কখনো আর কাউকে দেখনি, ব্যস ধরে নিবে তিনিই ইমাম হাসান বসরি رَحْمَۃُ اللهِ عَلَیْہِ। (আদাবুল হাসানিল বসরি, ২৪ পৃষ্ঠা)\n"
    },
    {
        "1": "ইমাম হাসান বসরি رَحْمَۃُ اللهِ عَلَیْہِ বসরার সর্দার",
        "2": "            ইমাম হাসান বসরি رَحْمَۃُ اللهِ عَلَیْہِ এর যুগে এক ব্যক্তি ছিলো: হাজ্জাজ বিন ইউসুফ। সে তখনকার শাসক ছিলো আর অনেক বড় অত্যাচারীও (Tyrant) ছিলো বটে। একদিন হাজ্জাজ বিন ইউসুফ হযরত খালিদ বিন সাফওয়ান رَحْمَۃُ اللهِ عَلَیْہِ কে জিজ্ঞাসা করলো: বসরার সর্দার কে? বললেন: হযরত হাসান বসরি رَحْمَۃُ اللهِ عَلَیْہِ । হাজ্জাজ অবাক হয়ে বললো: এটা কিভাবে হতে পারে? হাসান বসরি তো একজন ত্রুীতদাস। হযরত সাফওয়ান رَحْمَۃُ اللهِ عَلَیْہِ বললেন: হাকিকি সর্দার হযরত হাসান বসরি رَحْمَۃُ اللهِ عَلَیْہِই, কেননা লোক ইলমে দ্বীন শেখার ক্ষেত্রে তাঁর মুখাপেক্ষি কিন্তু ইমাম হাসান বসরি رَحْمَۃُ اللهِ عَلَیْہِ কোন বান্দার প্রতি মুখাপেক্ষি নন। আল্লাহ পাকের শপথ! আমি বসরার কোন সম্মানীত (Dignitary) ব্যক্তিকে এমন দেখিনি, যে ইমাম হাসান বসরি رَحْمَۃُ اللهِ عَلَیْہِ এর খেদমতে উপস্থিত হওয়ার আকাঙ্ক্ষা করেনি, সকলেই তাঁর ওয়াজ শোনার আগ্রহ রাখে, তাঁর খেদমতে হাজিরি দেয়ার খুবই আগ্রহী।\n            এটা শুনে হাজ্জাজ বিন ইউসুফ বললো: وَالله (আল্লাহ পাকের শপথ) তিনিই হলেন আসল সর্দার। (জামে বয়ানিল ইলম ওয়া ফুদালা, ১/ ২৪২, নং: ৩৩২)\n"
    },
    {
        "1": "ইলমে দ্বীন নেতা বানিয়ে দেন",
        "2": "            প্রিয় ইসলামী ভাইয়েরা! আসলেই কথা সত্য, ইলমে দ্বীন ও এর উপর আমল, এই দু’টি জিনিস যেই মানুষের মাঝে একত্রিত হয়ে যায়, তাকে নেতা বানিয়ে দেন। সাহাবিয়ে রাসূল হযরত আনাস বিন মালেক رَضِیَ اللهُ عَنْہُ হতে বর্ণিত, রাসূলে করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: নিশ্চয় ইলমে দ্বীন সম্মানীত লোকের সম্মান বৃদ্ধি করে এবং গোলামকে বাদশাহের মজলিশে বসিয়ে দেয়। (হিলয়াতুল আউলিয়া, খন্ড: ৬, পৃষ্ঠা ১৮৫, নং: ৮২৩৫)\n            আল্লাহ পাক আমাদেরকেও ইলমে দ্বীন অর্জন করার ও একনিষ্টতার সাথে তার উপর আমল করার তাওফিক দান করো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "কূপ থেকে পানি উপড়ে পরলো",
        "2": "            একবার ইমাম হাসান বসরি رَحْمَۃُ اللهِ عَلَیْہِ হজ্জের জন্য রওনা হলেন, কিছুলোকও তাঁর সাথে ছিলো, রাস্তায় কিছু লোকের পিপাসা লাগলো, পানি পান করার জন্য কূপের সন্ধান করা হলো, কূপ তো পেয়ে গেলো কিন্তু তাতে রশি বা বালতি (Bucket) ছিলো না, এখন চিন্তা ছিলো যে, কূপ থেকে পানি কিভাবে নিবে। সুতরাং পুরো ঘটনা ইমাম হাসান বসরি رَحْمَۃُ اللهِ عَلَیْہِ এর খেদমতে বলা হলো। তিনি বললেন: যখন আমি নামাযে লিপ্ত হবো তখন তোমরা পানি পান করে নিও। সুতরাং যখন তিনি নামাযের জন্য দাঁড়িয়ে গেলেন তখন হঠাৎ কূপ থেকে পানি স্বয়ংক্রিয়ভাবে উপড়ে পরলো আর সকলে ভালোভাবে পিপাসা (Thirst) নিবারণ করলো। এরই মধ্যে এক ব্যক্তি সাবধানতাবশত কিছু পানি কলসিতে রেখে নিলো। সে কারণে ঐ কূপের জোশ একেবারে শেষ হয়ে গেলো। এতে ইমাম হাসান বসরি رَحْمَۃُ اللهِ عَلَیْہِ বললেন: তোমরা আল্লাহ পাকের উপর ভরসা করোনি, এটি হলো তার পরিণাম (Result)।\n            অতঃপর এই হজ্জের মুবারক কাফেলা সামনে অগ্রসর হলো। ইমাম হাসান বসরি رَحْمَۃُ اللهِ عَلَیْہِ রাস্তা থেকে কিছু খেজুর তুলে নিয়ে মানুষদেরকে দিলেন, লোকেরা খেজুর খেলো, দেখলো এসব খেজুরের বিচিগুলো স্বর্ণের ছিলো। লোকেরা সেই বিচিগুলো (Seeds) বিক্রি করে খাদ্যদ্রব্য ক্রয় এবং তা থেকে কিছু সদকাও করলো। (তাযকিরাতুল আউলিয়া, ৪০ পৃষ্ঠা)\n"
    },
    {
        "1": "আস্থাহীনতার পরিণাম",
        "2": "            প্রিয় ইসলামী ভাইয়েরা! হাসান বসরি رَحْمَۃُ اللهِ عَلَیْہِ কিরূপ কারামত সম্পন্ন, উচ্চ মর্যাদা সম্পন্ন অলিয়ে কামিল ছিলেন, তিনি নামাযে লিপ্ত হওয়ার বরকতে কূপ থেকে পানি স্বয়ংক্রিয়ভাবে উপড়ে পড়ে এবং হাত মুবারক লাগার বরকতে খেজুরের বিচি স্বর্ণে পরিণত হয়ে গেলো। নিশ্চয় আল্লাহ পাকের নেককার বান্দারা খুবই উচ্চ মর্যাদার অধিকারী হয়ে থাকে * আল্লাহ পাক তাঁদেরকে সুমহান শানও দান করে থাকেন * তাঁদেরকে আপন নৈকট্য দ্বারা ধন্য করেন এবং * তাঁদেরকে নিজের বিশেষ নেয়ামত দ্বারা ধন্য করে কারামতও দান করেন।\n            হে আশিকানে রাসূল! এখনই আমরা যে ঘটনাটি শ্রবণ করলাম, তাতে আমাদের জন্য শেখার বরং আমলীভাবে (Practically) জীবনে বাস্তবায়ন (Implement) করার খুবই চমৎকার মাদানী ফুল রয়েছে। তা হলো দেখুন! ইমাম হাসান বসরি رَحْمَۃُ اللهِ عَلَیْہِ এর কারামতে কূপ থেকে পানি স্বয়ংক্রিয়ভাবে উপড়ে পরলো কিন্তু যখনই এক ব্যক্তি সংশয় (Suspicion) প্রকাশ করলো, কিছু পানি বাঁচিয়ে রাখলো তখন কূপের পানি পুনরায় নিচে নেমে গেলো। এ থেকে প্রতীয়মান হলো: তাওয়াক্কুল (অর্থাৎ আল্লাহ পাকের উপর ভরসা) না করা মানে বঞ্চিত হওয়ার কারণ। আমাদের উচিত আল্লাহ পাকের উপর ভরসা (Trust) করা * নিজেদের আস্থা দৃঢ় করা * যেই দয়ালু প্রতিপালক সমস্ত সৃষ্টিকে রিযিক দান করছেন নিশ্চয় তিনি আমাদেরকেও দান করবেন * যিনি সকালে খাবার দিয়েছেন, রাতেও তিনি খাবার দিবেন * যিনি বাল্যকালে (Childhood) দুধের নেয়ামত দ্বারা ধন্য করেছেন, যৌবনকালেও সেই প্রতিপালক আমাদেরকে দান করবেন, বৃদ্ধাকালেও (Old Age) তিনি দান করবেন। এজন্য আল্লাহ পাকের উপর ভরসা রাখা উচিত, নিজেদের আস্থা দৃঢ় করা প্রয়োজন, আল্লাহ পাক কুরআনে করীমে ইরশাদ করেন:\nوَ مَنْ  یَّتَوَکَّلْ عَلَی اللّٰہِ  فَہُوَ حَسْبُہٗ\n(পারা: ২৮, সূরা তালাক, আয়াত: ৩)                       কানযুল ঈমান থেকে অনুবাদ: আর যে আল্লাহর উপর ভরসা করে, তবে তিনিই তার জন্য যথেষ্ট।\n"
    },
    {
        "1": "তাওয়াক্কুলের ফযিলত সম্বলিত দু’টি হাদীসে মুবারাকা",
        "2": "        \t(১) মুসলমানদের দ্বিতীয় খলিফা হযরত ওমর ফারূকে আযম\nرَضِیَ اللهُ عَنْہُ হতে বর্ণিত, আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যদি তোমরা আল্লাহ পাকের প্রতি এমনভাবে ভরসা করো যেমনিভাবে তাওয়াক্কুল করার হক রয়েছে, তবে তোমাদেরকে তেমনিভাবে রিযিক দেয়া হবে যেমনিভাবে পাখিদের (Birds) কে রিযিক দেয়া হয়ে থাকে, তারা সকালে ক্ষুধার্ত অবস্থায় বের হয় আর বিকেলে পেঠ ভর্তি করে ফিরে আসে। (তিরমিযি, ৫৬০ পৃষ্ঠা, হাদীস: ২৩৪৪) (২) সাহাবিয়ে রাসূল হযরত আবু হুরায়রা رَضِیَ اللهُ عَنْہُ হতে বর্ণিত, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: یَدْخُلُ الْجَنَّۃَ اَقْوَامٌ اَفْئِدَتُہُمْ مِثْلُ اَفْئِدَۃِ الطَّیْرِ অর্থাৎ জান্নাতে কিছু এমন লোক প্রবেশ করবে, যাদের অন্তর পাখিদের অন্তরের মতো হবে।\n(মুসলিম, ১০৯১ পৃষ্ঠা, হাদীস: ২৮৪০)\n            প্রসিদ্ধ মুফাসসিরে কুরআন, হাকিমুল উম্মত মুফতি আহমদ ইয়ার খান رَحْمَۃُ اللهِ عَلَیْہِ বলেন: পাখিদের অন্তরে আল্লাহ পাকের প্রতি উচ্চ পর্যায়ের তাওয়াক্কুল থাকে। তাদের অন্তরে ভয় অনেক বেশি, হিংসা বিদ্বেষ (Hate) তাদের কাছে নেই। যেই মানুষের মাঝে এই বৈশিষ্ট্য (Qualities) সৃষ্টি হয়ে যাবে তবে সে ফেরেশতা (বৈশিষ্ট্য) হয়ে যায়। (মিরাতুল মানাজিহ, ৭/ ৪৮৮)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ইমাম হাসান বসরি رَحْمَۃُ اللهِ عَلَیْہِ উচ্চ মর্যাদার অলিয়ে কামিল",
        "2": "            প্রিয় ইসলামী ভাইয়েরা! বেলায়তের অনেক স্তর রয়েছে, এসবের মধ্যে সবচেয়ে উচ্চ স্তর হলো সিদ্দিকিয়ত।  اَلْحَمْدُ لِلّٰه হযরত ইমাম হাসান বসরি رَحْمَۃُ اللهِ عَلَیْہِও বেলায়তের ক্ষেত্রে সিদ্দিকিয়তের মর্যাদার সমাসীন ছিলেন। বর্ণিত আছে, একবার মুসলমানদের প্রিয় আম্মাজান হযরত আয়িশা সিদ্দিকা তায়্যিবা তাহেরা رَضِیَ اللهُ عَنْہَا ইমাম হাসান বসরি رَحْمَۃُ اللهِ عَلَیْہِ এর কথা শোনলেন তখন বললেন: مَنْ ہٰذَا الّذِی یَتَکلَّمُ بِکَلَامِ الصِدِّیْقِیْنَ؟ অর্থাৎ সে কে, যে সিদ্দিকিনদের ন্যায় কথা বলছে?\n             অনুরূভাবে ইমাম আলী বিন হোসাইন (অর্থাৎ ইমাম যয়নুল আবেদীন رَضِیَ اللهُ عَنْہُ) কে একবার ইমাম হাসান বসরি رَحْمَۃُ اللهِ عَلَیْہِ এর একটি কথা শোনানো হলো, ইমাম যয়নুল আবেদীন رَضِیَ اللهُ عَنْہُ বললেন: سُبْحٰنَ اللهِ! هٰذَا کَلَامُ الصِّدِّیق এটি তো কোন সিদ্দিকের কথা। (আদাবুল হাসানুল বসরি, ২৩ পৃষ্ঠা)\n"
    },
    {
        "1": "ইমাম হাসান বসরি رَحْمَۃُ اللهِ عَلَیْہِ এর একটি ভাবগাম্ভির্য বাণী",
        "2": "            প্রিয় ইসলামী ভাইয়েরা! ইমাম হাসান বসরি رَحْمَۃُ اللهِ عَلَیْہِ এর মুবারক বাণী যাকে ইমাম যয়নুল আবেদীন رَضِیَ اللهُ عَنْہُ সিদ্দিকের বাণী বলেছেন, সেই সুমহান বাণীটি কি? আসুন! শুনে নিই! ইমামুল উলামা, ইমাম হাসান বসরি رَحْمَۃُ اللهِ عَلَیْہِ বলেন: لَیْسَ الْعَجَبُ لِمَنْ ہَلَکَ کَیْفَ ہَلَکَ؟ وَ اِنَّمَا الْعَجَبُ لِمَنْ نَجَا کَیْفَ نَجَا؟ অর্থাৎ আশ্চর্য এটা নয় যে, ধ্বংসশীল কিভাবে ধ্বংস হয়ে গেলো? আশ্চর্য তো তার উপর যে মুক্তি প্রাপ্তরা কিভাবে মুক্তি পেলো?\n            প্রিয় ইসলামী ভাইয়েরা! মনযোগ দিন! কী পরিমাণ চিন্তা উদ্দীপক (Thought Provoking) আর শিক্ষনীয় বাণী। যেসব বান্দা কিয়ামতের দিন ধ্বংসে পতিত হয়েছে যাদের জন্য জাহান্নামের ফয়সালা শুনিয়ে দেয়া হয়েছে এদের জন্য আশ্চর্য কি? জাহান্নামে যাওয়া তো অনেক সহজ\n* শয়তান সব সময় মানুষকে ধোঁকা দেয়ার কাজে লেগে আছে * নফসে আম্মারার আকাঙ্ক্ষায় ফেঁসে যাচ্ছে * নফস অলসতা (Layiness) করে * নেকী থেকে দূরে রাখে * গুনাহে স্বাদ পায় এজন্য গুনাহে লিপ্ত হয়ে জাহান্নামের উপযুক্ত হয়ে যাওয়া তো অনেক সহজ। হ্যাঁ! * শয়তানের সাথে যুদ্ধ করে * নফসে আম্মারাকে পরাজিত (Dominate) করে * দুনিয়াবি, প্রবৃত্তির চাহিদাকে ধামিয়ে রেখে * সম্পদের ভালোবাসা * দুনিয়ার ভালোবাসা * লোভ * লালসা ইত্যাদির মতো অসংখ্য অভ্যন্তরীণ ব্যাধি (Spiritual Diseases) এই বিষাক্ত সাপ সেগুলোর সাথে যুদ্ধ করে নেকীতে অটল থাকা কঠিন কাজ। তাই আশ্চর্য এতে নয় যে, ধ্বংসশীল ধ্বংস কিভাবে হয়ে গেলো, আশ্চর্য তো তার জন্য যে, মুক্তি প্রাপ্তরা কিভাবে মুক্তি পেয়ে গেলো।\n            মোটকথা; আশ্চর্য তো তার প্রতি নয় যে, ধ্বংসে পতিত ব্যক্তি ধ্বংসের মধ্যে কিভাবে পতিত হলো, আশ্চার্যতো তার প্রতি যে, মুক্তি প্রাপ্তরা মুক্তি কিভাবে পেয়ে গেলো।\n            আল্লাহ পাক আমাদেরকে নফস ও শয়তানের মোকাবেলা করার ও তাদের বিরোধিতা করে জান্নাতে যাওয়ার আমলসমূহ করতে থাকার তাওফিক দান করা। اٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "ইমাম হাসান বসরি رَحْمَۃُ اللهِ عَلَیْہِ ও খোদাভীতি",
        "2": "            প্রিয় ইসলামী ভাইয়েরা! ইমাম হাসান বসরি رَحْمَۃُ اللهِ عَلَیْہِ অনেক খোদাভীতি সম্পন্ন ছিলেন। তাঁর উপর সব সময় বেদনা বিরাজ করতো, খোদাভীতির কারণে প্রায় সময় কান্না করতে থাকতেন, (মিরাতুল আসরার, ২৩২ পৃষ্ঠা, সামান্য পরিবর্তন সহকারে) আল্লামা ইবনে জাওযি رَحْمَۃُ اللهِ عَلَیْہِ লিখেন: * ইমাম হাসান বসরি رَحْمَۃُ اللهِ عَلَیْہِ যখন তাশরিফ আনতেন তখন এমন মনে হতো যে, হয়তো তিনি কোন নিকটাত্মীয়কে কবরস্থ করে এসেছেন * এমন হয়ে থাকতেন যেনো তাঁর মাথার উপর আগুন জ্বলছে * এমনভাবে বসতেন যেনো কোন কয়েদি (Prisoner) আর এখনই তাঁর শিরচ্ছেদ করা হবে * এই অবস্থায় সকাল করতেন যেনো এখনই কিয়ামতের ভয়াবহতা দেখে এসেছেন * একবার কেউ একজন তাঁকে কেমন আছেন জিজ্ঞাসা করলে বললেন: মাঝ দরিয়ায় যার নৌকা (Boat) ডুবে যায়, সেও আমার চেয়ে ভালো অবস্থায় (Better Condition) থাকবে। জিজ্ঞাসা করলো: এমনটি কেনো? বললেন: আমি গুনাহগার বান্দা আর যা কিছু নেকী করার সৌভাগ্য হয়, তা কবুল হয়েছে নাকি আমার মুখে ছুড়ে মারা হবে, আমি জানি না। (আদাবুল হাসানিল বসরি, ২৫-২৬-২৭ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পাত্র হাত থেকে কেনো ছোট?",
        "2": "            একবার হযরত হাসান বসরি رَحْمَۃُ اللهِ عَلَیْہِ এর খেদমতে ঠান্ডা পানি দেয়া হলো। পাত্র হাতে নিতেই তিনি অজ্ঞান হয়ে গেলেন এবং পাত্রটি হাত থেকে নিচে পড়ে গেলো। যখন কিছুক্ষণ পর অবস্থা কিছুটা স্বাভাবিক হলো তখন লোকেরা জিজ্ঞাসা করলো: হে আবু সায়্যিদ! আপনার কি হয়েছিলো? বললেন: আমার জাহান্নামীদের সেই আর্তনাদের কথা মনে পড়ে গিয়েছিলো, যা তারা জান্নাতীদের নিকট করবে: (বেঠে কি নসিহত, ২১ পৃষ্ঠা)\nاَنۡ اَفِیۡضُوۡا عَلَیۡنَا مِنَ الۡمَآءِ\n(পারা: ৮, সূরা আ’রাফ, আয়াত: ৫০)                      কানযুল ঈমান থেকে অনুবাদ: আমাদেরকে তোমাদের পানির কিছু ছিটে-ফোঁটা দাও।\n"
    },
    {
        "1": "ইমাম হাসান বসরি رَحْمَۃُ اللهِ عَلَیْہِ এর উপদেশ",
        "2": "            হযরত আলক্বামা বিন মারছাদ رَحْمَۃُ اللهِ عَلَیْہِ বলেন: আমরা হযরত ইমাম হাসান বসরি رَحْمَۃُ اللهِ عَلَیْہِ এর চেয়ে অধিক চিন্তিত কোন ব্যক্তিকেও দেখিনি, তিনি সব সময় চিন্তিত ও উদাস থাকতেন আর বলতেন: আমরা হাসি আর আমাদের এই বিষয়ে কোন খবরই নেই যে, যদি কিয়ামতের দিন আল্লাহ পাক আমাদের আমলের ব্যাপারে এটা বলে দেয়: যাও তোমাদের কোন আমলও আমি কবুল করিনি (তখন আমাদের কী অবস্থা হবে?)। (উয়ুনুল হিকায়াত, (অনুবাদকৃত), খন্ড: ১, পৃষ্ঠা ৫২)\n            আল্লাহ পাক আমাদেরকে পরকালীন চিন্তাভাবনা নসিব করো, আহ! আমরা যেনো সত্যিকার তাওবা করার, গুনাহ ছেড়ে দেয়ার, নেকী করার ও সুন্নাতে পরিপূর্ণ পবিত্রময় জীবন অতিবাহিতকারী হয়ে যাই।\nاٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "খোদাভীতিতে চিন্তিত থাকার ফযিলত",
        "2": "             হযরত হাজ্জাজ বিন দিনার رَحْمَۃُ اللهِ عَلَیْہِ বলেন: হযরত হাকাম বিন হাজল ও হযরত ইমাম ইবনে সিরিন رَحْمَۃُ اللهِ عَلَیْہِمَا এর পরস্পরের মধ্যে গভীর বন্ধুত্ব ছিলো। যখন হযরত ইমাম ইবনে সিরিন رَحْمَۃُ اللهِ عَلَیْہِ এর ইন্তিকাল হলো তখন হযরত হাকাম رَحْمَۃُ اللهِ عَلَیْہِ খুবই অসুস্থ হয়ে পড়লেন। সুস্থতার পর একদিন বলতে লাগলেন: আমি স্বপ্নে আমার ভাই ইমাম ইবনে সিরিন رَحْمَۃُ اللهِ عَلَیْہِ কে খুব ভালো অবস্থায় একটি প্রাসাদে দেখে জিজ্ঞাসা করলাম: হে আমার ভাই! আমি আপনাকে এমন অবস্থায় দেখছি যা দ্বারা আমি আনন্দিত হচ্ছি কিন্তু এটা বলুন যে, হযরত হাসান বসরি\nرَحْمَۃُ اللهِ عَلَیْہِ এর সাথে কেমন ফয়সালা হয়েছে? বললেন: তাঁকে আমার চেয়ে ৯০টি মর্যাদা বেশি দান করা হয়েছে। আমি কারণ জিজ্ঞাসা করলে বললেন: তাঁকে এই মর্যাদা সব সময় (পরকালীন চিন্তাভাবনায়) চিন্তিত থাকার কারণে দান করা হয়েছে। (হিলয়াতুল আউলিয়া, খন্ড: ২, পৃষ্ঠা ১৫৪, নং: ১৭৮২)\n            আল্লাহ পাক ইমাম হাসান বসরি رَحْمَۃُ اللهِ عَلَیْہِ এর উপর কোটি কোটি রহমত অবতীর্ণ করো আর তাঁর সদকায় আমাদেরকে পরকালীন চিন্তাভাবনা, খোদাভীতি, জাহান্নাম থেকে বেঁচে থাকা ও জান্নাত অর্জন করার স্পৃহা এবং কবর ও আখিরাতের প্রস্তুতি নেয়ার তাওফিক নসিব করো। আহ! যদি দুনিয়ার সমস্ত চিন্তা থেকে মুক্তি মিলে যেতো আর শুধুমাত্র মদীনার পেরেশানি নসিব হয়ে যেতো।\nاٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "নেক আমল নাম্বার ১০ এর প্রতি উৎসাহ প্রদান",
        "2": "            প্রিয় ইসলামী ভাইয়েরা! আউলিয়ায়ে কিরামের ফয়েয পেতে, খোদাভীতি ও নবীপ্রেম দ্বারা ঝোলি ভর্তি করতে, গুনাহ থেকে বেঁচে থাকতে ও নেক নামাযী হওয়ার জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান। ১২টি দ্বীনি কাজের মধ্যেও ভরপুর অংশগ্রহনের করুন! اِنْ شَآءَ الله দুনিয়া ও আখিরাতের অসংখ্য কল্যাণ নসিব হবে। মাদানী কাফেলায় সফর ও নেক আমলের উপর আমল করুন। اِنْ شَآءَ الله নেকী করার ও গুনাহ থেকে বেঁচে থাকার জন্য শায়খে তরীকত, আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর প্রদত্ত “৭২টি নেক আমল” এমন সর্বোত্তম পদ্ধতি যার উপর আমলকারী খুব সহজেই নেকীর উপর আমল ও গুনাহ থেকে বেঁচে থাকতে পারবে, সেই “৭২টি নেক আমল” এর মধ্যে নেক আমল নাম্বার ১০ হলো: আপনি কি আজ কানের গুনাহ অর্থাৎ গীবত, গান-বাজনা, খারাপ ও অশ্লিল কথা, মোবাইলের মিউজিক্যাল টোন, কলার টোন ইত্যাদি শোনা থেকে বাঁচার চেষ্টা করেছেন?\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "স্পেশাল পারসন ডিপার্টমেন্ট",
        "2": "            اَلْحَمْدُ لِلّٰه দাওয়াতে ইসলামী ইলমে দ্বীন প্রচার ও প্রসারে ৮০টিরও অধিক বিভাগ দ্বীনের খেদমত করে যাচ্ছে, তার মধ্য হতে একটি বিভাগ হলো “স্পেশাল পারসন ডিপার্টমেন্ট”। অন্ধ, বোবা ও বধির ইসলামী ভাইয়েরা ইলমে দ্বীন থেকে দূরত্বের কারণে এবং উত্তম সাহচর্য থেকে দূরে থাকার কারণে অনেক সময় প্রয়োজনীয় জ্ঞান থেকে বঞ্চিত থাকে, সমাজের এসব মানুষের মাঝে ইলমে দ্বীন ছড়িয়ে দেয়ার জন্য এই বিভাগটি অসংখ্য শহরে দাওয়াতে ইসলামীর সাপ্তাহিক সুন্নাতে ভরা ইজতিমায় অন্ধ, বোবা ও বধির ইসলামী ভাইদের হালকা লাগিয়ে থাকে। ফযিলতময় রাতসমূহ যেমন; (বার রবিউল আউয়ালের রাত, গেয়ারভী শরীফের রাত, শবে মেরাজ, শবে বরাত ইত্যাদিতে) অনুষ্ঠিতব্য সুন্নাতে ভরা ইজতিমাসমূহ ও রমযানুল মুবারকের সম্মিলিত ইতিকাফেও তাদের সংশোধন ও প্রশিক্ষণ দেয়া হয়ে থাকে। যাতে নিয়ম অনুযায়ী ইশারার ভাষায় নাত, বয়ান, যিকির ও দোয়ার ব্যবস্থা হয়ে থাকে এমনকি ব্রেইল (Braille) ভাষায় অন্ধ ইসলামী ভাইদের জন্য পুস্তিকাও ছাপানো হয়ে থাকে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "শয়ন ও জাগরনের সুন্নাত ও আদব",
        "2": "            প্রিয় ইসলামী ভাইয়েরা! আসুন! শায়খে তরিকত, আমিরে আহলে সুন্নাত دَامَتْ بَرَکَاتُہُمُ الْعَالِیَہ এর লিখিত পুস্তিকা “১০১ মাদানী ফুল” থেকে শয়ন ও জাগরনের সুন্নাত ও আদব শ্রবণ করি: * শয়ন করার আগে বিছানাকে ভালভাবে ঝেড়ে নিন যাতে কোন ক্ষতিকর পোকা মাকড় ইত্যাদি থাকলে বের হয়ে যায়, * শয়ন করার আগে এ দোয়াটি পড়ে নিন: اَللّٰہُمَّ بِاسْمِكَ اَمُوْتُ وَاَحْیٰ অনুবাদ: হে আল্লাহ্! আমি তোমার নামে মৃত্যুবরণ করছি এবং জীবিত হবো। (অর্থাৎ শয়ন করি ও জাগ্রত হই)। (বুখারী শরীফ, ৪র্থ খন্ড, পৃষ্ঠা ১৯৬, হাদীস নং- ৬৩২৫) * আসরের পর ঘুমালে স্মরণ শক্তি কমে যায়। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি আসরের পর ঘুমায় আর তার বুদ্ধি কমে যায়, তবে সে যেন নিজেকে তিরস্কার করে।” (মুসনাদে আবি ইয়ালা, ৪র্থ খন্ড, ২৭৮ পৃষ্ঠা, হাদীস নং- ৪৮৯৭) * দুপুরে কায়লুলা (অর্থাৎ কিছুক্ষণ শয়ন করা) মুস্তাহাব। (আলমগিরী, ৫ম খন্ড, ৩৭৬ পৃষ্ঠা) সদরুস শরীয়া, হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বলেন: যথাসম্ভব এটা ঐ সমস্ত লোকদের জন্য হবে, যারা রাত জেগে ইবাদত করে, নামায আদায় করে, আল্লাহ্ পাকের যিকির করে কিংবা কিতাব পাঠ করে অথবা অধ্যয়নে ব্যস্ত থাকে। কেননা, রাত জাগার কারণে যে ক্লান্তি আসে তা দূর হয়ে যাবে। (বাহারে শরীয়াত, ১৬তম অংশ, ৭৯ পৃষ্ঠা, মাকতাবাতুল মদীনা)\n* দিনের শুরুতে কিংবা মাগরিব ও ইশার মধ্যবর্তী সময়ে ঘুমানো মাকরূহ। (আলমগিরী, ৫ম খন্ড, ৩৭৬ পৃষ্ঠা) * পবিত্রাবস্থায় ঘুমানো মুস্তাহাব এবং * কিছুক্ষণ ডান পার্শ্ব হয়ে ডান হাত গালের নিচে রেখে কিবলামুখী হয়ে শয়ন করুন এরপর বাম পার্শ্ব হয়ে শয়ন করুন। (প্রাগুক্ত) * শয়ন করার সময় কবরে শয়ন করার কথা খেয়াল করুন। কেননা, সেখানে একা শয়ন করতে হবে আপন আমল ব্যতীত কেউ সঙ্গী হবে না।\n"
    },
    {
        "1": "ঘোষণা",
        "2": "শয়ন ও জাগরনের অবশিষ্ট সুন্নাত ও আদব তরবিয়্যতি হালকায় বলা হবে সুতরাং তা জানার জন্য তরবিয়্যতি হালকায় অবশ্যই অংশগ্রহন করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n            যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n            হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n            একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n            নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n            হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n            সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]