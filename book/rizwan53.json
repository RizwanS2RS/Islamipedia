[
  {
    "1": "ব্যভিচার কয় প্রকার",
    "2": "যেনা/ব্যভিচার\n\nসংকলকঃ মাসুম বিল্লাহ সানি\n\nব্যভিচার কয় প্রকারঃ\n\nবিয়ের পূর্বের প্রেম \u003d যিনা (অবৈধ, হারাম)\n\nবিয়ের পরে স্ত্রীর সঙ্গে প্রেম \u003d ইবাদত (বৈধ, হালাল)\n\nদুই প্রকার অবৈধ sex আছে।\n\nFornication \n\nAdultery বা পরকিয়া\n\nFornication হল দুজন অবিবাহিত নারী-পুরুষের যৌনসম্পর্ক। মানে, একজনও বিবাহিত নয়। উল্লেখ্য, বাবামা বা বাবামার অনুপস্থিতিতে অভিভাবককে না জানিয়ে গোপন বিয়ে করলে সে বিয়েও বৈধ হবে না এবং তাদের যৌন সম্পর্ক fornication হবে। \n\nআর, পরকিয়া বা Adultery হল দুজন নারী-পুরুষ এর মধ্যে যৌনসম্পর্ক যাদের মধ্যে একজন বিবাহিত তবে অপরজনের সাথে নয়। এক্ষেত্রে দুজনই বিবাহিত হতে পারে, আবার একজন কেবল বিবাহিত হতে পারে। তবে, দুজন পরস্পর বিবাহিত নয়। \n\nএ দুই ক্ষেত্রে দু রকম শাস্তি আছে। দুটোই আলোচনা করছি... তবে, এটা মনে রাখতে হবে এ শাস্তি কেবল ইসলামিক রাষ্ট্রতেই দেয়া যাবে। এবং শরিয়া সরকার সেটা প্রয়োগ করবে। কোন ব্যক্তি না। এরকম নন-মুসলিম দেশে বিচার সেদেশের আইনে হবে, চাইলে আদালত শরীয়া আইনে বিচার করবে না চাইলে করবে না এটা সে দেশের ব্যাপার । \n\nপ্রথমে, Fornication এর শাস্তি:\n\nএই কেসে, শরিয়া আইনে দুজনকেই ১০০ বেত্রাঘাত করতে হবে এবং সাথে একবছরের জন্য বহিষ্কার হতে পারে সমাজ হতে। এবং তওবা করতে হবে। আর বেত্রাঘাতের ক্ষেত্রে এটাই ইসলামী শরী‘য়াতের সবচেয়ে বড় শাস্তি। \n\n* “ব্যভিচারী ও ব্যভিচারিণী উভয়কে এক’শ ঘা করে বেত্রাঘাত কর। আল্লাহর বিধান কার্যকরী করবে এদের প্রতি দয়া যেন তোমাদের অভিভূত না করে। যদি তোমরা আল্লাহ ও পরকালে বিশ্বাসী হয়ে থাক। ঈমানদারদের একটি দল যেন এদের শাস্তি প্রত্যক্ষ করে।” (সূরা আন নূর ২৪:২)\n\nadultery বা পরকিয়ার শাস্তি:\n\nএ কেসে, যে অবিবাহিত তাঁকে ১০০ বেত্রাঘাত করতে হবে। আর যে বিবাহিত তাঁকে শরিয়াতের আইন মাফিক পাথর নিক্ষেপে মৃত্যুদণ্ড কার্যকর করতে হবে। আর যদি দুজনেই বিবাহিত হয় তবে দুজনেই পাথর নিক্ষেপে মৃত্যুদণ্ড। যাতে করে সে তার কুকর্মের উপযুক্ত ফলাফল ভোগ করতে পারে আর হারাম কাজে তার প্রতিটি অঙ্গ-প্রত্যঙ্গ যেমন করে মজা উপভোগ করেছিল, এখন তেমনি করে ঠিক তার উল্টা যন্ত্রণাদায়ক শাস্তি ভোগ করবে। এ মৃত্যুদণ্ডেও যদি তাদের পাপের পূর্ণ প্রায়শ্চিত্ত না হয় এবং তারা উভয়েই তওবা না করে মারা যায় তাহলে তাদেরকে জাহান্নামের আগুনে শাস্তি দেয়া হবে।\n\nকিছু হাদিস এ প্রসঙ্গে বলতে হয়, \n\nরাসুল (ﷺ) বলেছেন, “কোন ব্যভিচার ব্যভিচারের সময়ে মুমিন অবস্থায় ব্যভিচার করে না। কোন চোর চুরির সময় মুমিন অবস্থায় চুরি করে না। কোন মদখোর মদ খাওয়ার সময় মুমিন অবস্থায় মদ পান করে না, কোন লুন্ঠনকারী লুন্ঠন করার সময় মুমিন অবস্থায় লুন্ঠন করে না”। [বুখারি,মুসলিম ও আবু দাউদ]\n\n \n\n \n\n "
  },
  {
    "1": "তওবা করতেই হবে",
    "2": "রাসুল (ﷺ) আরো বলেছেন, “কোন ব্যক্তি যখন ব্যভিচার করে তখন তার ভেতর থেকে ঈমান বেরিয়ে যায়, এরপর তা তার মাথার উপর ছায়ার মত অবস্থান করতে থাকে। এরপর সে যখন তা থেকে তওবা করে তখন তার ঈমান পুনরায় তার কাছে ফিরে আসে”। [আবু দাউদ]\n\nহযরত আবু হুরায়রা বর্ণিত অন্য এক হাদীসে রাসুল (ﷺ) আরো বলেছেন, “যে ব্যক্তি ব্যভিচার করে অথবা মদ পান করে, আল্লাহ তার কাছ থেকে ঈমান ঠিক এমনভাবে কেড়ে নেন, যেমন কোন মানুষ তার মাথার উপর দিয়ে জামা খুলে থাকে।” \n\nরাসুল (ﷺ) বলেন, “কিয়ামতের দিন আল্লাহ তিন ব্যক্তির সাথে কথা বলবেন না, তাদের দিকে তাকাবেন না, তাদেরকে পবিত্রও করবেন না এবং তাদের জন্য যন্ত্রণাদায়ক কঠোর শাস্তি নির্ধারিত থাকবে। তারা হচ্ছে বৃদ্ধ ব্যভিচারী, মিথ্যাবাদী শাসক এবং অহংকারী গরীব।” [মুসলিম ও নাসায়ী]\n\nহযরত ইবন মাসউদ (رضي الله عنه) বলেন, আমি বলেছিলাম, \"হে আল্লাহর রাসূল! আল্লাহর কাছে সবচেয়ে বড় পাপ কী?\" তিনি বললেন, \"আল্লাহর সমকক্ষ কাউকে নির্ধারণ করা।\" আমি বললাম, \"এটা নিশ্চয়ই জঘন্যতম গুনাহ। তারপর কী?\" তিনি বললেন, \"তোমার সন্তান তোমার সাথে আহারে বিহারে অংশ নিবে এ আশংকায় সন্তানকে হত্যা করা।\" আমি বললাম, \"এরপর কী?\" তিনি বললেন, \"তোমার প্রতিবেশীর স্ত্রীর সাথে ব্যভিচারে লিপ্ত হওয়া।\" [বুখারি ও মুসলিম]\n\n[ বি. দ্র. ধর্ষণের ক্ষেত্রে কেবল ধর্ষণকারীর সাজা হবে উপোরক্ত পদ্ধতিতে । ]\n\nযিনাকারীর পরকালীন শাস্তি:\n\nযিনাকারীর পরকালীন শাস্তি বর্ণনায় হাদীস শরীফে এসেছে; \n\n“যিনারাকীরা উলংগ অবস্থায় এমন এক চুলার মধ্যে থাকবে যার অগ্রভাগ হবে অত্যন্ত সংকীর্ণ আর নিম্নভাগ হবে প্রশস্ত উহার তলদেশে অগ্নি প্রজ্বলিত থাকবে তাদেরকে তাতে দগ্ধ করা হবে। তারা মাঝে মধ্যে সেখান থেকে বের হয়ে যাওয়ার কাছাকাছি অবস্থায় পৌছে যাবে; অত:পর আগুন যখন স্তমিত হয়ে যাবে তখন তাতে তারা আবার ফিরে যাবে। আর তাদের সাথে এই আচারণ কেয়ামত পর্যন্ত করা হবে।” (বুখারী)\n\nএরপর জাহান্নামের শাস্তি কি হবে আল্লাহই ভাল জানেন ।\n\nবৃদ্ধ যিনাকারীর শাস্তি:\n\nবাধ্যর্কে উপনীত কোন ব্যক্তি যদি ব্যভিচারে লিপ্ত হয় তবে তার শাস্তি আরো কঠোর ও নির্মম হবে। \n\nআবু হুরায়রা (رضي الله عنه) হতে বর্ণিত, তিনি বলেন, রাসূল সাল্লাল্লাহু আলাইহি ওয়া সাল্লাম বলেন: “আল্লাহ তিন ধরণের মানুষের সাথে কিয়ামতের দিন কথা বলবেন না, তাদেরকে পবিত্রও করবেন না এবং তাদের প্রতি তাকাবেনও না। আর তাদের জন্য রয়েছে বেদনাদায়ক শাস্তি; তারা হল, বৃদ্ধ যিনাকারী, মিথ্যাবাদী বাদশাহ ও অহংকারী ফকীর।”\n\n \n\n \n\n "
  },
  {
    "1": "বিভিন্ন রকম যেনার পাপ",
    "2": "বিভিন্ন রকম যেনার পাপঃ\n\nরাসুলুল্লাহ ﷺ বলেছেনঃ “কোন বেগানা নারীর প্রতি দৃষ্টি দেওয়া চোখের যিনা, অশ্লীল কথাবার্তা বলা জিহ্বার যিনা, অবৈধভাবে কাউকে স্পর্শ করা হাতের যিনা, ব্যাভিচারের উদ্দেশ্যে হেঁটে যাওয়া পায়ের যিনা, খারাপ কথা শোনা কানের যিনা, আর যিনার কল্পণা করা ও আকাংখা করা মনের যিনা। অতঃপর লজ্জাস্থান একে পূর্ণতা দেয় অথবা অসম্পূর্ণ রেখে দেয়।\"\n\n[ সহীহ আল-বুখারী, মিশকাত : ৮৬, সহীহ আল-মুসলিম : ২৬৫৭, সুনানে আবু দাউদ, সুনানে আন-নাসায়ী ]\n\nরাসুলুল্লাহ ﷺ বলেছেনঃ\n\n“আল্লাহর দৃষ্টিতে শিরকের পর সবচাইতে বড় গুনাহ হচ্ছে এমন কোন জরায়ুতে একফোটা বীর্য ফেলা, যা আল্লাহ তার জন্য হালাল করেন নি।\"[ সহীহ বুখারী ]\n\nরাসুলুল্লাহ ﷺ বলেছেন, “যিনাকারী যখন যিনা করে, সে তা ঈমানদার অবস্থায় করে না।\" [ বুখারি ও মুসলিম ]\n\n\nআল-কুরআনের সতর্কবানী ও শাস্তিঃ\n\nযিনা হারাম ও অত্যন্ত মন্দ কাজ আল্লাহ তাআ’লা যিনাকে হারাম ঘোষণা করে বলেছেন,\n\n“তোমরা যিনার কাছেও যাবে না। কেননা তা অত্যন্ত নির্লজ্জ এবং খারাপ কাজ।\" [সুরা বনী-ইসরাঈলঃ ৩২ ]\n\nমহান আল্লাহপাক বলেন,\n\n\"আর ব্যভিচারের কাছেও যেয়ো না। নিশ্চয় এটা অশ্লীল কাজ এবং মন্দ পথ।” (সুরা ইসরার ৩২) \n\nকুরআনে আল্লাহপাক আরো বলেন,\n\n\"এবং যারা আল্লাহর সাথে অন্য উপাস্যের এবাদত করে না, আল্লাহ যার হত্যা অবৈধ করেছেন, সঙ্গত কারণ ব্যতীত তাকে হত্যা করে না এবং ব্যভিচার করে না। যারা একাজ করে, তারা শাস্তির সম্মুখীন হবে।কেয়ামতের দিন তাদের শাস্তি দ্বিগুন হবে এবং তথায় লাঞ্ছিত অবস্থায় চিরকাল বসবাস করবে। কিন্তু যারা তওবা করে বিশ্বাস স্থাপন করে এবং সৎকর্ম করে, আল্লাহ তাদের গোনাহকে পুন্য দ্বারা পরিবর্তত করে এবং দেবেন। আল্লাহ ক্ষমাশীল, পরম দয়ালু।” (ফুরক্বান, ৬৮-৬৯)\n\nআল্লাহপাক আরো বলেন, \n\n\"ব্যভিচারিণী নারী ব্যভিচারী পুরুষ; তাদের প্রত্যেককে একশ’ করে বেত্রাঘাত কর। আল্লাহর বিধান কার্যকর কারণে তাদের প্রতি যেন তোমাদের মনে দয়ার উদ্রেক না হয়, যদি তোমরা আল্লাহর প্রতি ও পরকালের প্রতি বিশ্বাসী হয়ে থাক। মুসলমানদের একটি দল যেন তাদের শাস্তি প্রত্যক্ষ করে।” (আন-নুর, ০২)\n\nআল্লাহ তাআলা বলেন:\n\nإِنَّ الَّذِينَ يُحِبُّونَ أَنْ تَشِيعَ الْفَاحِشَةُ فِي الَّذِينَ آمَنُوا لَهُمْ عَذَابٌ أَلِيمٌ فِي الدُّنْيَا وَالْآخِرَةِ وَاللَّهُ يَعْلَمُ وَأَنْتُمْ لَا تَعْلَمُونَ\n\n“নিশ্চয় যারা ঈমানদারদের মাঝে ফাহেশা (ব্যভিচার) ছড়িয়ে দিতে পছন্দ করে দুনিয়া ও আখেরাতে তাদের জন্য বেদনাদায়ক শাস্তি রয়েছে। আল্লাহ জানেন; তোমরা জান না।[সূরা নূর, আয়াত: ১৯]\n\nকোরআনে আল্লাহপাক বলেন,\n\n\"যেদিন প্রকাশ করে দেবে তাদের জিহবা, তাদের হাত ও তাদের পা, যা কিছু তারা করত” (সুরা নুর, আয়াত ২৪)\n\n \n\n "
  },
  {
    "1": "হাদিসের আলোকে শাস্তি",
    "2": "হাদিসের আলোকে শাস্তিঃ\n\nইসরাইলী রেওয়াতে এসেছে, যিনাকারী নারী ও পুরুষকে তাঁদের লজ্জাস্থানের সাথে জাহান্নামে ঝুলানো হবে এবং এভাবে ঝুলিয়ে পোড়ানো হবে। সেই সাথে লোহার চাবুক দিয়ে মারা হবে। তাদের আর্ত চিৎকারে ফেরেস্তারা বলবে, \n\n\"কোথায় ছিল এই আর্তনাদ?তোমরাতো হাসাহাসি করতে, ফুর্তি করতে এবং মহান আল্লাহর ব্যাপারে ছিলে উদাসিন, আল্লাহ সবকিছু দেখেন জানা সত্তেও লজ্জা করতেন না।”\n\nনিচের হাদিস গুলো একটু ভালোভাবে পড়ুন,\n\n\"যিনাকারী যিনা করার সময় তার ঈমান থাকেনা।” (বুখারী)\n\n\"যখন কেউ যিনায় লিপ্ত হয়, তার অন্তর থেকে ঈমান উঠে যায়। এবং যখন সে বিরত হয়, তার ঈমান আবার ফেরত আসে।” (আবু-দাউদ)\n\n\"যে কেউ মদ খায় অথবা যিনায় লিপ্ত হয়, আল্লাহ তার থেকে ঈমান এইভাবে উঠিয়ে নেন, যেভাবে মানুষ শরীর থেকে জামা খুলে ফেলে।” (হাকিম)\n\n\"তিন ধরনের ব্যক্তির সাথে মহামহিম আল্লাহপাক কথা বলবেন না, তাদেরকে পাপ থেকে পবিত্র করবেন না এবং তাঁদের দিকে তাকাবেন ও না। তারা হলঃ বৃদ্ধ ব্যাভিচারী, মিথ্যাবাদি রাজা বা শাসক এবং অহঙ্কারী দরীদ্র ব্যক্তি।” (মুসলিম)\n\nইবনে মাসুদ (رضي الله عنه) হতে বর্ণিত, তিনি একবার রাসুল (ﷺ) জিজ্ঞেস করলেন,\n\nমহান আল্লাহপাকের কাছে সবচেয়ে জঘন্য গুনাহ কোনটি?” রাসুল (ﷺ) উত্তরে বললেন, “আল্লাহর সাথে কাউকে শরীক করা অথচ তিনি তোমাকে সৃষ্টি করেছেন।” এরপর আবার জিজ্ঞেস করলে রাসুল (ﷺ) বলেন, “দারীদ্রের ভয়ে সন্তান হত্যা করা”। আবার জিজ্ঞেস করলে বলেন, “প্রতিবেশীর স্ত্রীর সাথে যিনায় লিপ্ত হওয়া”\n\nহযরত আ’তা হতে বর্ণিত, যে জাহান্নামের দরজাগুলোর মধ্যে সবচেয়ে জঘন্য এবং ঘৃণ্য হল সেই দরজা, যেটা দিয়ে সেই সব যিনাকারীরা প্রবেশ করবে যারা যিনার পরিণাম জানা সত্তেও যিনায় লিপ্ত হয়।\n\nমখুল আদ-দিমাশকি বলেছেন, \n\nজাহান্নামের অধিবাসীরা এমন এক পচা দুর্গন্ধ পাবে যে তারা বলতে থাকবে, ‘আমরা কখনও এমন দুর্গন্ধ আস্বাদন করিনি।’ তখন তাঁদের বলা হবে যে এই দুর্গন্ধ হল জাহান্নামে শাস্তিপ্রাপ্ত যিনাকারীর লজ্জাস্থানের। ” এই দুর্গন্ধ সমস্ত জাহানামীদের কষ্ট দিবে। \n\nরাসুল (ﷺ) হতে বর্ণিত যে, \n\nইবলিস তার সাঙ্গপাঙ্গকে ডেকে মিটিং করে এবং বলে যে, যে শয়তান মানুষকে সবচেয়ে বেশী ধোকায় ফেলতে পারবে তাঁকে আমি মাথায় মুকুট পড়িয়ে দেব। দিন শেষে সব শয়তান একসাথে জড় হয়ে শয়তানকে রিপোর্ট দিতে থাকে যে আমি অমুক ব্যক্তিকে তার স্ত্রীকে তালাক দিতে ফুসলিয়েছি এবং সে তালাক দিয়েছে। আমি অমুক দুই ব্যক্তির মধ্যে শত্রুতা সৃষ্টি করেছি। কিন্তু শয়তান এগুলো শুনে বলবে তোমরা কিছুই করনি। অবশেষে যখন এক শয়তান বলবে আমি অমুক অমুক কে ফুসলিয়ে যিনায় লিপ্ত করেছি। তখন ইবলিস শয়তান খুশী হয়ে তাকে মুকুট পড়িয়ে দিবে। (আস-সুয়ুতি) \n\nহযরত আনাস (رضي الله عنه) হতে বর্ণিত রাসুল (ﷺ) বলেছেন,\n\nঈমান হচ্ছে পোশাকের মত যা দ্বারা আল্লাহ যাকে ইচ্ছা আবৃত করেন। কিন্তু কেউ যদি যিনায় লিপ্ত হয় তাহলে এই ঈমানের পোশাক ছিনিয়ে নেয়া হয়। যদি সে তওবা করে, তাহলে তাঁকে আবার সেটা ফিরিয়ে দেয়া হয়।” (দাঈলামী) \n\nরাসুল (ﷺ) বলেছেন, \n\n\"হে ঈমানদারেরা! তোমরা যিনা হতে দূরে থাক। যিনার ছয়টি ভ্যাবহ পরিণতি। যার তিনটি দুনিয়ায় এবং তিনটি আখিরাতে। দুনিয়ার তিনটি হলঃ চেহারা বিবর্ণ হয়ে যাওয়া, আয়ু কম হওয়া এবং দারীদ্র বেড়ে যাওয়া। আর তিনটি হল আখিরাতেঃ আল্লাহর অভিসম্পাত, হিসাব কঠিন হয়ে যাওয়া এবং আগুনের শাস্তি।” (আস-সুয়ুতি)\n\nআল্লাহর রাসুল (ﷺ) আরো বলেন, \n\n\"যে ব্যক্তি মদপান করে এবং এভাবে মারা যায়, আল্লাহ তাকে ‘গুতা’ নামক নদী হতে পান করাবেন। গুতা হল জাহান্নামের এমন এক নদী যেটা যিনাকারী নারীদের লজ্জাস্থান হতে নির্গত তরল দিয়ে তৈরী হয়েছে।” (আহমদ) \n\nআল্লাহর রাসুল (ﷺ) আরো বলেন, \n\n\"শিরকের পর সবচেয়ে জঘণ্য গুনাহ হল অবৈধ গর্ভে বীর্যপাত করা।” (ইবনে জাওযী)\n\nরাসুল (ﷺ) বলেন, \n\n\"যে ব্যক্তি এমন কারো সাথে যিনায় লিপ্ত হয় যার সাথে তার বিয়ে হারাম ছিল, সেই ব্যক্তিকে হত্যা কর।” (আল হাকিম)\n\nআল বা’রা হতে বর্ণিত হয়েছে যে, \n\nরাসুল (ﷺ) একবার তাঁর চাচাকে পাঠালেন এক লোককে হত্যা করতে। সেই লোক তার সৎ মায়ের সাথে যিনায় লিপ্ত হয়েছিল। এবং হত্যার পর সেই লোকের সম্পদ ও পাঁচ ভাগ করে বন্টন করে দিতে বলেছিলেন যেভাবে গনীমত বন্টন হয়।\n\nবুখারী ৬৩১৫ (ইফা) || আবূ হুরায়রা (رضي الله عنه) থেকে বর্ণিত। রাসুলুল্লাহ (ﷺ) বলেছেনঃ কোন ব্যভিচারী ব্যাভিচার করার সময় মুমিন থাকে না। কোন শরাব পানকারী শরাব পান করার সময় মুমিন থাকে না। কোন চোর চুরি করার সময় মুমিন থাকে না এবং কোন ছিনতাইকারী এমনভাবে ছিনতাই করে যে, মানুষ তা দেখার জন্য তাদের চোখ সেদিকে উত্তোলিত করে; তখন সে মুমিন থাকে না।\n\nবুখারী ৬৩৫৫ (ইফা) || আবদুল্লাহ (رضي الله عنه) থেকে বর্নিত। তিনি বলেনঃ আমি বললাম, হে আল্লাহর রাসুল! কোন পাপটি সবচেযে বড়? তিনি বললেনঃ তুমি আল্লাহর কোন সমকক্ষ সাব্যস্ত করবে। অথচ তিনিই তোমাকে সৃষ্টি করেছেন। আমি বললাম, তারপর কোনটি? তিনি বললেনঃ তোমার সাথে আহার করবে এ ভয়ে তোমার সন্তানকে হত্যা করা। আমি বললাম তারপর কোনটি? তিনি বললেনঃ তোমার প্রতিবেশীর স্ত্রীর সাথে যিনা করা।\n\nবুখারী ৬১৫৯ (ইফা) || মাহমূদ ইবনু গায়লান (রহঃ) ইবনু আব্বাস (رضي الله عنه) থেকে বর্ণিত। তিনি বলেনঃ আবূ হুরায়রা (رضي الله عنه) নবী (ﷺ) থেকে ছোট গুনাহ সম্পর্কে যা বলেছেনঃ তার চেয়ে যথাযথ উপমা আমি দেখি না। (নবী ﷺ বলেছেনঃ) আল্লাহ তা’আলা আদম সন্তানের উপর যিনার কোন না কোন হিসসা লিখে দিয়েছেন; তা সে অবশ্যই পাবে। সুতরাং চোখের যিনা হল (নিষিদ্ধদের প্রতি) নযর করা এবং জিহবার যিনা হল (যিনা সম্পর্কে) বলা। মন তার আকাঙ্ক্ষা ও কামনা করে, লজ্জাস্হান তাকে বাস্তবায়িত করে অথবা মিথ্যা প্রতিপন্ন করে।\n\nতাবারানী ২০/২১২, সহীহ আল-জামী ৪৯২১ || রাসূলুল্লাহ (ﷺ) বলেন, “তোমাদের কারো মাথায় যদি লোহার সুঁচ দিয়ে আঘাত করা হয়, তবে সেই আঘাত এর যন্ত্রনা তার জন্য উত্তম এমন কোনো মহিলাকে স্পর্শ করা থেকে যাকে স্পর্শ করা তার জন্য জায়েয নেই (অর্থাৎ গায়ের মাহরাম মহিলা)।”\n\nসূনান আবু দাউদ (ইফাঃ) ২১৪৯ || আবূ হুরায়রা (رضي الله عنه) নবী করীম (ﷺ) হতে বর্ণনা করেছেন যে, আল্লাহ্ তা‘আলা আদম সন্তানের জন্য যিনার একটি অংশ নির্ধারণ করেছেন,আর সে তা অবশ্যই করবে। আর চক্ষুর যিনা হল দৃষ্টিপাত করা, মুখের যিনা হল অশোভন উক্তি, আর নফসের যিনা হল (যিনার) ইচ্ছা ও আকাঙ্খা করা। আর সবশেষে গুপ্তাঙ্গ তা সত্য বা মিথ্যায় পরিণত করে।\n\nরাবী আরো উল্লেখ করেছেন যে, দুই হাতের যিনা হল কোন অপরিচিত স্ত্রী কে স্পর্শ করা। আর দুই পায়ের যিনা হল যিনার স্থানে গমণ করা। আর মুখের যিনা হল (কোন অপিরিচিতা স্ত্রীকে) চুম্বন করা। কানের যিনা হলো, (যৌন উদ্দীপক) কথাবার্তা শ্রবণ করা ।  (হাদীসটি ২১৪৯, ২১৫০ এবং ২১৫১ নং হাদিস এর সমন্বিত রূপ)\n\n \n\n \n\n "
  },
  {
    "1": "ইসলামে অবৈধ প্রেম-ভালবাসার বিধান",
    "2": "ইসলামে অবৈধ প্রেম-ভালবাসার বিধান\n\nইসলামে গাইরে-মোহরেম নারী-পুরুষের মাঝে প্রেম-ভালবাসা নিষিদ্ধ, এটি চরম গুনার কাজ। আল্লাহ তাআলা বলেন:\n\nفَانكِحُوهُنَّ بِإِذْنِ أهْلِهِنَّ وَآتُوهُنَّ أُجُورَهُنَّ بِالْمَعْرُوفِ مُحْصَنَاتٍ غَيْرَ مُسَافِحَاتٍ وَلا مُتَّخِذَاتِ أَخْدَانٍ ) النساء 25\n\n“অতএব, তাদেরকে তাদের মালিকের অনুমতিক্রমে বিয়ে কর এবং নিয়ম অনুযায়ী তাদেরকে মোহরানা প্রদান কর এমতাবস্থায় যে, তারা বিবাহ বন্ধনে আবদ্ধ হবে-ব্যভিচারিণী কিংবা উপপত্নি গ্রহণকারিণী হবে না।”[সূরা নিসা, আয়াত: ২৫]\n\nএ আয়াতের তাফসীরে আল্লামা সূয়ূতী বলেন: مسافحات মানে প্রকাশ্যে ব্যভিচারকারিনী। আর متخذات أخدان মানে- গোপনে যাদের সাথে ব্যভিচার করা হয়।[তাফসীরে জালালাইন, পৃষ্ঠা-১৭৯]\n\nরাসূল  (ﷺ) প্রেমিক-প্রেমিকাদের মাঝে যেসব দেখা সাক্ষাত, ঘুরাফিরা সংঘটিত হয়ে থাকে সেগুলোকেও যিনা-ব্যভিচার হিসেবে উল্লেখ করেছেন। সহিহ মুসলিমে এসেছে- “দুই চক্ষুর যিনা হচ্ছে- দেখা, দুই কানের যিনা হচ্ছে- শুনা, জিহ্বার যিনা হচ্ছে- কথা, হাতের যিনা হচ্ছে- ধরা, পায়ের যিনা হচ্ছে- হাঁটা, অন্তর কামনা-বাসনা করে; আর যৌনাঙ্গ সেটাকে বাস্তবায়ন করে অথবা করে না।”[সহিহ মুসলিম(২৬৫৭)]\n\nযা কিছু মানুষকে ব্যভিচারের দিকে নিয়ে যায় কুরআনে কারীমে সে সব কর্ম থেকে দূরে থাকার আদেশ করা হয়েছে। আল্লাহ তাআলা বলেন:\n\n( وَلا تَقْرَبُوا الزِّنَى إِنَّهُ كَانَ فَاحِشَةً وَسَاءَ سَبِيلاً ) الاسراء/32\n\n“আর ব্যভিচারের কাছেও যেয়ো না। নিশ্চয় এটা অশ্লীল কাজ এবং মন্দ পথ।”(সূরা বনী ইসরাইল, আয়াত: ৩২) \n\nএ আয়াতে আল্লাহ এ কথা বলেননি যে, ব্যভিচার করো না; বরং বলেছেন: ব্যভিচারের কাছেও যেয়ো না। অর্থাৎ যেসব কর্ম ব্যভিচারের দিকে নিয়ে যায় সেগুলোতেও লিপ্ত হয়ো না।\n\nবেগানা নারী-পুরুষের মাঝে নির্জনবাসকে ইসলাম হারাম করেছে। হাদিসে এসেছে-\n\n“কোন পুরুষ যদি কোন নারীর সাথে নির্জনে একত্রিত হয় সেখানে শয়তান থাকে তৃতীয় ব্যক্তি”।\n\n[সুনানে তিরমিজি (২১৬৫); আলবানী হাদিসটিকে সহিহ আখ্যায়িত করেছেন]\n\nসুতরাং প্রেম-ভালবাসার নামে যুবক-যুবতীদের মাঝে যা কিছু ঘটছে শরিয়তের ভাষায় সেগুলোও ব্যভিচারের পর্যায়ভুক্ত; জঘন্য গুনাহর কাজ।\n\nদুনিয়া ও আখেরাতে ব্যভিচারের শাস্তি\n\nপ্রেম-ভালবাসা ব্যক্তিকে যেনা-ব্যভিচারে পতিত করে, এর ফলে অবৈধভাবে দুই যৌনাঙ্গ মিলিত হয়। যেনা করা কবিরা গুনাহ; মহাপাপ ও জঘন্য অপরাধ। এ কারণে আল্লাহ তাআলা আখেরাতের আগে দুনিয়াতেই এ অপরাধের শাস্তি ঘোষণা করেছেন। আল্লাহ তাআলা বলেন:\n\n( الزَّانِيَةُ وَالزَّانِي فَاجْلِدُوا كُلَّ وَاحِدٍ مِنْهُمَا مِائَةَ جَلْدَةٍ وَلا تَأْخُذْكُمْ بِهِمَا رَأْفَةٌ فِي دِينِ اللَّهِ إِنْ كُنتُمْ تُؤْمِنُونَ بِاللَّهِ وَالْيَوْمِ الآخِرِ وَلْيَشْهَدْ عَذَابَهُمَا طَائِفَةٌ مِنْ الْمُؤْمِنِينَ ) النور/2\n\n“ব্যভিচারিণী নারী ব্যভিচারী পুরুষ;তাদের প্রত্যেককে একশ’ করে বেত্রাঘাত কর। আল্লাহর বিধান কার্যকর করণে তাদের প্রতি যেন তোমাদের মনে দয়ার উদ্রেক না হয়, যদি তোমরা আল্লাহর প্রতি ও পরকালের প্রতি বিশ্বাসী হয়ে থাক এবং মুসলমানদের একটি দল যেন তাদের শাস্তি প্রত্যক্ষ করে।[সূরা নূর ২]\n\nআল্লাহ তা’আলা বলেনঃ\n\n“তোমরা যেনার নিকটবর্তীও হয়োনা, এটা অশ্লীল ও নিকৃষ্ট পথ।\" ( সুরা -বানী -ইসরাঈল- ৩২)\n\nঅন্যত্র বলেছেনঃ\n\n“ব্যভিচারিনী নারী ও ব্যভিচারী পুরুষ তাদের প্রত্যেককে একশত করে বেত্রাঘাত কর । আল্লাহর আইন কার্যকর করার ব্যাপারে তাদের প্রতি দয়ামায়া তোমাদেরকে যেন প্রভাবিত না করে, যদি তোমরা আল্লাহ ও আখিরাত দিনের প্রতি বিশ্বাস স্থাপন করে থাক। একদল মু’মিন যেন তাদের শাস্তি প্রত্যক্ষ করে।\" (সুরা – নুর -২)\n\nরাসূল  (ﷺ) বলেন: “অবিবাহিত নারী ও অবিবাহিত পুরুষ ব্যভিচার করলে শাস্তি: একশ বেত্রাঘাত ও এক বছরেরর জন্য নির্বাসন। বিবাহিত নারী বিবাহিত পুরুষের সাথে ব্যভিচার করলে শাস্তি একশ বেত্রাঘাত ও পাথর নিক্ষেপে হত্যা।”[সহিহ মুসলিম (৩১৯৯)]\n\nআল্লাহ তাআলা বলেন: “এবং যারা আল্লাহর সাথে অন্য উপাস্যের এবাদত করে না, আল্লাহ যা হত্যা অবৈধ করেছেন, সঙ্গত কারণ ব্যতীত তাকে হত্যা করে না এবং ব্যভিচার করে না। যারা একাজ করে, তারা শাস্তির সম্মুখীন হবে। কেয়ামতের দিন তাদের শাস্তি দ্বিগুন হবে এবং তথায় লাঞ্ছিত অবস্থায় চিরকাল বসবাস করবে। কিন্তু যারা তওবা করে বিশ্বাস স্থাপন করে এবং সৎকর্ম করে, আল্লহ তাদের গোনাহকে পুন্য দ্বারা পরিবর্তত করে দেবেন। আল্লাহ ক্ষমাশীল, পরম দয়ালু।[সূরা ফুরকান (৬৭-৭০)]\n\nব্যভিচারের অপরাধের জঘন্যতার কারণে বলা হয়েছে ব্যভিচারকালে ব্যক্তির ঈমান থাকে না। রাসুল  (ﷺ) বলেন, “কোন ব্যভিচারী ব্যভিচারের সময়ে মুমিন অবস্থায় থাকে না। কোন চোর চুরির সময় মুমিন অবস্থায় থাকে না। কোন মদখোর মদ খাওয়ার সময় মুমিন অবস্থায় থাকে না… [বুখারি, (২৪৭৫) মুসলিম (৫৭)]\n\nরাসুল  (ﷺ) আরো বলেন, “কোন ব্যক্তি যখন ব্যভিচার করে তখন তার ভেতর থেকে ঈমান বেরিয়ে যায়, এরপর তা তার মাথার উপর ছায়ার মত অবস্থান করতে থাকে। এরপর সে যখন তা থেকে তওবা করে তখন তার ঈমান পুনরায় তার কাছে ফিরে আসে”। [আবু দাউদ (৪৬৯০), সুনানে তিরমিজি (২৬২৫)]\n\nআখেরাতে ব্যভিচারী নারী-পুরুষের শাস্তি সম্পর্কে রাসুল  (ﷺ) বলেন, “কিয়ামতের দিন আল্লাহ তিন ব্যক্তির সাথে কথা বলবেন না, তাদের দিকে তাকাবেন না, তাদেরকে পবিত্রও করবেন না এবং তাদের জন্য যন্ত্রণাদায়ক কঠোর শাস্তি নির্ধারিত থাকবে। তারা হচ্ছে বৃদ্ধ ব্যভিচারী, মিথ্যাবাদী শাসক এবং অহংকারী গরীব।”[মুসলিম ও নাসায়ী]\n\nতাদের শাস্তি সম্পর্কে তিনি আরও বলেন:\n\n“যিনারাকীরা উলংগ অবস্থায় এমন এক চুলার মধ্যে থাকবে যার অগ্রভাগ হবে অত্যন্ত সংকীর্ণ আর নিম্নভাগ হবে প্রশস্ত উহার তলদেশে অগ্নি প্রজ্বলিত থাকবে তাদেরকে তাতে দগ্ধ করা হবে। তারা মাঝে মধ্যে সেখান থেকে বের হয়ে যাওয়ার কাছাকাছি অবস্থায় পৌছে যাবে; অত:পর আগুন যখন স্তমিত হয়ে যাবে তখন তাতে তারা আবার ফিরে যাবে। আর তাদের সাথে এই আচারণ কেয়ামত পর্যন্ত করা হবে।”[বুখারী (৭০৪৭)]\n\nপরকিয়া প্রেম বা অন্যের বিবাহ বন্ধনে থাকা স্ত্রীর সাথে প্রেম-প্রণয়ের মাধ্যমে ব্যভিচারের লিপ্ত হওয়া আরও জঘন্য অপরাধ ও মহাপাপ। ইবনে মাসউদ (رضي الله عنه) বলেন, আমি বললাম, “হে আল্লাহর রাসূল! আল্লাহর কাছে সবচেয়ে বড় পাপ কোনটি?” তিনি বললেন: “কাউকে আল্লাহর সমকক্ষ নির্ধারণ করা।” আমি বললাম: “এটা নিশ্চয়ই জঘন্যতম গুনাহ। তারপর কোনটি?” তিনি বললেন: “তোমার সন্তান তোমার সাথে আহারে বিহারে অংশ নিবে এ আশংকায় সন্তানকে হত্যা করা।” আমি বললাম: “এরপর কোনটি?” তিনি বললেন: “তোমার প্রতিবেশীর স্ত্রীর সাথে ব্যভিচারে লিপ্ত হওয়া।”[বুখারি (৪২০৭) ও মুসলিম (৮৬)]\n\n \n\n "
  },
  {
    "1": "যিনাকারী বা ব্যভিচারীর সাথে বিবাহ বন্ধনে আবদ্ধ হওয়ার হুকুম",
    "2": "যিনাকারী বা ব্যভিচারীর সাথে বিবাহ বন্ধনে আবদ্ধ হওয়ার হুকুম:\n\nযে মুসলমান তার ঈমানী দুর্বলতার কোন এক মূহূর্তে যেনায় লিপ্ত হয়ে পড়েছে তার উচিত অনতিবিলম্বে তওবা করা এবং আল্লাহর দিকে ফিরে আসা। যেনার গুনাহ অতি জঘন্য হওয়ার কারণে আল্লাহ তাআলা যেনাকারী নারী-পুরুষের সাথে বিবাহ বন্ধনে আবদ্ধ হওয়া হারাম করেছেন। আল্লাহ তাআলা বলেন: “ব্যভিচারী কেবল ব্যভিচারিণী অথবা মুশরিক নারীকে ছাড়া বিয়ে করবে না এবং ব্যভিচারিণীকে কেবল ব্যভিচারী অথবা মুশরিক ছাড়া বিয়ে করবে না। আর মুমিনদের উপর এটা হারাম করা হয়েছে।”[সূরা আন-নূর: ৩]\n\nতবে যেনাকারী নারী বা পুরুষ খালেস তওবা করলে আল্লাহ তার তওবা কবুল করেন ও তার গুনাহগুলোকে নেকীতে পরিবর্তন করে দেন। সূরা ফুরকানে আল্লাহ তাআলা যেনাসহ আরও কয়েকটি কবিরা গুনাহের শাস্তি উল্লেখ করার পর বলেন: “তবে যারা তওবা করে বিশ্বাস স্থাপন করে এবং সৎকর্ম করে, আল্লাহ তাদের গোনাহকে পুন্য দ্বারা পরিবর্তন করে দেবেন। আল্লাহ ক্ষমাশীল ও পরম দয়ালু”[সূরা ফুরকান, আয়াত: ৭০]\n\nতাই যেনাকারী নারী খালেস তওবা করলে এবং এ পাপ থেকে ফিরে আসলে তাকে বিয়ে করা জায়েয।\n\nশাইখ মুহাম্মদ বিন ইব্রাহিমকে যিনাকারিনীর সাথে বিবাহ বন্ধনে আবদ্ধ হওয়া সম্পর্কে জিজ্ঞেস করা হলে তিনি বলেন: তওবা না করা পর্যন্ত যিনাকারিনীর সাথে বিবাহ বন্ধনে আবদ্ধ হওয়া জায়েয নেই। যদি কেউ যিনাকারী নারীর সাথে বিবাহ বন্ধনে আবদ্ধ হতে চায় তাহলে একটি হায়েয এর মাধ্যমে তার গর্ভাশয় খালি কিনা সে ব্যাপারে নিশ্চিত হতে হবে। আর যদি তার গর্ভধারণ সাব্যস্ত হয় তাহলে সন্তান প্রসবের আগে বিয়ে করা জায়েয হবে না।[দেখুন আল-ফাতাওয়া আল-জামেয়া লিল মারআ আল-মুসলিমা (২/৫৮৪)]\n\nযেনার ভয়াবহ শাস্তিঃ\n\nযে ব্যাক্তি এমন কোন মহিলাকে কাম উত্তেজনার সাথে স্পর্শ করবে, যে মহিলা তার জন্য হালাল নয়। সে কেয়ামত দিবসে এই অবস্থায় উঠবে যে, তার হাত সে মহিলার ঘাড়ের সাথে সংযুক্ত থাকবে, আর যদি সে ঐ মহিলাকে চুম্বন দিয়ে থাকে, তাহলে তার দুই ঠোঁটকে আগুনের কাঁচি দ্বারা কর্তন করা হবে। আর যদি সে ঐ মহিলার সাথে জিনা করে থাকে, তাহলে তার উরুদয় কেয়ামত দিবসে তার বিরুদ্ধে সাক্ষ্য দেবে এবং বলবে আমরা হারাম কাজের জন্য সওয়ার হয়ে ছিলাম। ইহা শুনে আল্লাহ তায়ালা তার প্রতি গজবের দৃষ্টিতে দেখবেন। তখন তার চেহারার মাংস ঝরে পড়বে, সে ব্যাক্তি তার জেনার কথা অস্বিকার করে বলবে আমিতো জেনা করিনি। কিন্তু তার জবান তার বিরুদ্ধে সাক্ষ্য দিয়ে বলবে আমি সে মহিলার সাথে কথা বলেছিলাম, যে আমার জন্য হালাল ছিলোনা। তার হাত বলবে আমরা হারামের দিকে প্রসারিত হয়েছিলাম। তার দুই চোখ বলবে, আমরা হারামের দিকে দৃষ্ট্রিপাত করেছিলাম। তার পদ যুগল বলবে, আমরা হারামের দিকে গিয়েছিলাম। তার লজ্জা স্থান বলবে, আমি ব্যাভিচারে লিপ্ত হয়েছিলাম। তার আমল নামা লিখক ফেরেস্তাদের একজন বলবে, আমি শ্রবণ করেছিলাম এবং অপরজন বলবে, আমি লিখেছিলাম। আল্লাহ তায়ালা বলবেন, আমি তার কাজ দেখেছিলাম এবং আমি তা গোপন রেখেছিলাম। তিনি (আল্লাহ) বলবেন, হে আমার ফেরেস্তারা! তাকে পাকরাও করো এবং তাকে আমার শাস্তি প্রধান করো। নিঃস্বন্দেহে তার উপর আমার শাস্তি খুবই কঠোঁর, যে আমাকে লজ্জা ও হায়া করেনা। (কিতাবুল কাবায়ের, পৃষ্টা ৫৯)\n\nহযরত উমর ফারুক (رضي الله عنه) হযরত ক্বাআব (رضي الله عنه) কে বললেন, হে ক্বাআব! আমার মৃত্যর ব্যাপারে কিছু বলো, হযরত ক্বাআব (رضي الله عنه) বললেন, মৃত্য ঐ বৃক্ষের ঐ শাখার মত। যেখানে অনেক কাটাঁ রয়েছে, যদি ঐ কাটাঁময় শাখাঁটি কারো পেটে ঢুকিয়ে দেওয়া হয় এবং প্রত্যেক কাটাঁ এক একটি শিরা উপশিরায় বিধেঁ যায় এবং কোন ব্যাক্তি শাখাঁটি খুব জোড়ে টানতে থাকে, তাহলে ঐ কাটাঁযুক্ত শাখাঁটির কাটাঁর সাথে শরীরের মাংসের কিছু অংশ নিয়ে আসবে। আর কিছু শরীরে থেকে যাবে। (মুকাচ্ছাফাতুল ক্বুলুব, পৃষ্টা ১৬৮, দারুল কুত্বুবিল ইলমিয়্যা বৈরুত)\n\n \n\n \n\n "
  }
]