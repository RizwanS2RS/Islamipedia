[
    {
        "1": "আখিরাতের চিন্তা অবশ্যই করতে হবে",
        "2": "اَلْحَمْدُ لِلّٰهِ رَبِّ الْعٰلَمِیْنَ وَالصَّلٰوۃُ وَالسَّلَامُ عَلٰی خَاتَمِ النَّبِیّٖنط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله\t                              \t     وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله   \t                                        \t    وَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n    প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়িয নেই। তবে যদি ইতিকাফের নিয়্যত থাকে, তাহলে এসব  কিছু সাময়িকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফতোওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়্যতকরে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী, রাসূলে আরবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nعَنْ اَبِي هُرَيْرَةَ، قَالَ: قَالَ رَسُولُ اللهِ صَلَّى اللهُ عَلَيْهِ وَسَلَّمَ: مَنْ صَلَّى عَلَيَّ عِنْدَ قَبْرِي وُكِّلَ بِهَا مَلَكٌ يَبْلُغَنِي، وَكُفِي بِهَا اَمْرَ دُنْيَاهُ وَآخِرَتِهِ، وَكُنْتُ لَهُ شَهِيدًا اَوْ شَفِیْعًا ۔\n\n\tপ্রসিদ্ধ সাহাবি হযরত আবু হুরায়রাرَضِیَ اللهُ عَنْہُ থেকে বর্ণিত; আল্লাহ পাকের সর্বশেষ নবীصَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে আমার কবরের পাশে আমাকে সালাম আরয করে, আল্লাহ পাক একজন ফিরিশতা নিযুক্ত করে দিবেন, যে আমার নিকট তার সালামও পৌঁছাবে আর তা তার দুনিয়া ও আখিরাতের কাজের জন্য যথেষ্টও হবে এবং এর পাশাপাশি আমি তার সাক্ষী হবো (বা এরূপ ইরশাদ করেন যে,) আমি তার জন্য সুপারিশ করবো। (শুয়াবুল ঈমান, ২/২১৮, হাদীস ১৫৮৩)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    প্রিয় নবীصَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\n اَفْضَلُ الْعَمَلِ اَلنِّيَّۃُ الصَّادِقَۃُ\nঅর্থাৎ সত্য নিয়্যত সবচেয়ে উত্তম আমল।(জামে সগীর, ৮১ পৃষ্ঠা, হাদীস: ১২৮৪)\n    হে আশিকানে রাসূল! প্রতিটিকাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার  পূর্বেI ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন  উদাসিনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "মানুষ তাই পাবে, যা সে সামনে পাঠিয়েছে",
        "2": "    একবার হযরত ওমর বিন আব্দুল  আযিয رَحْمَۃُ اللهِ عَلَیْہِ খলিফা সুলাইমান বিন আব্দুল মালেকের সাথে কোথাও সফরের জন্য রওয়ানা হলেন। (তখনকার যুগে উট এবং ঘোড়া ইত্যাদিতে সফর হতো আর খাদেমদের মাধ্যমে তাবু ও  প্রয়োজনীয় মালামাল  পূর্বেB গন্তব্যে পাঠিয়ে দেয়া হতো, যাতে সেখানে পৌঁছাতে পৌঁছাতে তাবু প্রস্তুত হয়ে যায়), অতএব খলিফা সুলাইমান বিন আব্দুল মালেক ও অন্যান্য লোকেরা নিজেদের তাবু আগেই পাঠিয়ে দিয়েছে কিন্তু হযরত ওমর বিন আব্দুল  আযিয رَحْمَۃُ اللهِ عَلَیْہِ নিজের মালামাল ও তাবু  পূর্বে পাঠাননি। যখন গন্তব্যে পৌঁছলেন তখন প্রত্যেকে নিজ নিজ তাবুতে চলে গেলেন।\n\tকিন্তু হযরত ওমর বিন আব্দুল  আযিয رَحْمَۃُ اللهِ عَلَیْہِ কে কোথাও দেখা যাচ্ছিলো না, খলিফা খাদেমদের বললেন: যাও! তাকে খুঁজো...! খোঁজ করা তাঁকে এমন অবস্থায় পাওয়া গেলো যে, একটি গাছের নিচে বসে অঝোরে কাঁদছেন। খলিফাকে অবহিত করা হলো, তিনি তাঁকে ডেকে জিজ্ঞাসা করলেন: হে আবু হাফস (ওমর বিন আব্দুল  আযিয)! আপনি কাঁদছেন কেন? হযরত ওমর বিন আব্দুল  আযিয رَحْمَۃُ اللهِ عَلَیْہِ আখিরাতের ভাবনায় ডুবে, শিক্ষামূলক উত্তর দিলেন: আমার কিয়ামতের দিনের কথা স্মরণে এসে গেলো। দেখুন! (আপনারা সবাই তাবু  পূর্বে পাঠিয়ে দিয়েছিলেন, আপনারা আসার সাথে সাথেই নিজ নিজ তাবুতে চলে গেছেন কিন্তু) আমি ঘর থেকে কোন কিছু  পূর্বে পাঠায়নি, তাই আমি এখানে কিছু পায়নি, কিয়ামতেও এমনই অবস্থা হবে, যে যা কিছু আগে পাঠাবে, সে তাই সেখানে পাবে। (সিরাতে ওমর বিন আব্দুল আযীয লিইবনে আব্দুল হাকেম, ২৭ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "হাশরে আমার কি হবে ইয়া ইলাহী!",
        "2": "    দুনিয়া আমাদের স্থায়ী ঠিকানা নয়। দুনিয়া হলো আখিরাতের শস্যক্ষেত। এখানে আমরা যা বপন করবো, তাই আখিরাতে কাটবো। আহ! অতিশীঘ্রই সেই সময় আসবে, যখন হযরত আজরাঈল عَلَیْہِ السَّلَام আগমন করবেন, আমরা যতই অনুনয় বিনয় করি, হাত পা ছুড়ি, যাই করি না কেন, তিনি আমাদের রূহ কবয করে নিবেন, আহ! অতঃপর দ্রুত আমাদেরকে অন্ধকার কবরে একা নামিয়ে দেয়া হবে, না কোন সাথী, না কোন সহায়!! গভীর অন্ধকার কবরে কিয়ামত পর্যন্ত একা থাকতে হবে, অতঃপর কিয়ামতের ভয়াবহ দৃশ্য!! তামার উত্তপ্ত জমিন, আগুন বর্ণনাকারী, মানুষেরা নিজেরই ঘামে ডুবে থাকবে, পিপাসার আধিক্যে জিহ্বা ঝুলে বুকের উপর এসে যাবে, কলিজা মুখে চলে আসবে, অতঃপর আমাদের আমলনামা আমাদের হাতে ধরিয়ে দেয়া হবে, আহ! তখন সকল কৃতকর্ম সামনে এসে যাবে।\n\tহে আশিকানে রাসূল! একটু ভাবুন তো! তখন আমলনামা নেকীশূন্য দেখে কেমন আফসোস হবে!! একটু একটু করে খেয়াল আসবে, আহ! আহ! আমি তো জীবন খেলাধুলায় কাটিয়েছি, আখিরাতের জন্য কিছু জমাই করিনি, আমার চিন্তা তো ছিলো সম্পদ উপার্জনের, নেকী অর্জনের তো সময়ই পাইনি, আমি দামী গাড়ী ক্রয় করব, বাড়ি বানানোর চিন্তায় ছিলাম, জান্নাতে প্রাসাদ বানানোর তো কখনো খেয়ালই আসেনি, আহ! সোশ্যাল মিডিয়া, ফেইসবুক, ইউটিউব ইত্যাদিতে গুনাহে ভরা কাজ করার জন্য তো অনেক সময় ছিলো, নামায ও তিলাওয়াত এবং নেক আমল করার জন্য কখনোই সময় পাইনি, অফিসে যাওয়ার জন্য তো চোখ খুলে যেতো, ফজরের নামাযের জন্য উঠার তো তৌফিক হতো না, আহ! জীবন ব্যস দুনিয়ার অস্থায়ী, নশ্বর, কয়েকদিনের ভবিষ্যৎ বানানোর চিন্তাতেই কেটে গেলো, আখিরাতও আসবে, আল্লাহ পাকের সামনে উপস্থিতও হতে হবে, জীবনের এক একটি আমলের জবাবদীহিও করতে হবে, এ ব্যাপারে তো কখনো ভাবিইনি, হ্যাঁ! কবরস্থানের পাশ দিয়ে যেতাম কিন্তু অন্তরে  উদাসিনতাপূর্ণ করে, মাথা নত করে চুপচাপ চলে যেতাম, জানাযায় অংশগ্রহণর সুযোগও হতো কিন্তু তা থেকে শিক্ষা নিই নাই, গলি, মহল্লায়, নিজের বন্ধু-বান্ধব, আত্মীয়-স্বজন বরং নিজের ঘর থেকেও জানাযা বের হতে দেখেছি কিন্তু আমিও যে মরবো এর তো কখনো খেয়াল আসেনি। আহ! জীবন  উদাসিনতা কাটিয়ে দিলাম, এখন আমলনামা খালি। আহ! আমি যদি দুনিয়ায় চিন্তা করতাম, আহ! নেক আমল যদি করে নিতাম, আহ! নামায যদি পড়ে নিতাম, হায়! শতকোটি আফসোস! শুনুন! কুরআনে করীম কি বলছে:\nیٰلَیْتَنِیْ  قَدَّمْتُ لِحَیَاتِیْ (۲۴)\n(পারা ৩০ সূরা ফজর, আয়াত ২৪)       কানযুল ঈমান থেকে অনুবাদ: হায়, কোন ভাবে আমি যদি জীবদ্দশায়ই সৎকর্ম অগ্রিম পাঠাতে পারতাম।\n\n    প্রিয় ইসলামী ভাইয়েরা! ভাবুন তো! কিয়ামতে যদি এমনটি হয়ে যায়, তবে কি অবস্থা হবে। এখনো সময় আছে, আজই আখিরাতের চিন্তা করুন, আজই কবরকে আলোকিত করার চিন্তা করুন, কবরে, হাশরে, পুলসিরাতে সফলতা পাওয়ার জন্য আল্লাহ পাকের সামনে নত হয়ে যান, কেঁদে কেঁদে তাওবা করে নিন, গুনাহ ছেড়ে আল্লাহ পাকের সন্তুষ্টিমূলক কাজ করাতে লিপ্ত হয়ে যান।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "দুনিয়াকে আখিরাতের উপর প্রাধান্য দিবেন না!",
        "2": "    পারা ২৫, সূরা শূরার ২০ নং আয়াতে আল্লাহ পাক ইরশাদ করেন:\n مَنْ کَانَ یُرِیْدُ حَرْثَ الْاٰخِرَۃِ  نَزِدْ لَہٗ فِیْ حَرْثِہٖ ۚ وَ مَنْ کَانَ یُرِیْدُ حَرْثَ الدُّنْیَا نُؤْتِہٖ  مِنْہَا وَ مَا لَہٗ  فِی الْاٰخِرَۃِ مِنْ نَّصِیْبٍ (۲۰)\n(পারা ২৫ সূরা শূরা, আয়াত ২০)      কানযুল ঈমান থেকে অনুবাদ: যে আখিরাতের ফসল চাই, আমি তার জন্য তার ফসল বৃদ্ধি করে দিই, আর যে দুনিয়ার ফসল কামনা করে আমি তাকে তা থেকে কিছু প্রদান করবো এবং আখিরাতে তার কোন অংশ নেই।\n\n      \tসাহাবিয়ে রাসূল, সুলতানুল মুফাসসিরীন হযরত আব্দুল্লাহ ইবনে আব্বাস رَضِیَ اللهُ عَنْہُ এই আয়াতের ব্যাখ্যায় বলেন: যে বান্দা দুনিয়াকে আখিরাতের উপর প্রাধান্য দেয় (যেমন; দুনিয়াবী ভবিষ্যতের চিন্তা তো করে কিন্তু আখিরাতের সফলতার চিন্তা করে না) তার জন্য আখিরাতে কোন অংশ নেই, হ্যাঁ! তার জন্য রয়েছে জাহান্নাম। পাশাপাশি এই শাস্তিও যে, (দুনিয়াবী ভবিষ্যতের জন্য) তার চিন্তাভাবনার কোন ফলাফল পাবে না, তাকে দুনিয়াতেই যা কিছু দেয়া হবে, তা  পূর্বে লিখা হয়ে গিয়েছিলো।\n(তাফসীরে দুররে মনসুর, পারা ২৫, সূরা শূরা, ২০নং আয়াতের পাদটিকা, ৭/৩৪৩)\n"
    },
    {
        "1": "দুনিয়ার চিন্তা ছাড়ো!আখিরাতের জন্য অবসর হয়ে যাও!",
        "2": "      \tসাহাবিয়ে রাসূল হযরত আবু হুরায়রা رَضِیَ اللهُ عَنْہُ থেকে বর্ণিত, আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ২৫তম পারা সূরা শূরার এই আয়াত তিলাওয়াত করলেন:\nمَنْ کَانَ یُرِیْدُ حَرْثَ الْاٰخِرَۃِ\nنَزِدْ لَہٗ فِیْ حَرْثِہٖ ۚ\n(পারা ২৫ সূরা শূরা, আয়াত ২০)        কানযুল ঈমান থেকে অনুবাদ: যে আখিরাতের ফসল চাই, আমি তার জন্য তার ফসল বৃদ্ধি করে দিই।\n\n    অতঃপর বলেন: আল্লাহ পাক ইরশাদ করেন: হে আদম সন্তান! দুনিয়াবী চিন্তাভাবনা ছেড়ে) ইবাদতের জন্য অবসর হয়ে যাও! তোমাদের অন্তরকে সম্পদশীলতা দ্বারা পূর্ণ করে দেয়া হবে আর যদি তোমরা এরূপ না করো (যেমন; দুনিয়ার চিন্তায় লেগে থাকো, শুধুমাত্র দুনিয়াবী ভবিষ্যতেরই চিন্তা করবে) তবে তোমাদের অন্তরকে ব্যস্ততায় (যেমন; দুনিয়াবী ব্যস্ততায়) পূর্ণ করে দেয়া হবে।\n(ইবনে মাজাহ, কিতাব: আয যুহুদ, ৬৬৮ পৃষ্ঠা, nvw`m ৪১০৭)\n\n"
    },
    {
        "1": "দুনিয়াবী চিন্তায় থাকা ধ্বংসের কারণ",
        "2": "      \tসাহাবিয়ে রাসূল হযরত আব্দুল্লাহ ইবনে মাসউদ رَضِیَ اللهُ عَنْہُ থেকে বর্ণিত; রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে তার সকল চিন্তাভাবনাকে শুধু একটি চিন্তাই অর্থাৎ আখিরাতের চিন্তা বানিয়ে দিলো, তবে আল্লাহ পাক তার দুনিয়াবী চিন্তার জন্য যথেষ্ট আর যে চিন্তাভাবনাকে দুনিয়াবী বিষয়ে লিপ্ত রাখে, তবে আল্লাহ পাকের তার কোন পরোয়া হবে না যে, সে কোন উপত্যকায় ধ্বংস হচ্ছে।\n(ইবনে মাজাহ, কিতাব: আয যুহুদ, ৬৬৮ পৃষ্ঠা, হাদিস: ৪১০৬)\n    হে আশিকানে রাসূল! ভাবার বিষয়! আমরা খাবো কোথা থেকে? পারবে কী? সকালে তো খেয়েছি, সন্ধ্যায় কোথা থেকে আসবে? ভবিষ্যত কিরূপ হবে? বার্ধক্য কিভাবে কাটাবো? সন্তানদের ভবিষ্যত কিরূপ হবে? একটি ব্যবসা তো চালু হয়ে গেছে, এবার দ্বিতীয়টি কিভাবে চলবে? এক জায়গা থেকে ভালোই উপার্জন হচ্ছে, উপার্জনের আরো মাধ্যম কিভাবে খুলবো? কার, বাড়ি, বাংলো কিভাবে অর্জিত হবে? আহ! আমি যেনো রাতারাতি ধনী হয়ে যাই ইত্যাদি ইত্যাদি হাজারো ধরনের চিন্তা আমরা মনের মধ্যে লালন করে রাখি, এই চিন্তাতেই সকাল হয়, এই চিন্তাতেই রাত হয় আর জীবন এভাবে শেষ হয়ে যায়। আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যেই বান্দা এরূপ চিন্তাভাবনা ছেড়ে দেয়, শুধুমাত্র একটি চিন্তা, আখিরাতের চিন্তাকে অবলম্বন করে নেয় যে, আমি কবরে, হাশরে, পুলসিরাতে সফলতা কিভাবে অর্জন করবো, জান্নাতে যেতে হবে, আল্লাহ পাককে সন্তুষ্ট করতে হবে, কিভাবে করবো? এই একটি চিন্তা অবলম্বন করুন, আল্লাহ পাক তার সকল চিন্তার জন্য যথেষ্ট হয়ে যাবে আর যেই বান্দা এই একটি চিন্তা অবলম্বন না করে বরং দুনিয়াবী চিন্তাতেই প‡o থাকে, আল্লাহ পাকের কোন পরোয়া নেই যে, সে কোন উপত্যকায় মারা যাবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "আখিরাত কামনাকারী হও!!",
        "2": "\tমুসলামনদের চতুর্থ খলিফা হযরত আলীউল মুরতাদা শেরে খোদা رَضِیَ اللهُ عَنْہُ বলেন: লোকেরা! আখিরাত এগিয়ে আসছে, দুনিয়া চলে যাচ্ছে। এর মধ্যে প্রত্যেকটিরই কামনাকারী রয়েছে। তোমরা আখিরাত কামনাকারী হও! দুনিয়া কামনাকারী হয়ো না!! নিশ্চয় আজ হলো আমলের দিন, আজ হিসাব হবে না কিন্তু কাল হিসাবের দিন হবে, সেখানে আমল নেই।\n(বুখারী, কিতাব: আর রিকাক, ১৫৮১ পৃষ্ঠা)\n"
    },
    {
        "1": "তাকওয়াবানদের একটি বৈশিষ্ট্য",
        "2": "    হে আশিকানে রাসূল! আখিরাতের চিন্তা অত্যাবশ্যক। ১ম পারা, সূরা বাকারার শুরুতে আল্লাহ পাক তাকওয়াবানদের ৫টি গুণাবলী উল্লেখ করেছেন, অতঃপর ইরশাদ করেন:\n\nاُولٰٓئِکَ عَلٰی ہُدًی مِّنْ رَّبِّہِمْ ٭\nوَ اُولٰٓئِکَ ہُمُ  الْمُفْلِحُوْنَ (۵)\n(পারা ১, সূরা বাকারা, আয়াত ৫)   কানযুল ঈমান থেকে অনুবাদ: সেসব লোক তাদের রবের পক্ষ থেকে হিদায়তের উপর প্রতিষ্ঠিত এবং তারাই সফলকাম।\n\n    অর্থাৎ যাদের মধ্যে এই ৫টি গুণাবলী রয়েছে, তাঁরাই আল্লাহ পাকের পক্ষ থেকে হিদায়তের উপর প্রতিষ্ঠিত আর তাঁরাই হলো আসল সফল। এই ৫টি গুণাবলী কী কী? এটা জানার জন্য তাফসীরে সীরাতুল জিনান থেকে সূরা বাকারার প্রথম রুকুর তাফসীর পাঠ করে নিন! এর মধ্য হতে একটি গুণ হলো; আল্লাহ পাক ইরশাদ করেন:\nوَ بِالْاٰخِرَۃِ ہُمْ یُوْقِنُوْنَ ؕ(۴)\n(পারা ১, সূরা বাকারা, আয়াত ৪)     কানযুল ঈমান থেকে অনুবাদ: আর পরকালের উপর নিশ্চিত বিশ্বাস রাখে।\n\n    জানা গেলো; যারা তাকওয়াবান হয় তারা আখিরাতের উপর বিশ্বাস রাখে। অর্থাৎ এই বিশ্বাস হলো পরিপূর্ণ বিশ্বাস, যাতে কণা পরিমাণও সন্দেহ নেই। যখন কোন বিষয়ের ব্যাপারে এরূপ পূর্ণ বিশ্বাস হয়ে যায় তখন তা মন ও মননে ছেঁয়ে যায়, মানুষ এটা ছাড়া কিছু ভাবেই না।"
    },
    {
        "1": "হযরত হাসান বসরি رَحْمَۃُ اللهِ عَلَیْہِ এবং আখিরাতের ভাবনা",
        "2": "      \tতৎকালীন যুগের অনেক বড় ইমাম, ওলিয়ে কামিল হযরত ইমাম হাসান বসরি তাকওয়াবান ছিলেন। আল্লামা ইবনে জাওযী رَحْمَۃُ اللهِ عَلَیْہِ লিখেন: * ইমাম হাসান বসরি رَحْمَۃُ اللهِ عَلَیْہِ যখন তাশরীফ নিয়ে আসতেন তখন এমন মনে হতো যেনো কোন নৈকট্যশীল বন্ধুকে দাফন করে এসেছেন। * তিনি এমনভাবে থাকতেন যেনো আগুন তাঁর মাথার উপর ঝুলে আছে। * এমনভাবে বসতেন যেনো কোন কয়েদি আর এখনই তাঁর গর্দান উড়িয়ে নেয়া হবে। * এমন অবস্থায় সকাল করতেন যেনো এখনই কিয়ামতের ভয়াবহতা অতিবাহিত করে আসছেন। * একবার কেউ তাঁকে কুশল জিজ্ঞাসা করলো, তখন তিনি বললেন: মাঝ সমুদ্রে যার কিশতি ভেঙ্গে গেছে, সেও আমার চ্চেয়ে ভালো অবস্থায় রয়েছে। জিজ্ঞাসা করা হলো: এমনটি কেন? বললেন: আমি হলাম গুনাহগার বান্দা আর যা কিছু নেকী করতে পেরেছি, তা কি কবুল হয়েছে, নাকি আমার মুখের উপর ছুড়ে মারা হবে, আমি জানিনা। (আদাবুল হাসান বসরী, ২৫,২৬,২৭ পৃষ্ঠা)\n"
    },
    {
        "1": "হযরত ওমর বিন আব্দুল আযিয رَحْمَۃُ اللهِ عَلَیْہِ এর আখিরাতের ভাবনা",
        "2": "    * হযরত সুফিয়ান رَحْمَۃُ اللهِ عَلَیْہِ বলেন: একদিন হযরত ওমর বিন আব্দুল  আযিয رَحْمَۃُ اللهِ عَلَیْہِ এর মজলিসে আলোচনা অব্যাহত ছিলো কিন্তু তিনি একেবারে চুপচাপ বসে ছিলেন, জিজ্ঞাসা করা হলো: হুযুর! কি ব্যাপার, আপনি একেবারে চুপচাপ কেন? বললেন: আমি জান্নাতীদের ব্যাপারে ভাবছি যে, তারা কিরূপ আনন্দচিত্তে একে অপরের সাথে সাক্ষাত করবে! কিন্তু দোযখী লোকেরা একে অপরকে অস্থিরতার সহিত সাহায্যের জন্য ডাকতে থাকবে। এতটুকু বলার পর তিনি কাঁদতে লাগলেন। (সীরাত ও মানাকিব ওমর বিন আব্দুল আযীয লিইবনে জাওযী, ২১৪ পৃষ্ঠা) * হযরত ওমর বিন আব্দুল  আযিয رَحْمَۃُ اللهِ عَلَیْہِ একবার কাঁদছিলেন, তাঁকে কাঁদতে দেখে তাঁর সম্মানিতা স্ত্রী হযরত ফাতিমা বিনতে আব্দুল মালিক رَحْمَۃُ اللهِ عَلَیْہَا ও কাঁদতে লাগলেন, পরে পরিবারের অন্যান্যরাও কাঁদতে লাগলেন, যখন কান্না বন্ধ হলো তখন আরয করা হলো: হে আমিরুল মুমিনিন! আপনি কাঁদছিলেন কেন? বললেন: আমার আল্লাহ পাকের দরবারে উপস্থিত হওয়ার কথাটি স্মরণে এসে গেলো, যেটার পরই কেউ জান্নাতে যাবে, আর কেউ দোযখে, একথা বলে হযরত ওমর বিন আব্দুল  আযিয رَحْمَۃُ اللهِ عَلَیْہِ চিৎকার দিলেন এবং বেহুঁশ হয়ে গেলেন। (হিলইয়াতুল আউলিয়া, ৫/৩০৩, নাম্বার ৭২০১)  * হযরত ওমর বিন আব্দুল  আযিয رَحْمَۃُ اللهِ عَلَیْہِ এর একজন গোলামের বর্ণনা হলো: তিনিখোদাভীতিতে কাঁদতে থাকতেন, এক রাতে হযরত ওমর বিন আব্দুল  আযিয رَحْمَۃُ اللهِ عَلَیْہِ স্বাভাবিকের চেয়ে বেশি কাঁদলেন। যখন সকাল হলো তখন আমি আরয করলাম: আপনার প্রতি আমার পিতামাতা উৎসর্গিত হোক! আজ রাতে তো আপনি এমনভাবে কেঁদেছেন যে, এর  পূর্বে কখনো কাঁদেননি। বললেন: আমার আল্লাহ পাকের দরবারে দাঁড়ানোর দৃশ্য স্মরণে এসে গিয়েছিলো। এতটুকু বলার পর তিনি বেহুঁশ হয়ে গেলেন এবং অনেক্ষণ পর হুঁশ ফিরে এলো, এরপর থেকে আমি তাঁকে কখনো মুচকি হাসতে দেখিনি।\n(সীরাত ও মানাকিব ওমর বিন আব্দুল আযীয লিইবনে জাওযী, ২১৬ পৃষ্ঠা)\n    প্রিয় ইসলামী ভাইয়েরা! একেই বলে আখিরাতের প্রতি পরিপূর্ণ বিশ্বাস। অর্থাৎ আখিরাতের উপর এরূপ দৃঢ় বিশ্বাস যে, সন্দেহের কোনরূপ সম্ভাবনাও থাকে না, আখিরাতের চিন্তা মন ও মননে ছেঁয়ে যাওয়া। আখিরাতের প্রতি এরূপ দৃঢ় বিশ্বাসই হওয়া চাই। এটা হলো তাকওয়াবানদের গুণ। বিশ্বাস করুন! যদি আমাদেরও এরূপ দৃঢ় বিশ্বাস নসীব হয়ে যায় তবে দুনিয়ার সকল চিন্তা চলে যাবে। আমাদের আচরণও সংশোধন হয়ে যাবে, চরিত্রও সংশোধন হয়ে যাবে, আমাদের আমলও ভালো হয়ে যাবে, গুনাহের অভ্যাসও ছুটে যাবে আর আমরা সত্যিকার অর্থে নেককার মুসলমান হতে সফল হয়ে যাবো।\n"
    },
    {
        "1": "আখিরাতের চিন্তা না হওয়ার কিছু কারণ",
        "2": "      \tকিন্তু আফসোস! * দুনিয়ার ভালোবাসা * ধন ও সম্পদের লোভ * অহেতুকতায় লিপ্ত * সম্মান ও প্রসিদ্ধি এবং পদের আকাঙ্খা * গুনাহের আধিক্য * আর অযৌক্তিক আশা আমাদের উদাসিন করে দিয়েছে, অন্তরে উদাসিনতার পর্দা লেগে গেছে এবং আমরা আখিরাতের ভাবনা থেকে অনেক দূরে হয়ে গেছি, ব্যস দুনিয়াবী ভবিষ্যৎ উজ্জল করার চিন্তায় দিন রাত কাটিয়ে দিচ্ছি। * আমরা নিশ্চিতভাবে জানি যে, একদিন মরতে হবে কিন্তু আমরা মৃত্যুর প্রস্তুতি নিচ্ছি না * আমরা জানি যে, কবরে নামতে হবে কিন্তু আমাদের কবরের অন্ধকার, একাকীত্ব এবং আতঙ্কের চিন্তা নেই * আমরা মুসলমান, আমাদের বিশ্বাস যে, কিয়ামতের দিন মৃতদের উঠানো হবে * আমরা জানি যে, কিয়ামতের দিন হলো কঠিন ভয়াবহতার দিন * আহ! সেই উত্তপ্ত মাটি * আগুন বর্ণনাকারী সূর্য * হায়! ঐ জাহান্নামের বিভীষিকা * আহ! অন্ধকারে নিমজ্জিত, চুলের চেয়েও চিকন, তরবারির চেয়েও ধারালো পুলসিরাত * হায়! ঐ আমলের মিযান, যাতে কিয়ামতের দিন আমল ওজন করা হবে * আহ! আমাদের আমলনামা, যাতে প্রত্যেকটি ছোট বড় আমল লিপিবদ্ধ থাকবে * কিয়ামতের দিন সৃষ্টির সামনে আমাদের আমলনামা খুলে দেয়া হবে * মহামহিম আল্লাহর দরবারে হাজিরি হবে * এক একটি নিয়ামতের ব্যাপারে জিজ্ঞাসা করা হবে। আমরা এসব কিছু জানি, মানি, এর উপর বিশ্বাসও রাখি কিন্তু আফসোস! আমাদের চিন্তা আসে না * আমরা দুনিয়ায় এমনভাবে হারিয়ে গেছি, যেনো কখনোই মরবো না * অন্তর আখিরাতেরব্যাপারে চিন্তাশূন্য * খোদাভীতি * কবরের ভীতি * আখিরাতের ভীতি কিছুই নেই * ব্যস দুনিয়ার রঙ তামাশায় মগ্ন রয়েছি * একটি অস্থায়ী বরং যা পাওয়া নিশ্চিতও নয়, এরূপ ভবিষ্যতের চিন্তায় দিনরাত কাটিয়ে দিচ্ছি। আহ! এই উদাসিনতা....!\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n"
    },
    {
        "1": "মৃত্যু আসবেই, মনে রেখো...!",
        "2": "    হে আশিকানে রাসূল! আমরা জেগে থাকি কিংবা শুয়ে, হাসি কিংবা কাঁদি, উদাসিন থাকি কিংবা সজাগ থাকি, মৃত্যু তো সর্বাবস্থায় আসবেই, প্রাণ যাবেই যাবে, আমাদের এই দুনিয়া থেকে বের হয়ে আখিরাতের দিকে সফর করতেই হবে। আল্লাহ পাক কুরআনে পাক ইরশাদ করেন:\nقُلْ  اِنَّ الْمَوْتَ الَّذِیْ تَفِرُّوْنَ مِنْہُ  فَاِنَّہٗ مُلٰقِیْکُمْ  ثُمَّ  تُرَدُّوْنَ  اِلٰی عٰلِمِ الْغَیْبِ\nوَ الشَّہَادَۃِ  فَیُنَبِّئُکُمْ  بِمَا کُنْتُمْ تَعْمَلُوْنَ (۸)\n(পারা ২৮, সূরা জুমা, আয়াত ৮)    কানযুল ঈমান থেকে অনুবাদ: আপনি বলুন, “ঐ মৃত্যু, যা থেকে তোমরা পলায়ন করো, তা তো নিশ্চয় তোমাদের সাথে সাক্ষাৎ করবে। অতঃপর তাঁর দিকে তোমাদেরকে ফেরানো হবে, যিনি অপ্রকাশ্য ও প্রকাশ্য সবকিছু জানেন, অতঃপর তিনি তোমাদেরকে বলে দেবেন যা তোমরা করেছিলে।\n"
    },
    {
        "1": "দুনিয়ায় এমনভাবে থাকো যেনো মুসাফির...!!",
        "2": "      \tসাহাবি ইবনে সাহাবি হযরত হযরত আব্দুল্লাহ ইবনে ওমর\nرَضِیَ اللهُ عَنْہُمَا বলেন: আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم একদিন আমাকে (কাঁধেহাত) রেখে বললেন: হে আব্দুল্লাহ ইবনে ওমর! দুনিয়ায় এমনভাবে থাকো, যেনো অপরিচিত বা এমনভাবে থাকো যেনো মুসাফির আর নিজেকে মৃতদের মধ্যে ঙ্গণ্য করো!! হযরত মুজাহিদ رَحْمَۃُ اللهِ عَلَیْہِ বলেন: হযরত আব্দুল্লাহ ইবনে ওমর رَضِیَ اللهُ عَنْہُمَا আমাকে বলেন: হে মুজাহিদ! সকাল করো তো সন্ধ্যার ব্যাপারে ভেবো না! সন্ধ্যা হয়ে গেলে তবে সকালের ব্যাপারে ভেবো না! হে আল্লাহ পাকের বান্দারা! নিশ্চয় তোমরা জানো না যে, আগামীকাল তোমাদের নাম কি হবে? (অর্থাৎ তোমাদেরকে জীবিতদের মাঝে ঙ্গণ্য করা হবে নাকি মৃতদের মাঝে)।\n(মুসান্নিফ ইবনে আবী শায়বা, কিতাব: আয যুহুদ, ৪/১২৪, হাদিস: ৩)"
    },
    {
        "1": "মুস্তফার জীবনের একটি সুন্দর দিক",
        "2": "\tপ্রিয় ইসলামী ভাইয়েরা! আফসোস! আমাদেরকে দুনিয়াবী ভবিষ্যতের চিন্তা তো ব্যথিত করতে থাকে কিন্তু আখিরাতের চিন্তা ব্যথিত করে না। আহ! কোথাকার বিষ্যত...!! ভবিষ্যত তো দূরের বিষয় আগামীকাল কে দেখব? বরং বাস্তবতা তো এটাই যে, আমরা পরবর্তী নিশ্বাস সম্পর্কেও অবহিত নই, জানি না আসবে কি আসবে না। সাহাবিয়ে রাসূল হযরত আবু সাঈদ খুদুরী رَضِیَ اللهُ عَنْہُ বলেন: একবার সাহাবি ইবনে সাহাবি হযরত উসামা বিন যায়িদ رَضِیَ اللهُ عَنْہُمَا এক মাসের বাকীতে কোন কিছু কিনলেন। এতে আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم সতর্ক করে ইরশাদ করলেন: তোমার কি উসামার প্রতি আশ্চর্যবোধ হয়না, সে এক মাসের বাকীতে জিনিস কিনছে? উসামা দীর্ঘ আশা করছে। ঐ সত্তার শপথ! যাঁর আয়ত্তে আমার প্রাণ! আমি আমার চোখ খুলি তো মনে হয় যে, আবারো চোখ বন্ধ করার  পূর্বে আমার রূহ কবয করে নেয়া হবে, যখন আমি কোন গ্রাস মুখে দিই তখন মনে হয় যে, এটি চিবাতে পারবো না, এর  পূর্বেB আমার মৃত্যু এসে যাবে। অতঃপর ইরশাদ করেন: হে আদম সন্তান! যদি জ্ঞান রাখো তবে নিজেকে মৃতদের মধ্যে ঙ্গণ্য করো।\n(মওসুআতু ইবনে আবীদ দুনিয়া, কিতাব: কসরূল আকমল, ৩/৩০৫, হাদিস: ৬)\n\n    প্রিয় ইসলামী ভাইয়েরা! প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চরিত্র কতইনা সুন্দর একটি দিক। আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم মৃত্যুকে সর্বদা স্মরণ রাখতেন, অথচ তিনি অহির মাধ্যমে নিশ্চিতভাবে জানতেন যে, এখনই মৃত্যু আসবে না, দ্বীনপরিপূর্ণ হবে, অতঃপর দুনিয়া থেকে বিদায়ের সময় আসবে, এরপরও তিনি মৃত্যুকে সর্বদা সামনে রাখতেন। নিশ্চয় এটি আমরা গোলামদের শিক্ষার জন্যই * অন্যথায় তিনিতো জান্নাতের মালিক, তিনি শাফিয়ে মাহশার তাঁর শাফায়াতেই উম্মত জান্নাতে যাবে * তাঁর সাথে আল্লাহ পাক মকামে মাহমুদ (অর্থাৎ সর্বোচ্চ সম্মানিত স্থান) এর ওয়াদা করেছেন * তাঁকে দুনিয়া থেকে যাওয়ার  পূর্বে আল্লাহ পাক তাঁকে অধিকার দিয়েছেন যে, মাহবুব صَلَّی اللهُ عَلَیْہِ وَاٰلِہٖ وَسَلَّم! দুনিয়ায় যদি অবস্থান করতে চান তবে আপনার ইচ্ছা, আমাদের নিকট আসতে চাইলে তবে এসে যান! এমনিতেই আম্বিয়ায়ে কিরামের عَلَیْهِمُ السَّلَام মৃত্যু শুধুমাত্র এক মুহুর্তের জন্য এসে থাকে * আমাদের আক্বা ও মাওলা, মক্কী মাদানী মুস্তফা\nصَلَّی اللهُ عَلَیْہِ وَاٰلِہٖ وَسَلَّم আল্লাহ পাকের দানক্রমে এখনো তাঁর রওযা মুবারকে দুনিয়াবী জীবন সহকারে জীবিত আছেন।\n    হ্যাঁ! * আমরা আমাদের মৃত্যু সম্পর্কে জানিনা * মৃত্যুর সময় আমাদের ঈমান নিরাপদ থাকবে নাকি থাকবে না, আমরা জানিনা * মৃত্যুর পর আমাদের কবর জান্নাতের বাগান হবে নাকি জাহান্নামের গর্ত হবে, আমরা জানিনা * কিয়ামতের দিন আল্লাহ পাকের রহমত নসীব হবে নাকি হবে না * প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর শাফায়াত অর্জিত হবে নাকি গুনাহের অপরাধে জাহান্নামে নিক্ষেপ করা হবে * পুলসিরাত সহজতার সহিত অতিক্রম করতে পারবো নাকি পারবো না, আমরা জানিনা, কিন্তু আফসোস! আমাদের মৃত্যুর কথা মনে থাকে না।\n"
    },
    {
        "1": "৩ ধরনের আশ্চর্যজনক লোক...!!",
        "2": "      \tসাহাবিয়ে রাসূল হযরত সালমান ফারসি رَضِیَ اللهُ عَنْہُ বলেন: আমাকে ৩ ধরনের লোক আশ্চর্য করে এবং তাদের ব্যাপারে ভেবে হাসি পায়: (১) দীর্ঘ আশাকারী অথচ মৃত্যু তাকে খুঁজছে (২) উদাসিন অথচ তার প্রতি উদাসিনতা করা হচ্ছে না (অর্থাৎ আমরা যদিও উদাসিন হয়ে যায় কিন্তু আমাদের প্রতি উদাসিনতা প্রদর্শন করা হচ্ছে না, আমাদের উপর কড়া নজর রাখা হচ্ছে, কিরামান কাতিবীন অর্থাৎ আমল লিখক ফিরিশতারা প্রতিটি আমল লিখছেন, আল্লাহ পাক দেখছেন, আমাদের অঙ্গ, এই জমিন, সবাই আমাদের বিরুদ্ধে সাক্ষী দেয়ার জন্য প্রস্তুত হচ্ছে, কবর আমাদেরকে প্রতিদিন আহ্বান করে, মালাকুল মউত عَلَیْہِ السَّلَام আল্লাহর হুকুমের অপেক্ষায় রয়েছে, ব্যস হুকুম হওয়া মাত্রই তিনি রুহ কবয করে নিবেন, মোটকথা; যারা উদাসিন, তাদের প্রতি উদাসিনতা প্রদর্শন করা হচ্ছে না, তার উপর কড়া নজর রাখা হচ্ছে) আর (৩) তৃতীয় ব্যক্তি যার প্রতি হযরত সালমান ফারসি رَضِیَ اللهُ عَنْہُ আশ্চর্য হন, বললেন: মুখভরা হাসা ব্যক্তি, আর সে জানে না যে, আল্লাহ পাক তার প্রতি সন্তুষ্ট নাকি সন্তুষ্ট নয়।\n(মওসুআতু ইবনে আবীদ দুনিয়া, কিতাব: কসরূল আকমল, ৩/৩০৯, হাদিস: ২৯)\n    ১৫তম পারা, সূরা বনী ইসরাঈলের ১৮ ও ১৯ নং আয়াতে ইরশাদ হচ্ছে:\nمَنْ کَانَ یُرِیْدُ الْعَاجِلَۃَ عَجَّلْنَا لَہٗ فِیْہَا مَا نَشَآءُ لِمَنْ نُّرِیْدُ ثُمَّ\nجَعَلْنَا لَہٗ جَہَنَّمَ ۚ یَصْلٰىہَا مَذْمُوْمًا مَّدْحُوْرًا (۱۸) وَ مَنْ اَرَادَ   الْاٰخِرَۃَ\nوَ سَعٰی لَہَا سَعْیَہَا وَ ہُوَ مُؤْمِنٌ فَاُولٰٓئِکَ کَانَ سَعْیُہُمْ  مَّشْکُوْرًا (۱۹)\n(পারা ১৫, সূরা বনী ইসরাঈল, আয়াত ১৮,১৯)   কানযুল ঈমান থেকে অনুবাদ: যে ব্যক্তি এ শীঘ্রতাসম্পন্নাকেই চাই আমি তাকে তাতে শিগ্গির দিয়ে দিই- আমি যা ইচ্ছা করি যাকে চাই। অতঃপর তার জন্য জাহান্নাম নির্ধারিত করি; যাতে সে তাতে প্রবেশ করে নিন্দিত অবস্থায়, ধাক্কা খেতে খেতে এবং যে আখিরাতচাই আর সেটার জন্য যথাযথ চেষ্টা করে আর হয় ঈমানদার তবে তাদেরই প্রচেষ্টা ঠিকানায় পৌঁছে থাকে।\n\n     হে জান্নাত প্রত্যাশী প্রিয় ইসলামী ভাইয়েরা! সিদ্ধান্ত আমাদের নিজেদেরই নিতে হবে, আমরা কি দুনিয়া চাই নাকি আখিরাত...! যদি আমরা আখিরাত চাই, যদি আমরা আখিরাতের স্থায়ী জীবনে আরাম ও শান্তি এবং জান্নাতী নিয়ামত চাই আর নিশ্চয় মুসলমান এটাই চাইবে তবে আমাদের এর প্রস্তুতি নিতে হবে, এর জন্য দুনিয়া থেকে দৃষ্টি সরিয়ে আল্লাহ পাকের সন্তুষ্টিমূলক কাজই করতে হবে।\n"
    },
    {
        "1": "আখিরাতের ভাবনা কিভাবে অর্জিত হবে...!",
        "2": "\tআখিরাতের প্রস্তুতি কিভাবে নিতে হবে? আখিরাতের ভাবনার মাধ্যমে। হয়তো আমাদের সবারই অভিজ্ঞতা রয়েছে; আমরা ঐ কাজই করতে পারি, যেই দিকে আমাদের মনযোগ থাকে, যেই কাজের দিকে আমাদের মনযোগই থাকে না, তা যতই গুরুত্বপূর্ণ কাজ হোক না কেন, আমরা সেটা ভুলে যায় যায়, মনে রাখতে পারি না। এই কারণেই যদি আখিরাত চান, আখিরাতের প্রস্তুতি নিতে চান তবে আখিরাতের ব্যাপারে চিন্তা করুন * আমরা আখিরাতের ব্যাপারে চিন্তাভাবনা করি তো * কবর * হাশর * কিয়ামত * সেখানকার ভয়াবহতা * মিযান * পুলসিরাত * জাহান্নাম ও সেখানকার আযাব সমূহের ব্যাপারে চিন্তাভাবনা করুন * কমপক্ষে সপ্তাহে এক-আধবার কবরস্থানে যান, সেখানে দাফনকৃত মুসলামনের জন্য ইসালে সাওয়াব করুন, অতঃপর সেখানে বসে কবর, এর একাকীত্ব, অন্ধকার এবং আতঙ্কের ব্যাপারে ভাবুন * ভাবুন যে, অতিশীঘ্রই আমাকেও অন্ধকার কবরে নামিয়ে দেয়া হবে, অতঃপর কিয়ামতের দিন উঠতে হবে, আল্লাহ পাকের সামনে দাঁড়াতে হবে, এভাবে আখিরাতের ব্যাপারে চিন্তাভাবনা করতে থাকুন * প্রতিদিন বেশি না হলেও কমপক্ষে ৫ মিনিট হলেও একাকী বসে আখিরাতের বিষয়ে চিন্তাভাবনা করুন, প্রতিদিন করতেথাকুন তবে اِنْ شَآءَ الله আখিরাতের ভাবনা গেঁথে যাবে * আখিরাতের স্মরণ প্রদানকারী কিতাব পাঠ করুন, যেমন; শায়খে তরীকত, আমীরে আহলে সুন্নাত হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ এর কিতাব ও পুস্তিকা পাঠ করুন: যেমন; (১) কবরের প্রথম রাত (২) মৃতব্যক্তির অসহায়ত্ব (৩) সম্রাটদের হাঁড় (৪) কবরের পরীক্ষা (৫) উদাসিনতা\n(৬) মন্দ মৃত্যুর কারণ ইত্যাদি, অনুরুপভাবে মাকতাবাতুল মদীনার অনেক কিতাব রয়েছে, যেমন; (১) খোদাভীতি (২) ফিকরেমদীনা (৩) জান্নাত কা আসান রাস্তা (৪) কবর মেঁ আনে ওয়ালা দোস্ত (৫) দুনিয়া সে বে-রগবতি এবং উমিদো কি কমি ইত্যাদি কিতাব পাঠ করুন। اِنْ شَآءَ الله আখিরাতের ভাবনা নসীব হবে।\n"
    },
    {
        "1": "আখিরাতের ভাবনার ব্যাপারে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দোয়া",
        "2": "    * আখিরাতের ভাবনা অর্জনের জন্য দোয়াও করুন। আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এই দোয়া করতেন:\nاَللّٰهُمَّ  اِنِّی اَعُوْذُ بِكَ مِنْ دُنْيَا تَمْنَعُ خَيْرَ الْآخِرَةِ، وَاَعُوْذُ بِكَ مِنْ\nحَيَاةٍ تَمْنَعُ خَيْرَ الْمَمَاتِ، وَاَعُوْذُ بِكَ مِنْ اَمَلٍ يَمْنَعُ خَيْرَ الْعَمَلِ\n(মওসুআতু ইবনে আবীদ দুনিয়া, কিতাব: কসরূল আকমল, ৩/৩১২, হাদিস: ৪৬)\n\n     অনুবাদ: হে আল্লাহ পাক! আমি এমন দুনিয়া থেকে তোমার আশ্রয় প্রার্থনা করছি, যা আখিরাতের কল্যাণ থেকে বাঁধা দেয়, এমন জীবন থেকে তোমার আশ্রয় প্রার্থনা করছি, যা উত্তম মৃত্যু থেকে বাঁধা দেয় আর এমন আশা করা থেকে তোমার আশ্রয় প্রার্থনা করছি, যা নেক আমল থেকে বাঁধা দেয়।\n"
    },
    {
        "1": "মানুষের মন তার সম্পদের সাথেই থাকে",
        "2": "    একবার এক ব্যক্তি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলো, আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমার কি হয়ে গেলো যে, আমি মৃত্যুকে পছন্দ করি না (অর্থাৎ আমার অন্তর দুনিয়ার প্রতি ধাবিত, আমার অন্তর দুনিয়ার প্রতি ধাবিত, আমার অন্তরে আখিরাতের প্রতি আকর্ষণ কম অনুভব করি আর মৃত্যু যা জান্নাত পর্যন্ত পৌঁছার রাস্তা, আমার এই মৃত্যু পছন্দ নয়), প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তোমার নিকট কি সম্পদ রয়েছে? আরয করলো: জি হ্যাঁ! ইরশাদ করলেন: তোমার সম্পদ (আখিরাতের জন্য সদকা ও খয়রাত করে) সামনে পাঠিয়ে দাও! কেননা মানুষের অন্তর নিজের সম্পদের সাথেই থাকে, যদি নিজের সম্পদ সামনে পাঠিয়ে দাও (অর্থাৎ সদকা ও খয়রাত করে দাও) তবেই এর সাথে সাক্ষাত করতে চাইবে আর যদি সম্পদ রেখে যাও তবে এর সাথে পেছনে থাকতে চাইবে।\n(আয যুহুদ লিইবনিল মুবারক, ৫ম অংশ, ২০৮ পৃ:, হাদিস: ৬৩৪)\n     প্রিয় ইসলামী ভাইয়েরা! আখিরাতের ভাবনা পাওয়ার আরো একটি পদ্ধতি হলো উত্তম সাহচর্য, নেককার পরহেযগার, খোদাভীতি সম্পন্ন, আখিরাতের চিন্তা সম্পন্ন লোকের সাথে বসলে তবে اِنْ شَآءَ الله আমাদেরও আখিরাতের ভাবনা নসীব হবে। উত্তম সাহচর্য অর্জন করার জন্য দাওয়াতে ইসলামী ওয়ালা আশিকানে রাসূলের সাথে মাদানী কাফেলায় সফর করাকে অভ্যাসে পরিণত করে নিন, নিজের শহরে হওয়া সাপ্তাহিক সুন্নাতে ভরা ইজতিমায় অংশগ্রহণ করুন, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদত্ত পুস্তিকা নেক আমল অনুযায়ী জীবন অতিবাহিত করার চেষ্টা করুন, প্রাপ্তবয়ষ্কদের মাদরাসাতুল মদীনায় অংশগ্রহণ করে ফয়যানে কুরআন অর্জন করুন, اَلْحَمْدُ لِلّٰه শায়খে তরীকত, আমীরে আহলে সুন্নাত, হযরত আল্লামা মাওলানা, মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ প্রতি শনিবার ইশার নামাযের পর মাদানী চ্যানেলে সরাসরি মাদানী মুযাকারা করে থাকেন, এতে অংশগ্রহণ করুন, সোশ্যাল মিডিয়া (অর্থাৎ ফেইসবুক, ইনস্টাগ্রাম, ওয়াটসআপ, টুইটার, ইউটিউবে দাওয়াতে ইসলামীর বিভিন্ন পেইজ বানানো রয়েছে, তা দেখুন। আল্লাহ পাক আমলের তৌফিক দান করুক। اٰمِیْن بِجَاہِ النَّبِیِّ الْاَمِیْن صلَّی اللہ علیہ واٰلہٖ وسلَّم\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "নেক আমল নাম্বার ২০ এর উৎসাহ",
        "2": "\tপ্রিয় ইসলামী ভাইয়েরা! আখিরাতের ভাবনা পেতে, পরকালীন জীবনের প্রস্তুতি নিতে, নেকী করতে এবং গুনাহ থেকে বাঁচতে আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান, ১২টি দ্বীনি কাজের মধ্যে অধিকহারে অংশগ্রহণ করুন, শায়খে তরীকত, আমীরে আহলে সুন্নাতের প্রদত্ত “৭২টি নেক আমল”এর উপর আমল করুন, এর বরকতে اِنْ شَآءَ الله সুন্নাতের অনুসারণ হওয়া, নেকীর প্রতি আগ্রহী হওয়া এবং ঈমান হিফাযতের মানসিকতা তৈরী হবে। “৭২টি নেক আমল” এর মধ্যে ২০ নাম্বার নেক আমল হলো: আজ কি আপনি দাওয়াতে ইসলামীর দ্বীনি কাজে নিজের নিগরানের প্রদত্ত শিডিউল অনুযায়ী কমপক্ষে দুই ঘন্টা দিয়েছেন? এই নেক আমলের উপর আমল করলে তবে আমরা দাওয়াতে ইসলামীর দ্বীনি কাজে অংশগ্রহণকারী হয়ে যাবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "কবর ও দাফনের মাদানী ফুল",
        "2": "    প্রিয় ইসলামী ভাইয়েরা! আসুন! কবর ও দাফনের ব্যাপারে কয়েকটি মাদানী ফুল শোনার সৌভাগ্য অর্জন করি: * একটি কবরে একের অধিক বিনা প্রয়োজনে দাফন করা জায়িয নয় এবং প্রয়োজনে করতে পারবে। (বাহারে শরীয়ত, ১/৮৪৬। আলমগীরি, ১/১৬৬) * জানাযা কবর থেকে কিবলার দিকে রাখা মুস্তাহাব, যাতে লাশ কিবলার দিক থেকে কবরে নামানো যায়। লাশ কবরে পায়ের দিকের জায়গায় রেখে মাথার দিকে আনবেন না। (বাহারে শরীয়ত, ১/৮৪৪) * প্রয়োজন অনুযায়ী দুই বা তিন এবং উত্তম হলো শক্তিশালী এবং নেককার ব্যক্তি কবরে নামবে। মহিলার লাশ মুহরিমরাই নামাবে, এমন কেউ না থাকলে তবে অন্যান্য আত্মীয়, এমনও কেউ না থাকলে তবে পরহেযগার ব্যক্তি দ্বারা নামবে। (আলমগীরি, ১/১৬৬)\n* মহিলার লাশ নামানো থেকে তক্তা লাগানো পর্যন্ত কোন কাপড় দ্বারা ঢেকে রাখুন। * কবরে নামানোর সময় এই দোয়া পাঠ করুন: بِسْمِ اللهِ وَبِاللهِ وَعَلٰی مِلَّۃِ  رَسُوْلِ الله۔ (তানভিরুল আবসার, ৩/১৬৬) * লাশ ডান কাত করে রাখুন এবং তার মুখ কিবলার দিকে করে দিন এবং কাফনের বাঁধন খুলে দিন, কেননা এখন এর প্রয়োজন নেই, না খুললেও সমস্যা নেই। (আলমগীরি, ১/১৬৬। জাওয়াহেরা, ১৪০ পৃষ্ঠা) * কাফনের বাঁধন খোলার এই দোয়া পড়ুন: اَللّٰہُمَّ لَا تَحْرِمْنَا اَجْرَہٗ وَلَا تَفْتِنَّا بَعْدَہٗ অনুবাদ: হে আল্লাহ! আমাকে এর প্রতিদান থেকে বঞ্চিত করো না এবং আমাকে এর পর ফিতনায় পতিত করো না।\n(হাশিয়াতুত তাহতাভী আলা মিরাকিল ফালাহ, ৬০৯ পৃষ্ঠা)\n"
    },
    {
        "1": "ঘোষণা",
        "2": "    কবর ও দাফনের অবশিষ্ট মাদানী ফুল তরবিয়্যতি হালকায় বর্ণনা করা হবে, অতএব তা জানার জন্য তরবিয়্যতি হালকায় অবশ্যই অংশগ্রহণ করুন\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n    বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n    হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার  পূর্বে আর বসা থাকলে দাঁড়ানোর  পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃ:)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\nনবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদিস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n\n"
    },
    {
        "1": "(২) যেন শবে কদর পেয়ে গেলো",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই।আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    }
]