[
  {
    "1": "সুন্নাত ও বিদআত পরিচিতি",
    "2": "সুন্নাত ও বিদআত পরিচিতি\n\n(আঞ্জুমান ট্রাস্ট) \n\nবিদ’আত\n\nপ্রত্যেক বস্তু তার বিপরীত সত্তার মাধ্যমে চেনা যায়। বলা হয়- تُعْرَفُ الْاَشْیَآءُ بَاَضْدَادِہَا অর্থাৎ বস্তুসমূহ পরিচিত হয় বিপরীত বস্তু দ্বারা। যেমন রাতের অস্তিত্ব থেকে দিনের পরিচয় উপলব্ধিতে আসে। সাদার পরিচয় কালো দ্বারা, আলোর পরিচয় অন্ধকার দ্বারা। বিপরীত সত্তা যেমন বস্তুর পরিচয় নির্ণয়ে সহায়ক তেমনি সুন্নাতকে উপলব্ধি করতে তার বিপরীত বিদজ্ঞআতের পরিচয়ও প্রয়োজন। পক্ষান্তরে, বিদজ্ঞআত দ্বারা সম্যক উপলব্ধি করা যাবে সুন্নাতের পরিচয়।\n\nবিদ’আতের সংজ্ঞা\n\nসাধারণভাবে বিদ’আত কোন নতুন কথা, কোন নতুন প্রবর্তনকেই বলা হয়। দ্বীনের পরিপন্থী কোন কাজকে দ্বীনের অন্তর্ভুক্ত হিসাবে রেওয়াজ দেওয়াই বিদ’আত।\n\nবিদ’আত (بدعة) আরবী শব্দ بدع ‘বিদউন’ থেকে উদ্ভূত, পূর্ব নমুনা বা নির্দেশনা ছাড়া সম্পূর্ণ নতুন উদ্ভাবনই শাব্দিকভাবে বিদ’আতের অর্থ। যেমন- ক্বোরআনে পাকে উল্লেখ আছে-قُلْ مَاکُنْتُ بِدْعًا مِّنَ الرُّسُلِ তরজমা: আপনি বলুন, ‘আমি কোন নতুন রসূল নই।    [৪৬:৯] بَدِیْعُ السَّمٰوَاتِ وَالْاَرْضِ তরজমা: আল্লাহ, নতুনভাবে (নমুনা ছাড়া) সৃষ্টিকারী আসমানসমূহের ও যমীনের। [২:১১৭] وَرَہْبَانِیَۃَ ابْتَدَعُوْہَا مَا کَتَبْنٰہَا عَلَیْہِمْ তরজমা: এবং বৈরাগী হওয়া- এ বিষয়টা তো তারা ধর্মের মধ্যে নিজেদের নিকট থেকে আবিষ্কার করেছে, আমি তাদের উপর বিধিবদ্ধ করিনি। [৫৭:২৭]\n\nএ প্রসঙ্গে ইমাম নাওয়াভী রাহমাতুল্লাহি আলায়হি’র বরাতে মোল্লা আলী ক্বারী রাহমাতুল্লাহি আলায়হি বলেন- قاَلَ النَّوَوِیُّ اَلْبِدْعَۃُ کُلُّ شَئٍ عُمِلَ عَلٰی غَیْرِ مِثَالٍ سَبَقَ অর্থাৎ পূর্বে অতিক্রান্ত কোন দৃষ্টান্ত ছাড়া কোন কাজ করাকে বিদ’আত বলা হয়।  [মিরক্বাত শরহে মিশকাতঃ ই’তিসাম বিল কিতাবি ওয়াস্‌ সুন্নাহ’ অধ্যায়ঃ কৃত মোল্লা আলী ক্বারী রাহমাতুল্লাহি আলায়হি]\n\nশরীয়তের পরিভাষায় ওই বিশ্বাস বা কাজকে বিদ’আত বলা হয়, যা হুযূর করীম সাল্লাল্লাহু তা’আলা আলায়হি ওয়াসাল্লাম’র যাহেরী হায়াতে প্রচলিত ছিলো না, পরে হয়েছে। মোল্লা আলী ক্বারীর মতে-\n\nاِحْدَاثُ مَالَمْ یَکُنْ فِیْ عَہْدِ رَسُوْلِ اللّٰہِ صَلَّی اللّٰہُ عَلَیْہِ وَسَلَّمَ\n\nঅর্থাৎ ওই বস্তুর নব-আবিষ্কার করা, যা রসূলুল্লাহ সাল্লাল্লাহু তা’আলা আলায়হি ওয়াসাল্লাম-এর যুগে ছিলো না।"
  },
  {
    "1": "বিদ’আতের প্রকারসমূহ",
    "2": "\u003d বিদ’আতের প্রকারসমূহ \u003d\n\nশর্‌’ঈ বিদ’আত অর্থাৎ শরীয়তের দৃষ্টিতে বিদ’আত প্রথমতঃ দু’প্রকারঃ\n\n১. ই’তিক্বাদী (আক্বীদাগত) ২. আমলী (আমলগত)\n\nআক্বীদাগত বিদ’আতই হাদীসে পাকের আলোকে চরম পথভ্রষ্টতা হিসেবে বিবেচ্য। ই’তিক্বাদী বিদ’আত ওই আক্বীদাসমূহকে বলা হয়, যা হুযূর করীম সাল্লাল্লাহু তা’আলা আলায়হি ওয়াসাল্লাম’র যাহেরী অবস্থানের পরে অর্থাৎ তাঁর তিরোধানের পরেই ইসলামের নামে এ ধর্মের অভ্যন্তরে উদ্ভূত হয়। এ প্রকারের বিদ’আতের অস্তিত্বের প্রমাণে ‘দুররে মুখতার’ গ্রন্থে বলা হয়েছে- وَمُبْتَدِعٌ اَیْ صَاحِبُ بِدْعَۃٍ وَہِیَ اِعْتِقَادُ خِلاَفِ الْمَعْرُوْفِ عَنِ الرَّسُوْلِ\n\nঅর্থাৎ (ইমাম হওয়ার প্রসঙ্গে তিনি বলেছেন, বিদ’আতী ইমামের পিছনে নামায মাকরূহে তাহরীমী।) আর বিদ’আত হলো ওইসব আক্বীদা বা বিশ্বাসের পরিপন্থী আক্বীদা পোষণ করা, যা হুযূর সাল্লাল্লাহু তা’আলা আলায়হি ওয়াসাল্লাম’র যুগ থেকে প্রসিদ্ধ ছিলো. [কিতাবুস সালাত, বাবুল ইমামত]\n\nমিশকাত গ্রন্থের ‘কিতাবুল ঈমান’র এক হাদীসে রাসূলে পাক সাল্লাল্লাহু তা’আলা আলায়হি ওয়াসাল্লাম এরশাদ করেন- یَکُوْنُ فِیْ اُمِّتِیْ خَسْفٌ وَمَسْخٌ اَوْقَذْفٌ فِیْ اَہْلِ الْقَدْرِ অর্থাৎ আমার উম্মতের মধ্যে ভূমিধ্বস, চেহারা বিকৃতি ও পাথর বর্ষণ (জাতীয় আযাব) হবে ক্বদরিয়া সম্প্রদায়ের উপর।\n\nফাত্‌ওয়ায়ে রশীদিয়ায় উল্লেখ রয়েছে- جس بدعت میں ایسی شدید وعیدہے وہ بدعت فی العقائد ہے جیساکہ روافض خوارج کی بدعت অর্থাৎ যে বিদ’আত সম্পর্কে এরূপ কঠোর শাস্তির কথা বলা হয়েছে তা হলো আক্বীদাগত বিদ’আত। যেমন রাফেযী, খারেজীদের বিদ’আত। [১ম খণ্ড, কিতাবুল বিদ’আত, পৃষ্ঠা-৯০]\n\nকাজেই, আক্বীদাগত বিদ’আত’র বিষয়টি স্বীকার্য। সুতরাং ক্বদরিয়া, রাফেযী, খারেজী, মুরজিয়া, গায়রে মুক্বাল্লিদ ইত্যাদি (আহলে হাদীস) আক্বীদাগত বিদ’আতের উদাহরণ। এভাবে পরবর্তীতে উদ্ভূত সকল বাতিল ফির্ক্বাও এ প্রকারভুক্ত।এ প্রকারের প্রত্যেকটি বিদ’আতই নিঃসন্দেহে গোমরাহী ও ভ্রান্তি এবং অনেক ক্ষেত্রে কুফরী ও বে-ঈমানী পর্যন্ত পৌঁছে যায়।\n\nবিদ’আতে আমলী হচ্ছে এমন কাজ, যা হুযূর সাল্লাল্লাহু তা’আলা আলায়হি ওয়াসাল্লাম’র পবিত্র যমানার পরে প্রচলিত হয়েছে। দুনিয়াবী হোক বা দ্বীনি, সাহাবায়ে কেরামের সময়ে হোক কিংবা পরে। শেখ আব্দুল হক্ব মুহাদ্দিস দেহলভী রাহমাতুল্লাহি আলায়হিও এটাই বলেছেন।       [আশি’আতুল লুম’আত, বাবুল ই’তিসাম]\n\nবিদ’আতে আমলী আবার দু’প্রকারঃ বিদ’আতে হাসানাহ্‌ ও বিদ’আতে সায়্যিআহ্‌। হাসানাহ বলা হয় ওই সব নতুন কর্মকাণ্ডকে, যা কোন সুন্নাতের পরিপন্থী নহ; বরং দ্বীনের সহায়ক হিসেবে গণ্য হয়। যেমন মিলাদ মাহফিল, ঈদে মিলাদুন্নবী, জশনে জুলুস, খতমে গাউসিয়া শরীফ, সুন্নী মাদরাসা প্রতিষ্ঠা করা, ক্বোরআন, কিতাব ইত্যাদি ছাপানো প্রভৃতি।\n\nবিদ’আতে সায়্যিআহ্‌ বলা হয়, যা কোন সুন্নাতের পরিপন্থী, বিরোধী বা উচ্ছেদের কারণ হয়। হযরত শায়খ আব্দুল হক্ব মুহাদ্দিস দেহলভী বলেন- آنچہ موافق اصول وقواعد سنت است وقیاس کردہ شدہ است آں را بدعت حسنہ گونید وآنچہ مخالف آں باشد بدعت ضلالت گویند অর্থাৎ-পরবর্তীতে প্রবর্তিত যে সব কাজ মৌলিক রীতি-নীতি ও সুন্নাতের অনুবর্তী হয় অথবা তার আলোকেই ক্বিয়াস প্রসূত হয় তাকে বিদ’আতে হাসানাহ্‌ বলে। [আশি’আতুল লুম’আত, ১ম খণ্ড: কৃত শায়খে মুহাক্বক্বিক্ব আব্দুল হক্ব মুহাদ্দিস দেলেভী রাহমাতুল্লাহি আালায়হি]\n\nতার পরিপন্থী হলো বিদ’আতে দ্বালালাত, যা হাদীস অনুযায়ী পথভ্রষ্টতা।\n\nবিদ’আতে হাসানাহ্‌ তিন প্রকারের এবং সায়্যিআহ দু’প্রকারের এ প্রসঙ্গে মোল্লা আলী ক্বারী রাহমাতুল্লাহি আলায়হি বলেন-\n\nاَلْبِدْعَۃُ اِمَّا وَاجِبَۃٌ کَتَعَلِّمُ النَّحْوِ وَتَدْوِیْنِ اُصُوْلِ الْفِقْہِ وَاِمَّا مُحَرَّمَۃٌ کَمَذْہَبِ الْجَبَرِیَّۃِ وَاِمَّا مَنْدُوْبَۃٌ کَاِ حْدَاثِ الرَّوَابِطِ وَالْمَدَارِسِ وَکُلِّ اِحْسَانٍ لَّمْ یَعْہَدْ فِی الصَّدْرِ الْاَوَّلِ وَکَالتَّرَاوِیْحِ اَیْ بِالْجَمَآعَۃِ الْعَامَّۃِ وَاِمَّا مَکَرُوْہَۃٌ کَزَخْرَفَۃِ الْمَسَاجِدِ وَاِمَّا مُبَاحَۃٌ کَالْمُصَافَحَۃِ عَقِیْبَ الصُّبْحِ وَالتَّنَوُّعِ بِلَذِیْذِ الْمَاٰکِلَ وَالْمَشَارِبِ\n\nঅর্থাৎ বিদ’আত হয়তো ওয়াজিব, যেমন ইলমে নাহ্‌ভ শিক্ষা করা, উসূলে ফিক্বহের বিষয় প্রণয়ন করা অথবা হারাম, যেমন জবরিয়া আক্বীদার উদ্ভব। অথবা মুস্তাহাব, যেমন মুসাফির খানা, মাদরাসা ইত্যাদি প্রতিষ্ঠা করা এবং ওইসব নেক প্রয়াস, যা প্রথমে ছিলো না, যেমন সাধারণ মুসল্লীদের জামা’আত সহকারে তারাবীহর নামায আদায় করা। অথবা মাকরূহ বিদ্‌’আত, যেমন মসজিদগুলোকে কারুকার্য খচিত করা। অথবা জায়েয বা মোবাহ্‌, যেমন ফজর নামাযের পর মুসাফাহা করা এবং নানাধরনের খানা-পিনা তৈরী করা ইত্যাদি।\n\n[মিরক্বাত শরহে মিশকাত, কৃত মোল্লা আলী ক্বারী রাহমাতুল্লাহি আলায়হি এবং শামী, ১ফখণ্ড]\n\nউপরোক্ত আলোচনার আলোকে আমরা এ সিদ্ধান্তে উপনীত হতে পারি যে, বিদ’আত মাত্রই হারাম নয়। যা হারাম অথবা শরীয়তের নীতিমালার পরিপন্থী অবশ্যই তা হারাম এবং হাদীসে পাকে প্রিয় নবীর এরশাদে পাকে كل بدعة ضلالة (অর্থাৎ প্রত্যেক বিদ’আত পথভ্রষ্টতা) দ্বারা সকল সায়্যিআহ বিদ’আতকেই বুঝানো হয়েছে।\n\nএ পর্যায়ে গোমরাহীমূলক বিদ’আতের অপকারিতা সুন্নাতে রসূলের দৃষ্টিতে পর্যালোচনার করা হচ্ছে-\n\nহযরত আয়েশা সিদ্দীক্বাহ্‌ রাদ্বিয়াল্লাহু তা’আলা আনহা থেকে বর্ণিত, তিনি বলেন, রাসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেন- مَنْ اَحْدَثَ فِیْ اَمْرِنَا ہَذَا مَالَیْسَ مِنْہُ فَہُوَ رَدٌّ (متفق علیہ) \n\nঅর্থাৎ যে আমাদের দ্বীনের মধ্যে এমন কোন বিষয় উদ্ভাবন করে, যা দ্বীনের অন্তর্ভুক্ত নয় বরং দ্বীনের পরিপন্থী সে (ব্যক্তি বা ণৎর উদ্ভাবিত কাজ) প্রত্যাখ্যাত। [বুখারী ও মুসলিম শরীফের বরাতে মিশকাত পৃষ্ঠা-২৭]\n\nহযরত জাবির রাদ্বিয়াল্লাহু তা’আলা আনহু থেকে বর্ণিত এক হাদীসে আল্লাহ্‌র রাসূল এরশাদ করেন- شَرُّ اْلاُمُوْرِ مُحْدَثَاتُہَا وَکُلُّ بِدْعَۃٍ ضَلاَ لَۃٌ \n\nসর্ব নিকৃষ্ট বিষয় হলো (দ্বীনের মধ্যে) নতুন বিষয়ের উদ্ভাবন। আর প্রত্যেক বিদ’আত (যা দ্বীনের পরিপন্থী তা) গোমরাহী। [মিশকাত, বাবুল ই’তিসাম বিল কিতাব ওয়াস্‌ সুন্নাহ ও ইবনে মাজাহ্‌]\n\nহযরত ইরবাদ্ব ইবনে সারিয়া রাদ্বিয়াল্লাহু তা’আলা আনহু থেকে বর্ণিত এক হাদীসে রাসূলে পাক সাল্লাল্লাহু তা’আলা আলায়হি ওয়াসাল্লাম এরশাদ করেন\n\n- اِیَّاکُمْ وَمُحْدَثَات209 الْاُمُوْرِ فَاِنَّ کُلَّ مُحْدَثَۃٍ بِدْعَۃٌ وَکُلُ بِدْعَۃٍ ضَلاَ لَۃٌ\n\nঅর্থাৎ তোমরা (দ্বীনের মধ্যে) নব উদ্ভাবন করা থেকে বেঁচে থাকো। দ্বীনের প্রত্যেক নব-উদ্ভাবনই (যা দ্বীন বহির্ভুত তা) বিদ’আত। আর প্রত্যেক বিদ’আত (যা দ্বীন বহির্ভূত তা) গোমরাহী।   [আবূ দাঊদ, তিরমিযী, ইবনে মাজাহ]\n\nএ হাদীসের ব্যাখ্যায় হাকীমুল উম্মত মুফতী আহমদ ইয়ার খান নঈমী রাহমাতুল্লাহি আলায়হি বলেন- یہاں نئی چیز سے مراد نئے عقیدے ہیں جو اسلام میں حضور کے بعد ایجاد کئے جائیں اسلئے کہ یہاں اسے گمر اہی کہاگیا گمر اہی عقیدہ میں ہوتی ہے \n\nঅর্থাৎ এখানে নতুন বিষয় বলতে নতুন আক্বীদা বুঝানোই উদ্দেশ্য, যা ইসলামের নামে নবীর পরে উদ্ভাবিত হয়েছে। কারণ এখানে এটাকে গোমরাহী বলা হয়েছে। গোমরাহী সাধারণতঃ আক্বীদার বিষয়েই হয়ে থাকে।         [মিরআত শরহে মিশকাত]\n\nহযরত হাসসান ইবনে সাবিত রাদ্বিয়াল্লাহু তা’আলা আনহু বলেন-\n\n مَاابْتَدَعَ قَوْمٌ بِدْعَۃً فِی دِیْنِہِمْ اِلاَّ نَزَعَ اللّٰہُ مِنْ سُنَّتِہِمْ مِثْلَہَا ثُمَّ لَایُعِیْدُہَا اِلَیْہِمْ اِلٰی یَوْمِ الْقِیَامَۃِ (رواہ الدارمی) \n\nঅর্থাৎ যে সম্প্রদায়ই তাদের দ্বীনে কোন বিদ’আতের প্রচলন করবে, আল্লাহ তা’আলা তার বিনিময়ে দ্বীন থেকে একটি সুন্নাত উঠিয়ে নেবেন। ক্বিয়ামত পর্যন্ত তা আর ফিরায়ে দেবেন না।  [মিশকাত, বাবুল ই’তিসাম বিল কিতাব ওয়াস্‌ সুন্নাহ]\n\nহযরত ইবরাহীম ইবনে মায়সারা রাদ্বিয়াল্লাহু তা’আলা আনহু থেকে বর্ণিত, তিনি বলেন, রাসূলে পাক সাল্লাল্লাহু তা’আলা আলায়হি ওয়াসাল্লাম এরশাদ করেন- مَنْ وَقَّرَ صَاحِبَ بِدْعَۃٍ فَقَدْ اَعَانَ عَلٰی ہَدَمِ الْاِسْلَاَمِ \n\nঅর্থাৎ যে ব্যক্তি কোন বিদ’আতীকে সম্মান করে, সে অবশ্যই দ্বীন’র ধ্বংসযজ্ঞে সহায়তা করলো।                     [প্রাগুত্ত]\n\nউল্লেখ্য যে, এ সকল হাদীস শরীফে দ্বীন বহির্ভূত বা দ্বীনের পরিপন্থী বিদ’আতকে বুঝানো হয়েছে, যা উম্মতের জন্য চরম দূর্ভাগ্য ও অভিশাপ।\n\nবুঝা যাচ্ছে দ্বীন-ধর্ম বেঁচে থাকবে সুন্নাত পালনের মাধ্যমেই। সুন্নাত উঠে যাওয়ার মাধ্যমেই ইসলাম ক্রমশঃ ধরাপৃষ্ঠ থেকে মুছে যাবে। আল্লাহ তা’আলা আমাদের সুন্নাত পালন ও বিদ’আতে সায়্যিয়াহ্‌ বর্জনের পূর্ণশক্তি দান করুন।\n\nবিদ’আতের প্রকারভেদ\n\nইমামে রাব্বানী মুজাদ্দিদে আলফে সানী শেখ আহমদ সেরহেন্দি রাহমাতুল্লাহি আলায়হি বিদ’আতের প্রকারভেদকে প্রত্যাখ্যান করেছেন। তাঁর মতে বিদ’আত বলতেই ভ্রষ্ঠতা, কোন ভাল কাজকে বিদ’আত বলা যায় না। বিদ’আত বলতেই যা পূণ্যের আশা রাখে এমন কোন ভাল কাজকে বোঝায় না। বিদ’আতের মধ্যে তিনি কোন সৌন্দর্য, কোন আলোরছটা দেখেন না, অন্ধকার আর কলুষতা ছাড়া সেখানে ভিন্ন কিছু অনুভূত হয় না। তিনি সব ভাল কাজকে সুন্নাতে হাসানার অন্তর্ভুক্ত করেছেন।[মাকতুব নং ১৮৬, দফরত-১, খণ্ড ৩য়, জাহানে ইমামে রাব্বানী থেকে]\n\nসামঞ্জস্য বিধান\n\nবিষয়টি সমাধানে মাক্বামাতে সা’ঈদিয়াতে আল্লামা শেখ মাযহার দেহলভী লিখেছেন-\n\nاَلْبِدْعَۃُ الْحَسَنَۃُ عِنْدَ الْاِمَامِ الرَّبَّانِیِّ قُدِّسَ سِرُّہَ دَاخِلَۃٌ فِی السُّنَّۃِ وَلاَ یُطْلَقُ عَلَیْہَا اِسْمُ الْبِدْعَۃِ بِمَوْجَبِ کُلِّ بِدْعَۃٍ ضَلاَ لَۃٌ وَالنِّزَاعُ لَفْظِیٌ بَیْنَہٗ وَبَیْنَ الْعُلَمَآءِ بِوَجُوْدِ الْحُسْنِ فِی الْبِدْعِ \n\nঅর্থাৎ বিদ’আতে হাসানাহ্‌ ইমামে রাব্বানীর দৃষ্টিতে সুন্নাতেরই অন্তর্ভুক্ত। তিনি ‘প্রত্যেক বিদ’আত পথভ্রষ্ঠতা’ হাদীসের এ বক্তব্যের ভিত্তিতে এটাতে বিদ’আত শব্দের প্রযোজ্যতাকেই স্বীকার করেন নি। এটা তাঁর এবং অপরাপর ওলামায়ে কেরামের মধ্যে শব্দ চয়নগত মতভিন্নতা ছাড়া আর কিছু নয়। অর্থাৎ ইমামে রাব্বানী ও অন্যান্য ওলামা-ই কেরামের অভিমত এ প্রসঙ্গে এক ও অভিন্ন।[জাহানে ইমাম রাব্বানী (করাচী থেকে মূদ্রিত), পৃষ্ঠা-৩৪৩]"
  },
  {
    "1": "সুন্নাতের উপকারিতা ও অপকারিতা",
    "2": "\u003d সুন্নাতের উপকারিতা ও অপকারিতা \u003d\n\nউপকারিতা\n\n৮. হযরত আবূ হুরায়রা রাদ্বিয়াল্লাহু তা’আলা আনহু থেকে বর্ণিত, তিনি বলেন, আল্লাহর রাসূল এরশাদ করেন-\n\nمَنْ تَمَسَّکَ بِسُنَّتِیْ عِنْدَ فَسَادِ اُمَّتِیْ فَلَہٗ اَجْرُ مِاءَۃِ شَہِیْدٍ\n\nঅর্থাৎ ‘‘আমার উম্মতের ফ্যাসাদ-বিপর্যয়ের মূহূর্তে যে ব্যক্তি আমার সুন্নত’র উপর আমল করবে, তার জন্য শত শহীদের প্রতিদান থাকবে।’’  [মিশকাত শরীফ, পৃষ্ঠা-৩০]\n\n৯. হযরত আনাস ইবনে মালেক রাদ্বিয়াল্লাহু তা’আলা আনহু থেকে বর্ণিত এক হাদীসে প্রিয় নবী সাল্লাল্লাহু তা’আলা আলায়হি ওয়াসাল্লাম এরশাদ করেন\n\n- مَنْ اَحَبَّ سُنَّتِیْ فَقَدْ اَحَبَّنِیْ وَمَنْ اَحَبَّنِیْ کَانَ مَعِیْ فِی الْجَنَّۃِ\n\nঅর্থাৎ ‘‘যে আমার সুন্নাতকে ভালবাসলো, সে আমাকেই ভালবাসলো আর যে  আমাকে ভালবাসবে, সে জান্নাতে আমার সঙ্গী হবে।’’ [তিরমিযী শরীফ]\n\n১০. হযরত বেলাল ইবনে হারেস থেকে বর্ণিত অপর এক হাদীসে রাসূলে পাক সাল্লাল্লাহু তা’আলা আলায়হি ওয়াসাল্লাম এরশাদ করেন-\n\n مَنْ اَحَبَّ سُنَۃًّ مِّنْ سُنَّتِیْ قَدْ اُمِیْتَتْ بَعْدِیْ فَاِنَّ لَہٗ مِنَ الْاَجْرِ مِثْلَ اُجُوْرِ مَنْ عَمِلَ بِہَا مِنْ غَیْرِ اَنْ یَّنْقُصَ مِنْ اُجُوْرِہِمْ شَیْأً\n\nঅর্থাৎ যে ব্যক্তি আমার ইন্‌তিকালের পর আমার সুন্নাতসমূহ থেকে মিটে যাওয়া কোন সুন্নাতকে জীবিত করবে, তাকে ওই সুন্নাতের উপর সব আমলকারীর সমান সাওয়াব প্রদান করা হবে। তবে আমলকারীদের কোন সাওয়াব কমানো হবে না। [মিশকাত শরীফ]\n\n১১. হযরত জাবির রাদ্বিয়াল্লাহু তা’আলা আনহু থেকে বর্ণিত এক হাদীসে আল্লাহর রাসুল এরশাদ করেন- خَیْرُ الْہَدْیِ ہَدْیُ مُحَمَدٍ \n\nঅর্থাৎ হযরত মুহাম্মদ সাল্লাল্লাহু তা’আলা আলায়হি ওয়াসাল্লাম’র জীবন-যাত্রাই হচ্ছে সর্বোত্তম জীবনযাত্রা।    [মিশকাত শরীফ, পৃষ্ঠা-২৭]\n\nসুন্নাত পরিহারের অপকারিতা\n\n১২. হযরত আনাস রাদ্বিয়াল্লাহু তা’আলা আনহু থেকে বর্ণিত এক হাদীসে রাসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেন- \n\nاَمَا وَاللّٰہِ اِنِّیْ لَاَخْشَاکُمْ لِلّٰہِ وَاَتْقَاکُمْ لَہٗ وَلٰکِنِّیْ اَصُوْمُ وَاُفْطِرُ وَاُصَلِّیْ وَاَرْقُدُ وَاَتَزَوَّجُ النِّسَآءَ فَمَنْ رَغِبَ عَنْ سُنَّتِیْ فَلَیْسَ مِنِّیْ (متفق علیہ)\n\nঅর্থাৎ ‘‘আল্লাহর ক্বসম, অবশ্যই আমি তোমাদের সবার চাইতে বেশী খোদাভীতি ও পরহেযগারী সম্পন্ন। কিন্তু জেনে রেখো, আমি রোযাও রাখি, ইফতারও করি। (রাত জেগে) নামাযও পড়ি, আবার শয্যাও গ্রহণ করি। বিবিদের সাথে বিবাহও করি (এবং তাদের সাথে আমি দাম্পত্য সম্পর্কও রক্ষা করি)। যে ব্যক্তি আমার ‘সুন্নাত’ থেকে বিমুখ হয়, সে আমার (দলভুক্ত) নয়। [মিশকাত শরীফ]\n\n১৩. দারেমী গ্রন্থে উল্লিখিত একটি হাদীসে বলা হয়েছে- اَوَّلُ ذِہَابِ الدِّیْنِ تَرْکُ السُّنَّۃِ \n\nঅর্থাৎ ‘দ্বীন’ বিলুপ্তির প্রথম সোপান হলো সুন্নত পরিহার করা।\n\n১৪. মু’মিন-জননী হযরত সাইয়্যেদাহ্‌ আয়েশা সিদ্দীক্বা রাদ্বিয়াল্লাহু তা’আলা আনহা থেকে বর্ণিত, তিনি বলেন-\n\nصَنَعَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ شَیْءًا فَرَخَّصَ فِیْہِ فَتَنَزَّہَ عَنْہُ قَوْمٌ فَبَلَغَ ذَالِکَ رَسُوْلَ اللّٰہِ صَلَّی اللّٰہُ عَلَیْہِ وَسَلَّمَ فَخَطَبَ فَحَمِدَ اللّٰہَ ثُمَّ قَالَ مَابَالُ اَقْوَامٍ یَتَنَزَّہُوْنَ عَنِ الشَّئِْ اَصْنَعُہٗ فَوَاللّٰہِ اِنِّیْ لَاَ عْلَمُہُمْ بِاللّٰہِ وَاَشَدُّ لَہٗ خَشْیَۃً (متفق علیہ)\n\nঅর্থাৎ রাসূলুল্লাহ সাল্লাল্লাহু তা’আলা আলায়হি ওয়াসাল্লাম কোন কাজ করলেন, তারঃপর তা অনুমোদিত হয়ে গেলো। কিন্তু কিছু লোক তা করা থেকে বিরত রইলো। বিষয়টির সংবাদ আল্লাহ্‌ রাসূলের কাছে পৌঁছে যায়। এতে তিনি এক খুৎবা দিলেন এবং আল্লাহর ‘হামদ’ বা প্রশংসা শেষে এরশাদ করলেন, ‘‘ওই লোকদের কী হলো? যে কাজটি আমি করছি, তা থেকে তারা বিরত থাকছে। আল্লাহ্‌র ক্বসম! আমি তাদের সবার চাইতে আল্লাহ তা’’আলাকে অধিক জানি। আর খোদাভীতির প্রশ্নে আমি তাদের সবার চাইতে বেশী সতর্ক।    [বুখারী মুসলিম ও মিশকাত শরীফ]\n\n১৫. হযরত আবদুল্লাহ ইবনে মাস’ঊদ রাদ্বিয়াল্লাহু তা’আলা আনহু বলেন- لَوْتَرَکْتُمْ سُنَّۃَ نَبِیِّکُمْ لَضَلَلْتُمْ\n\nঅর্থাৎ-যদি তোমরা তোমাদের নবীর সুন্নাতকে পরিহার করো, তবে নিশ্চিতভাবে তোমরা পথভ্রষ্ট হয়ে যাবে। [মিশকাত শরীফ, পৃষ্ঠা-৯৭]\n\nঅভ্যাসগত কাজগুলো পুণ্যে পরিণত করুন\n\nআমাদের সুস্বাদু খাবার, উত্তম পরিধেয় বস্তুর মধ্যে আয়েশ-জৌলুস উদ্দেশ্য না হওয়া চাই বরং খানা-পিনার বস্তুগুলোতে সুন্নাত পালনের নিয়্যতের মাধ্যমে তা নেক কাজে পরিণত করে নেওয়া উচিত। সুন্নাতের নেক উদ্দেশ্যে সম্পাদন করলে আমাদের অভ্যাসগত কাজগুলোও বয়ে আনতে পারে পুণ্যের সওগাত।\n\nপ্রিয়জনের অনুসরণে প্রিয় হওয়া যায়\n\nহুযূর সরওয়ারে কা-ইনাত সাল্লাল্লাহু তা’আলা আলায়হি ওয়াসাল্লাম আল্লাহর প্রিয় প্রিয়জনের আচরণ, চলা-ফেরা, উঠা-বসা, বচন-বাচন এক কথায় সবকিছুই প্রিয় হয়ে থাকে। কাজেই নিজ হাবীবের আচরণও আল্লাহ তাজ্ঞআলার কাছে অত্যন্ত প্রিয়। আর এ প্রিয় সুন্নাত যাঁরা মুহাব্বত সহকারে অনুসরণ করবে, তাঁরাও নিঃসন্দেহে আল্লাহ্‌র প্রিয়ভাজন হয়ে ওঠবে। কারণ একথা স্বতঃসিদ্ধ যে, প্রিয়জনের অনুসরণে প্রিয় হওয়া যায়। আসুন, তাঁর প্রিয় হাবীবের সুন্নাতে অভ্যস্ত হয়ে আমরাও তাঁর প্রিয় হয়ে ওঠি।\n\nএকটি শর’ঈ হুকুম মতে আমল সহস্র চিল্লাহ্‌র চেয়ে শ্রেয়\n\nমুজাদ্দিদে আলফে সানী হযরত শেখ আহমদ সেরহেন্দী রাহমাতুল্লাহি তা’আলা আলায়হি  এরশাদ করেছেন, শরীয়তের চাহিদা মাফিক যতটুকু আমল হবে, ঠিক ততখানি নাফসানী খাহেশ বান্দার অন্তর থেকে তিরোহিত হবে। সুতরাং শর’ঈ আহকাম থেকে একটি হুকুম পালন করা কুপ্রবৃত্তি বা নফসানী খাহেশ বিদূরিত করতে সহস্র বছর এমন রিয়াযত ও মুজাহাদা থেকে উত্তম, যা নিজ খুশীমত করা হয়।’’  [ইমামে রাব্বানী, মাকতুব, পৃষ্ঠা-৫২, ২য়খণ্ড]\n\nকাজেই শরীয়ত প্রবর্তক ওই নবীর সুন্নাত অনুযায়ী আমল করতে উদ্যোগী হওয়াই প্রকৃত মুঞ্চমিনের কর্তব্য।\n\nউচ্চতর বেলায়ত পূর্ণাঙ্গ সুন্নাত অনুসরণেই অর্জিত হয়\n\nইমামে রাব্বানী মুজাদ্দেদে আলফে সানী হযরত শেখ আহমদ সেরহিন্দী রাদ্বিয়াল্লাহু তা’আলা আনহু বলেন, বেলায়তের অনেক মক্বাম বা স্তর রয়েছে। আবার প্রত্যেক নবীর কদম বা অনুসরণে একেক বিশেষ বেলায়ত রয়েছে। যেমন বেলায়তে মুসাভী, ঈসাভী, মুহাম্মদী ইত্যাদি। কিন্তু সর্বোচ্চ বেলায়ত আমাদের নবী হযরত মুহাম্মদ সাল্লাল্লাহু তা’আলা আলায়হি ওয়াসাল্লাম’র পদাঙ্ক অনুসরণেই নিহিত রয়েছে। আর এ বিরল মর্যাদা হুযূর করীম সাল্লাল্লাহু তা’আলা আলায়হি ওয়াসাল্লাম’র সুন্নাতকে পরিপূর্ণ অনুসরণের মাধ্যমেই অর্জিত হয়। [জাহানে ইমামে রব্বানী,পৃষ্ঠা- ৮০৮, ইমাম রাব্বানী ফাউণ্ডেশন, করাচী]\n\nঅনুসরণের আলোয় আলোকিত না হলে ইবাদত মূল্যহীন\n\nযদি সহস্র বছর ইবাদত করা হয়, কঠিন রিয়াযত, কঠোর সাধনা করা হয়, কিন্তু তা যদি নবীর আনুগত্য ও অনুসরণের আলোয় আলোকিত না হয় অর্থাৎ সুন্নাতে রাসূলের অনুবর্তী না হয়, তবে আল্লাহর কাছে তার মূল্য যবের দানা পরিমাণও নেই।             [মাক্বতূবাত, পৃষ্ঠা-১৯১, ৩য় খণ্ড]\n\nকাজেই সুন্নাতের আলোতে আমাদের সব আমল আলোকিত করা চাই। সুন্নাতের অনুসরণে হয়নি এমন সব রিয়াযত থেকে সুন্নাত মতে শয্যা গ্রহণও অনেক শ্রেয়।"
  },
  {
    "1": "হাদীসে পাকের আলোকে সুন্নাত",
    "2": "\u003d হাদীসে পাকের আলোকে সুন্নাত \u003d\n\n১. হযরত আবূ হুরায়রা রাদ্বিয়াল্লাহু তা’আলা আনহু থেকে বর্ণিত, তিনি বলেন, আল্লাহ্‌র রাসূল এরশাদ করেন- مَآاَمَرْتُکُمْ بِہٖ فَخُذُوْہُ وَمَا نَہَیْتُکُمْ عَنْہُ فَانْتَہُوْا\n\nঅর্থাৎ-আমি তোমাদের প্রতি যা আদেশ করি, তোমরা তা গ্রহণ করো, আর আমি যা নিষেধ করি, তা থেকে বিরত থাকো।[ইবনে মাজাহ্‌, সুন্নাতে রাসূলের অনুসরণ অধ্যায়]\n\n২. হযরত আবূ হুরায়রা রাদ্বিয়াল্লাহু তাজ্ঞআলা আনহু থেকে বর্ণিত, তিনি বলেন, রাসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেন- مَنْ اَطَاعَنِیْ فَقَدْ اَطَاعَ اللّٰہَ وَمَنْ عَصَانِیْ فَقَدْ عَصَی اللّٰہَ\n\nঅর্থাৎ ‘‘যে ব্যক্তি আমার আনুগত্য করলো, সে তো আল্লাহ্‌র আনুগত্য করলো। আর যে ব্যক্তি আমার অবাধ্য হলো, সে তো আল্লাহ্‌রই অবাধ্য হলো।               [প্রাগুক্ত]\n\n৩. হযরত মালেক ইবনে আনাস রাদ্বিয়াল্লাহু তা’আলা আনহু এক মুরসাল হাদীস-এ বর্ণনা করেন, রাসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেন-\n\nتَرَکْتُ فِیْکُمْ اَمَرَیْنِ لَنْ تَضِلُّوْا مَاتَمَسَّکْتُمْ بِہِمَا کَتَابَ اللّٰہِ وَسُنَّۃَ رَسُوْلِہٖ\n\nঅর্থাৎ ‘‘আমি তোমাদের কাছে দু‘টি এমন বিষয় রেখে যাচ্ছি, যতক্ষণ এ দু’টি আঁকড়ে ধরে রাখবে, তোমরা পথভ্রষ্ট হবে নাঃ একটি হচ্ছে আল্লাহর কিতাব, অপরটি হল তাঁর রাসূলের সুন্নাত।’’   [মিশকাত ৩১ পৃষ্ঠা। হাদিসটি মুআত্তায় বর্ণিত আছে]\n\n৪. হযরত ইরদ্বাব ইবনে সা-রিয়া থেকে বর্ণিত এক হাদীসে আল্লাহর রাসূল এরশাদ করেন-\n\nعَلَیْکُمْ بِسُنَّتِیْ وَسُنَّۃِ الْخُلَفَآءِ الرَّاشِدِیْنَ الْمَہْدِیِّیْنَ\n\nঅর্থাৎ তোমরা আমার সুন্নাত ও হিদায়তপ্রাপ্ত খোলাফায়ে রাশেদীন’র সুন্নাতকে অবলম্বন করো।               [আহমদ, আবূ দাঊদ, তিরমিযী, ইবনে মাজাহ্‌]\n\n৫. হযরত আবূ হুরায়রা রাদ্বিয়াল্লাহু তা’আলা আনহু থেকে বর্ণিত, তিনি বলেন, রাসূলে পাক সাল্লাল্লাহু তা’আলা আলায়হি ওয়াসাল্লাম এরশাদ করেন- کُلُّ اُمَّتِیْ یَدْخُلُوْنَ الْجَنَّۃَ اِلاَّ مَنْ اَبیٰ قِیْلَ مَنْ اَبٰی قَالَ مَنْ اَطَاعَنِیْ دَخَلَ الْجَنَّۃَ وَمَنْ عَصَانِیْ فَقَدْ اَبَیٰ\n\nঅর্থাৎ ‘‘আমার সকল উম্মত বেহেশতে প্রবেশ করবে, তবে যে (আমাকে) প্রত্যাখ্যান করেছে সে ব্যতীত। আরয করা হলো, কে প্রত্যাখ্যান করলো? এরশাদ করেন, যে আমার আনুগত্য করবে, সে বেহেশতে প্রবেশ করবে। যে আমার অবাধ্য হবে, সেই প্রত্যাখ্যানকারী।’’                             [বুখারী, মিশকাত]\n\n৬. হযরত জাবির রাদ্বিয়াল্লাহু তা’আলা আনহুর বর্ণিত এক হাদীসে রাসূলে পাক সাল্লাল্লাহু তা’আলা আলায়হি ওয়াসাল্লাম এরশাদ করেন- لَوْکَانَ مُوْسٰی حَیًّا مَا وَسِعَہٗ اِلاَّاِتَّبَاعِیْ\n\nঅর্থাৎ যদি এ সময় মূসা (আলায়হিস্‌ সালাম) জাগতিক জীবনে বিদ্যমান থাকতেন, তবে আমার অনুসরণ ছাড়া তাঁর গত্যন্তর থাকতো না।[আহমদ ও বায়হাক্বীর বরাতে মিশকাত, পৃষ্ঠা- ৩০]\n\n৭. দারেমী গ্রন্থে বর্ণিত এক হাদীসে নবী করীম সাল্লাল্লাহু তা’আলা আলায়হি ওয়াসাল্লাম এরশাদ করেন-\n\nوَالَّذِیْ نَفْسُ مُحَمَّدٍ بِیَدِہٖ وَلَوْبَدَالَکُمْ مُوْسٰی فَاتَّبَعْتُمُوْہُ وَتَرَکْتُمُوْنِیْ لَضَلَلْتُمْ عَنْ سَوَآءِ السَّبِیْلِ\n\nঅর্থাৎ ‘‘আর শপথ ওই মহান সত্তার, যাঁর ক্বুদরতের কব্‌জায় মুহাম্মদ সাল্লাল্লাহু তা’আলা আলায়হি ওয়াসাল্লাম এর জান, যদি তোমাদের মাঝে মূসা (আলায়হিস সালাম) আত্মপ্রকাশ করতেন, আর তোমরা আমাকে ছেড়ে তাঁর অনুসরণ করতে, তবে অবশ্যই তোমরা সত্যপথ থেকে বিচ্যুত হয়ে যেতে।’’"
  },
  {
    "2": "\u003d ক্বোরআন মজীদের আলোকে ‘সুন্নাত’ \u003d\n\nএরশাদ হচ্ছে-\n\nیَآ اَیُّہَا الَّذِیْنَ اٰمَنُوْا اَطِیْعُوا اللّٰہَ وَاَطِیْعُوا الرَّسُوْلَ وَاُولِی الْاَمْرِ مِنْکُمْ فَاِنْ تَنَازَ عْتُمْ فِیْ شَئٍ فَرُدُّوْہُ اِلَی اللّٰہِ وَالرَّسُوْلِ اِنْ کُنْتُمْ تُؤْمِنُوْنَ بِاللّٰہِ وَالْیَوْمِ الْاٰخِرِ ذٰلِکَ خَیْرٌ وَاَحْسَنُ تَأْوِیْلاً\n\nতরজমাঃ ‘‘হে ঈমানদারগণ, তোমরা আল্লাহ্‌র হুকুম মান্য করো, রাসূলের হুকুম মান্য করো। আর তোমাদের শাসন-বারণের যারা অধিকারী তাদের নির্দেশও পালন করো। যদি তোমাদের মধ্যে কোন বিষয়ে ঝগড়া ওঠে, তবে তা আল্লাহ  ও রাসূলের প্রতি রুজু’ করে দাও, যদি তোমরা আল্লাহ্‌ ও পরকালের প্রতি বিশ্বাসী হও। এটাই উত্তম এবং পরিণতি হিসাবে চমৎকার।’’ [সূরা নিসা, আয়াত-৫৯]\n\nএ থেকে বুঝা যায়, আল্লাহ্‌র নির্দেশের পাশাপাশি নবীর নির্দেশ তথা সুন্নাতের আনুগত্যও জরুরী। এছাড়া যে নিজেদের বিবাদ-কলহের ফায়সালাকারী হিসাবে আল্লাহ ও রাসূলকে মানতে রাজী নয়, সে প্রকৃত পক্ষে আল্লাহ ও পরকালে বিশ্বাসী নয়।\n\nمَنْ یُّطِعِ الرَّسُوْلَ فَقَدْ اَطَاعَ اللّٰہُ\n\nতরজমাঃ ‘‘যে রাসূলের আনুগত্য করলো, সে তো আল্লাহ্‌রই আনুগত্য করলো। [সূরা নিসাঃ ৮০]\n\nقُلْ اِنْ کُنْتُمْ تُحِبُّوْنَ اللّٰہَ فَاتَّبِعُوْنِیْ یُحْبِبْکُمُ اللّٰہُ وَیَغْفِرْلَکُمْ ذُنُوْبَکُمْ وَاللّٰہُ غَفُوْرَّ رَّحِیْمٌ\n\nতরজমাঃ হে হাবীব, আপনি বলে দিন, যদি তোমরা আল্লাহকে ভালবেসে থাকো, তবে আমারই আনুগত্য করো। তাহলে আল্লাহ তা’আলা তোমাদের ভালবাসবেন। আর তোমাদের পাপরাশি মার্জনা করবেন। আল্লাহ তা’আলা ক্ষমাশীল, দয়ালু ।[সূরা আলে ইমরান, আয়াত-৩১]\n\nیٰٓاَیُّہَا الَّذِیْنَ اٰمَنُوْا ادْخُلُوْا فِی السِّلْمِ کَآفَّۃً وَلاَ تَتَّبِعُوْا خُطُوَاتِ الشَّیْطَانِ اِنَّہٗ لَکُمْ عَدُوٌّ مُّبِیْنٌ\n\nতরজমাঃ ‘‘হে ঈমানদারগণ, তোমরা পরিপূর্ণভাবেই ইসলামে দাখিল হয়ে যাও। শয়তানের পদাঙ্ক অনুসরণ করো না। নিঃসন্দেহে সে তোমাদের প্রকাশ্য শত্রু। [সূরা বাক্বারা, আয়াত-২০৮]\n\nএ আয়াত হযরত আব্দুল্লাহ ইবনে সালাম সম্পর্কে নাযিল হয়েছে, যিনি ইসলাম ধর্ম গ্রহণ করার পরও উটের গোশ্‌ত আহার করতেন না। তাঁর দৃষ্টিভঙ্গি এ ছিলো যে, এটা যেহেতু আমাদের নবীর শরীয়তে ওয়াজিব নয়; সুতরাং এতে গুনাহ হবে না। উপরন্তু হযরত মূসা আলায়হিস্‌ সালাম–এর শরীয়ত অনুযায়ীও আমল হয়ে যাবে। তখন আল্লাহ তা’আলা তাঁর এ খেয়ালের খণ্ডন করে উপরোক্ত আয়াত নাযিল করতঃ জানিয়ে দিলেন আমার আখেরী নবীর পূর্ণ অনুসরণ ছাড়া ইসলামে পূর্ণ দীক্ষিত হওয়া যায় না। প্রিয় নবীর পূর্ণাঙ্গ অনুসরণের নামই ইসলাম। আয়াতে كافة (কাফ্‌ফাতান) শব্দের তাফসীরে বলা হয়েছে- فِیْ جَمِیْعِ شَرَآءِعِہٖ  অর্থাৎ- তাঁর সকল নিময় কানুনেই তাঁকে অনুসরণ করার মাধ্যমে ইসলামে দাখিল হও। [তাফসীরে জালালাইন শরীফ]\n\nمَآ اٰتَاکُمُ الرَّسُوْلُ فَخُذُوْہُ وَمَا نَہَاکُمْ عَنْہُ فَانْتَہُوْا\n\nতরজমাঃ রাসূল তোমাদের যা দেন, তা গ্রহণ করো। আর যা নিষেধ করেন, তা থেকে বিরত থাকো। [সূরা হাশর, আয়াত-৭]\n\nরাসুল থেকে পাওয়া নির্দেশনাই সুন্নত, যা অনুসরণ করা আল্লাহরই নির্দেশ।\n\nلَقَدْ مَنَّ اللّٰہَ عَلَی الْمُؤْمِنِیْنَ اِذْبَعَثَ فِیْہِمْ رَسُوْلاً مِّنْ اَنْفُسِہِمْ یَتْلُوْا عَلَیْہِمْ اٰیَاتِہٖ وَیُزَکِّیْہِمْ وَیُعَلِّمُہُمُ الْکِتَابَ وَالْحِکْمَۃَ\n\nতরজমাঃ নিশ্চয় আল্লাহ্‌র মহান অনুগ্রহ হয়েছে মুসলমানদের উপর যে, তাদেরই মধ্য থেকে একজন রসূল প্রেরণ করেছেন, যিনি তাদের উপর আয়াতসমূহ পাঠ করেন এবং তাদেরকে পবিত্র করেন আর তাদেরকে কিতাব ও হিকমত শিক্ষা দান করেন।                          [সূরা আলে ইমরান, আয়াত-১৬৪]\n\nপ্রিয় নবীর পবিত্র মুখে বর্ণিত ক্বোরআনের মর্মার্থই সুন্নাত।\n\nیَاْمُرُہُمْ بِالْمَعْرُوْفِ وَیَنْہٰہُمْ عَنِ الْمُنْکَرِ وَیَحِلُّ لَہُمُ الطَّیِّبَاتِ وَیُحَرِّمُ عَلَیْہِمُ الْخَبَآءِثَ\n\nঅর্থাৎ- তিনি তাদের সৎকর্মের নির্দেশ দেন, অসৎকর্ম থেকে বারণ করেন। পবিত্র বস্তুসমূহ তাদের জন্য হালাল করবেন এবং অপবিত্র বস্তুগুলো হারাম করবেন।[সূরা আ’রাফ, আয়াত-১৫৭]\n\nশরীয়তের যাবতীয় হালাল-হারাম বিষয়াদি সুস্পষ্ট করতে হলে নবীর শরণাপন্ন হওয়ার বিকল্প নেই। স্মর্তব্য যে, নবীর ব্যাখ্যায় এবং তাঁর আমলের মাধ্যমে তথা সুন্নাতে রাসূলের আলোকে  শরীয়তের আহকাম সাব্যস্ত হয়েছে-لَقَدْ کَانَ لَکُمْ فِیْ رَسُوْلِ اللّٰہِ اُسْوَۃٌ حَسَنَۃٌ\n\nতরজমাঃ ‘‘নিঃসন্দেহে তোমাদের জন্য রাসূলের মধ্যে রয়েছে উত্তম আদর্শ ।[সূরা আহ্‌যাব, আয়াত-২১]\n\nসুন্নাতে রাসুল’র চাইতে অনুকরণীয় সুন্দর ও উত্তম জীবনাদর্শ আর নেই।\n\nاِنَّآ اَنْزَلْنَا اِلَیْکَ الْکِتَابِ بِالْحَقِّ لِتَحْکُمَ بَیْنَ النَّاسِ بِمآا اَرَاکَ اللّٰہُ\n\nতরজমাঃ ‘হে মাহবূব! (সাল্লাল্লাহু তা’আলা আলায়হি ওয়াসাল্লাম) নিশ্চয় আমি আপনার প্রতি সত্য কিতাব নাযিল করেছি, যাতে আপনি মানুষের মধ্যে ফয়সালা করবেন, যেভাবে আল্লাহ তা’আলা আপনাকে দেখান।         [সূরা নিসা, আয়াত-১০৫]\n\nএখানে লক্ষণীয় যে, আল্লাহর নির্দেশনা মোতাবেক রাসূলের ফয়সালা, মীমাংসা ও দিকনির্দেশনা সুন্নাতের অন্তর্ভুক্ত-\n\nوَاِنْ تُطِیْعُوْہُ تَہْتَدُوْا وَمَا عَلَی الرَّسُوْلِ اِلاَّ الْبَلَاغُ الْمُبِیْنُ\n\nতরজমাঃ ‘‘যদি তোমরা রাসূলের আনুগত্য করো, তবে হেদায়ত পাবে, রাসূলের দায়িত্ব তো শুধু সুস্পষ্টভাবে পৌঁছিয়ে দেয়াই।’’  [সূরা নূর, আয়াত-৫৪]",
    "1": "ক্বোরআন মজীদের আলোকে সুন্নাত"
  },
  {
    "1": "সুন্নাত ও বিদআত",
    "2": "\u003d সুন্নাত ও বিদ’আত \u003d\n\nমানুষের জীবনের পরম স্বার্থকতা আল্লাহ্‌ তা’আলার সন্তুষ্টি অর্জনের মধ্যেই নিহিত। আল্লাহ্‌র ইবাদত-বন্দেগী, হুকুম-আহকাম পালন করে তাঁরই অনুমোদিত পথে জীবন যাপনের মাধ্যমেই তাঁর সন্তুষ্টি পাওয়া সম্ভব। আল্লাহ্‌ তা’আলা ইরশাদ করেন-وَمَا خَلْقَتُ الْجِنَّ وَالْاِنْسَ اِلاَّلِیَعْبُدُوْنَ\n\nতরজমাঃ আমি জিন্‌ ও ইনসানকে সৃষ্টিই করেছি আমার ইবাদত করার জন্য। [সূরা যারিয়াত, আয়াত-৫৭]\n\nবান্দা কীভাবে তাঁর ইবাদত বন্দেগী করবে? কোন্‌ জীবনযাত্রা তাকে আল্লাহ্‌র পরিচয় দানে ধন্য করবে? আল্লাহর সঠিক আনুগত্য কীভাবে হবে? এ সব প্রশ্নের সমাধান দিয়েই আল্লাহ তা’আলা এরশাদ করেন- مَنْ یُّطِعِ الرَّسُوْلَ فَقَدْ اَطَاعَ اللّٰہُ\n\nতরজমাঃ যে ব্যক্তি রাসূলের আনুগত্য করলো, সে তো আল্লাহ তা’আলারই আনুগত্য করলো।  [সূরা নিসা, আয়াত-৮০]\n\nআল্লাহ্‌ তা’আলা আরও এরশাদ করেন-\n\n قُلْ اِنْ کُنْتُمْ تُحِبُّوْنَ اللّٰہَ فَاتَّبِعُوْنِیْ یُحْبِبْکُمُ اللّٰہُ وَیَغْفِرْلَکُمْ ذُنُوْبَکُمْ وَاللّٰہُ غَفُوْرٌ رَّحِیْمٌ\n\nতরজমাঃ বলুন (হে হাবীব), যদি তোমরা আল্লাহ্‌র ভালবাসা চাও, তবে আমার অনুসরণ করো। তা হলে আল্লাহ তা’আলা তোমাদের ভালবাসবেন আর তোমাদের পাপ মার্জনা করবেন, আল্লাহ্‌ তাজ্ঞআলা ক্ষমাশীল, দয়ালু।    [সূরা আ-লে ইমরানঃ ৩১]\n\nআল্লাহ্‌ তা’আলার পছন্দনীয় মানবজীবন রাসূলের আনুগত্য ও অনুসরণের মধ্যেই নিহিত। এক কথায় আল্লাহর রাসূলের জীবনাচরঢকে অনুসরণ করলেই আল্লাহ্‌ তা’আলা আমাদের উপর খুশী হবেন। প্রিয় নবীর জীবনচলায় উম্মতের অনুসরণ যোগ্য সকল বিষয়কেই সুন্নাত বলা হয়।\n\n‘সুন্নাত’র পরিচিতি\n\n‘সুন্নাত’ (سُنَّةٌ) – এর শাব্দিক অর্থ তরীক্বা, কার্যপ্রণালী, জীবনাচার, প্রক্রিয়া, পদ্ধতি ইত্যাদি। এর বহুবচন سُنَةٌ (সুনানুন). যেমন ক্বোরআন মজীদে ইরশাদ হয়েছে,\n\n قَدْ خَلَتْ مِنْ قَبْلِکُمْ سُنَنٌ \n\nতোমাদের আগে অতীত হয়েছে অনেক ধরনের জীবনাচরণ)[সূরা আলে এমরান, আয়াত-১৩৭]\n\nঅপর জায়গায় মহান আল্লাহ এরশাদ করেন\n\n-سُنَّۃَ مَنْ قَدْ اَرْسَلْنَا قَبْلَکَ مِنْ رُّسُلِنَا وَلَاتَجِدُ لِسُنَّتِنَا تَحْوِیْلاً\n\n \n\nতরজমাঃ আপনার পূর্বে আমি যত রাসুল প্রেরণ করেছি, সবার ক্ষেত্রে এরূপ নিয়ম- প্রক্রিয়া চালু ছিলো। আপনি আমার নিয়মে ব্যতিক্রম পাবেন না।[সূরা বনী ইসরাঈল, আয়াত- ৭৭]\n\nশরীয়তের পরিভাষায় রাসুলে পাক সাল্লাল্লাহু তা’আলা আলায়হি ওয়াসাল্লাম’র কথা, কাজ, সম্মতি, যা উম্মতের জন্য অনুসরণযোগ্য সেটাই সুন্নাত।\n\nসংক্ষেপে এর শর’ঈ সংজ্ঞা হলো-اَلسُّنَّۃُ تُطْلَقُ عَلٰی قَوْلِہٖ عَلَیْہِ السَّلاَمُ وَفِعْلِہٖ وَسُکُوْتِہٖ وَعَلٰی اَقْوَالِ الصَّحَابَۃِ وَاَفْعَالِہِمْ\n\nঅর্থাৎ ‘‘সুন্নাত বলা হয় রাসূল সাল্লাল্লাহু তা‘আলা আলায়হি ওয়াসাল্লামের বাণী, কাজ ও নীরব সম্মতিকে। সাহাবায়ে কেরামের কথা এবং কাজকেও এ অর্থে প্রযোজ্য।’’ [নুরুল আনোয়ার কৃত মোল্লা জীবন রাহমাতুল্লাহি আলায়হি, ওফাত- ১১৩০ হিজরি, মিরক্বাত, কৃত- মোল্লা আলী ক্বারী রাহমাতুল্লাহি আলায়হি]\n\nহাদীসের সংজ্ঞা এবং পরিভাষাও অনুরূপ। এ জন্য সব সুন্নাতই হাদীস; কিন্তু সব হাদীসকে সুন্নাত বলা হয় না।\n\nএ প্রসঙ্গে মুফতী আহমদ ইয়ার খান নঈমী রাহমাতুল্লাহি আলায়হি বলেন\n\n-سنت سے مراد حضور صلی اللہ علیہ وسلم کے سارے فرمان اور وہ افعال اور احوال ہیں جو مسلمانوں کے لئے قابل عمل ہیں\n\nঅর্থাৎ-সুন্নাত বলতে বুঝায়- হুযূর সাল্লাল্লাহু তা’আলা আলায়হি ওয়াসালামঞ্চর সকল বাণী এবং ওই সমস্ত কাজ ও অবস্থাকে, যা মুসলমানদের ক্ষেত্রে আমলের উপযোগী।       [মিরআত শরহে মিশকাত, অধ্যায়- কিতাব ও সুন্নাতকে মজবুত করে ধারণ করা।]\n\nপ্রিয় নবীর জীবনের ওই সব বিষয়, যেগুলো একান্তই তাঁর বিশেষত্ব বলে সাব্যস্ত, কিন্তু উম্মতের বেলায় তা প্রযোজ্য নয়, তা হাদীস; সুন্নাত নয়. যেমন ‘সওমে বেসাল’ (ইফতারবিহীন একটানা রোযা রাখা), চারের অধিক স্ত্রী গ্রহণের বিষয় ইত্যাদি। এগুলো নবীর জন্য খাস, তবে উম্মতের আমলের উপযোগী নয়। নবীর জন্য বিশেষিত আমল ছাড়া বাকী সব সুন্নাত; উম্মতের জন্য উভয় জগতের পাথেয় স্বরূপ।"
  }
]