[
    {
        "1": "জামাআত বর্জনের শাস্তি",
        "2": "اَلْحَمْدُ لِلّٰهِ رَبِّ الْعٰلَمِیْنَ وَالصَّلٰوۃُ وَالسَّلَامُ عَلٰی خَاتَمِ النَّبِیّٖنط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله                وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله                    وَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়্যত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়্যত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়্যত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "          আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَى صَلَاةٌ لَمْ تَزَلِ الْمَلَائِكَةُ تُصَلِّي عَلَيْهِ مَا صَلَّى عَلَى فَلْيَقكَ عَبْدٌ مِنْ ذَلِكَ أَوْ لِيُكْثِرُ যে ব্যক্তি আমার উপর দরুদ শরীফ পাঠ করবে, সে যতক্ষণ পর্যন্ত আমার প্রতি দরুদ শরীফ পাঠ করবে ফেরেশতারা তার জন্য রহমত প্রার্থনা করতে থাকবে এখন বান্দার ইচ্ছা কম পড়ুক বা বেশি।\n(মুসনাদে ইমাম আহমদ, খন্ড:৫ পৃষ্ঠা ৩২৪, হাদিস:১৫৬৮০)\n\n            প্রিয় প্রিয় ইসলামী ভাইয়েরা, আসুন আল্লাহ পাকের সন্তুষ্টি অর্জনের লক্ষ্যে ও সওয়াব লাভের উদ্দেশ্যে প্রথমে কিছু ভালো ভালো নিয়্যত করে নেই। ফরমানে মোস্তফা صَلَّی اللهُ عَلَیْہِ وَاٰلِہٖ وَسَلَّم: نِيَّةُ الْمُؤْمِنِ خَيْرٌ مِنْ عَمَلِهٖ মুসলমানের নিয়্যত তার আমল উপেক্ষা উত্তম। (মুজামে-কবীর ৬/১৮৫, হাদিস:৫৯৪২)\n"
    },
    {
        "1": "দুটি মাদানী ফুল",
        "2": "      \t(১) সৎ নিয়্যত ব্যতীত কোন সৎ আমলের সওয়াব অর্জিত হয় না।\n      \t(২) নিয়্যত যত বেশি সাওয়াবের পরিমাণও তত বেশি।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো। * দৃষ্টিকে নত রেখে গভীর মনোযোগ সহকারে বয়ান শুনব। * হেলান দিয়ে বসার পরিবর্তে ইলমে দ্বীনের সম্মানার্থে যথাসম্ভব দু'জানু হয়ে বসব। * صلوا على الحبيب ، اذكر الله ، توبوا الى الله ইত্যাদি শুনে সওয়াব অর্জন এবং বক্তার মনতুষ্টির জন্য উচ্চস্বরে জবাব দিব। * বয়ানের পর নিজে অগ্রসর হয়ে সালাম ও করমর্দন করব এবং একক প্রচেষ্টা করব।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! আল্লাহ পাকের অশেষ অনুগ্রহ যে, তিনি আমাদের উপর নামায ফরয করেছেন এবং মুসলমান পুরুষদেরকে নির্দিষ্ট সময়ে জামাতে নামায পড়ার নির্দেশ দিয়েছেন, এবং নির্দিষ্ট সময়ে জামাতে নামায পড়ার বিনিময়ে ইহকাল ও পরকালে মহান বরকত ও পুরস্কারের প্রতিশ্রুতি দিয়েছেন, পক্ষান্তরে জামাত সহকারে নামায ত্যাগ করার কারণে অসংখ্য শাস্তিবার্তা ইরশাদ করেছেন। আজ আমরা দাওয়াতে ইসলামীর অধীনে সাপ্তাহিক সুন্নাতে পরিপূর্ণ ইজতেমায় জামাতে নামায পড়ার তাৎপর্য ও বরকতের পাশাপাশি জামাত ত্যাগ করার শাস্তি সম্পর্কে শুনব। আসুন, শুরুতে একটি ঘটনা শ্রবণ করি, সুতরাং\n"
    },
    {
        "1": "জামাত সহকারে নামায আদায় করার ফজিলত",
        "2": "          দাওয়াতে ইসলামীর প্রকাশনা প্রতিষ্ঠান মাকতাবাতুল মদীনা কর্তৃক প্রকাশিত দু'খন্ড সম্বলিত গ্রন্থ “উয়ূনুল হিকায়াত যার মধ্যে চমৎকার উপদেশমূলক ঘটনাবলী রচিত হয়েছে। এ সমস্ত চমৎকার ঘটনায় পূর্ণ উক্ত গ্রন্থের ২য় খন্ডে ২৭৩ নম্বর ঘটনা বর্ণিত রয়েছে,\n\n          হযরত সায়্যিদুনা উবায়দুল্লাহ বিন ওমর ক্বাওয়ারিরী رَحْمَۃُ اللهِ عَلَیْہِ বর্ণনা করেন: আমি সর্বদা এশার নামায জামাতের সাথে আদায় করতাম। কিন্তু আফসোস! এক দিন আমার এশার জামাত ছুটে যায়। ছুটে যাওয়ার কারণ হলো আমার বাড়িতে একজন মেহমান আসে, আমি তার মেহমানদারীতে ব্যস্ত ছিলাম। মেহমানের আপ্যায়ন শেষে যখন আমি মসজিদে গেলাম, তখন জামাত শেষ হয়ে গেল। তখন আমি ভাবতে লাগলাম এমন কী আমল করা যায় যাতে এই ক্ষতিপূরণ হয়ে যায়। তখন আমার মনে আল্লাহ্ পাকের প্রিয় হাবীব, হাবীবে লবীব صَلَّی اللهُ عَلَیْہِ وَاٰلِہٖ وَسَلَّم এর এই মহান বাণী স্মরণ আসলো: “জামাত সহকারে নামায একাকী নামায থেকে ২১ গুণ বেশি ফজিলতপূর্ণ, তদ্রূপ ২৫ এবং ২৭ গুণ বেশি ফজিলতেরও হাদিস বর্ণিত আছে।\" (সহীহ বুখারী, কিতাবুল আযান, ১ম খন্ড, ৬৩২ পৃষ্ঠা, হাদিস- ৬৪৬) আমি ভাবলাম; ২৭বার নামায আদায় করে নেব, তবে খুব সম্ভব জামাত ছুটে যাওয়াতে যে ক্ষতি হয়েছে তা পূরণ হয়ে যাবে। অতএব আমি ২৭বার নামায আদায় করে নিলাম। অতঃপর আমি নিদ্রাচ্ছন্ন হয়ে পড়লাম। ঘুমের মধ্যে আমি নিজেকে কিছু ঘোড়ার আরোহীর সাথে দেখলাম। আমরা সবাই ঘোড়ায় সওয়ার হয়ে কোথাও যাচ্ছিলাম। এমতাবস্থায় এক ঘোড়ার আরোহী আমাকে বলল: তুমি তোমার ঘোড়াকে অযথা কষ্ট দিওনা। নিশ্চয়ই তুমি আমাদের সাথে চলতে পারবেনা। তখন আমি বললাম: কেন আমি আপনাদের সাথে চলতে পারবনা? তখন বলা হলো: কারণ আমরা এশার নামায জামাত সহকারে আদায় করেছি। (উয়ুনুল হিকায়াত, ২য় খন্ড, ৯৪ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "নামাযের আবশ্যকতা",
        "2": "        প্রিয় ইসলামী ভাইয়েরা! জানা গেল যে, জামাত ছুটে যাওয়ার পর কেউ যদি সেই নামায ২৭বার ও আদায় করে নেয় তারপরও জামাত সহকারে নামায আদায় করার সমান সওয়াবের অধিকারী হতে পারবেনা। নিঃসন্দেহে জামাতে নামায আদায় করার বরকত সতন্ত্রই। যা জামাত বিহীন নামাযে অর্জন হয়না। অতএব আমাদের উচিত জামাত সহকারে নামায আদায় করার জন্য সময়ানুবর্তিতার প্রতি গভীর দৃষ্টি রাখা এবং নিজের কাজ-কর্ম, পরিবার পরিজনের বিভিন্ন প্রকার প্রয়োজনাদির উপরে নামাযকে অগ্রাধিকার দেয়া। কারণ এমন কোন আমল নেই যা নামাযের তুলনায় অধিক গুরুত্বপূর্ণ। আল্লাহ্ পাক ২৮ পারার সূরা মুনাফিকুন এর ৯নং আয়াতে ইরশাদ করেন:\n\nیا اَیُّهَا الَّذِیْنَ اٰمَنُوْا لَا تُلْهِکُمْ اَمْوَالُکُمْ وَ لَاۤ اَوْلَادُکُمْ عَنْ ذِکْرِ اللّٰهِ ۚ وَ مَنْ یَّفْعَلْ ذٰلِکَ فَاُولٰٓئِکَ هُمُ الْخٰسِرُوْنَ\n(পারা ২৮, সূরা মুনাফিকুন, আয়াত ৯)            কানযুল ঈমান থেকে অনুবাদ: হে ঈমানদারগণ! তোমাদের ধন-সম্পদ, না তোমাদের সন্তান-সন্তুতি কোন কিছুই যেন তোমাদেরকে আল্লাহর স্মরণ থেকে উদাসীন না করে, আর যারা এরুপ করবে তারা ক্ষতির মধ্যে রয়েছে।\n\n          মুফাসীরিনে কেরামের একটি দলের মতে, উক্ত আয়াত শরীফে বর্ণিত “ذكر الله দ্বারা উদ্দেশ্য পাঁচ ওয়াক্ত নামায। অতএব যে ব্যক্তি নিজের ধন-সম্পদ, ক্রয়-বিক্রয় অথবা নিজের পেশা বা সন্তান-সন্ততির কারণে নামাযগুলোকে আপন ওয়াক্ত মোতাবেক আদায় করতে অলসতা করবে নিশ্চয়ই সে ক্ষতিগ্রস্তদের মধ্যে অন্তর্ভূক্ত হবে। (কিতাবুল কাবায়ের, ২০ পৃষ্ঠা) পবিত্র কুরআনের অন্যত্রে নামায আদায়কারীদের ব্যাপারে ২৯ নং পারা সূরা মুদ্দাসসিরের ৪২, ৪৩ নং আয়াতে ইরশাদ করেন:\n\nمَا سَلَکَکُمْ  فِیْ سَقَرَ (۴۲)\nقَالُوْا  لَمْ  نَکُ مِنَ الْمُصَلِّیْنَ (ۙ۴۳)\n(পারা ২৯, সূরা মুদ্দসসির, আয়াত ৪২,৪৩)         কানযুল ঈমান থেকে অনুবাদ: তোমাদেরকে কিসে দোযখে নিয়ে গেছে, তারা বলবে, আমরা নামায পড়তাম না।\n\n         সায়্যিদুল মুবাল্লিগীন, রাহমাতুল্লীল আলামীন صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “বান্দার কাছে কিয়ামতের দিবসে সর্বপ্রথম যে আমলের ব্যাপারে জিজ্ঞাসা করা হবে, তা হচ্ছে তার নামায। যদি তার নামায সহীহ শুদ্ধ হয়, তবে সে মুক্তি ও সফলতা অর্জন করবে। আর তাতে যদি ত্রুটি বিচ্যুতি থাকে, তবে সে লাঞ্ছিত, ধ্বংস হবে।\n(তিরমিযী, আবওয়াবুস সালাত, খন্ড, ৪২১ পৃষ্ঠা, হাদীস- ৪১৩, সংক্ষেপিত)\n\n        প্রিয় ইসলামী ভাইয়েরা! পবিত্র হাদিস সমূহের মধ্যেও নামাযের পদ্ধতি, নামায আদায়ের ফযীলত এবং না পড়ার শাস্তি সম্পর্কে আলোচনা হয়েছে। যা থেকে নামায পড়ার গুরুত্ব সম্পর্কে সম্যক ধারণা পাওয়া যায়। মদীনার তাজেদার, দো আলমের মালিক ও মুখতার صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: “আল্লাহ্ পাক তাঁর বান্দাদের উপর পাঁচ ওয়াক্ত নামায ফরয করেছেন। যে ব্যক্তি তা আদায় করেছে এবং তার হক-কে তুচ্ছ মনে করে তা নষ্ট করেনি তবে আল্লাহ্ পাকের বদান্যতায় তার জন্য এ প্রতিশ্রুতি রয়েছে যে, তাকে জান্নাতে প্রবেশ করাবেন। আর যে ব্যক্তি তা আদায় করলো না, তার জন্য আল্লাহ্ পাকের বদান্যতায় এই প্রতিশ্রুতি নেই, চাইলে তাকে আযাব দিবেন, চাইলে তাকে জান্নাতে প্রবেশ করাবেন।\n(সুনানে আবু দাউদ, কিতাবু বিতর, বাবু ফি মান লাম যুক্তরা, ২য় খন্ড, ৮৯ পৃষ্ঠা, হাদীস- ১৪২০ )"
    },
    {
        "1": "জামাত সহকারে নামায আদায় কর!",
        "2": "        প্রিয় ইসলামী ভাইয়েরা! পবিত্র কুরআন এবং হাদীসে পাক সমূহে যেখানে নামায আদায়ের নির্দেশ এসেছে, ওই নির্দেশনার উদ্দেশ্য হলো নামায সমস্ত ফরয ও ওয়াজিব ইত্যাদির সাথে আদায় করা। আর নামাযের ওয়াজিবগুলোর মধ্যে অন্যতম হলো জামাতের সাথে পড়া। পারা নং ১, সূরাতুল বাকারার ৪৩ নং আয়াতে বর্ণিত হচ্ছে;\n\nوَ اَقِیْمُوا الصَّلٰوۃَ وَ اٰتُوا الزَّکٰوۃَ\nوَ ارْکَعُوْا مَعَ الرّٰکِعِیْنَ (۴۳)\n(পারা ১, বাকারা, আয়াত ৪৩)                    কানযুল ঈমান থেকে অনুবাদ: এবং নামায প্রতিষ্ঠা কর, যাকাত আদায় কর এবং রুকুকারীদের সাথে রুকু কর।\n\n          তাফসীরে খাযিনের মধ্যে রয়েছে: উক্ত আয়াতে জামাত সহকারে নামায পড়ার প্রতি উৎসাহ প্রদান করা হয়েছে। যেন এরুপ বলা হয়েছে, নামায আদায়কারীদের সাথে জামাত সহকারে নামায পড়।\n(তাফসীরে খাযিন, পারা-১, সূরা বাকারা, আয়াত- ৪৩, ১/৪৯ )\n\n          পবিত্র কুরআনের অন্যত্রে আল্লাহ্ পাক ইরশাদ করেন:\nیَوْمَ  یُکْشَفُ عَنْ سَاقٍ وَّ  یُدْعَوْنَ  اِلَی السُّجُوْدِ  فَلَا یَسْتَطِیْعُوْنَ (ۙ۴۲) خَاشِعَۃً  اَبْصَارُھُمْ تَرْھَقُہُمْ ذِلَّۃٌ ؕ\nوَ قَدْ کَانُوْا یُدْعَوْنَ  اِلَی السُّجُوْدِ  وَ ھُمْ سٰلِمُوْنَ (۴۳)\n(পারা ২৯, সূরা কলম, আয়াত ৪২,৪৩)              কানযুল ঈমান থেকে অনুবাদ: যে দিন এ বিষয়টি অনেক কঠোর হবে এবং কাফেরদের সেজদার প্রতি আহ্বান করা হবে, কিন্তু তারা তা করতে পারবে না। তাদের দৃষ্টি নত থাকবে, তাদের উপর লাঞ্চনা আরোহন করবে এবং নিশ্চয়ই তাদেরকে দুনিয়ায় সেজদার প্রতি আহ্বান করা হতো, যখন তারা সুস্থ ছিলো।\n        হযরত ইব্রাহীম তায়মী رَحْمَۃُ اللهِ عَلَیْہِ আল্লাহ্ পাকের উক্ত মহান বাণীর তাফসীর সম্পর্কে বর্ণনা করেন: ঐদিন কিয়ামতের দিন হবে, সে দিন তাদের লজ্জা এবং অপমানের হবে। কেননা, দুনিয়াতে যখন তাদেরকে সেজদার দিকে আহবান করা হতো তখন তারা সুস্থ্য থাকা সত্ত্বেও নামাযে উপস্থিত হতোনা। হযরত সায়্যিদুনা কা'বুল আহবার رَضِیَ اللهُ عَنْہُ বর্ণনা করেন: “খোদার শপথ! উক্ত আয়াত, জামাত ত্যাগকারীদের ব্যাপারে অবতীর্ণ হয়েছে। আর কোনো প্রকার শরয়ী অপরাগতা ব্যতীত জামাত ত্যাগকারীদের জন্য এর চেয়ে বেশি আর কী শাস্তি হতে পারে।\n(তাফসীরে কুরতুবী, ৯ম খন্ড, ১৮৭ পৃষ্ঠা, সুরাতুল ক্বলম, আয়াত- ৪২-৪৩ )\n"
    },
    {
        "1": "জামাতের সাথে নামায আদায়",
        "2": "          প্রিয় ইসলামী ভাইয়েরা! আপনারা শুনলেন তো! কোন শরয়ী অপারগতা ব্যতীত জামাতে নামায না পড়ার কারণে কাল কিয়ামতের দিন শাস্তি, লাঞ্ছনা এবং অপদস্থের সম্মুখীন হতে হবে। তাই কোন শরয়ী অপারগতা ব্যতীত মসজিদের জামাত ত্যাগ করা অনুচিত। আসুন তার গুরুত্ব জানার জন্য কিছু হাদিস শরীফ শুনি:\n"
    },
    {
        "1": "যদি জামাত ছুটে যাওয়ার ক্ষতি সম্পর্কে জানতে, তবে........",
        "2": "          হযরত আবু উমামা رَضِیَ اللهُ عَنْہُ থেকে বর্ণিত প্রিয় নবী صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: “যদি জামাতে নামায ত্যাগকারী এ বিষয়টি জানত যে, এই জামাত ত্যাগকারীর জন্য কী রয়েছে? তবে সে হামাগুড়ি দিয়ে হলেও উপস্থিত হয়ে যেত। (আল মুজামুল কাবীর, ৮ম খন্ড, ২২৪ পৃষ্ঠা, হাদীস- ৭৮৮৬) হযরত সায়্যিদুনা আবু দারদা رَضِیَ اللهُ عَنْہُ থেকে বর্ণিত; তাজেদারে মদীনা, হুযুর\nصَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “কোন (গ্রাম) (শহর) অথবা জঙ্গলে তিনজন লোক উপস্থিত থাকাবস্থায় যদি নামাযের জামাত কায়েম না করে তবে (বুঝে নিতে হবে) তাদের উপর শয়তান নিয়োজিত হয়েছে। তাই জামাতকে অনিবার্য মনে কর। কারণ, বাঘ ঐ ছাগল বা ভেড়াকেই খায় যে দলচ্যুত থাকে। (সুনানে নাসাঈ, ১৪৭ পৃষ্ঠা, হাদীস- ৮৪৪)\n\n          বুখারী শরীফের ব্যাখ্যাকারক আল্লামা বদরুদ্দীন আইনী رَحْمَۃُ اللهِ عَلَیْہِ হানাফী বর্ণনা করেন; উক্ত পবিত্র হাদিসের উদ্দেশ্য হচ্ছে; জামাত ত্যাগকারীর উপর শয়তান প্রভাব বিস্তার করে এবং তার উপর নিজের আধিপত্য বিস্তার করে। যেমনটি বাঘ পাল বিহীন একাকী ছাগলের উপর আধিপত্য বিস্তার করে। আর উল্লেখিত হাদিসে তিনজনের সংখ্যা এজন্য উল্লেখ করেছেন যে, বহুবচনের জন্য কমপক্ষে তিন সংখ্যা বলা হয়। আর তিন ব্যক্তির মাধ্যমেই জুমার নামায কায়েম হতে পারে। তাছাড়া উক্ত হাদিস দ্বারা একথাও বুঝা যায় যে, যদি কোন স্থানে দু'জন ব্যক্তি থাকেন আর তারা একাকী নামায আদায় করে নেয় তবে গুনাহগার হবেনা।\n(শরহে আবু দাউদ, কৃত: বদরুদ্দীন আইনী, ৩/১৮)\n\n        প্রিয় ইসলামী ভাইয়েরা! জামাতের সাথে নামায পড়ার দরুন যেখানে মুসলমানদের পরস্পরের মধ্যে ভালোবাসার বন্ধন সৃষ্টি হয়, সেখানে নামাযের সওয়াবও বহুগুণে বৃদ্ধি পায়। পবিত্র হাদিস সমূহের অনেক স্থানে জামাতের সাথে নামায আদায়কারীর জন্য অসংখ্য সওয়াব এবং অগণিত পুরস্কারের সুসংবাদ বর্ণিত হয়েছে: আসুন আমরা চারটি ফরমানে-মুস্তফা صَلَّی اللهُ عَلَیْہِ وَاٰلِہٖ وَسَلَّم শ্রবণ করি:\n\n      \t(১) “যে পরিপূর্ণভাবে অযু করলো অতঃপর ফরয নামাযের জন্য বের হলো এবং ইমামের সাথে ফরয নামায আদায় করলো, তার গুনাহ ক্ষমা করে দেয়া হবে। (সহীহ ইবনে হুযায়মা, ২/৩৭৩, হাদীস- ১৪৪৯ ) (২) “আল্লাহ্ পাক জামাতে নামায আদায়কারীকে পছন্দ করেন। (মুসনাদে আহমদ, ২/৩০৯, হাদীস- ৫১১২) (৩) “জামাত সহকারে নামায আদায় করা একাকী নামায পড়ার তুলনায় ২৭গুন বেশি উত্তম। (সহীহ বুখারী, ১/২৩২, হাদীস- ৬৪৫) (৪) “যখন বান্দাগণ জামাত সহকারে নামায পড়ে অতঃপর আল্লাহ্ পাকের কাছে নিজের প্রয়োজনাদীর ব্যাপারে প্রার্থনা করে তখন আল্লাহ্ পাক তাদের প্রয়োজন পূরণ হওয়ার পূর্বে ঘরে ফিরে যাওয়াকে লজ্জাবোধ করেন।\n(হিলয়াতুল আউলিয়া, ৭/২৯৯, হাদীস- ১০৫৯১)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! আপনারা শুনেলেন তো! জামাতের সাথে নামায আদায় করার কতটুকু ফযীলত রয়েছে। জামাতের সাথে নামায আদায়কারী কতইনা সৌভাগ্যবান যে, জামাতে অংশগ্রহণের দরুন নামাযের সওয়াব ২৭গুণ বেশি অর্জিত হয়। এমন ব্যক্তিরা আল্লাহর প্রিয় বান্দায় পরিণত হয়ে যায়। তাদের প্রার্থনা গ্রহণযোগ্যতার সৌভাগ্য লাভ করে এবং নামাযের ইচ্ছায় ঘর থেকে বের হওয়া থেকে প্রতিটি কদমে কদমে সওয়াব অর্জিত হয়। যতক্ষণ পর্যন্ত জামাতের অপেক্ষায় বসে থাকবে ততক্ষণ পর্যন্ত নামাযের সওয়াব অর্জিত হতে থাকবে। মোটকথা জামাতে নামায আদায়কারীর জন্য শুধু উপকার আর উপকার।\n        প্রিয় ইসলামী ভাইয়েরা! জামাত সহকারে নামায আদায় করার এমন বরকত ও ফযীলতের ব্যাপারে জানার পরও তাতে অলসতা করা এবং জামাত সহকারে নামায না পড়া কতই আশ্চর্যজনক বিষয়! কিন্তু আফসোস! জামাতের তোয়াক্কা করা তো দূরের কথা বরং নামায পর্যন্ত কাযা হয়ে গেলেও বিন্দুমাত্র দুঃখবোধ হয় না। অথচ আমাদের বুযুর্গদের অবস্থা এমন ছিলো যে, কখনও যদি তাদের তাকবীরে উলা ছুটে যেত তখন তারা এমন আফসোস করতেন যেন তাদের অনেক বড় ক্ষতি হয়ে গিয়েছে। এ সম্মাণিত বুযুর্গগণ দুনিয়া এবং তার মধ্যকার সমস্ত কিছু থেকে তাকবীরে উলার সাথে নামায আদায় করাকে অধিক গুরুত্বপূর্ণ ও লাভজনক মনে করতেন, আর বাস্তবেও তাই। যেমনিভাবে হযরত সায়্যিদুনা ইমাম গাযালী رَحْمَۃُ اللهِ عَلَیْہِ বলেন: বর্ণিত আছে যে; পূর্বেকার সালেহীন ও বুযুর্গগণের দৃষ্টিতে জামাত সহকারে নামাযের এমন গুরুত্ব ছিল যে, এদের মধ্যে যদি কারো তাকবীরে উলা ছুটে যেত, তখন তারা তা ছুটে যাওয়ার কারণে ৩ দিন পর্যন্ত আফসোস করতেন অনুশোচনা করতেন। আর কারো যদি জামাত ছুটে যেত তাহলে তারা ৭ দিন পর্যন্ত শোকাহত থাকতেন। (মুকাশাফাতুল ক্বুলুব, ২৬৮ পৃষ্ঠা) আমাদের উচিত, আমাদের মাঝে জামাতের সাথে নামায আদায় করার প্রতি গুরুত্ব ও ভালোবাসা সৃষ্টি করা এবং আমাদের সন্তান সন্তুতিদেরকে তাদের জীবনের শুরু থেকেই জামাত সহকারে নামায আদায় করার অভ্যাস গড়ে তোলা ।\n"
    },
    {
        "1": "সন্তানকে মসজিদে থাকার উপদেশ",
        "2": "          হযরত সায়্যিদুনা আবু দারদা رَضِیَ اللهُ عَنْہُ তাঁর সন্তানকে উপদেশ করতে গিয়ে বলেন: হে আমার সন্তান! মসজিদ তোমার ঘর হওয়া চাই। নিঃসন্দেহে আমি আল্লাহর হাবীব, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم কে ইরশাদ করতে শুনেছি, “মসজিদ মুত্তাকীদের ঘর, আর যার ঘর মসজিদ হয়, আল্লাহ্ পাক তার ক্ষমা, রহমত ও জান্নাতে যাওয়ার জন্য যে পুলসিরাত রয়েছে তা নিরাপদে পার করানোর জামিনদার হবেন।\n(মুসান্নিফে ইবনে আবি শায়বা, ৮/১৭২, হাদীস- ১)\n\n        প্রিয় প্রিয় ইসলামী ভাইয়েরা! নিজ সন্তান-সন্ততিদেরকে প্রশিক্ষণ দেয়ার উত্তম মাধ্যম হচ্ছে নিজে এবং নিজের পরিবারের সকল সদস্যদেরকে দা'ওয়াতে ইসলামীর দ্বীনি পরিবেশের সাথে সম্পৃক্ত করা। কেননা, যখন আমরা নিজে দ্বীনি পরিবেশে সম্পৃক্ত হব, মসজিদ পূর্ণ সংগঠনে স্বয়ংক্রিয়ভাবে অংশগ্রহণ করে নেকীর দাওয়াতের সাড়া জাগাবো। নেক আমল অনুযায়ী জীবন যাপন করার জন্য মাদানী মন-মানসিকতা সৃষ্টি করব, মাদানী কাফেলায় সফর করব এবং অন্যকে সফর করার প্রতি উৎসাহ দিব। প্রতি সপ্তাহে অনুষ্ঠিতব্য মাদানী মুযাকারায় সময়মত শুরু থেকে শেষ পর্যন্ত অংশগ্রহণ করার সৌভাগ্য অর্জন করব, ঘরের মধ্যে গুনাহপূর্ণ চ্যানেলগুলোর পরিবর্তে ইলেক্ট্রনিক মুবাল্লিগ ১০০% ইসলামী চ্যানেল অর্থাৎ “মাদানী চ্যানেল\" চালু রাখব, তবে আল্লাহ্ পাকের রহমতে আশা করা যায় যে, প্রথমত আমাদের নিজের প্রশিক্ষণের মাধ্যম হবে এবং সেটার বরকতে আমাদের সন্তান-সন্ততির মাদানী প্রশিক্ষণ দেয়া সহজ হবে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n          اَلْحَمْدُ لِلّٰه দা'ওয়াতে ইসলামীর দ্বীনি পরিবেশে শিশু-কিশোরদের সুন্নাত অনুযায়ী প্রশিক্ষণ দেয়ার জন্য দারুল মদীনা, জামেয়াতুল মদীনা এবং মাদ্রাসাতুল মদীনা প্রতিষ্ঠা করা হয়েছে। যেখানে ছোট ছেলে মেয়েদের সুন্নাত অনুযায়ী সঠিক প্রশিক্ষণ দেয়া হয়। সন্তানদের সঠিক প্রশিক্ষণ দেয়ার ব্যাপারে আরও মাদানী ফুল সংগ্রহ করতে মাকতাবাতুল মদীনা কর্তৃক প্রকাশিত ১৮৮ পৃষ্ঠা সম্বলিত কিতাব “তরবিয়্যতে আওলাদ সংগ্রহ করে তা অধ্যয়ন করুন। উক্ত কিতাবে সন্তানের লালন পালনের ব্যাপারে কুরআন, হাদীস ও বুযুর্গানে দ্বীনের বিভিন্ন বাণী হতে শিশুর জন্ম থেকে শুরু করে বিয়ে শাদীসহ জীবনের বিভিন্ন দিক আলোচনা করা হয়েছে। উক্ত কিতাব শুধু নিজে পড়বেন না বরং অন্যকেও পড়ার উৎসাহিত করে সওয়াবে জারিয়ার ভাগীদার হোন। বিশেষ করে, শিশুদের জন্য এবং সাধারণত বড়দের প্রশিক্ষণের জন্য বিভিন্ন সময় আমীরে আহলে সুন্নাত এর পক্ষ থেকে বিভিন্ন বিষয়ের উপর কিতাব প্রকাশিত করা হয়। যেমন- এখন পর্যন্ত ৫টি রিসালা প্রকাশিত হয়েছে। ঐ ৫টি রিসালা কী? সম্ভব হলে  ঐগুলোর নাম লিখে রাখুন এবং আজই তা মাকতাবাতুল মদীনা থেকে সংগ্রহ করুন। এই রিসালাগুলোর অধ্যয়নের মাধ্যমেও প্রশিক্ষণ সম্পর্কে আরও উপকারী ত্যাবলী অর্জন হবে।\n\n          ঐ ৫টি রিসালা হচ্ছে এই: (১) নূর ওয়ালা চেহারা। (২) ফিরআউনের স্বপ্ন। (৩) ছেলে হলে এমন! (৪) মিথ্যুক চোর। (৫) দুগ্ধপানকারী শিশু।\n"
    },
    {
        "1": "১২ টি দ্বীনি কাজের মধ্যে একটি দ্বীনি কাজ হলো",
        "2": "          اَلْحَمْدُلِلّٰه মাদানী কাফেলায় সফরের বরকতে অসংখ্য মানুষ তাদের পূর্ববর্তী জীবনযাপনের ধরনের প্রতি অনুতপ্ত হয়ে গুনাহে পূর্ণ জীবন থেকে তওবা করে সুন্নতে পরিপূর্ণ জীবন যাপন করা শুরু করে দেয় এবং জেলি হালকার বারোটি দ্বীনি কাজে স্বয়ংক্রিয়ভাবে অংশগ্রহণকারী হয়ে যায়। বারোটি দ্বীনি কাজের মধ্যে সাপ্তাহিক একটি একটি দ্বীনি কাজ হলো সাপ্তাহিক সুন্নাতে পরিপূর্ণ ইজতেমায় শুরু থেকে শেষ পর্যন্ত অংশগ্রহণ করা।\n          اَلْحَمْدُ لِلّٰه দাওয়াতে ইসলামীর অধীনে অনুষ্ঠিতব্য সাপ্তাহিক সুন্নতে পরিপূর্ণ ইজতেমা কুরআনের তেলাওয়াত, নাতে মোস্তফা, সুন্নাতে পরিপূর্ণ বয়ান, হৃদয়গ্রাহী দোয়া, জিকির ও দরূদের মাদানী ফুল এবং দ্বীনি জ্ঞানের ফুলদানি দ্বারা সজ্জিত। এই সাপ্তাহিক সুন্নতে পরিপূর্ণ ইজতেমা দ্বীনী জ্ঞান অর্জনের একটি উত্তম মাধ্যম।\n\n          দ্বীনি জ্ঞানের ফজিলত সম্পর্কে হাদিস শরীফে রয়েছে, যে ব্যক্তি জ্ঞানের সন্ধানে কোন রাস্তা দিয়ে গমন করে আল্লাহপাক তাকে জান্নাতের পথে নিয়ে যান এবং দ্বীনি জ্ঞান অন্বেষণকারীর সন্তুষ্টির জন্য ফেরেশতারা তাদের পাখা বিছিয়ে দেয়। (তিরমিজি হাদিস ২৬৯১ খন্ড ৪ পৃষ্ঠা ৩১২) তাই সময়ানুবর্তিতার সাথে সেখানে অংশগ্রহণ করে সুন্নতের বসন্ত অর্জন করুন এবং সুন্নত প্রশিক্ষণের জন্য মাদানী কাফেলায় সফর করে নিজের পরকালের জন্য নেকীর ভান্ডার সংগ্রহ করুন। اِنْ شَآءَ الله এর অসংখ্য বরকত লাভ হবে।\n"
    },
    {
        "1": "টেবিল টেনিসের প্রেমিক",
        "2": "          বাবুল মদিনা করাচির স্থায়ী বাসিন্দা যার ইসলামীক মন-মানসিকতা না থাকার কারণে টেবিল টেনিসের সীমাহীন সৌখিন হয়ে পড়ে, সন্ধ্যা নামতেই টেবিল টেনিস খেলায় ব্যস্ত হয়ে যেত এবং মাঝে মাঝে এই খেলা খেলতে গিয়ে সারারাত অতিক্রম করে দিত। মোট কথা এভাবে অন্যান্য অনর্থক, অহেতুক কাজকর্মে তার দিনরাত অতিক্রম হতে থাকে। দাওয়াতে ইসলামীর দ্বীনি পরিবেশের সাথে সম্পৃক্ত একজন ইসলামী ভাই তার কাছে যান এবং তাদের সকল খেলোয়ারদেরকে ব্যক্তিগত প্রচেষ্টার মাধ্যমে নামায ও দাওয়াতে ইসলামীর সাপ্তাহিক সুন্নতে পরিপূর্ণ ইজতেমায় অংশগ্রহণের দাওয়াত উপস্থাপন করেন। কিন্তু তারা এক কানে প্রবেশ করে অন্য কান দিয়ে বের করে দেয়। তবুও সে ইসলামী ভাই অনবরত তাদেরকে নেকীর দাওয়াত দিতে থাকেন। অবশেষে তাদের অন্তর গলে গেল এবং তারা সেই ইসলামী ভাইয়ের সাথে সাপ্তাহিক ইজতেমায় অংশগ্রহণ করতে লাগলো। সাপ্তাহিক ইজতেমার বরকতে ধীরে ধীরে তাদের হৃদয়ের কালো দাগগুলো মুছে যেতে লাগলো, তারা তাদের সমস্ত গুনাহ থেকে তওবা করল এবং অনর্থক কাজ ছেড়ে দিয়ে নবী প্রেমিকদের সংগঠন দাওয়াতে-ইসলামীর সুশীতল ছায়াতলে চলে এলো।\n"
    },
    {
        "1": "জ্ঞানী কে?",
        "2": "        প্রিয় ইসলামী ভাইয়েরা! নিঃসন্দেহে জ্ঞানী ব্যক্তি তিনি যিনি শুধু নিজেই দ্বীনের উপর আমল করেন না বরং আপন সন্তান-সন্ততি, পরিবার-পরিজনকেও সুন্নাতের অনুসারী বানান। জামাতের সাথে নামায আদায় করার গুরুত্ব বোঝান । কেননা, ইবাদতগুলোর মধ্যে সবচেয়ে গুরুত্বপূর্ণ ইবাদত হচ্ছে নামায। আর তা মুক্তিরও মাধ্যম এবং বেহেস্তের চাবিকাঠি। এজন্য নামাযের পরিপূর্ণ সংরক্ষণ করা উচিৎ এবং সময় অনুযায়ী জামাতের সাথে আদায় করা উচিৎ। সাধারণত দেখা যায়, লোকেরা ঘরেই নামায পড়ে নেয়, মসজিদে উপস্থিত হওয়া থেকে সংকোচবোধ করে আর শুধু অলসতার কারণেই এই মহান সওয়াব থেকে বঞ্চিত হয়। স্বরণ রাখবেন, প্রত্যেক সুস্থ, বিবেকবান, প্রাপ্ত বয়স্ক, স্বাধীন, জামাতে অংশগ্রহণ করতে সক্ষম ব্যক্তির উপর জামাত ওয়াজিব। কোন শরয়ী অপারগতা ব্যতীত এক ওয়াক্ত নামাযের জামাত ত্যাগকারী গুনাহগার এবং শাস্তির অধিকারী। আর কয়েকবার জামাত ত্যাগকারী পাপিষ্ঠ, মারুদুদুশ শাহাদাত (অর্থ্যাৎ তার সাক্ষী অগ্রহণ যোগ্য) হিসেবে গণ্য হবে এবং তাকে কঠিন শাস্তি দেয়া হবে। যদি পাড়া-পড়শিরা এতে নীরবতা অবলম্বন করেন তাহলে তারাও গুনাহগার হবেন। (বাহারে শরীয়াত, ১ম খন্ড, ৫৮২ পৃষ্ঠা)\n\n          জামাতে নামায আদায় করার গুরুত্ব এভাবে বুঝুন, আমরা যদি জানতে পারি যে, আমাদের কাছে ব্যবসার যে মাল-সামগ্রী আছে তা আমাদের শহরে এক-দু টাকা বিক্রি হবে, কিন্তু যদি এ মাল-সামগ্রী আমাদের থেকে একটু দূরে সমুদ্র তীরবর্তী এলাকায় নিয়ে বিক্রি করা হয় তখন তা ২৭ টাকা দরে বিক্রি করা যাবে। তখন অবশ্যই প্রত্যেকেই সমদ্রতীরে গিয়ে নিজের মাল-সামগ্রী বিক্রয় করাকে প্রাধান্য দিবে। কারণ ২৭ গুণ লাভ হাতছাড়া করা কেউ পছন্দ করবে না। কিন্তু আশ্চর্য! কয়েক কদম অগ্রসর হয়ে মসজিদে জামাতের সাথে নামায আদায় করলে ২৭ গুণ সওয়াব পাওয়া যায়, এতদসত্ত্বেও লোকেরা তার কোন তোয়াক্কা না করে কোন শরয়ী অপারগতা ছাড়াই জামাত ছেড়ে দেয়। অথচ সাহাবায়ে কিরামের এ অভ্যাস ছিলো যে, তারা জামাতের সওয়াব অর্জন করার জন্য মাইলের পর মাইল অতিক্রম করে মসজিদে আসতেন।\n\n          হযরত সায়্যিদুনা আবু যুবাইর رَضِیَ اللهُ عَنْہُ বর্ণনা করেন; আমি হযরত সায়্যিদুনা জাবির رَضِیَ اللهُ عَنْہُ থেকে শুনেছি, তিনি বর্ণনা করেন, আমার ঘর মসজিদ থেকে দূরে ছিলো, তাই আমি আমার ঘর বিক্রি করার ইচ্ছা পোষণ করলাম। যাতে আমি মসজিদের নিকটবর্তী হতে পারি। তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم আমাকে নিষেধ করলেন এবং ইরশাদ করলেন: “তোমার প্রত্যেক কদমের পরিবর্তে সওয়াব অর্জিত হবে।\n(সহীহ মুসলিম, ৩৩৫ পৃষ্ঠা, হাদীস- ৬)\n\n          سُبْحٰنَ الله! জামাতে নামায পড়ার জন্য সাহাবায়ে কিরামের কেমন স্পৃহা ছিল। সত্যিই পাঁচ ওয়াক্ত নামাযে পাঁচবার এক এক মাইল অতিক্রম করে জামাতে শরীক হওয়া তেমন সহজ কাজ নয় এবং আনুগত্যের মানসিকতা দেখুন শুধু এজন্য মসজিদে নববী শরীফের কাছে ঘর ক্রয় করেননি, যাতে দূর থেকে আসার যে বেশি পরিমাণ সওয়াব, তা অর্জন করা যায়। পক্ষান্তরে আমাদের অবস্থা এই যে, আমাদের ঘরের পাশেই আমাদের মসজিদ, মসজিদ কিছুটা দূরে হলে যদি পায়ে হেটে যেতে অলসতা হয় তাহলে বিকল্প উপায় গাড়ি, মোটর সাইকেলের মাধ্যমে যাওয়ার ব্যবস্থা আছে। মসজিদগুলোতেও অনেক আরামদায়ক ব্যবস্থা রয়েছে। কিন্তু দুর্ভাগ্যক্রমে তারপরও আমরা জামাত সহকারে নামায আদায় করিনা। ঐ সমস্ত লোক যারা শুধু শ্রবণ করা এবং বারবার তা ভাবা এবং শিক্ষনীয় মাদানী ফুল কুঁড়ে অলসতা ও উদাসীনতা থেকে বেঁচে জামাতের সাথে নামায আদায় করার মন-মানসিকতা সৃষ্টি করা।\n\n          রহমতের আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم কতিপয় নামাযে কিছু সংখ্যক লোককে অনুপস্থিত দেখলেন, তখন তিনি ইরশাদ করলেন: “আমার ইচ্ছে করছে, আমি কাউকে নামায পড়ানোর আদেশ দেই অতঃপর আমি ঐসমস্ত লোকদের ঘরে যাই যারা জামাতে অনুপস্থিত এবং তাদের ঘরগুলো জ্বালিয়ে দেই।\n(সহীহ মুসলিম, কিতাবুল মাসাজিদ... বাবু কারাহিয়াতে তাখিরিস সালাত পৃষ্ঠা, হাদীস- ২৫১ ২৫২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! একটু চিন্তা করুন, আমাদের প্রিয় আক্কা, মদীনা ওয়ালা মুস্তাফা صَلَّی اللهُ عَلَیْہِ وَاٰلِہٖ وَسَلَّم যিনি স্বীয় উম্মতের প্রতি অশেষ দয়াবান এবং সারারাত উম্মতের মাগফিরাত ও নাজাতের জন্য চোখের অশ্রু প্রবাহিত করেন। এমন দয়াবান করুণাময় আক্বা তাঁর শানে জালাল অবস্থায় ইরশাদ করেছেন: “যে সমস্ত লোক জামাতের সাথে নামায আদায় করেনা, আমার মন চায় তাদের ঘর আগুন লাগিয়ে জ্বালিয়ে দেই। স্মরণ রাখবেন, উক্ত ঘটনা দ্বারা যেন কেউ এটা মনে না করে যে, (আল্লাহর পানাহ) সাহাবায়ে কিরাম عَلَیْہِمُ الرِّضْوَان জামাতের সাথে নামায আদায় করতেন না। প্রসিদ্ধ মুফাসীর, হাকীমুল উম্মত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ  উক্ত বাণীর বিশ্লেষণ করতে গিয়ে বলেন: এ মহান বাণীর উদ্দেশ্য মুনাফিকদের দিকে। কেননা, কোন সাহাবীই কোন কারণ ব্যতীত জামাত ও মসজিদের উপস্থিতি বর্জন করতেন না।\n(মিরআতুল মানাজিহ শরহে মিশকাতুল মাসাবীহ, ২/১৬৮)\n\n          সাহাবায়ে কিরাম عَلَیْہِمُ الرِّضْوَان তো অপারগ হওয়া সত্ত্বেও মসজিদে এসে জামাত সহকারে নামায আদায় করতে উপস্থিত হতেন।\n\n          প্রিয় ইসলামী ভাইয়েরা! আমাদের তো হাত-পা নিরাপদ ও সুস্থ আছে, চোখ দ্বারা দেখছি, আসা-যাওয়ার মধ্যে কোন সমস্যা নেই তারপরও নফস ও শয়তানের তাড়নায় পড়ে শুধু অলসতা আর উদাসীনতার কারণে জামাতে নামায পড়া থেকে যে নির্বোধ বিরত থাকে, আর যারা জামাতের সাথে নামায আদায় করেন তারাও যখন কোন দাওয়াতে চলে যান তখন খাবার শেষ হওয়ার ভয়ে এবং উন্নতমানের খাবারে অংশগ্রহণ করার লালসায় এমনভাবে লিপ্ত হয়ে পড়েন যে জামাতের কোন হুঁশ থাকেনা। তাই মেজবানেরও উচিত, যখন কাউকে দাওয়াত দিবেন তখন এ বিষয়ের প্রতি বিশেষভাবে লক্ষ্য রাখা যে, এর মধ্যবর্তী সময়ে যেন নামাযের সময় না আসে। যদি কোন প্রকার বিলম্ব হওয়ার কারণে নামাযের সময় হয়ে যায় তখন মেজবান ও মেহমান উভয়ের উচিত সবাই মসজিদ উপস্থিত হওয়া। যতক্ষণ পর্যন্ত কোন প্রকার শরয়ী অপারগতা পাওয়া যাবে না ততক্ষণ পর্যন্ত মসজিদে তাকবীরে উলার সাথেই উপস্থিত হওয়া ওয়াজিব। আর কোন প্রকার শরয়ী অপারগতা ব্যতীত মসজিদের জামাত ছেড়ে ঘর বা অন্য কোন স্থানে জামাত ক্বায়েম করলে ওয়াজিব ত্যাগ করার শাস্তির বিধান বর্তাবে। কুফরী অবস্থায় মৃত্যু হওয়ার ভয়:\n          প্রিয় ইসলামী ভাইয়েরা! স্মরণ রাখবেন, ইফতার পার্টি, বিয়ে, দাওয়াত, ফাতেহা, ইছালে সওয়াবের ইজতেমা, এবং নাত মাহফিল ইত্যাদি অনুষ্ঠানের কারণে মসজিদে ফরয নামাযের জামাত ত্যাগ করার কোন প্রকারের অনুমতি নেই। এমনকি যারা ঘর বা বাংলো অথবা কম্পাউন্ড ইত্যাতি তারাবীর নামাযের ব্যবস্থা করেন যার পাশে মসজিদ আছে তাদের উপরও ওয়াজিব যে, প্রথমে ফরয নামায মসজিদে জামাত সহকারে আদায় করা। যারা কোন শরয়ী অপারগতা ব্যতীত ফরয নামায মসজিদে গিয়ে জামাত সহকারে আদায় করেনা, তাদের ভয় করা উচিত।\n          হযরত সায়্যিদুনা আব্দুল্লাহ্ ইবনে মাসউদ رَضِیَ اللهُ عَنْہُ বর্ণনা করেন, যে ব্যক্তি এটা পছন্দ করে যে, সে কাল কিয়ামত দিবসে আল্লাহ্ পাকের নিকট পরিপূর্ণ মুসলমান হিসেবে সাক্ষাৎ করবে, তবে সে যেন পাঁচ ওয়াক্ত নামায জামাত সহকারে আদায় করার অভ্যাস গড়ে তুলে। কেননা, আল্লাহ্ পাক আমাদের নবী صَلَّی اللهُ عَلَیْہِ وَاٰلِہٖ وَسَلَّم এর জন্য “সুনানে হুদা তথা সুন্নাতে মুআক্কাদা বৈধ করেছেন এবং এই “সুনানে হুদার মধ্যে পাঁচ ওয়াক্ত নামায জামাত সহকারে আদায় করাও অন্তর্ভুক্ত। আর তোমরা যদি ঘরের মধ্যে নামায পড়ে নাও যেমনিভাবে জামাত ত্যাগকারী ঘরে নামায পড়ে নেয়, তবে তোমরা তোমাদের নবী صَلَّی اللهُ عَلَیْہِ وَاٰلِہٖ وَسَلَّم এর সুন্নাতকে ছেড়ে দিলে আর যদি নবীর صَلَّی اللهُ عَلَیْہِ وَاٰلِہٖ وَسَلَّم এর সুন্নাত ছেড়ে দাও, তবে গোমরাহ হয়ে যাবে। (মুসলিম শরীফ, ১ম খন্ড, ২৩২ পৃষ্ঠা, হাদীস- ২৫৭) উক্ত হাদিস শরীফ দ্বারা এই ইঙ্গিত পাওয়া যায় যে, জামাতে নামায আদায়ে অভ্যস্ত ব্যক্তিদের মৃত্যু ঈমানের সাথে হবে। আর যারা কোন অপরাগতা ব্যতীত মসজিদের জামাত ছেড়ে দেয়, আল্লাহর পানাহ! তাদের মৃত্যু কুফরী অবস্থায় হওয়ার আশঙ্কা রয়েছে।\n          যারা অকারণে অলসতার দরুন জামাতে পরিপূর্ণ ভাবে অংশগ্রহণ করেনা, তারা লক্ষ্য করুন, আমার আক্বা আ'লা হযরত ইমামে আহলে সুন্নাত মাওলানা শাহ্ আহমদ রযা খাঁন رَحْمَۃُ اللهِ عَلَیْہِ বলেন: যদি আযান শুনার পর মসজিদে প্রবেশ করার জন্য ইকামতের অপেক্ষা করে, তবে গুনাহগার হবে। (ফতোওয়ায়ে রযবিয়্যাহ, ৭ম খন্ড, ১০২ পৃষ্ঠা। আল বাহরুর রায়েক, ১ম খন্ড, ৬০৪ পৃষ্ঠা) ফতোওয়ায়ে রযবিয়্যাহর সেই পৃষ্ঠায় আরও বর্ণিত আছে যে, যে ব্যক্তি আযান শুনে ঘরের মধ্যে বসে থাকে এবং ইকামত দেওয়ার অপেক্ষা করে তার সাক্ষী গ্রহণযোগ্য নয়। (আল বাহরুর রায়েক, ১ম খন্ড, ৪৫১ পৃষ্ঠা)\n\n        প্রিয় ইসলামী ভাইয়েরা! আমাদের অধিকাংশ লোক এমন আছেন, যারা বাজারের মধ্যে দোকান সাজিয়ে বসে থাকেন আর অফিসের কর্মব্যস্ততার দোহাই দিয়ে সময় কাটিয়ে দেন। আযান হয়ে যায়, জামাত চলে যায় কিন্তু তাদের কোন অনুভূতি পর্যন্ত জাগে না। আর যারা নামায পড়ে, তারা জামাত ছেড়ে দেয়। মাঝে মাঝে গল্প গুজব করতে করতে অথবা কাজের মধ্যে লিপ্ত থেকে জামাত তো দূরের কথা নামায পর্যন্ত ছেড়ে দেয়। কিন্তু আফসোস! এ ব্যাপারে কোন অনুশোচনা পর্যন্ত আসে না। আল্লাহ্ পাকের নৈকট্যশীল সৎপরায়ণ ব্যক্তিদের নিকট জামাতের সাথে নামায আদায় করার গুরুত্ব বড় বড় রাজত্ব করার চেয়েও অধিক গুরুতপূর্ণ। যেমন-\n জামাতে নামায বাদশাহী থেকেও উত্তম:\n          হযরত মায়মুন বিন মেহরান رَحْمَۃُ اللهِ عَلَیْہِ মসজিদে আসলে তাকে বলা হলো: জামাত শেষ হয়ে গেছে এবং লোকেরা চলে গেছে। এটা শুনে তার মুখে অনিচ্ছাকৃত জারি হলো اِنَّا لِلّٰهِ وَ اِنَّاۤ اِلَيْهِ رٰجِعُوْنَ। অতঃপর বললেন: আমার দৃষ্টিতে এই জামাতে নামাযের ফযীলত ও গুরুত্ব ইরাকের রাজত্বের চেয়ে শ্রেষ্ঠ। (মুকাশাফাতুল ক্বুলুৰ, ৬২৮ পৃষ্ঠা)"
    },
    {
        "1": "বাগান মিসকীনদের মাঝে সদক্বা করে দিলেন",
        "2": "          হযরত আব্দুল্লাহ বিন ওমর رَضِیَ اللهُ عَنْہُ বলেন: হযরত ওমর ফারুক رَضِیَ اللهُ عَنْہُ তাঁর একটি বাগানে তাশরীফ নিয়ে গেলেন। যখন ঐ বাগান থেকে ফিরলেন, তখন লোকেরা আসরের নামায আদায় করে নিয়েছিল। তা দেখে তিনি اِنَّا لِلّٰهِ وَ اِنَّاۤ اِلَيْهِ رٰجِعُوْنَ পড়লেন আর বললেন: আমার আসরের জামাত ছুটে গিয়েছে তাই আমি তোমাদেরকে সাক্ষী রাখছি যে, আমি আমার এই বাগান মিসকিনদের মাঝে সদক্বা করলাম, যেন এটা আমার এই ভুলের কাফ্ফারা হয়ে যায়। (আযযাওয়াজির আন ইকতিরাফিল কাবাইর, বাবু সালাতিল জামায়াত, আল কাবীরাতুল খামেছা ওয়া সামানুন, ১ম খন্ড, ৩১১ পৃষ্ঠা)\n\n        প্রিয় ইসলামী ভাইয়েরা! আপনারা দেখলেন তো! আমাদের বুযুর্গদের দৃষ্টিতে জামাত সহকারে নামাযের কী গুরুত্ব ছিল। তাঁদের দৃষ্টিতে সম্পদ নষ্ট হওয়া থেকেও বড় মুসীবত হচ্ছে নামাযের জামাত ছুটে যাওয়া।"
    },
    {
        "1": "নেক আমল নম্বর তিনের প্রতি উৎসাহ প্রদান",
        "2": "          প্রিয় ইসলামী ভাইয়েরা! দাওয়াতে ইসলামী মসজিদ পূর্ণ সংগঠন। আর এই সংগঠনের উদ্দেশ্য হচ্ছে: যেভাবেই হোক মুসলিম উম্মাহর সকলেই যেন সত্যিকারের নামাযী হয়ে যায়। আসুন আমরা সবাই মিলেমিশে এই সৎকাজে দাওয়াতে ইসলামীর সঙ্গ দেই। নিজেও জামাতের সাথে নামায আদায় করাকে অভ্যাসে পরিণত করি এবং অন্যকেও নামাযী বানানোর ব্যাপারে সজাগ দৃষ্টি রাখি। যখন জামাতে নামায আদায় করার জন্য মসজিদে যাবেন, তখন আমীরে আহলে সুন্নাত কতৃক প্রদত্ত ৭২টি নেক আমলের মধ্যে ৩নং এর উপর আমল করার নিয়্যতে অন্যকেও জামাতের সাথে নামায আদায় করার উৎসাহ দিয়ে সাথে নিয়ে যায়। তিন নাম্বার নেক আমলটি হল, আপনি কি আজ ঘর, বাজার, মার্কেট ইত্যাদি যেখানেই ছিলেন সেখানে নামাযের সময় নামায আদায়ের পূর্বে নামাযের দাওয়াত দিয়েছেন (হায়! পাঁচ ওয়াক্ত নামাযের মধ্যে যদি কোন একজনকে নিজের সাথে মসজিদে নিয়ে যেতেন)\n        প্রিয় ইসলামী ভাইয়েরা! আমাদের চেষ্টায় একজনও যদি নামাযী হয়ে যায়, তবে সে যতদিন নামায পড়তে থাকবে ততদিন তার প্রত্যেকটি নামাযের সওয়াব আমাদের আমল নামায়ও লিপিবদ্ধ হতে থাকবে। অন্যথায় কমপক্ষে সৎ কাজের দাওয়াত দেয়ার সওয়াব তো অবশ্যই অর্জিত হবে। যাদের নামায সহীহ শুদ্ধ নেই তাদেরকে নামায শিখান। নামায, অযু, গোসল ইত্যাদির মাসাইল ও সুন্নাত সমূহ শিখার জন্য এশার পর দাওয়াতে ইসলামীর মাত্র ৪০ মিনিটের “মাদ্রাসাতুল মদীনা (বালেগান)\" এর মধ্যে ভর্তি হয়ে যান। সেখানে নিজেও পবিত্র কুরআন শিখুন এবং অন্যকেও শিখান। আমাদের দ্বারা শিক্ষা অর্জন কারীরা যখনই কুরআন তিলাওয়াত করবে, তখন আমরাও সেই তিলাওয়াতের সওয়াব পাব। আমরাও যেন সুন্নাতের উপর আমল করি এবং অন্যকেও সুন্নাতের উপর আমল করার প্রতি উৎসাহিত করার চেষ্টা অব্যহত রাখি। মাদানী দাওরা ও মাদানী কাফেলায় সুন্নাতে পরিপূর্ণ সফরের মাধ্যমে নিজের এবং অন্যদের সংশোধনের শক্তিশালী ট্রেন চালিয়ে মুসলমানদের নেক বানানোর মেশিন হয়ে যান। اِنْ شَآءَ الله সওয়াবের স্তুপ অর্জিত হবে, আর উভয় জাহানে সফল হওয়ার মাধ্যম হয়ে যাবে।\n          اَلْحَمْدُ لِلّٰه শায়খে তরিক্বত, আমীরে আহলে সুন্নাত, দাওয়াতে ইসলামীর প্রতিষ্ঠাতা হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ মুসলমানদের প্রতি সহানুভূতি এবং তাদের জামাত সহকারে নামায আদায় করার অভ্যাস গড়ে তুলার মহান মনোভাবের প্রেক্ষিতে বর্তমানের এই ফিতনার যুগে সহজভাবে সৎকাজ করার এবং গুনাহ থেকে বাঁচার শরীয়ত ও তরীক্বতের সম্ভার “নেক আমলের মধ্যে একটি নেক আমল হলো আজ কি আপনি পাঁচ ওয়াক্ত নামায মসজিদের প্রথম কাতারে তাকবীরে উলার সাথে আদায় করেছেন? তাছাড়া আপনি কি কাউকে আপনার সাথে মসজিদে নিয়ে যাওয়ার চেষ্ঠা করেছেন? যদি আমাদের প্রত্যেক নামাযী ইসলামী ভাই এই নেক আমলের অনুসারী হয়ে যায়, তবে ঐ দিন আর দূরে নয় আমাদের মসজিদগুলো মুসল্লিতে পরিপূর্ণ হয়ে যাবে। এখানে এটা অবশ্যই জেনে রাখা প্রয়োজন যে, “তাকবীরে উলা প্রথম তাকবীরকেই বলা হয়। এটাকে তাকবীরে তাহরীমাও বলে। এই তাকবীরে উলার সওয়াব অর্জন করতে আমাদের জন্য এতটুকু অবকাশ দেয়া হয়েছে যে, জামাতের প্রথম রাকাতের রুকুও যদি কেউ পায় তবে তাকবীরে উলার সওয়াব অর্জন হবে।\n(আল ফাতাওয়ায়ে হিন্দিয়া, ১ম খন্ড, ৬৯ পৃষ্ঠা। বাহারে শরীয়াত, ১ম খন্ড, ৩য় অধ্যায়, ৫০৯ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "জামায়াতের সাথে নামায পড়ার উপকারীতা ও রহস্য",
        "2": "          প্রিয় ইসলামী ভাইয়েরা! জামাতের সাথে নামায আদায় করাকে অভ্যাসে পরিণত করুন এবং নিয়মিত জামাত সহকারে নামায আদায় করাকে নিজের দৈন্দদিন গুরুত্বপূর্ণ কাজের মধ্যে অন্তর্ভূক্ত করে নিন। নামাযের সময় হলে নিজের সমস্ত কাজ-কর্ম ছেড়ে জামাতের সাথে নামায আদায় করার জন্য মসজিদে উপস্থিত হয়ে যান। জামাতের সাথে আমায আদায় করার অনেক রহস্য রয়েছে। প্রসিদ্ধ মুফাসসীর, হাকীমুল উম্মত হযরত মুফতী আহমদ ইয়ার খাঁন رَحْمَۃُ اللهِ عَلَیْہِ প্রশ্ন করেন যে, নামায কেন জামাতের সাথে পড়া হয়? এতে কী রহস্য? মসজিদে উপস্থিতির রহস্য কী? অতঃপর নিজেই তার উত্তরে বলেন: জামাতের মধ্যে দ্বীনি ও দুনিয়াবি অনেক উপকার ও রহস্য নিহিত রয়েছে। * দুনিয়াবি উপকার ও রহস্য হচ্ছে: জামাতের বরকতে গোত্রের মধ্যে শৃংখলা বজায় থাকে। মুসলমানগণ তাদের প্রত্যেকটি কাজের জন্য ইমামের মতো সর্দার এবং আমীর নিযুক্ত করেন, অতঃপর ঐ সর্দারের আনুগত্য করেন যেমনটি মুক্তাদিরা ইমামের আনুগত্য করেন। জামাতের দ্বারা পরস্পরের মাঝে একতা সৃষ্টি হয়। প্রত্যহ পাঁচবার পরস্পরের সাথে সাক্ষাৎ, দোয়া ও সালাম বিনিময়ের মাধ্যমে অন্তরের শত্রুতা দূরীভূত হয়। জাতির মাঝে সময়ের নিয়মানুবর্তিতার অভ্যাস গড়ে ওঠে যে, সবাই জামাত সহকারে নামায পড়ার জন্য দৌড়ে আসে। জামাতের মাধ্যমে অহংকারীদের অহংকার চূর্ণ হয়, কারণ এতে রাজাকেও ফকীরদের সাথে একই কাতারে দাঁড়াতে হয়। তাছাড়া মসজিদ আমাদের কমিটি ঘর বা পরামর্শ খানা মুসলমানরা যেখানে সমবেত হয়ে দ্বীনের গুরুত্বপূর্ণ কাজের পরামর্শ করেন। যেন মসজিদে জামাতের মাধ্যমে প্রতিদিন পাঁচবার মহল্লার পাঁচটি কনফারেন্স অনুষ্ঠিত হয়। * দ্বীনি উপকারীতা হচ্ছে: যদি জামাতের একজনের নামায কবুল হয় তবে সকলের নামাযই কবুল হয়ে যায়। জামাতের মাধ্যমে মুসলমানদের একটি দল মহান প্রতিপালকের দরবারে হাযির হন। আর প্রকাশ্য যে, বাদশাহর দরবারে একাকী না গিয়ে দলবদ্ধ হয়ে যাওয়ার গুরুত্বই আলাদা। জামাতের মধ্যে মানুষ মাওলায়ে কায়েনাত রাব্বুল আলামীনের দরবারে ওকীল অর্থাৎ ইমামের মাধ্যমে আবেদন-নিবেদন করেন। যার ফলে এই নিবেদনের গুরুত্ব বেড়ে যায়। মসজিদের দিকে আসা-যাওয়ার প্রতিটি কদমের বিনিময়ে ১০টি করে সওয়াব অর্জিত হয়। জামাতের মাধ্যমে মানুষকে দ্বীনি নেতা, আলেম-ওলামা, সুফি ও বুযুর্গ ব্যক্তিদের প্রতি শিষ্টাচার শিক্ষা দেয়া হয়। (রসাইলে নঈমিয়া (আসরারুল আহকাম) পৃষ্ঠা:২৮৮)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "হজ ও উমরাহ মজলিস",
        "2": "          প্রিয় প্রিয় ইসলামী ভাইয়েরা! اَلْحَمْدُ لِلّٰه দাওয়াতে-ইসলামীর মাদানী পরিবেশে সৎ কাজ করা এবং গুনাহ থেকে বিরত থাকার মন মানসিকতা সৃষ্টি করা হয়। এছাড়া মাদানী কাজগুলোকে সুশৃঙ্খলভাবে এগিয়ে নেয়ার জন্য বেশ কিছু বিভাগও প্রতিষ্ঠা করা হয়েছে, উক্ত বিভাগের মধ্যে ‘মজলিস হজ ও ওমরাহ রয়েছে। এতে কোনো সন্দেহ নেই যে হজ একটি গুরুত্বপূর্ণ ইবাদত। প্রতি বছর মুসলমানেরা একই পোশাকে রং ও বংশ ভেদাভেদ ভুলে নিজেদের হিংসা-বিদ্বেষ ভুলে গিয়ে হারাম শরীফে সমবেত হয়। যাদের ঐক্য ও একতা দেখে সারা বিশ্ব অবাক হয়ে যায়। এই মুহূর্তটি প্রেমিকদের জন্য সর্বোত্তম নেয়ামতের চেয়ে কম নয়, কারণ তারা যখন আল্লাহ পাক এবং তাঁর প্রিয়তমের দরবার থেকে উপস্থিতির সুসংবাদ শুনতে তখন তাদের ভালবাসা দেখার মতো হয়।\n          শায়খে তরিক্বত আমিরে-আহলে-সুন্নাত হযরত আল্লামা মাওলানা মুহাম্মদ ইলিয়াস আত্তার কাদেরী রযবী যিয়াঈ دَامَتْ بَرَکَاتُہُمُ الْعَالِیَہ হজে গমনকারী ইসলামী ভাই ও ইসলামী বোনদের প্রশিক্ষণের প্রতিও বিশেষ মনোযোগ দিয়েছেন এবং তাদেরকে আল্লাহ পাকের দরবার ও তাঁর নবী صَلَّی اللهُ عَلَیْہِ وَاٰلِہٖ وَسَلَّم এর দরবারের আদব শেখানোর জন্য একটি বিখ্যাত বই \"রফিক্বুল-হারামাইন\" রচনা করেছেন।\" এবং মক্কা ও মদীনার বাতাসে নিজেদের শ্বাস সুগন্ধিময় করতে গমনকারীদের শিষ্টাচার এবং অন্যান্য প্রয়োজনীয় বিষয় ইত্যাদি সম্পর্কে শিক্ষিত করার জন্য মজলিস হজ ও ওমরাহ প্রতিষ্ঠা করেছেন। সুতরাং প্রতি বছর হজের বসন্ত মৌসুমে \"মজলিস হজ ও ওমরাহ\" এর অধীনে দাওয়াতে-ইসলামীর মুবাল্লিগগণ হাজীদের প্রশিক্ষণ দিয়ে থাকেন। হজ ও মদীনার যিয়ারতে দিক নির্দেশনার জন্য মদীনার মুসাফিরদের জন্য হজ ও ওমরার গ্রন্থ রফিকুল হারামাইন ও রফিকুল মু' তামিরিন ও বিনামূল্যে উপস্থাপন করা হয়।\n\n        প্রিয় ইসলামী ভাইয়েরা! বয়ানের পরিশেষে সুন্নাতের ফযীলত এবং কতিপয় “সুন্নাত ও আদব বয়ান করার সৌভাগ্য অর্জন করছি। রহমতে আলম, নূরে মুজাসসাম, রাসূলে আকরাম, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি আমার সুন্নাতকে ভালবাসলো সে (মূলত) আমাকে ভালবাসলো আর যে আমাকে ভালবাসলো সে আমার সাথে জান্নাতে থাকবে। (মিশকাতুল মাসাবীহ, ২য় খন্ড, ৫৫ পৃষ্ঠা, হাদীস-১৭৫)\n\nসিনা তেরী সুন্নাত কা মদীনা বনে আক্বা,\nজান্নাত যে পড়োছি মুঝে তুম আপনা বানানা ।\n\n\n\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "চলাফেরার মাদানী ফুল",
        "2": "          প্রিয় ইসলামী ভাইয়েরা, আসুন শায়খে তরিক্বত আমিরে আহলে সুন্নাত হযরত আল্লামা মাওলানা মুহাম্মদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ এর পুস্তিকা ১৬৩ মাদানী ফুল থেকে চলাফেরার সুন্নত ও শিষ্টাচার শ্রবণ করি: ১৫ পারা সূরা বনী ইসরাঈলের ৩৭ নং আয়াতে আল্লাহ্ পাক ইরশাদ করেন:\nوَ لَا تَمْشِ فِی الْاَرْضِ مَرَحًا ۚ   اِنَّکَ  لَنْ تَخْرِقَ الْاَرْضَ وَ لَنْ تَبْلُغَ الْجِبَالَ طُوْلًا (۳۷)\n(পারা ১৫, বনি ইসরাঈল, আয়াত ৩৭)      কানযুল ঈমান থেকে অনুবাদ: আর ভুখন্ড অহংকারবশত বিচরণ করো না। নিশ্চয় তুমি কখনো জমিনকে চিরে ফেলতে পারবেনা এবং দৈর্ঘ্যে পাহাড় পর্যন্ত পৌঁছতে পারবে না।\n\n          রহমতে আলম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “এক ব্যক্তি দুইটি চাদর পরিধান করে অহংকার বশত চলছিল এবং সে অহংকারে বিভোর ছিল। এজন্য তাকে জমিনে ধ্বসিয়ে দেয়া হলো। সে কিয়ামত পর্যন্ত জমিনের নিচের দিকে ধ্বসতেই থাকবে। (সহীহ মুসলিম, ১১৫৬ পৃষ্ঠা, হাদীস নং- ২০৮৮) * রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم যখন পথ চলতেন তখন একটু ঝুকে চলতেন মনে হতো যেন তিনি صَلَّی اللهُ عَلَیْہِ وَاٰلِہٖ وَسَلَّم কোন উঁচু জায়গা থেকে নিচে অবতরণ করছেন। (আশ শামাঈলুল মুহাম্মদীয়া লিত তিরমিযী, ৮৭ পৃষ্ঠা, হাদীস নং- ১১৮) যদি কোন বাধ্যবাধকতা  না থাকে, তবে রাস্তার এক পাশ দিয়ে মধ্যম গতিতে চলুন, না এতো দ্রুত গতিতে চলবেন যে, মানুষের দৃষ্টি কেড়ে নেয় যে, লোকটি দৌঁড়ে দৌঁড়ে কোথায় যাচ্ছে! আর না এতো ধীরগতিতে চলবেন যে, লোকেরা আপনাকে অসুস্থ মনে করে।\n"
    },
    {
        "1": "ঘোষণা",
        "2": "          চলাফেরার অবশিষ্ট সুন্নাত ও আদব শিক্ষা শেখানোর হালকায় বয়ান করা হবে, তাই সেগুলো জানতে উক্ত হালকায় অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم স্বীয় রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]