[
    {
        "1": "সুধারণার বরকত",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّ اللهَ وَکَّلَ بِقَبْرِیْ مَلَکًااَعْطَاہُ اَسْمَاعَ الْخَلَائِقِ فَلَا یُصَلِّیْ عَلَیَّ اَحَدٌ اِلٰی یَوْمِ الْقِیَامَۃِ اِلَّا اَبْلَغَنِیْ بِاِسْمِہٖ وَاِسْمِ اَبِیْہِ هٰذَا فُلَانُ بْنُ فُلَانٍ قَدْ صَلّٰی عَلَیْکَ নিশ্চয় আল্লাহ পাক আমার কবরে একজন ফিরিশতা নিযুক্ত করেছেন, যাকে সকল সৃষ্টির আওয়াজ শোনার ক্ষমতা প্রদান করা হয়েছে। সুতরাং কিয়ামত পর্যন্ত যে ব্যক্তি আমার উপর দরূদ শরীফ পড়ে, তবে ঐ ফেরেশতা আমাকে তার নাম এবং তার পিতার নাম পেশ করে সে বলে- অমুকের সন্তান অমুক আপনার উপর এই মুহুর্তে দরূদ শরীফ পড়েছে। (মাজমাউয যাওয়ায়িদ ১০/২৫১, হাদীস ১৭২৯১)\nصَلُّوْا عَلَی الْحَبِیْب!                                \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                                \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! সুধারণা উচ্চ পর্যায়ের মানবীয় গুণাবলীর মধ্যে অন্যতম। সুধারণা পোষণকারীরা এর বরকতে সর্বদা সফল হয়, আল্লাহ পাকের কৃতজ্ঞতা জ্ঞাপন করার সামর্থ্য লাভ করে, তা মানুষের নির্ভীক সাহসিকতা, উচ্চ পর্যায়ের চিন্তা, সম্মান, তাকওয়া এবং ধৈর্যের চি‎ন্হ হিসেবে পরিগণিত হয় । আজকের বয়ানে আমরা সুধারণার ফযীলত ও বরকত সম্পর্কে শুনবো, আসুন! এ সম্পকির্ত একটি ঘটনা শুনি।\n"
    },
    {
        "1": "পঙ্গু ব্যক্তি হাঁটা শুরু করলো",
        "2": "\tএকবার ডাকাতের একটি দল লুটপাট করার জন্য বের হলো, ঐ সময় তারা এক রাত একটি মুসাফিরখানায় অবস্থান করলো আর সেখানে তারা জাহির করলো যে, আমরা আল্লাহর রাস্তার মুসাফির। মুসাফির খানার মালিক নেককার ছিলেন, তিনি আল্লাহ পাকের সন্তুষ্টি অর্জনের নিয়্যতে তাদের খুব সেবাযত্ন করলেন। সকালে ঐ ডাকাতরা কোথাও রওয়ানা হলো এবং লুটতরাজ করে সন্ধ্যায় ফিরে এলো। গত রাতে মুসাফির খানার মালিকের যে ছেলেটিকে তারা চলাফেরা করতে অক্ষম দেখেছিলো, আজ সে বিনাকষ্টে চলাফেরা করছে। তারা খুব তাজ্জব হয়ে মুসাফিরখানার মালিককে জিজ্ঞাসা করলো- এ কি সেই কালকের পঙ্গু ছেলেটি নয়? সে খুব সম্মানের সাথে উত্তর দিলো- জি, হ্যাঁ! এই সেই ছেলে। তারা জিজ্ঞাসা করলো- সে কিভাবে সুস্থ হয়ে গেলো? উত্তর দিলো- এগুলো সব আপনাদের মতো আল্লাহর রাস্তায় মুসাফিরদের বরকত। ব্যাপার হলো এই যে, আপনারা (গতকাল রাতে) যা খেয়েছিলেন তাতে কিছু অবশিষ্ট ছিলো। আমি আপনাদের উচ্ছিষ্ট খাবার শিফার নিয়্যতে আমার পঙ্গু বাচ্চাকে খাইয়েছি এবং উচ্ছিষ্ট পানি তার শরীরে মালিশ করেছি। আল্লাহ পাক আপনাদের মতো নেক বান্দাদের উচ্ছিষ্ট খাবার ও পানির বরকতে আমার পঙ্গু বাচ্চাকে সুস্থ করে দিয়েছেন। যখন ডাকাতেরা তা শুনলো, তাদের চোখ থেকে অশ্রু বইতে লাগলো। তারা কাঁদতে কাঁদতে বললো- এগুলো সব আপনার সুধারণারই ফসল, নয়তো আমরা তো বড় গুনাহগার বান্দা। শুনুন আমরা আল্লাহর রাস্তার মুসাফির নই, আমরা ডাকাত! আল্লাহ পাকের এই দয়া আমাদের অন্তরকে একেবারে বদলে দিয়েছে। আমরা আপনাকে সাক্ষী রেখে তাওবা করছি। তারপর তাওবা করে ঐ লোকেরা নেকীর পথ ধরলো। আর শেষ নিঃশ্বাস পর্যন্ত সেই তাওবার উপর অটল রইলো।\n(কিতাবুল কলয়ুবী, ২০ পৃষ্ঠা)\nصَلُّوْا عَلَی الْحَبِیْب!                                \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! ফয়যানে সুন্নাত থেকে বর্ণিত ঐ ঘটনা থেকে জানা গেলো যে, মুসলমানদের প্রতি সুধারণার অনেক বরকত রয়েছে। সুধারণার অর্থ হলো- ভালো ধারণা করা, ভালো মনে করা। উদাহরণস্বরূপ- অমুক ব্যক্তি অনেক নেককার, আমার মুর্শিদ আল্লাহর ওয়ালী, আমার নিগরান অনেক নেককার ইত্যাদি।"
    },
    {
        "1": "সুধারণার বরকত",
        "2": "    প্রিয় ইসলামী ভাইয়েরা! মুসাফিরখানার মালিক ডাকাত দলের ব্যাপারে সুধারণা রেখেছেন, তাদের খুব সেবা-যত্ন করেছেন এবং তাদের উচ্ছিষ্ট খাবার তবাররুক হিসেবে তার পঙ্গু সন্তানের শরীরে মালিশ করেছেন। তখন আল্লাহ পাক তার সুধারণার বরকতে তার পঙ্গু সন্তানকে সুস্থ করে দিলেন। সুধারণার বরকতেই ডাকাতের পুরো দল তাওবা করে নেকীর পথে ফিরে এলো, আর তাতে অবিচল রইলো। হায়! আমাদেরও যদি প্রত্যেক নেককার মুসলমানের ব্যাপারে সুধারণা রাখার সৌভাগ্য নসীব হয়ে যেতো। হায়! দ্বীনি শিক্ষক. ইমাম সাহেব, নিজের নিগরানের ব্যাপারে সুধারণা রাখার সৌভাগ্য যদি নসীব হয়ে যেতো। আমীন!\n    প্রিয় ইসলামী ভাইয়েরা! যেহেতু আমাদের জানা নেই যে, কে আল্লাহর ওয়ালী ও তাঁর নৈকট্যপ্রাপ্ত বান্দা, এই জন্য আমাদের প্রত্যেক মুসলমানের উচ্ছিষ্ট খাবারকে সম্মান করা উচিৎ। কিন্তু আফসোস! আমাদের সমাজে রীতিমতো অন্যান্য শরীয়ত বিরোধী প্রথার মতো বেঁচে যাওয়া খাবার ও পানীয় নষ্ট করার প্রবণতা বৃদ্ধির পাশাপাশি আল্লাহর পানাহ! তা ফ্যাশনে পরিণত হয়েছে। চতুর্দিকে খাবারের অসম্মানীর হৃদয় বিদারক পরিস্থিতি দৃশ্যমান। ঘরোয়া অনুষ্ঠান হোক বা বুযুর্গানে দ্বীনের رَحِمَہُمُ اللهُ الْمُبِيْن ফাতিহার তাবাররুক, সামজিক অনুষ্ঠান হোক বা বিয়ের অনুষ্ঠানে - চতুর্দিকে খাবার নষ্ট করার বেদনাদায়ক পরিস্থিতি বিদ্যমান। থালাতে বেঁচে যাওয়া সামান্য পরিমাণ খাবার, পেয়ালা, হাড়ি পাতিলের বেঁচে যাওয়া ঝোল, প্লেটে বেঁচে যাওয়া (ভাত) তরকারি এবং রুটির অবশিষ্ট খাওয়ার যোগ্য কিনারা ও টুকরা ইত্যাদি - পুনর্বার ব্যবহার করার মন-মনসিকতা অধিকাংশ লোকেরই নেই বললে চলে। এভাবে অনেক বেঁচে যাওয়া খাবার সাধারণত ডাস্টবিনে (Dust Bin) ফেলে দেওয়া হয়, অথচ এটা অপচয়। আজ পর্যন্ত যতটুকু অপচয় করেছেন তার জন্য তাওবা করে নিন এবং আগামীতে খাবারের একটি দানা বা এক ফোঁটা ঝোলও যেন অপচয় না হয় এর জন্য প্রতিজ্ঞা করুন। স্মরণ রাখবেন! যে ধরণের অপচয়ের কারণে সম্পদ নষ্ট হয়- তা হারাম ও জাহান্নামে নিয়ে যাওয়ার মতো কাজ।\n\n    এমনিভাবে গ্লাসে কোনো মুসলমানের পরিস্কার পরিচ্ছন্ন বেঁচে যাওয়া পানি বা ঐ পানীয় ব্যবহারযোগ্য হওয়া সত্ত্বেও অকারণে ফেলে দেওয়া অনুচিৎ। বর্ণিত রয়েছে- سُؤرُ الْمُؤمِنِ شِفَاءٌ অর্থাৎ মুসলমানের উচ্ছিষ্টে শিফা রয়েছে। (আল ফাতাওয়া ফিকহিয়্যাতুল কুবরা লিইবনে হাজর হায়তামী, ৪র্থ খণ্ড, ১১৭ পৃষ্ঠা) মুসলমান ভাইয়ের উচ্ছিষ্ট ব্যবহার করাতে যেখানে শিফার আশা করা যায়, সেখানে পারস্পারিক ভ্রাতৃত্ববোধ সৃষ্টি, ভালোবাসা বৃদ্ধি, অহংকারের মতো রোগ থেকে সুরক্ষা, নম্রতা ও বিনয় সৃষ্টির পাশাপাশি গুনাহ থেকে ক্ষমা পাওয়ারও সুসংবাদ রয়েছে। যেমন -     রহমতে আলম, নূরে মুজাস্সাম, রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন- “বিনয়ের একটি নিদর্শন হলো যে, কোনো ব্যক্তি তার মুসলমান ভাইয়ের উচ্ছিষ্ট বা বেঁচে যাওয়া পানি পান করে। আর যে তার ভাইয়ের উচ্ছিষ্ট পানীয় পান করে তার ৭০টি মর্যাদা উচ্চ করা হয়, ৭০টি গুনাহ ক্ষমা করে দেওয়া হয় এবং তার জন্য ৭০টি নেকী লেখা হয়।”\n(কানযুল উম্মাল, কিতাবুল আখলাক, কিসমুল আকওয়াল, ৩য় খণ্ড, ৫১ পৃষ্ঠা, হাদীস- ৫৭৪৫)\n\n    মারহাবা! মুসলমান ভাইয়ের উচ্ছিষ্ট অর্থাৎ বেঁচে যাওয়া পানি পান করা বিনয় ও নম্রতার নিদর্শন। মুসলমান ভাইয়ের উচ্ছিষ্ট অর্থাৎ বেঁচে যাওয়া পানি পান করা ৭০টি মর্যাদা বৃদ্ধি পাওয়ার কারণ, মুসলমান ভাইয়ের উচ্ছিষ্ট অর্থাৎ বেঁচে যাওয়া পানি পান করা ৭০টি গুনাহ মুছে যাওয়ার কারণ, মুসলমান ভাইয়ের উচ্ছিষ্ট ৭০টি নেকী লেখার কারণ।\nصَلُّوْا عَلَی الْحَبِیْب!                    \t            صَلَّی اللهُ عَلٰی مُحَمَّد\n"
    },
    {
        "1": "হলুদ চেহারার মুচি",
        "2": "    দা’ওয়াতে ইসলামীর প্রকাশনা প্রতিষ্ঠান মাকতাবাতুল মদীনা কর্তৃক প্রকাশিত কিতাব “উয়ূনুল হিকায়াত” ১ম খণ্ড, ১৬৬ নং পৃষ্ঠায় ৭৪ নাম্বার ঘটনায় বর্ণিত রয়েছে- হযরত সায়্যিদুনা খুলদ বিন আইয়ুব رَحْمَۃُ اللهِ عَلَیْہِ বলেন- “বনী ইসরাঈলের এক আবিদ পাহাড়ের চূড়ায় ৬০ বছর আল্লাহ পাকের ইবাদত করেছিলেন। এক রাতে তিনি স্বপ্নে দেখলেন, কেউ বলছিলো- অমুক মুচি তোমার চাইতে বেশি ইবাদতগুজার এবং তার মর্তবা তোমার চাইতে বেশি। যখন সে আবিদ ঘুম থেকে জাগ্রত হলেন, তখন স্বপ্নের ব্যাপারে চিন্তা করলেন। আর নিজেই বলতে লাগলেন- এ তো সাধারণ একটা স্বপ্ন, এর নিশ্চয়তা নেই। এইজন্য তিনি স্বপ্নের প্রতি ভ্রুক্ষেপ করলেন না। কিছু দিন পর তাকে আবার একইভাবে বলা হলো- অমুক মুচি তোমার চাইতে উত্তম। কিন্তু তিনি এই বারও স্বপ্নের প্রতি মনযোগ দিলেন না। তৃতীয় বার আবার তাকে একইভাবে বলা হলো। বারবার যখন স্বপ্নে ঐ মুচির মর্যাদার ব্যাপারে বলা হলো, তখন তিনি পাহাড় থেকে নেমে ঐ মুচির কাছে গেলেন। মুচি যখন তাকে দেখলো, তার কাজ ফেলে সম্মানার্থে দাঁড়িয়ে গোলো এবং খুব ভক্তির সাথে ঐ আবিদের হাতে চুমু খেতে লাগলো, তারপর বললো- হুযুর! কীসে আপনাকে ইবাদতখানা থেকে বের হতে বাধ্য করলো? ঐ আবিদ বলতে লাগলেন- আমি তোমার কারণে এখানে এসেছি। আমাকে বলা হয়েছে যে, আল্লাহ পাকের দরবারে তোমার মর্যাদা আমার থেকে বেশি। সে কারণে আমি তোমার সাথে সাক্ষাৎ করতে এসেছি। আমাকে বলো কী সেই আমল, যার কারণে আল্লাহ পাকের দরবারে তোমার উচ্চ মর্যাদা হাসিল হয়েছে? ঐ মুচি নিশ্চুপ রইলো, সে যেন তার আমলের ব্যাপারে জানাতে ইতস্তত বোধ করছিলো। তারপর বলতে লাগলো- আমার তো তেমন কোনো বিশেষ আমল নেই। হ্যাঁ! এতটুকু অবশ্যই চেষ্টা করি যে আমি সারা দিন হালাল রিযিক উপার্জনে ব্যস্ত থাকি এবং হারাম সম্পদ থেকে বেঁচে থাকি। তারপর আল্লাহ পাক আমাকে যা রিযিক দেন, তা থেকে অর্ধেক তার রাস্তায় দান করি এবং আর অর্ধেক আমার পরিবার পরিজনের জন্য খরচ করি। আরেকটি আমল হলো- আমি বেশি বেশি রোযা রাখি এছাড়া আমার মাঝে এমন কোনো বিষয় নেই যা আমার ফযীলতের কারণ হতে পারে। এ কথা শুনে আবিদ ঐ নেককার মুচির কাছ থেকে বিদায় নিলেন এবং আবারো ইবাদতে মশগুল হয়ে গেলেন। কিছুদিন পর তাকে আবারো স্বপ্নে বলা হলো- ঐ মুচি থেকে জিজ্ঞাসা করো, কোন জিনিসের ভয়ে তার চেহারা রঙ হলুদ হয়ে গেছে? অতএব ঐ আবিদ ফের ঐ মুচির কাছে এলেন আর তাকে জিজ্ঞাসা করলেন- তোমার চেহারা হলুদ কেন? কোন জিনিসের ভয় তোমাকে আচ্ছন্ন করে রেখেছে? মুচি জবাব দিলো- যখনই কোনো মানুষকে দেখি, তখন আমার ধারণা হয় যে, এই ব্যক্তি আমার চাইতে উত্তম। এ জান্নাতী আর আমি জাহান্নামের অধিকারী। আমি নিজেকে সবচেয়ে তুচ্ছ মনে করি, নিজেকে সবচেয়ে বড় গুনাহগার মনে করি। সব সময় অন্তরে জাহান্নামের ভয় আমাকে সন্ত্রস্ত করে রাখে। ব্যস! এ কারণেই আমার চেহারা হলুদ হয়ে গেছে। ঐ আবিদ ফের তার ইবাদতখানায় ফিরে গেলেন। হযরত সায়্যিদুনা খুলদ বিন আইয়ুব رَحْمَۃُ اللهِ عَلَیْہِ বলেন- ঐ মুচিকে ইবাদতগুজার ব্যক্তির উপর এজন্য ফযীলত দেওয়া হয়েছিলো যে, সে নিজেকে অন্যের তুলনায় তুচ্ছ মনে করে এবং নিজেকে ছাড়া সবাইকে জান্নাতী মনে করে।\n     প্রিয় ইসলামী ভাইয়েরা! পাহাড়ের চূড়ায় ৬০ বছর ধরে আল্লাহর ইবাদতকারীর তুলনায় একজন মুচির বড় মর্যাদা অর্জিত হলো। ঐ নেক ও পূণ্যবান মুচির বৈশিষ্ট্য ছিলো যে তিনি সারাদিন হালাল রিযিক উপার্জন করতেন, হারাম থেকে বাঁচতেন, তারপর অর্ধেক সম্পদ আল্লাহর রাস্তায় সদকা করে দিতেন। ঐ নেক ও পূণ্যবান মুচির আরেকটি আমল ছিলো যে, তিনি বেশি পরিমাণে রোযা রাখতেন, আর বিশেষ করে ঐ আমল যার ভিত্তিতে ঐ নেক ও পূণ্যবান মুচিকে ৬০ বছর ধরে ইবাদত করে আসা আবিদের তুলনায় বেশি সম্মান দেওয়া হয়েছে, ঐ বিশেষ আমল হলো যে, তিনি সবার প্রতি সুধারণা রাখতেন এবং সকলকে নিজের চাইতে ভালো জানতেন। নিজেকে ছাড়া সবাইকে জান্নাতী মনে করতেন, আর তার নিজের অবস্থা ছিলো এমন যে, জাহান্নামের ভয়ে তার চেহারা হলুদ হয়ে গিয়েছিলো।\n    প্রিয় ইসলামী ভাইয়েরা! সুধারণা এমন এক সুউচ্চ ইবাদত। আমাদের বুকের প্রকোষ্ঠে স্পন্দনরত হৃদয় কি আমাদের আমলনামায় নেকী বাড়ানোর কারণ হবে নাকি গুনাহের পাল্লা ভারি করতে সমান হারে অংশ নেবে? যখন হাশরের ময়দানে হাত, পা, কান, চোখ ইত্যাদি থেকে হিসাব নেওয়া হবে, তখন এই হৃদয়ও ঐ সব অঙ্গের সাথে শামিল হবে। যদি মুসলমানদের ব্যাপারে ভালো ধারণা রাখা যায়, তবে এই হৃদয়ও আমাদের নেকী বাড়ানোর কারণ হবে। আর যদি কোনো কারণ ছাড়া মুসলমানের প্রতি খারাপ ধারণা করা হয়, তবে মনে রাখবেন! এ ব্যাপারেও পাকড়াও করার আশঙ্কা রয়েছে। যেমন- ১৫ পারা সূরা বনী ইসরাঈল ৩৬নং আয়াতের মধ্যে ইরশাদ হচ্ছে;\n\nاِنَّ السَّمۡعَ وَ الۡبَصَرَ وَ الۡفُؤَادَ کُلُّ اُولٰٓئِکَ کَانَ عَنۡہُ مَسۡـُٔوۡلًا (۳۶)\nকানযুল ঈমান থেকে অনুবাদ: নিশ্চয়ই কান, চোখ ও হৃদয় এগুলোর প্রত্যেকটা সম্পর্কে কৈফিয়ত তলব করা হবে।\n\tসায়্যিদী আ’লা হযরত رَحْمَۃُ اللهِ عَلَیْہِ বলেন- ঐ হৃদয় যার মধ্যে সম্পূর্ণ শরীরের কল্যাণ কামনার প্রেরণা বিদ্যমান থাকে। যদি কোনো অঙ্গের কষ্ট হয়, তবে হৃদয় তৎক্ষণাৎ পেরেশান হয়ে যায়। আর আমাদের অবস্থা হলো যে, আমাদের অন্তর নিজেই গুনাহ করে করে অসুস্থ হয়ে গেছে, তাহলে এই হৃদয় কিভাবে আমাদের সহমর্মী ও কল্যাণকামী হবে। আল্লাহ পাকই জানেন, আমাদের কী হবে?\n\n    ২৬ পারা সূরা হুজুরাতের ১২নং আয়াতে আল্লাহ পাক ইরশাদ করেন-\n\nیٰۤاَیُّہَا الَّذِیۡنَ اٰمَنُوا اجۡتَنِبُوۡا کَثِیۡرًا مِّنَ الظَّنِّ ۫\t اِنَّ بَعۡضَ الظَّنِّ  اِثۡمٌ\nকানযুল ঈমান থেকে অনুবাদ: হে ঈমানদারগণ! তোমরা বহুবিধ অনুমান থেকে বিরত থাকো, নিশ্চয়ই কোনো কোনো অনুমান পাপ হয়ে যায়।\n\n    এই আয়াতে কিছু ধারণা গুনাহ হওয়ার কারণ বর্ণনা করতে গিয়ে ইমাম ফখরুদ্দীন রাযী رَحْمَۃُ اللهِ عَلَیْہِ লেখেন- কারণ, কিছু ব্যক্তির কাজ অনেক সময় দেখতে মন্দ মনে হয়, কিন্তু প্রকৃতপক্ষে তা এমন নয়। সম্ভবত সম্পাদনকারী ভুল করছে অথবা প্রত্যক্ষদর্শী স্বয়ং ভুলে রয়েছে।\n(তাফসীরে কবীর, ১০ম খণ্ড, ১১০ পৃষ্ঠা)\nصَلُّوْا عَلَی الْحَبِیْب!        \t                        صَلَّی اللهُ عَلٰی مُحَمَّد\n"
    },
    {
        "1": "বনী ইসরাঈলের ইবাদতগুজার ও গুনাহগার!",
        "2": "\tবনী ইসরাঈলের এক লোক অনেক বড় গুনাহগার ছিলো। একবার সে অনেক বড় ইবাদতগুজারের পাশ দিয়ে যাচ্ছিলো, যার মাথার উপর মেঘের ছায়া ছিলো। ঐ গুনাহগার ব্যক্তি মনে মনে চিন্তা করলো- আমি বনী ইসরাঈলের নিকৃষ্ট গুনাহগার, আর উনি অনেক বড় ইবাদতগুজার লোক। যদি আমি তার পাশে বসি তবে আশা করি আল্লাহ পাক আমার উপর দয়া করবেন। এ চিন্তা করে সে ঐ আবিদের পাশে বসে গেলো। তার বসা আবিদের পছন্দ হলো না। তিনি মনে মনে ভাবলেন- কোথায় আমি একজন ইবাদতগুজার, আর কোথায় এই নিকৃষ্ট গুনাহগার! সে আমার পাশে কিভাবে বসতে পারে? তারপর তিনি খুবই তাচ্ছিল্য করে ঐ লোককে উদ্দেশ্য করে বললেন- এখান থেকে উঠে যাও। তখন আল্লাহ পাক সে যুগের নবীর উপর ওয়াহী পাঠালেন যে, ঐ দুই জনকে বলে দাও যে তারা যেন তাদের আমল নতুন করে শুরু করে। আমি ঐ গুনাহগারকে (সুধারণার কারণে)\nক্ষমা করে দিয়েছি, আর ইবাদতগুজারের আমল (তার অহংকারের কারণে) নষ্ট করে দিয়েছি । (ইহ্ইয়াউল উলুম, ৩য় খণ্ড, ৪২৯ পৃষ্ঠা)\nصَلُّوْا عَلَی الْحَبِیْب!                                \tصَلَّی اللهُ عَلٰی مُحَمَّد"
    },
    {
        "1": "কাফন দাফন বিভাগ",
        "2": "    প্রিয় ইসলামী ভাইয়েরা! আপনারা শুনলেন তো! ইবাদতগুজার ব্যক্তি গুনাহগারকে নিকৃষ্ট মনে করার অহংকারের কারণে তার ইবাদত নষ্ট করে দেওয়া হয়েছে। আর ঐ গুনাহগার ব্যক্তি ইবাদতগুজারকে ভালো মনে করেছিলো, তার এই সুধারণার বরকতে আল্লাহ পাক তাকে ক্ষমা করে দিয়েছেন। সুতরাং আমাদের উচিৎ যে, আমরা কোনো মুসলমানকে তুচ্ছ-তাচ্ছিল্য মনে করে কখনো অহংকারে লিপ্ত হবো না বরং যথাসম্ভব সুধারণার মাধ্যমে কাজ আদায় করার চেষ্টা করবো। اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামী মুসলমানকে অহংকারের পঙ্কিলতা থেকে বের হওয়ার পন্থা শেখায় এবং মুসলমানের প্রতি সুধারণা পোষণ করার ব্যাপারে উৎসাহ প্রদান করে। সুতরাং অহংকার থেকে মুক্তি এবং সুধারণার নিয়ামত লাভের জন্য দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান, আর দ্বীনের খেদমতে দা’ওয়াতে ইসলামীকে সঙ্গ দিন। اَلْحَمْدُ لِلّٰه দা’ওয়াতে ইসলামী বর্তমান সময়ে ৮০ টি বিভাগে দ্বীনের পয়গাম প্রসার করছে, তার মধ্যে একটি হলো কাফন দাফন বিভাগ। এই বিভাগের কাজ হলো শরীয়ত এবং মাদানী মরকযের দেয়া পদ্ধতি অনুযায়ী মুসলমান মৃত ব্যক্তির গোসল ও কাফন এবং শোকাহত পরিবারের প্রতি সমবেদনা জ্ঞাপনের সকল বিষয়াদির ব্যবস্থা করে সাওয়াব অর্জন করা। اَلْحَمْدُ لِلّٰه কাফন দাফন বিভাগের অধীনে সময়ে সময়ে দেশ এবং বহিঃবিশ্বের যিম্মাদারগণ ও আশিকানে রাসূলের সুন্নাতে ভরা ইজতিমার আয়োজন করা হয় । কাফন দাফন বিভাগের অধীনে চার দিন, চেহলাম (চল্লিশ দিন) এবং বাৎসরিক ফাতিহা উপলক্ষে ইসালে সাওয়াবের ব্যবস্থাও করা হয় আর তাতে রিসালা বণ্টনও করা হয় । اَلْحَمْدُ لِلّٰه কাফন দাফন বিভাগ এবং আই টি ডিপার্টমেন্টের যৌথ প্রচেষ্টায় আশিকানে রাসূলের সুবিধার জন্য Muslim's Funeral (কাফন দাফন) নামে মোবাইল অ্যাপ্লিকেশনও তৈরি করা হয়েছে। যাতে রুহ বের হওয়ার সময় গুরুত্বপূর্ণ কাজ, মৃত ব্যক্তির গোসলের সম্পূর্ণ পদ্ধতি, কাফন তৈরি করার পদ্ধতি, জানাযা নামাযের পদ্ধতি, কবর তৈরি এবং দাফন করার সকল বিষয়াদি 3D Video এর মাধ্যমে শেখানোর চেষ্টা করা হয়েছে। ইলমে দ্বীন শিখতে আগ্রহী ইসলামী ভাইয়েরা এই অ্যাপ্লিকেশনটি (Play Store) প্লে স্টোর থেকে Muslim's Funeral নামে সার্চ (Search) দিয়ে ইনস্টল (Install) করতে পারবেন।"
    },
    {
        "1": "ধারণার পরিচিতি",
        "2": "    স্মরণ রাখবেন! প্রত্যেক এমন কল্পনা যা কোনো প্রকাশ্য নিদর্শনের মাধ্যমে অর্জিত হয় তাকে ধারণা বলে। উদাহরণ স্বরূপ ধোঁয়া উঠতে দেখে আগুনের কল্পনা করা এটাও একটা ধারণা। (মুফরদাতে ইমাম রাগেব, ৫০৯ পৃষ্ঠা) ধারণা ভালো ও খারাপ উভয়টি হতে পারে। কারো ব্যাপারে ভালো ধারণা রাখাকে সুধারণা এবং কারো ব্যাপারে খারাপ ধারণা রাখাকে কুধারণা বলে।\n"
    },
    {
        "1": "সুধারণার ব্যাপারে হাদীস শরীফ",
        "2": "\t(১) “اِنَّ حُسْنَ الظَّنِّ مِنَ الْاِيْمَان অর্থাৎ নিশ্চয়ই ভালো ধারণা রাখা ঈমানের অংশ।” (তাফসীরে রূহুল বয়ান, ৯ম খণ্ড, ৮৪ পৃষ্ঠা, আয়াত ”ان بعض الظن اثم“)\n\t(২) রাসূলে আকরাম, নূরে মুজাস্সাম صَلَّی اللهُ عَلَیْہِ وَاٰلِہٖ وَسَلَّم কা’বাকে উদ্দেশ্য করে ইরশাদ করেন- “তুমি ও তোমার পরিবেশ কতইনা উত্তম, তুমি কতই সম্মানিত এবং তোমার সম্মান কতই সু-উচ্চ! ঐ সত্তার শপথ! যার কুদরতী কবজায় আমি মুহাম্মদ صَلَّی اللهُ عَلَیْہِ وَاٰلِہٖ وَسَلَّم এর প্রাণ! আল্লাহ পাকের কাছে মু’মিনের জান, মাল এবং তার ভালো ধারণা রাখার সম্মান তোমার সম্মানের চেয়েও বেশি।” (সুনানে ইবনে মাজাহ, ৪র্থ খণ্ড, ৩১৯ পৃষ্ঠা, হাদীস- ৩৯৩২)\n\n\t(৩) “حُسْنُ الظَّنِّ مِنْ حُسْنِ الْعِبَادَةِ অর্থাৎ সুধারণা একটি উত্তম ইবাদত।” (সুনানে আবু দাউদ, ৪র্থ খণ্ড, ৩৮৮ পৃষ্ঠা, হাদীস- ৪৯৯৩)\n\n    বর্ণিত শেষ হাদীসের ব্যাপারে প্রসিদ্ধ মুফাস্সীর হাকীমুল উম্মত, মুফতী আহমদ ইয়ার খাঁন رَحْمَۃُ اللهِ عَلَیْہِ বলেন- মুসলমানের প্রতি ভালো ধারণা রাখা এবং তার প্রতি খারাপ ধারণা না করাও উত্তম ইবাদতের মধ্যে থেকে একটি ইবাদত। (মিরআতুল মানাযিহ, ৬ষ্ঠ খন্ড, ৬২১ পৃষ্ঠা)\n সুধারণার উপকার\n    সুধারণা পোষণ করাতে অনেক উপকার রয়েছে-\n(১) সুধারণার বরকতে বান্দা খারাপ ধারণা থেকে বেঁচে বিপুল সাওয়াব অর্জন করে।\n(২) সুধারণার পোষণ করার বরকতে মুসলমান ভাইয়ের সম্মান সুরক্ষিত থাকে।\n(৩) যে তার মুসলমান ভাইয়ের প্রতি সুধারণা রাখে, তার অন্তরে প্রশান্তি অর্জিত হয়। আর যে খারাপ ধারণার কুঅভ্যাসে লিপ্ত হয়, তার অন্তরে ত্রাসের বসতি স্থাপিত হয়।\n(৪) সবচেয়ে বড় কথা হলো সুধারণা পোষণ করার মাধ্যমে বান্দা আল্লাহ পাক ও তাঁর প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সন্তুষ্টি অর্জন করে।\n"
    },
    {
        "1": "কুধারণার ক্ষতি",
        "2": "    কুধারণার অনেক ক্ষতি রয়েছে তার মধ্যে থেকে কিছু হলো--\n(১) উপস্থিত ব্যক্তির সামনে যদি মনের কুধারণা প্রকাশ করা হয়, তবে তার অন্তরে কষ্ট পাওয়ার প্রবল সম্ভাবনা রয়েছে এবং শরীয়তের অনুমতি ছাড়া মুসলমানের মনে কষ্ট দেয়া হারাম।\n(২) যদি তার অনুপস্থিতিতে অন্য করো কাছে প্রকাশ করা হয়, তবে গীবত হয়ে যাবে, আর মুসলমানের গীবত করা হারাম।\n(৩) কুধারণার মাধ্যমে দোষ অন্বেষণ সৃষ্টি হয়। কেননা, অন্তর কেবল ধারণা করে বসে থাকে না, বরং সত্যতা অন্বেষণ করে। যার কারণে মানুষ দোষ অন্বেষণে লিপ্ত হয়, আর দোষ অন্বেষণ অর্থাৎ মুসলমান ভাইয়ের গুনাহের পিছনে লেগে থাকা নিষেধ।\n(৪) কুধারণার মাধ্যমে রাগ, হিংসা, ঘৃণা, শত্রুতার বাতেনী রোগ সৃষ্টি হয়।\n(ফতহুল বারী, ১০তম খণ্ড, ৪১০ পৃষ্ঠা, হাদীস- ৬০৬৬)\n\n(৫) কথায় কথায় কুধারণা পোষণকারীদের থেকে মানুষ দূরে সরে যায়, আর এই ধরণের লোক মানুষের দৃষ্টিতে অপদস্থ হয়।\nصَلُّوْا عَلَی الْحَبِیْب!                                \tصَلَّی اللهُ عَلٰی مُحَمَّد\n\n     প্রিয় ইসলামী ভাইয়েরা! আমরা সুধারণার বরকত সম্পর্কে শুনলাম, সুধারণা সম্পর্কে কুরআনের আয়াত ও হাদীস শুনলাম, সুধারণার উপকার, কুধারণার ক্ষতি সম্পর্কে শুনলাম। এসব কিছু দেখে আমাদের উচিৎ- নিজের মুসলমান ভাইদের সম্পর্কে সর্বদা সুধারণা রাখা এবং কুধারণা পরিহার করা।\n"
    },
    {
        "1": "জশনে বিলাদত সম্পর্কিত আত্তারের চিঠি",
        "2": "    সগে মদীনা মুহাম্মদ ইল্ইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ এর পক্ষ থেকে সকল আশিকানে রাসূল ইসলামী ভাই ও ইসলামী বোনদের খেদমতে:\nاَلسَّلَامُ عَلَیْکُمْ وَرَحْمَۃُ اﷲ وَبَرکاتُہ  الحمدُ لِلّٰہ رَبِّ العٰلمینَ علٰی کلِ حال۔\n\n    اَلْحَمْدُ لِلّٰهِ رَبِّ الْعٰلَمِیْنَ খুশিতে আন্দোলিত হোন! খুব শীঘ্রই রবিউল আউয়াল মাসের আগমন হচ্ছে। ভালো ভালো নিয়্যত সহকারে জশনে বিলাদত ধুমধামের সাথে উদযাপনের জন্য প্রস্তুত হয়ে যান।\nতুম ভী করকে উন কা চর্চা আপনে দল চমকাও\nউঁচে মে উঁচা নবী কা ঝান্ডা ঘর ঘর মেঁ লেহরাও\n\n\t(১) চাঁদ রাতে ( অর্থাৎ পহেলা রবিউল আউয়ালের দিবাগত রাত ) এই শব্দগুলো মসজিদে তিনবার ঘোষণা করুন “সকল ইসলামী ভাই ও ইসলামী বোনদের মোবারকবাদ, রবিউল আউয়াল শরীফের চাঁদ দেখা গেছে।”\nরবিউল আউয়াল উম্মিদোঁ কী দুনিয়া সাথ লে আয়া\nদুয়াওঁ কী কুবুলিয়ত কো হাথোহাথ লে আয়া\n\n    (২) দয়া করে! রবিউল আউয়াল শরীফের বরকতে আজ থেকেই ইসলামী ভাইয়েরা সারাজীবনের জন্য এক মুষ্ঠি দাড়ি রাখার নিয়্যত করে নিন। (পুরুষদের জন্য দাড়ি মুণ্ডন করা বা এক মুষ্ঠির চাইতে ছোট করা হারাম এবং অনতিবিলম্বে তাওবা করে এ সমস্ত গুনাহ্ থেকে বিরত থাকা জরুরী।)\nঝুক গয়া কা’বা, সভী বুত মূঁহ কে বল অউঁধে গিরে\nদবদবা আমদ কা থা, আহলান ওয়া সাহলান মারহাবা\n\n     (৩) সুন্নাত ও নেকীর ব্যাপারে স্থায়িত্ব অর্জন করার জন্য ( অর্থাৎ আমল সবসময় জারি রাখার জন্য) সর্বশ্রেষ্ঠ ফর্মুলা হচ্ছে- সকল ইসলামী ভাই আজ কী কী আমল করেছেন এ ব্যাপারে প্রতিদিন নিজের আমল পর্যবেক্ষণ করার মাধ্যমে “নেক আমল রিসালা” পূরণ করে প্রতি ইংরেজি মাসের ১ তারিখের মধ্যে নিজ এলাকার যিম্মাদারকে জমা দিন। তাকওয়ার অমূল্য ভাণ্ডার অর্জিত হবে এবং ইশকে রাসূলের সুধা পেয়ালা ভরে পান করার সৌভাগ্য নসীব হবে।\nবদলিয়াঁ রহমত কী ছায়ীঁ বুঁদীয়াঁ রহমত কী আয়ী\nআব মুরাদেঁ দিল কী পায়ী আমদে শাহে আরব হে\n\n    (৪) দা’ওয়াতে ইসলামীর যিম্মাদারগণসহ সকল ইসলামী ভাইয়েরা নিয়্যত করে নিন- সাপ্তাহিক মাদানী মুযাকারায় অংশগ্রহণ (প্রশ্নোত্তর শুরু হওয়া থেকে কমপক্ষে ১ ঘন্টা ১২ মিনিট) এবং সাপ্তাহিক সুন্নাতে ভরা ইজতিমায় রাত অতিবাহিত করবো। এটাও নিয়্যত করুন- প্রতিমাসে ৩ দিন, প্রতি ১২ মাসে একমাস এবং জীবনে কমপক্ষে ১২ মাসের সুন্নাত শেখা ও শেখানোর মাদানী কাফেলায় সফর করবো। সকল আশিকানে রাসূল নিগরান ও যিম্মাদার সহ রবিউল আউয়াল শরীফে প্রিয় নবী صَلَّی اللهُ عَلَیْہِ وَاٰلِہٖ وَسَلَّم মহান দরবারে ঈসালে সাওয়াবের নিয়্যতে কমপক্ষে তিন দিনের জন্য সুন্নাত শেখা ও শেখানোর মাদানী কাফেলায় সফর করুন এবং প্রতিদিন “ঘর দরস“ও দিন অথবা শুনুন।\nম্যাঁ মুবাল্লিগ বনূঁ সুন্নাতোঁ কা, খূব চর্চা করূঁ সুন্নাতোঁ কা\nইয়া খুদা! দরস দূঁ সুন্নাতোঁ কা, হো করম বেহরে খাকে মদীনা\n\n    (৫) নিজেদের মসজিদ, ঘর, দোকান, কারখানা ইত্যাদিতে ১২টি বা কমপক্ষে ১টি করে মাদানী পতাকা রবিউল আউয়াল শরীফের চাঁদ দেখা যাওয়ার পর থেকে শুরু করে ১২ই রবিউল আউয়াল পর্যন্ত উত্তোলন করুন। বাস, জিপ, ট্রেন, লঞ্চ, স্টিমার, জাহাজ, মালবাহী গাড়ি, ট্রাক, ট্রলি, টেক্সি, রিক্সা, ঘোড়ার গাড়ী ইত্যাদিতে মাদানী পতাকা বেঁধে দিন। নিজের সাইকেল, স্কুটার এবং কারেও লাগিয়ে দিন। চারিদিকে মাদানী পতাকার বাহার সকলের দৃষ্টিগোচর হবে। সাধারণত ট্রাকের পিছনে প্রাণীর বড় বড় ছবি এবং অযথা (গান বা) কবিতার লাইন লেখা থাকে। সম্ভব হলে আপন আপন যানবাহনে লিখিয়ে নিন- “আমি দা’ওয়াতে ইসলামীকে ভালোবাসি।”\n"
    },
    {
        "1": "আত্তারের দোয়া",
        "2": "    হে রব্বে মুস্তফা! যে ব্যক্তি নিজের স্কুটার (শুধু সামনের দিকে আর), কার, টেক্সি, বাস, ট্রাক, মালবাহী গাড়ি, পানির ট্যাংক, রিক্সা, মোটর সাইকেল ইত্যাদির সামনে বা পিছনে অথবা উভয় দিকে “আমি দা’ওয়াতে ইসলামীকে ভালবাসি” লেখে বা লেখায় বা তার স্টিকার নিজে বা অন্যকে দিয়ে লাগায়, তার গাড়িকে দুর্ঘটনা থেকে সুরক্ষিত রাখো আর তাকে বিনা হিসাবে ক্ষমা করো। যে কোন গাড়ির মালিককে এই কাজের জন্য প্রস্তুত করে তার হকেও এই দোয়া কবুল করো।\n    বিশেষ সতর্কতা: যদি পতাকায় সবুজ গম্বুজ, না’লাইন শরীফের নকশা কিংবা অন্য কোন লেখা থাকে, তাহলে এ বিষয়ের প্রতি লক্ষ্য রাখতে হবে যে, তা যেন ছিঁড়ে না যায় এবং উড়ে মাটিতে পড়ে না যায়। যদি আদব করা সম্ভব না হয়, এমন পতাকা উড়াবেন না। যখন ১২ই রবিউল আউয়াল শরীফের দিন চলে যাবে, সাথে সাথে সকল পতাকা ও আলোকসজ্জার সরঞ্জাম খুলে নিন। বিশেষত মাদানী মারকায ফয়যানে মদীনা ও দা’ওয়াতে ইসলামীর মসজিদসমূহ, জামিয়াতুল মদীনা ও মাদরাসাতুল মদীনা (বালক ও বালিকা) - সেখানেও যথাসময়ে এই ব্যবস্থা করুন।\nনবী কা ঝান্ডা লে কর নিকলো দুনিয়া পর ছা জাও\nনবী কা ঝান্ডা আমন কা ঝান্ডা ঘর ঘর মেঁ লেহরাও\n\n    (৬) নিজ ঘরে ১২টি আলোকসজ্জার বাতি (string lights) বা কমপক্ষে ১২টি বাল্ব- পাশাপাশি নিজ মহল্লায় ১২ দিন পর্যন্ত এবং মসজিদে সেখানকার রীতি মোতাবেক আলোকসজ্জা করুন। যেখানে মসজিদের চাঁদায় ১২ দিন পর্যন্ত আলোকসজ্জার প্রচলন নেই, সেখানে এই কাজের জন্য আলাদাভাবে চাঁদা সংগ্রহ করে ১২ দিন পর্যন্ত আলোকসজ্জা করা যেতে পারে। পুরো এলাকাকে মাদানী পতাকা ও রঙবেরঙের বাতি দিয়ে সাজিয়ে নববধুর মতো বানিয়ে ফেলুন। মসজিদ, ঘরের ছাদ, মোড় ইত্যাদিতে পথচারী এবং যাত্রীদের কষ্ট না হয় মত এবং সর্বসাধারণের অধিকার খর্ব না করে খোলা আকাশে ১২ মিটারের বা স্থান-কাল-পাত্র ভেদে বড় বড় পতাকা উত্তোলন করুন। রাস্তার মধ্যখানে পতাকা লাগাবেন না এতে ট্রাফিক সিস্টেম বিঘ্নিত হবে। পতাকা লাগানোর জন্য ফুটপাথ খুঁড়বেন না। খবরদার! গলি বা অন্য কোথাও এ ধরণের সাজ-সজ্জা করবেন না, যাতে মানুষের চলাচলের পথ সংকীর্ণ হয় এবং তাদের অধিকার খর্ব হয় ও তারা মনক্ষুন্ন হয়। (মনে রাখবেন! এ আলোকসজ্জার জন্য বিদ্যুৎ চুরি করা হারাম। তাই এ ব্যাপারে বিদ্যুৎ সরবরাহকারী প্রতিষ্ঠানের সাথে যোগাযোগ করে বৈধ পন্থায় বিদ্যুতের ব্যবস্থা করুন।)\nমাশরিক ও মাগরিব মেঁ এক এক, বামে কাবা পর ভী এক\nনসব পরচম হো গয়া আহলান ওয়া সাহলান মারহাবা\n    (৭) প্রত্যেক ইসলামী ভাই সাধ্যমত “মাকতাবাতুল মদীনা” হতে প্রকাশিত দ্বীনি কিতাব ও রিসালা ও মাদানী ফুল সম্বলিত বিভিন্ন লিফলেট জুলূসে মীলাদে বণ্টন করুন। এভাবে সারা বছর নিজের দোকান ইত্যাদিতে রিসালা বণ্টনের ব্যবস্থা করে নেকীর দা’ওয়াতের সাড়া ফেলে দিন। বিয়ের দাওয়াত ও ঈসালে সাওয়াবের ইজতিমায় এবং ঈসালে সাওয়াবের উদ্দেশ্যে রিসালা বণ্টনের ব্যবস্থা করুন আর অন্যদেরও উৎসাহিত করুন। সবাই সাপ্তাহিক রিসালা পাঠ করার বা শোনার সৌভাগ্য অর্জন করুন এবং প্রতি বছর ১২ মাসের জন্য “মাসিক ফয়যানে মদীনা” বুকিং দিন।\nচার সূ রহমতোঁ কী হাওয়ায়েঁ চলীঁ, হো গয়ী জিস সে সারী ফাযা দিলনশীঁ\nমুসকুরাও সভী আ গয়ে হেঁ নবী, গম কে মারো তুমহারী খুশী কে লিয়ে\n    (৮) “জশনে বিলাদতের ১২টি মাদানী ফুল” লিফলেটটি সম্ভব হলে ১১২টি করে অথবা কমপক্ষে ১২টি করে আরো সম্ভব হলে “বসন্তের প্রভাত” রিসালা ১২টি “মাকতাবাতুল মদীনা” থেকে কিনে বণ্টন করুন। বিশেষত তা ঐ সকল সংগঠনের নেতৃস্থানীয় লোকেদের কাছে পৌঁছে দিন যারা রবিউল আউয়াল শরীফে আলোকসজ্জা, নাত মাহফিল ও জুলুসে মীলাদের আয়োজন করে। রবিউল আউয়াল শরীফে কোন সুন্নী আলিম বা মসজিদের ইমাম, মুয়াজ্জিন, খাদিমের কিছু না কিছু আর্থিক খেদমত করুন। যদি সৌভাগ্য হয় এই খিদমত প্রতিমাসে চালু রাখুন। বিয়ের সময় কার্ডের সাথে মাকতাবাতুল মদীনার দ্বীনি রিসালা সংযুক্ত করে দিন। ঈদ কার্ডের বদলে দ্বীনি কিতাব ও রিসালা দেওয়ার রেওয়াজ চালু করুন, যাতে করে যে টাকা খরচ হবে তাতে যেন দ্বীনেরও উপকার হয়। আনন্দ ও শোকের অনুষ্ঠানে আপনার এলাকার মাকতাবাতুল মদীনার সাথে যোগাযোগ করে স্টল বসান এবং মেহমানদের মাঝে সাধ্যমত ইসলামী কিতাব ও রিসালা ফ্রি বণ্টন করুন।\nবিলাদতে শাহে দীঁ হার খুশী কি বাইস হে\nহাজার ঈদ সে ভারী হে বারাভীঁ তারীখ\n    (৯) শহর, গ্রাম, ওয়ার্ড, ইউনিয়ন ইত্যাদি পর্যায়ে সংশ্লিষ্ট প্রত্যেক নিগরান ১২ দিন পর্যন্ত প্রতদিন বিভিন্ন মসজিদে আজিমুশশান সুন্নাতে ভরা ইজতিমার আয়োজন করুন। বিশিষ্ট ব্যক্তিবর্গের বাসস্থান, আশিকানে রাসূলের দোকান, মার্কেট, কারখানা, শিক্ষা প্রতিষ্ঠান প্রভৃতিতেও এই ইজতিমা করুন।\nলব পর না’তে রাসূলে আকরাম, হাথোঁ মেঁ পরচম\nদিওয়ানা সরকার কা কিতনা পিয়ারা লাগতা হে\n    (১০) ১১ রবিউল আউয়াল সন্ধ্যায় নয়তো ১২ রবিউল আউয়াল রাতে ভালো ভালো নিয়্যত সহকারে গোসল করুন। যদি সম্ভব হয় সকল ঈদের সেরা ঈদের সম্মানার্থে সাদা পোশাক, পাগড়ি, সরবন্দ, টুপি, মাথার উপর সাদা চাদর, পর্দার উপর পর্দা করার চাদর, মিসওয়াক, পকেট রুমাল, জুতা, তাসবীহ, আতরের শিশি, হাতঘড়ি, কলম, কুফলে মদীনা প্যাড, ইত্যাদি সম্ভব হলে নিজের ব্যবহারের প্রত্যেক জিনিস নতুন কিনে নিন। (মিলাদ শরীফ ও অন্যান্য বরকতময় মজলিশের জন্য গোসল করা মুস্তাহাব। দেখুন নামাযের আহকাম, ১১৫ পৃষ্ঠা।\nআয়ী নয়ী হুকুমত সিক্কা নয়া চলে গা\nআলম নে রঙগ বদলা, সুবহে শবে বিলাদত\n\n    (১১) ১২ তারিখ রাত ইজতিমায়ে মিলাদে অতিবাহিত করে সুবহে সাদিকের সময় নিজের হাতে মাদানী পতাকা তুলে দরূদ ও সালাম পড়ে অশ্রুসিক্ত নয়নে সুবহে বাহারাঁ বা বসন্তের প্রভাতকে অভ্যর্থনা জানান। ফযরের নামায শেষে সালাম দেওয়ার পর ঈদ মোবারক বলে একে অপরের সাথে খুশি মনে সাক্ষাত করুন, আর সারাদিন ঈদের মোবারকবাদ পেশ করুন এবং ঈদ উপলক্ষে সাক্ষাৎ করুন।\nঈদে মিলাদুন্নবী তো ঈদ কী ভী ঈদ হে\nবিল ইয়াকীঁ হে ঈদে ঈদাঁ ঈদে মিলাদুন্নবী\n     (১২) আল্লাহ পাকের আখেরী নবী صَلَّی اللهُ عَلَیْہِ وَاٰلِہٖ وَسَلَّم প্রতি সোমবার শরীফ রোযা রেখে নিজের বিলাদত দিবস পালন করতেন, আপনিও প্রিয়নবীর স্মরণে ১২ই রবিউল আউয়াল শরীফে রোযা রেখে মাদানী পতাকা হাতে নিয়ে জুলূসে মীলাদে অংশ নিন। যতটুকু সম্ভব ওযু অবস্থায় থাকুন। মুখে দরূদ সালাম ও না’তে মুস্তফার গুঞ্জন করুন। দৃষ্টিকে নত রেখে পূর্ণ ভাবগাম্ভীর্য বজায় রেখে পথ চলুন। লাফালাফি করে চলে কাউকে সমালোচনার সুযোগ দেবেন না। (দা’ওয়াতে ইসলামীর যিম্মাদারগণ জুলুসে মিলাদে ঐ শ্লোগান দেবেন বা গাড়িতে ঐ কালাম চালাবেন, যা মাদানী মারকাযের পক্ষ থেকে জারি করা হয়।)\nরবী’এ পাক তুঝ পর আহলে সুন্নাত কিউঁ না কুরবাঁ হোঁ\nকে তেরী বারভী তারীখ ওয়োহ জানে কমর আয়া\nصَلُّوْا عَلَی الْحَبِیْب!                          \t      صَلَّی اللهُ عَلٰی مُحَمَّد"
    },
    {
        "1": "হাত মেলানোর সুন্নাত ও আদব",
        "2": "    প্রিয় ইসলামী ভাইয়েরা! আসুন শায়খে তরীকত, আমীরে আহলে সুন্নাত, হযরত আল্লামা মাওলানা আবু বিলাল মুহাম্মাদ ইলিয়াস আত্তার কাদরী রযভী যিয়ায়ী دَامَتْ بَرَکَاتُہُمُ الْعَالِیَہ এর রিসালা ‘১০১ মাদানী ফুল’ হতে হাত মেলানোর কিছু সুন্নাত ও আদব শুনি। শুরুতে দুইটি ফরমানে মুস্তফা صَلَّی اللهُ عَلَیْہِ وَاٰلِہٖ وَسَلَّم * যখন দুইজন মুসলমান সাক্ষাৎ করে মুসাফাহা করে এবং একে অপরের খোঁজখবর নেয়, তখন মহান আল্লাহ তাদের মাঝে একশটি (১০০) রহমত নাযিল করেন, যার মধ্যে নিরানব্বইটি রহমত যে বেশি আন্তরিকতার সাথে সাক্ষাৎ করে এবং ভালো ভাবে তার ভাইয়ের খোঁজখবর নেয়- তার জন্য। (মু’জামুল আউসাত, ৫/৩৮০, সংখ্যা- ৭৬৭৬) * যখন দুই বন্ধু পরস্পর দেখা সাক্ষাৎ করে, মুসাফাহা করে এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর উপর দরূদ পাঠ করে, তারা পৃথক হওয়ার আগে আগেই তাদের অতীত ও ভবিষ্যতের গুনাহ মাফ করে দেওয়া হয়। ( শু’আবুল ঈমান, ৬/৪৭১, হাদীস - ৮৯৪৪) * দুইজন মুসলমানের সাক্ষাতের সময় সালাম দেওয়া এবং মুসাফাহা করা অর্থাৎ উভয় হাত মেলানো সুন্নত। * বিদায়ের সময়ও সালাম করুন , হাতও মেলাতে পারেন। * হাত মেলানোর সময় দরুদ শরীফ পড়ে সম্ভব হলে এই দুয়াটিও পড়ুন- یَغفِرُ اللهُ لَنَا وَ لَکُم (অর্থাৎ আল্লাহ আমাদের এবং তোমাদের ক্ষমা করুক)।"
    },
    {
        "1": "ঘোষণা",
        "2": "    হাত মেলানোর অবশিষ্ট সুন্নাত তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!                   صَلَّی اللهُ عَلٰی مُحَمَّد\n\n\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n     হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!                  صَلَّی اللهُ عَلٰی مُحَمَّد"
    }
]