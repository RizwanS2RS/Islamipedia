[
    {
        "1": "চেষ্টা সফলতার চাবিকাঠি",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "          প্রিয় নবী, রাসূলে পাক, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَامِنْ عَبْدَيْنِ مُتَحَابَّيْنِ فِي اللهِ يَسْتَقْبِلُ اَحَدُهُما صَاحِبَهُ فَيُصَافِحُه ويُصَلِّيَانِ عَلَى النَّبيِّ صَلَّی اللّٰہُ عَلَیْہِ واٰلہٖ وَسَلَّمَ اِلَّا لَمْ يَفْتَرِقَا حتّٰى تُغْفَرَذُنُوْبُهُمَامَا تَقَدَّمَ مِنْهُمَا وَمَا تَأَخَّرَت অর্থাৎ আল্লাহ পাকের জন্য পরস্পর ভালবাসা পোষণকারীরা যখন পরস্পর মিলিত হয় এবং মুসাফাহা (করমর্দন) করে আর প্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর প্রতি দরূদ শরীফ প্রেরণ করে তবে তাদের পৃথক হওয়ার পূর্বে উভয়ের পূর্ববর্তী ও পরবর্তী গুনাহ ক্ষমা করে দেয়া হয়।\n(মুসনাদে আবী ইয়ালা, মুসনদে আনাস ইবনে মালেক, ৩/৯৫, হাদীস ২৯৫১)\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! দুনিয়াবী কাজকর্ম হোক বা আখিরাতের ময়দান, সফলতা পাওয়ার জন্য চেষ্টা (Effort) করা খুবই জরুরী। তাই বলা হয় যে, “চেষ্টা সফলতার চাবিকাটি।” আজকের বয়ানে আমরা চেষ্টার গুরুত্ব সম্পর্কে শ্রবণ করবো, পাশাপাশি এটাও শুনবো যে, কোন কাজে চেষ্টা করা উচিৎ। আল্লাহ পাকের সন্তুষ্টি অর্জিত হওয়ার চেয়ে বড় সফলতা আর কিছু হতে পারে না, এতবড় সফলতা অর্জন করার জন্য কোন বিষয়ে চেষ্টা করা উচিৎ, এটাও আজ বর্ণনা করা হবে। দুনিয়া ও আখিরাতের সফলতা অর্জনের জন্য পিতামাতার আনুগত্য এবং অন্যান্য নেকী অর্জনের চেষ্টা করা কতটুকু জরুরী, এটাও শুনার সৌভাগ্য অর্জন করবো। লাগাতার চেষ্টায় লিপ্ত থাকাতে কিরূপ সফলতা অর্জিত হতে পারে, তারও ঘটনাবলী সম্বলিত কিছু পয়েন্টও আজকের বয়ানে শ্রবণ করবো।\n          আসুন! চেষ্টার গুরুত্ব সম্বলিত একটি শিক্ষামুলক ঘটনা শুনি:\n"
    },
    {
        "1": "পিঁপড়ার চেষ্টা",
        "2": "          বলা হয়: একজন বাদশা কোন একটি এলাকা জয় করার জন্য ছয় বারেরও বেশি আক্রমণ করেছিলো, কিন্তু সেই এলাকা জয় করতে বিফল হলো। যখন তার শেষবারের আক্রমণও বিফল হলো তখন সে ক্লান্ত হয়ে হতাশ অবস্থায় ঘরে আরাম করার জন্য শুয়ে পড়লো। ধারাবাহিক বিফল হওয়া আক্রমণ গুলো সম্পর্কে ভাবতে ভাবতে হঠাৎ তার দৃষ্টি কক্ষের একটি দেয়াল বেয়ে উঠতে থাকা একটি পিঁপড়ার উপর পড়লো, যে বারবার পড়ে যাওয়ার পরও দেয়ালে উঠার ইচ্ছা ছাড়লো না। কয়েকবার তো সে দেয়ালের (Wall) শেষ অংশের নিকটবর্তী হয়ে গিয়েছিলো কিন্তু আবারো নিচে পড়ে গেলো এবং আবারো দেয়াল বেয়ে উঠার চেষ্টায় লেগে রইলো। অবশেষে লাগাতার চেষ্টা করার পর সে নিজের উদ্দেশ্যে সফল হয়ে গেলো। বাদশা পিঁপড়ার এই কঠোর চেষ্টা দেখে তার মাঝে পরিবর্তন সাধিত হয়ে গেলো, সে তার হতাশাকে দূর করে দিলো, নতুন এক প্রেরণায় আবারো সেই এলাকায় আক্রমণ করলো এবং নিজের উদ্দেশ্যে সফল হয়ে গেলো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পিঁপড়ার চেষ্টা থেকে শিক্ষা গ্রহণ করুন",
        "2": "          হে আশিকানে রাসূল! এই ঘটনা থেকে জানা গেলো! ধারাবাহিক প্রচেষ্টা এবং পরিশ্রম কখনো না কখনো অবশ্যই সফল হয়, নিজের উদ্দেশ্য অর্জনের জন্য একটি পিঁপড়ার আচরণ আমাদের জন্য শিক্ষার অনেক কিছু বিদ্যমান। গন্তব্য যতই দূরে এবং কষ্টকর হোক না কেন পিঁপড়া অনেক সাহস করে নিজের উদ্দেশ্যের দিকে অগ্রসর হতে থাকে এবং বড় বড় বাধা অতিক্রম করে তবেই ক্ষান্ত হয়। এরূপ নগন্য শরীরের কয়েকটি পিঁপড়া মিলে বড় বড় খাদ্য দানা নিজেদের গর্তে টেনে নিয়ে যায়, এটাও তাদের ধারাবাহিক প্রচেষ্টা ও পরিশ্রমের ফলে হয়ে থাকে। আমাদেরও পিঁপড়া থেকে শিক্ষা অর্জন করে ধারাবাহিক চেষ্টা করাকে নিজের জীবনের অংশ বানিয়ে নেয়া উচিৎ। ধারাবাহিক চেষ্টায় কঠিন কাজও পরিপূর্ণ হয়েই যায় আর চেষ্টা ব্যতীত সহজ কাজও অনেক কঠিন (Difficult) মনে হতে থাকে।\n"
    },
    {
        "1": "চেষ্টা কোথায় করবে?",
        "2": "          প্রিয় ইসলামী ভাইয়েরা! মনে রাখবেন! * আমাদের চেষ্টা সেই সকল কাজ সমূহে করা উচিৎ, যে সকল কাজ আল্লাহ পাক এবং রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর সন্তুষ্টির উপলক্ষ্য হবে, * যা করাতে দুনিয়া ও আখিরাতের কল্যাণ হয়, * যা দ্বীন ইসলামের উন্নতির মাধ্যম হয়, * যা করাতে দুনিয়ায় আমাদের আসার উদ্দেশ্য অর্জিত হতে পারে, * যে সকল কাজে আমাদের দেশ ও জাতির উপকার হয়, * যে কাজ করাতে আল্লাহর সৃষ্টি উপকৃত হবে এবং তা কারো জন্য অন্যায়ভাবে কষ্টের কারণ যেনো না হয়, কোরআনে করীমে আল্লাহ পাক তাঁর পথে চেষ্টাকারীদের সফলতার সুসংবাদ প্রদান করেন। যেমনটি ২১তম পারা সূরা আনকাবুতের ৬৯নং আয়াতে ইরশাদ হচ্ছে:\nوَ الَّذِیۡنَ جَاہَدُوۡا فِیۡنَا لَنَہۡدِیَنَّہُمۡ سُبُلَنَا ؕ\n(পারা ২১, সূরা আনকাবুত, আয়াত ৬৯)\nকানযুল ঈমান থেকে অনুবাদ: এবং যারা আমার পথে প্রচেষ্টা চালায় অবশ্যই আমি তাদেরকে আপন পথ দেখাবো।\n\n          তাফসীরে সীরাতুল জিনানে এই আয়াতে করীমার আলোকে যা লিপিবদ্ধ রয়েছে, তার সারমর্ম হলো:\n(১) ...যারা আল্লাহ পাকের আনুগত্য করার চেষ্টা করবে, তাদেরকে অবশ্যই সাওয়াবের পথ দেখানো হবে।\n(২) ...যারা তাওবা করার চেষ্টা করবে, অবশ্যই তাদেরকে একনিষ্ঠতার পথ দেখানো হবে।\n(৩) ...যারা ইলম অর্জনের জন্য চেষ্টা করবে, অবশ্যই তাদেরকে আমলের পথ দেখিয়ে দেয়া হবে।\n(৪) ...যারা সুন্নাতকে প্রতিষ্ঠা করার চেষ্টা করবে, তাদেরকে জান্নাতের পথ দেখানো হবে। (সীরাতুল জিনান, ৭/৪০৯)\n\n      \tহে আশিকানে রাসূল! এই আয়াতে করীমা এবং এর তাফসীর দ্বারা জানা গেলো! যে ব্যক্তি ভাল কাজ করবে, সে তার ফলও ভালই পাবে। আল্লাহ পাকের দয়ায় আশা করা যায় * যে ব্যক্তি পিতামাতার আনুগত্যের চেষ্টা করবে তবে দুনিয়া ও আখিরাতের সফলতা তার কদমে এসে চুমু খাবে। * যে ব্যক্তি মুসলমানকে আহার করানোর চেষ্টা করবে, আখিরাতের ধাপসমূহ তার জন্য সহজ হয়ে যাবে, * যে ব্যক্তি সদকা দেয়ার চেষ্টা করবে, তার সম্পদে বরকত হতে থাকবে, * যে ব্যক্তি গুনাহ থেকে তাওবা করার চেষ্টা করবে, তার একনিষ্ঠতার দৌলত নসীব হবে, * যে ইলম অর্জনের চেষ্টা করবে, তার আমলের ময়দানে সফলতা নসীব হবে, * যে সুন্নাতের প্রসারের চেষ্টা করবে, তবে জান্নাতের মতো নেয়ামতের অধিকারী হবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! আল্লাহ পাকের সন্তুষ্টি অর্জন আমাদের মূল উদ্দেশ্য হওয়া উচিৎ। আল্লাহ পাকের সন্তুষ্টি অর্জনে দুনিয়াও সজ্জিত হয়ে যায় এবং আখিরাতও ঝলমল হয়ে উঠে। মনে রাখবেন! আল্লাহ পাকের সন্তুষ্টি সবচেয়ে বড়, মানুষের চেষ্টার পর সফলতা প্রদানকারী দয়ালূ রব তাঁর পবিত্র কালামে ইরশাদ করেন:\nوَ رِضۡوَانٌ مِّنَ اللّٰہِ اَکۡبَرُ ؕ\n(পারা ১০, সূরা তাওবা, আয়াত ৭২)\nকানযুল ঈমান থেকে অনুবাদ: এবং আল্লাহ পাকের সন্তুষ্টি সর্বশ্রেষ্ঠ।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "আল্লাহর সন্তুষ্টির জন্য ইবাদত",
        "2": "          হে আশিকানে রাসূল! আল্লাহ পাকের সন্তুষ্টির ন্যায় সফলতা অর্জনের জন্য প্রয়োজনীয় জ্ঞান অর্জন করে সেই অনুযায়ী আল্লাহ পাকের ইবাদত করা উচিৎ। কেননা ইবাদত কবুলের জন্য আবশ্যক যে, তা এমন পদ্ধতিতে করা, যেমনটি শরীয়ত আদেশ দিয়েছে। মনে রাখবেন! * জ্ঞান অর্জন করে আল্লাহ পাকের ইবাদত করা হলো শয়তানের ফাঁদ থেকে বের হওয়ার উপায়। * আল্লাহ পাকের নৈকট্য অর্জনের মাধ্যম। * গুনাহের রোগ থেকে আরোগ্য লাভের ঔষধ। * জাহেরী ও বাতেনী সংশোধনের উপায়। * রূহের সতেজতার মাধ্যম। * জ্ঞান অর্জন করে আল্লাহ পাকের ইবাদত করা ঐ মাধ্যম, যা মানুষকে আল্লাহ পাকের নিকটতম করে দেয়। এই কারণেই আমাদের বুযুর্গানে দ্বীনরা رَحِمَہُمُ اللهُ المُبِيْن সর্বদা ইলম ও শরীয়তের বিধান অনুযায়ী আল্লাহ পাকের ইবাদতে লিপ্ত থাকা এবং ফরয ও ওয়াজিব আদায় করার পাশাপাশি নফলের আধিক্য করে আল্লাহ পাকের সন্তুষ্ট অর্জন করার চেষ্টায় মগ্ন থাকতেন। আসুন! বুযুর্গানে দ্বীনদের رَحِمَہُمُ اللهُ المُبِيْن ইবাদতের ঘটনাবলী শ্রবণ করি:\n"
    },
    {
        "1": "গাউছে পাক رَحْمَۃُ اللهِ عَلَیْہِ এর ইবাদত",
        "2": "          মানব ও জ্বিনদের গাউছ, হুযুর শেখ সৈয়দ আব্দুল কাদের জিলানী رَحْمَۃُ اللهِ عَلَیْہِ ৪০ বছর পর্যন্ত ইশার অযু দ্বারা ফজরের নামায আদায় করতে থাকেন, ১৫ বছর পর্যন্ত সারারাতে একবার কোরআনে পাক খতম করতে থাকেন। (বাহজাতুল আসরার, ১১৮ পৃষ্ঠা) প্রতিদিন একহাজার (১০০০) রাকাত নফল নামায আদায় করতেন।  (তাফরীহুল খাতির, ৩৬ পৃষ্ঠা)"
    },
    {
        "1": "সুফিয়ান সাওরী رَحْمَۃُ اللهِ عَلَیْہِ এর ইবাদত",
        "2": "          হযরত সুফিয়ান সাওরী رَحْمَۃُ اللهِ عَلَیْہِ কে তাঁর ইন্তিকালের পর কেউ স্বপ্নে দেখে জিজ্ঞাসা করলেন: مَافَعَلَ اللهُ بِكَ؟ অর্থাৎ আল্লাহ পাক আপনার সাথে কিরূপ আচরণ করেছেন? উত্তর দিলেন: আমি আমার দয়ালূ রবের দীদার করেছি, তখন দয়ালূ রব আমাকে ইরশাদ করলেন: হে ইবনে সাঈদ! তোমাকে মুবারকবাদ, আমি তোমার প্রতি সন্তুষ্ট, কেননা যখন রাত হয়ে যেতো তখন তুমি অশ্রুসিক্ত ও অন্তরের নম্রতা সহকারে আমার ইবাদত করতে, জান্নাত তোমার সামনে বিদ্যমান, যেই অট্টালিকা নিতে চাও নিয়ে নাও এবং তুমি আমার যিয়ারত করতে থাকো, কেননা আমি তোমার থেকে দূরে নই। (হিলইয়াতুল আউলিয়া, সুফিয়ান সাওরী, ৭/৭৭)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! আপনারা শুনলেন তো! আমাদের বুযুর্গানে দ্বীনরা رَحِمَہُمُ اللهُ المُبِيْن আল্লাহ পাকের সন্তুষ্টি অর্জনের জন্য কিরূপ চেষ্টা করতেন, দিন হোক বা রাত তাঁেদর জীবনের উদ্দেশ্য একই থাকতো যে, আমাকে আমার দয়ালূ রবকে সন্তুষ্ট করতে হবে, যখন এই মাহাত্ম ব্যক্তিত্বগণ আল্লাহ পাকের ইবাদত এমনভাবে করতেন, যেমনটি করার আদেশ রয়েছে, তখন দয়ালূ রব তাঁদেরকে আপন সন্তুষ্টির সুসংবাদ শুনান। কিন্তু আফসোস! বর্তমানে আমরা দুনিয়াবী কার্যকলাপে তো একে অপরের থেকে অগ্রগামী হওয়ার চেষ্টা করে থাকি, যেমন; কারো আলিশান বাড়ি দেখে তার মতো বানানোর আকাঙ্ক্ষা করি, কাউকে উন্নত পোশাক পরিধান করতে দেখলে তবে তেমনই পরিধান করার আকাঙ্ক্ষা করি, কারো নতুন গাড়ি বা সফল ব্যবসা দেখে মুখে পানি চলে আসে। দুনিয়াবী ধন সম্পদের ভালবাসা এতবেশি বৃদ্ধি পাচ্ছে যে, দিনরাত তা অর্জনের জন্য কষ্ট সহ্য করতে এবং চেষ্টা করতে সামান্যতমও ক্লান্ত হইনা।\n          কখনো কি কাউকে নেকী করতে দেখে আমাদের মাঝেও নেকীর চেষ্টা করার প্রেরণা জাগ্রত হয়েছে? কখনো কি কাউকে মসজিদের দিকে যেতে দেখে আমাদেরও পাঁচ ওয়াক্ত নামায জামাআত সহকারে প্রথম সারিতে আদায় করার চেষ্টা করার মানসিকতা সৃষ্টি হয়েছে? কাউকে মিসওয়াক, চেহারায় দাড়ি শরীফ এবং মাথায় সবুজ পাগড়ী শরীফ দ্বারা সাজাতে দেখে কখনো কি এই সুন্নাতগুলো পালনের প্রেরণা সৃষ্টি হয়েছে? কোন ইসলামী ভাইকে মাদানী দরস, এলাকায়ে দাওরা, সাপ্তাহিক ইজতিমা ও মাদানী মুযাকারায় অংশগ্রহণ করতে দেখে আমরাও কি সেই কাজের জন্য চেষ্টা করেছি? হায়! যদি অপরকে নেক কাজে লিপ্ত দেখে আমাদের মাঝেও নেককার হওয়ার জন্য চেষ্টা করার প্রেরণা সৃষ্টি হতো। আসুন! ইবাদতের আগ্রহ বৃদ্ধির নিয়্যতে এক বুযুর্গ رَحْمَۃُ اللهِ عَلَیْہِ এর ঘটনা শ্রবণ করি:\n"
    },
    {
        "1": "সারা রাত ইবাদত এবং সারাদিন রোযা",
        "2": "          হযরত হাবীব নাজ্জার رَحْمَۃُ اللهِ عَلَیْہِ সারারাত ইবাদত করতেন, সারাদিন রোযা রাখতেন, ইফতারের জন্য যা খাবার উপস্থিত হতো তাও অন্যের মাঝে বন্টন করে দিতেন এবং স্বয়ং সারারাত ক্ষুধার্ত অবস্থায়ই ইবাদতে অতিবাহিত করে দিতেন। যখন সকাল নিকটবর্তী হতো তখন বিনয় ও নম্রতার সহিত আল্লাহ পাকের দরবারে এভাবে দোয়া করতেন: আমি উদাসিনতার সাগরে ডুবে আছি এবং গুনাহের ময়দানে চলছি। ইয়া ইলাহী! তোমার এই নিকৃষ্ট, গুনাহগার এবং অসুস্থ বান্দা তোমার দয়াময় দরজায় উপস্থিত আর তোমার আশ্রয় প্রার্থনা করছে। (আর রওযুল ফায়েক, ২৪৬ পৃষ্ঠা)\n\n          প্রিয় ইসলামী ভাইয়েরা! আপনারা শুনলেন তো! আমাদের বুযুর্গানে দ্বীনরা رَحِمَہُمُ اللهُ المُبِيْن আল্লাহ পাকের ইবাদতের কিরূপ প্রেরণা ও আগ্রহ রাখতেন এবং অধিকহারে ইবাদত করার পরও আল্লাহ পাকের দরবারে বিনয় ও নম্রতা প্রদর্শন করে তা কবুলের দোয়া করতেন।\n* আমাদেরও অধিকহারে আল্লাহ পাকের ইবাদত করে আল্লাহর সন্তুষ্টি অর্জন করার চেষ্টা করা উচিৎ। * আমাদেরও আল্লাহ পাকের ইবাদত করে কবরকে আলোকিত করার উপলক্ষ্য বানানো উচিৎ। * হাশরের গরম থেকে মুক্তির উপলক্ষ্য করা উচিৎ। * মিযানে নেকীর পাল্লাকে ভারী করার কিছু উপলক্ষ্য করা উচিৎ। * পুলসিরাত অতিক্রম করার উপলক্ষ্য করা উচিৎ। * আমাদেরও আল্লাহ পাকের ইবাদত করে জান্নাতের উচ্চ মর্যাদা অর্জন করার উপলক্ষ্য করা উচিৎ।\n          মনে রাখবেন! আল্লাহ পাক আমাদেরকে তাঁর ইবাদত করার জন্য সৃষ্টি করেছেন, এই উদ্দেশ্যে সফল হওয়ার জন্য মানুষকে দুনিয়ায় খুবই অল্প সময়ের জন্য পাঠানো হয়েছে, আমাদের এই সময়েই কবর ও হাশরের ধাপগুলোর জন্য প্রস্তুতি নিতে হবে, সুতরাং বুদ্ধিমান লোক সেই, যে এই স্বল্প সময়কে গনিমত মনে করে কবর ও হাশরের প্রস্তুতিতে লিপ্ত হয়ে যায় এবং মূহুর্ত পরিমাণও নিজের সময়কে অহেতুক কাজে নষ্ট করে না, কেননা কেউ জানে না যে, পরবর্তী মূহুর্তে সে জীবিত থাকবে নাকি মৃত্যু তাকে সর্বদার জন্য গভীর ঘুম পাড়িয়ে দিবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "দুনিয়া ও আখিরাতে সফলতা",
        "2": "          প্রিয় ইসলামী ভাইয়েরা! দুনিয়া ও আখিরাতে সফলতা পেতে অসংখ্য নেককাজ দৃঢ়তার সাথে অব্যাহত রাখার চেষ্টা করা খুবই জরুরী। প্রয়োজনীয় জ্ঞান ও আমলের পাশাপাশি হকসমূহ আদায়েরও খুবই গুরুত্ব রয়েছে। আমাদের ভাল আচরণের সবচেয়ে বেশি হকদার হলো আমাদের পিতামাতা, পিতামাতার আনুগত্যের চেষ্টা করাও দুনিয়া ও আখিরাতে সফলতার মাধ্যম হতে পারে। নিশ্চয় পিতামাতা আল্লাহ পাকের অনেক বড় নেয়ামত, তাঁদের আনুগত্য করা, তাঁদের প্রয়োজনাদী পূর্ণ করার চেষ্টায় লিপ্ত থাকা এমন নেকী, যা মানুষকে দুনিয়া ও আখিরাতে সফল করে দিতে পারে। ইতিহাস সাক্ষী, যারা আপন পিতামাতার আনুগত্যে সচেষ্ট ছিলো, আল্লাহ পাক তাঁদেরকে এমন মর্যাদা দান করেছেন যে, কেউ তাবেঈনদের মধ্যে সবচেয়ে উত্তম হওয়ার মর্যাদা লাভ করেন, কেউ সকল আউলিয়ায়ে কিরামের رَحِمَہُمُ اللهُ السَّلَام সর্দার হয়ে গেলেন, কেউ নিজস্ব যুগের মুজাদ্দিদের মর্যাদা লাভ করেন আর কেউ আল্লাহ পাকের সন্তুষ্টির সুসংবাদ লাভ করেন। কিয়ামত পর্যন্ত আগত মানুষের অন্তরে তাঁদের ভালবাসা অটুট থাকবে। আসুন! পিতামাতার আনুগত্যে সচেষ্ট বুযুর্গানে দ্বীনদের رَحِمَہُمُ اللهُ المُبِيْن দু’টি ঘটনা শ্রবণ করি।\n"
    },
    {
        "1": "(১) মায়ের সেবা এবং বিলায়তের মর্যাদা",
        "2": "          হযরত সায়্যিদুনা বায়েজিদ বোস্তামী رَحْمَۃُ اللهِ عَلَیْہِ বলেন: তীব্র শীতের এক রাতে আমার মা আমার নিকট পানি চাইলেন, আমি গ্লাস ভর্তি পানি নিয়ে আসলাম কিন্তু তখন মায়ের ঘুম এসে গিয়েছিলো, আমি ঘুম থেকে জাগানো উচিৎ মনে করলাম না, পানির গ্লাস হাতে নিয়ে এ অপেক্ষায় মায়ের শিয়রে দাঁড়িয়ে ছিলাম যে, তিনি জাগ্রত হলেই পানি প্রদান করবো। দাঁড়িয়ে দাঁড়িয়ে দীর্ঘক্ষণ হয়ে গেলো এবং গ্লাস থেকে গড়িয়ে কিছু পানি আমার আঙ্গুলে জমে গিয়ে বরফ হয়ে গিয়েছিলো। যাহোক যখন আম্মাজান জাগ্রত হলেন আমি পানির গ্লাস উপস্থাপন করলাম, বরফের কারণে লেগে থাকা আঙ্গুল হতে গ্লাস যখনই পৃথক হলো চামড়া উঠে গেলো এবং “রক্ত” প্রবাহিত হতে লাগলো, আম্মাজান দেখে বললেন: “এটা কিভাবে হলো?” আমি পুরো ঘটনা বর্ণনা করলাম, তখন তিনি হাত উঠিয়ে দোয়া করলেন: হে আল্লাহ! আমি তার প্রতি সন্তুষ্ট তুমিও তার প্রতি সন্তুষ্ট থেকো।\n(সামুদ্রীক গম্বুজ, ৪র্থ পৃষ্ঠা)\n"
    },
    {
        "1": "(২) ডাকাতরা তাওবা করে নিলো",
        "2": "          হুযুর গাউছে পাক رَحْمَۃُ اللهِ عَلَیْہِ ইলমে দ্বীন অর্র্জনের জন্য কাফেলার সাথে জিলান থেকে বাগদাদের দিকে রওয়ানা হলেন, যখন হামদান ছেড়ে সামনে অগ্রসর হলেন তখন ষাট (৬০) জন ডাকাত কাফেলার উপর ঝাঁপিয়ে পরলো এবং সম্পূর্ণ কাফেলাকে লুন্ঠন করে নিলো। হুযুর গাউছে পাক رَحْمَۃُ اللهِ عَلَیْہِ বলেন: কেউ আমার থেকে কিছু জিজ্ঞাসা করলো না, একজন ডাকাত আমার নিকট এসে জিজ্ঞাসা করতে লাগলো: হে ছেলে! তোমার নিকট কিছু আছে কি? আমি উত্তরে বললাম: হ্যাঁ। ডাকাতটি বলতে লাগলো: কি আছে? আমি বললাম: চল্লিশটি দীনার। সে জিজ্ঞাসা করলো: কোথায়? আমি বললাম: বগলের নীচে। ডাকাতটি ঠাট্টা মনে করে চলে গেলো। এরপর আরেকটি ডাকাত এলো এবং সেও এভাবে প্রশ্ন করলো, আমি তাকেও একই উত্তর দিলাম এবং সেও একইভাবে ঠাট্টা মনে করে চলে গেলো। যখন সকল ডাকাত সর্দারের নিকট একত্র হলো তখন তারা তাদের সর্দারকে আমার সম্পর্কে বললো, তখন আমাকে সেখানে ডাকা হলো, তারা লুন্ঠিত মাল বন্টনে ব্যস্ত ছিলো। ডাকাত সর্দার আমাকে উদ্দেশ্য করে বললো: তোমার নিকট কি আছে? আমি বললাম: চল্লিশ দীনার আছে। ডাকাত সর্দার ডাকাতদের আদেশ দিয়ে বললো: একে চেক করো। চেক করাতে যখন সত্য প্রকাশ হলো তখন সে আশ্চার্য হয়ে প্রশ্ন করলো: তোমাকে সত্য কথা বলতে কোন বিষয়টি উদ্ভুদ্ধ করলো? আমি বললাম: আমার আম্মাজানের رَحْمَۃُ اللهِ عَلَیْہَا উপদেশ। সর্দার বললো: সেই উপদেশ কি ছিলো? আমি বললাম: আমার সম্মানিতা আম্মাজান رَحْمَۃُ اللهِ عَلَیْہَا আমাকে সর্বদা সত্য কথা বলার আদেশও দিয়েছেন এবং আমি তাঁর সাথে ওয়াদা করেছি যে, সত্য কথা বলবো। একথা শুনে ডাকাত সর্দার বলতে লাগলো: ছেলেটি তাঁর মায়ের সাথে করা ওয়াদার বিরুদ্ধ করলো না আর আমি সারা জীবন আপন দয়ালু রবের সাথে করা ওয়াদার বিরুদ্ধে অতিবাহিত করেছি। তখনই সেই সর্দার তার সাথীদের নিয়ে তাওবা করলো এবং কাফেলার লুন্ঠিত মাল ফিরিয়ে দিলো। (বাহজাতুল আসরার, ১৬৮ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n           হে আশিকানে গাউছে আযম! আপনারা শুনলেন তো যে, হুযুর গাউছে পাক رَحْمَۃُ اللهِ عَلَیْہِ যখন নিজের সম্মানিতা আম্মাজানের رَحْمَۃُ اللهِ عَلَیْہَا কৃত উপদেশের উপর আমল করলেন তখন আল্লাহ পাক সারা জীবন ডাকাতি করা ব্যক্তিকে তাওবা করার তৌফিক দান করলেন, কিন্তু আফসোস! বর্তমানে ইলমে দ্বীন থেকে দূরত্বের কারণে এমনও গন্ডমুর্খ রয়েছে, যারা পিতামাতাকে বিভিন্ন কষ্ট দিয়ে থাকে, যারা পিতামাতার সাথে কথায় কথায় ঝগড়া বিবাদ করে, পিতামাতাকে খুশি করার পরিবর্তে নিজেদের আত্মতৃপ্তির পেছনে পরে পিতামাতাকে কষ্ট দেয়, যেখানে নিজের ইচ্ছা হয় সেখানে জায়িয ও নাজায়িয পদ্ধতিতে পিতামাতাকে জোড় করে রাজি করানোর চেষ্টা করে থাকে।\n\n      \tহে গাউছে পাকের ভালবাসার দাবীকারীরা! আমাদের আউলিয়ায়ে কিরামগণ رَحِمَہُمُ اللهُ السَّلَام কি পিতামাতার সেবা করতেন না? গাউছে পাক رَحْمَۃُ اللهِ عَلَیْہِ কি মায়ের আনুগত্যে নিজের ৪০ দীনার উৎসর্গ করে দেননি? বায়েজিদ বোস্তামি رَحْمَۃُ اللهِ عَلَیْہِ কি সারারাত পানির গ্লাস হাতে নিয়ে মায়ের জাগ্রত হওয়ার অপেক্ষায় ছিলেন না? আল্লাহ পাক আমাদেরকে আমাদের পিতামাতাকে সন্তুষ্ট রাখার তৌফিক দান করুন।\nاٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\n          হে আশিকানে রাসূল! প্রচেষ্টাকারী কিভাবে সফল হয়। মনে রাখবেন! ইবাদতের জন্য ইলমের প্রয়োজন এবং ইলম অর্জনের জন্য চেষ্টা করা খুবই জরুরী। আসুন! এসম্পর্কে একজন অনেক বড় আলিম সাহেবের ঘটনা শ্রবণ করি যে, তাঁর চেষ্টার কারণে তাঁর উপর কিরূপ দয়া হলো।\n"
    },
    {
        "1": "প্রচেষ্টাকারী সফল শিক্ষার্থী",
        "2": "          হযরত আল্লামা সাআদুদ্দীন তাফতাযানি رَحْمَۃُ اللهِ عَلَیْہِ যাঁর কিতাব আলিম কোর্সের নিসাবে অন্তর্ভূক্ত। তিনি رَحْمَۃُ اللهِ عَلَیْہِ কাজী আবদুর রহমান সিরাজী رَحْمَۃُ اللهِ عَلَیْہِ এর দরসের আসরে সবচেয়ে কম মেধা সম্পন্ন শিক্ষার্থী ছিলেন, বরং কম মেধা সম্পন্নের উদাহরণ তাকে দিয়েই দেয়া হতো। কিন্তু তারপরও তিনি رَحْمَۃُ اللهِ عَلَیْہِ সাহস হারান্নি বরং কারো কোন কথাই গ্রাহ্য না করে নিজের পাঠ পড়া এবং মুখস্ত করার জন্য চেষ্টা ও পরিশ্রম অব্যাহত রাখতেন। একদিন তিনি رَحْمَۃُ اللهِ عَلَیْہِ পাঠ মুখস্ত করতে ব্যস্ত ছিলেন, এমন সময় একজন অচেনা ব্যক্তি এসে বললো: সাআদুদ্দীন! উঠো, চলো আমরা ঘুরতে যাই। তিনি رَحْمَۃُ اللهِ عَلَیْہِ বললেন: “আমাকে ঘুরাফেরা করতে সৃষ্টি করা হয়নি। (আমার অবস্থা এমন যে, ) অধ্যয়ন করার পরও আমি কিছুই বুঝতে পারিনা, তো আমি কিভাবে ঘুরতে যেতে পারি? একথা শুনে সেই ব্যক্তি চলে গেলো কিন্তু কিছুক্ষণ পর আবারো ফিরে এলো এবং ঘুরতে যেতে বললো। তিনি رَحْمَۃُ اللهِ عَلَیْہِ একই উত্তর দিলেন। সে আবারো চলে গেলো কিন্তু কিছুক্ষণ পর আবারো ফিরে এলো এবং এবার বলতে লাগলো: আপনাকে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ডেকেছেন। একথা শুনে তাঁর শরীরে কম্পন শুরু হয়ে গেলো এবং খালি পায়েই রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দীদারের জন্য দৌঁড়ে গেলো এমনকি শহরের বাইরে একটি স্থানে পৌঁছে গেলো, যেখানে নবীয়ে করীম صَلَّی اللهُ عَلَیْہِ وَاٰلِہٖ وَسَلَّم একটি ঘন গাছের ছায়ায় উপবিষ্ট রয়েছেন। হুযুর صَلَّی اللهُ عَلَیْہِ وَاٰلِہٖ وَسَلَّم হযরত সাআদুদ্দীন তাফতাযানী رَحْمَۃُ اللهِ عَلَیْہِ কে দেখে মুচকি হেসে ইরশাদ করলেন: আমি বারবার ডাকার পরও আপনি এলেন না? তিনি رَحْمَۃُ اللهِ عَلَیْہِ খুবই বিনয়ী স্বরে আরয করলেন: “ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমি জানতাম না যে, আপনি আমাকে ডাকছেন এবং আপনি তো আমার কম মেধা ও মুখস্তশক্তি সম্পর্কে ভালভাবেই অবগত আছেন, আমি আপনার দরবারে আমার এই রোগ থেকে আরোগ্য প্রত্যাশী।” হযরত সাআদুদ্দীন তাফতাযানী رَحْمَۃُ اللهِ عَلَیْہِ এর ফরিয়াদ শুনে দয়ার সাগরে জোয়ার এসে গেলো, নবীয়ে রহমত صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: “তোমার মুখ খোল।” তিনি رَحْمَۃُ اللهِ عَلَیْہِ মুখ খুললে প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন থুথু মুবারক তাঁর মুখে ঢেলে দিলেন, তাঁর জন্য দোয়া করলেন এবং সফলতার সুসংবাদ প্রদান করে বাড়ি ফিরে যাওয়ার জন্য ইরশাদ করলেন। পরদিন যখন তিনি رَحْمَۃُ اللهِ عَلَیْہِ কাজী আবদুর রহমান সিরাজীর দরসে উপস্থিত হলেন তখন পাঠদান কালে তিনি رَحْمَۃُ اللهِ عَلَیْہِ ওস্তাদ সাহেবের দরসে কিছু জ্ঞানগর্ব প্রশ্ন করলেন, দরসে উপস্থিত শিক্ষার্থীরা প্রশ্নের মর্ম বুঝতে পারলো না এবং অহেতুক ও অর্থহীন মনে করে তাঁর কথাকে অগ্রাহ্য করতে লাগলো, কিন্তু তাঁর ওস্তাদ কাজী সাহেব যিনি জ্ঞানের ময়দানে অশ্বারোহী ছিলেন, তাঁর জ্ঞানগর্ব কথা শুনে কেঁদে দিলেন এবং তাকে উদ্দেশ্য করে বললেন: “হে সাআদুদ্দীন! আজ তুমি তা নও, যা তুমি কাল ছিলে।” অতঃপর হযরত সাআদুদ্দীন তাফতাযানী رَحْمَۃُ اللهِ عَلَیْہِ পুরো ঘটনা ওস্তাদ সাহেবের নিকট বর্ণনা করলেন। (শযরাতুয যাহাব, ৭/৬৮)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          হে আশিকানে রাসূল! বর্ণিত ঘটনায় যেমনিভাবে প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর হযরত আল্লামা সাআদুদ্দীন رَحْمَۃُ اللهِ عَلَیْہِ এর প্রতি অনুগ্রহ, দয়া এবং চাহিদা পূরণ করা সম্পর্কে জানা গেলো, তেমনিভাবে এর থেকে আরো অনেকগুলো সুক্ষ্ণ বিষয় অর্জিত হলো, যেমন; ইলমে দ্বীন অর্জন করার জন্য অধ্যবসায়ের চেষ্টা সর্বদা সফল হয়, যেমনটি হযরত আল্লামা সাআদুদ্দীন رَحْمَۃُ اللهِ عَلَیْہِ এর চেষ্টা এবং অধ্যবসায় তাঁকে সফল করে দিলো। তিনি رَحْمَۃُ اللهِ عَلَیْہِ তাঁর যুগের অনেক বড় আলিমে দ্বীন হন এবং তিনি رَحْمَۃُ اللهِ عَلَیْہِ অনেক কিতাবও লিপিবদ্ধ করেছেন।\n          মনে রাখবেন! ইলমে দ্বীন অর্জন করার জন্য চেষ্টা করা এমন একটি নেকী, যা মানুষকে সফলতার সিঁড়ি অতিক্রম করতে সাহায্য করে থাকে, জ্ঞানের মাঠে সফলতার পাশাপাশি দুনিয়া ও আখিরাতের সফলতার উপলক্ষ্য হয়, কেননা * জ্ঞানও মানুষকে হালাল ও হারামের পরিচয় করিয়ে থাকে, * ফরয জ্ঞান অর্জন করা আবশ্যক এবং আল্লাহর সন্তুষ্টি লাভের উপায়, * জ্ঞান আল্লাহ পাকের নির্দেশ সমূহ জানার মাধ্যম,\n* জ্ঞান, আম্বিয়ায়ে কিরাম عَلَیْهِمُ السَّلَام এর রেখে যাওয়া সম্পদ, * জ্ঞানের কারণে মানুষের ফযীলত সৃষ্টির মাঝে প্রকাশ করা হয়েছে, * জ্ঞান হলো নূর, * জ্ঞান অজ্ঞতাকে দূর করে, * মানুষের অধিকার সম্পর্কে জানা এবং ঝগড়া বন্ধ করার মাধ্যম, * আল্লাহভীতি অর্জনের উপায়, * জান্নাতবাসীদের পথের নিদর্শন, * জ্ঞান হলো ভয়ে প্রশান্তি, * সফরের সাথী, * একাকিত্বের সাথী, * অভাব ও স্বচ্চলতায় পথনির্দেশক, * শত্রুদের বিরুদ্ধে হাতিয়ার, * বন্ধুদের নিকট অলঙ্কার, * জ্ঞানের মাধ্যমে আল্লাহ পাক জাতিকে মর্যাদা দান করে কল্যাণের ব্যাপারে নেতা ও ইমাম বানিয়ে দেয়, * জ্ঞান অজ্ঞতার বিপরীতে অন্তরকে জীবিতকারী, * অন্ধকারের বিপরীতে নয়নের আলো, * জ্ঞানের মাধ্যমে বান্দা আউলিয়ায়ে কিরাম رَحِمَہُمُ اللهُ السَّلَام এর মর্যাদা পেয়ে যায় এবং * জ্ঞান এমন নূর, যদি কোন কম মেধাবীও তা অর্জন করার চেষ্টা করে, তবে সেও সফলতার ধাপগুলো অতিক্রম করে নেয়।\n"
    },
    {
        "1": "প্রচেষ্টাই সফল করে দিলো",
        "2": "          হযরত সায়্যিদুনা ইমামে আযম আবু হানিফা رَحْمَۃُ اللهِ عَلَیْہِ তাঁর শাগরেদ (ছাত্র) হযরত সায়্যিদুনা ইমাম আবু ইউসুফ رَحْمَۃُ اللهِ عَلَیْہِ কে বললেন: তুমি তো খুবই কম মেধা সম্পন্ন ছিলে, কিন্তু তোমার প্রচেষ্টা এবং অধ্যবসায় তোমাকে অগ্রসর করেছে, সুতরাং সর্বদা অলসতা থেকে বেঁচে থাকো, কেননা অলসতা একটি অনেক বড় আপদ এবং অকল্যানকর বিষয়। (রাহে ইলম, ৫৩ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          হে আশিকানে গাউছে আযম! আপনারা শুনলেন যে, কোটি কোটি হানাফীদের ইমাম হযরত ইমামে আযম رَحْمَۃُ اللهِ عَلَیْہِ তাঁর বিশেষ ছাত্র হযরত ইমাম আবু ইউসুফ رَحْمَۃُ اللهِ عَلَیْہِ কে উপদেশ দিলেন যে, অলসতা থেকে বেঁচে থেকো, কেননা এটা অনেক বড় আপদ ও অকল্যানকর বিষয়, যার কারণে মানুষ সফলতা থেকে বঞ্চিত হয়ে যায়, অলসতার কারণে মানুষ তার সফলতা অর্জনে বিফল হয়ে যায়। হযরত ইমাম আবু ইউসুফ\nرَحْمَۃُ اللهِ عَلَیْہِ লাগাতার চেষ্টার কারণে নিজের যুগের অনেক বড় আলিমে দ্বীন, মুফতী এবং কাজী হয়েছিলেন। মনে রাখবেন! অলসতা সফলতার পথে অনেক বড় প্রতিবন্ধক, তা এমনই অকল্যানকর অভ্যাস, যার কারণে অন্যান্য অসংখ্য মন্দ অভ্যাস সৃষ্টি হয়ে যায়। বিভিন্ন ধরনের রোগবালাই এবং বিপদাপদ সব এই অলসতার ফল। সুতরাং এই অভ্যাসকে কখনোই নিজের নিকটে আসতে দেয়া উচিৎ নয় বরং দ্বীনি ও দুনিয়াবী কাজে সর্বদা সাহস করে লেগে থাকা উচিৎ, কেননা পরিশ্রমী লোক সকলের প্রিয় হয়ে থাকে এবং অলস লোক সব জায়গায় হোঁচট খেয়ে থাকে। অলস লোকেরা না দুনিয়ার কাজ করতে পারে না দ্বীনের কাজ করতে পারে। প্রিয় নবী صَلَّی اللهُ عَلَیْہِ وَاٰلِہٖ وَسَلَّم আমাদের উৎসাহ ও প্রশিক্ষণের জন্য এই দোয়া করতেন: اَللّٰھُمَّ اِنِّیْ اَعُوْذُبِکَ مِنَ الْکَسْلِ অর্থাৎ হে আল্লাহ পাক! আমি অলসতা থেকে তোমার আশ্রয় প্রার্থনা করছি। (তিরমিযী, কিতাবুদ দাওয়াত, ৫/ ১৭৪৯২, হাদীস ৩৪৯৬)\n"
    },
    {
        "1": "নেক আমল নম্বর ২৪",
        "2": "          প্রিয় ইসলামি ভাইয়েরা! নিজেকে নেককার বানাতে ও নেকীর উপর অটল থাকার জন্য দাওয়াতে ইসলামির দ্বীনি পরিবেশের সাথে সম্পৃক্ত হয়ে যান। اَلْحَمْدُ لِلّٰه আমাদের পীরও মুর্শিদ, শায়খে ত্বরীকত, আমিরে আহলে সুন্নাত دَامَتْ بَرَکَاتُہُمُ الْعَالِیَہ তাঁর মুরীদ ও ভক্তবৃন্দ এবং আশিকে রাসুলদের সুন্নাত অনুসারে জীবন অতিবাহিত করার  জন্য “নেক আমল”এর পুস্তিকা দান করেছেন। এই পুস্তিকার বরকতে اِنْ شَآءَ الله আমরা নেকীর উপর অটলতা পেতে সফল হয়ে যাবো। আসুন! এই নেক আমল সমূহ হতে একটি নেক আমলের ব্যাপারে শুনি। নেক আমল নম্বর ২৪ আজকে কি আপনি দ্বীনি দরস (মসজীদ, দোকান, বাজার ইত্যাদি যেখানে সুবিধা হয়) দিয়েছেন বা শুনেছেন? আল্লাহ পাক আমাদেরকে ধারাবাহিকতার সাথে নেক আমলের পুস্তিকা পুরন করার এবং প্রত্যেক মাসে জমা করানোর তাওফিক দান করুন। আমিন,\n"
    },
    {
        "1": "আইটি (I.T) বিভাগ",
        "2": "          মানুষ জীবনের উন্নতির স্তর অতিক্রম করে আজ যেই সময়ে অতিক্রম করছে, এর মধ্যে কম্পিউটার এবং ইন্টারনেটের ভূমিকা খুবই গুরুত্বপূর্ন। বর্তমান যুগে ইন্ফরমেশন টেকনোলজি কোন না কোন ভাবে জীবনের সকল বিভাগে বিপুল প্রবাবিত। اَلْحَمْدُ لِلّٰه আশেকানে রাসুলের দ্বীনি সংগঠন দাওয়াতে ইসলামি উম্মতের সংশোধনের জন্য পুরো দুনিয়াই ইসলামের বাহার ছড়ানোর জন্য যতগুলো মজলীশ ও বিভাগ প্রতিষ্টা করেছেন সেগুলোর মধ্যে থেকে একটি বিভাগ হলো “আইটি ডিফার্টমেন্ট” যেটার কাজ হলো ইনফরমেশন টেকনোলজির মাধ্যমে পুরো পৃথিবীর লোকদের নিকট ইসলামি শিক্ষা উপস্থাপন করা। আইটি বিভাগের প্রতিনিধিত্বে আ’লা হযরত এর বিশ্বজনিন ফাতোয়ায়ে রজবিয়া শরীফ এবং কানযুল ঈমানের অনুবাদকে সপ্টওয়ের আকারে পেশ করাও যেটা শত প্রশংসার দাবিদার। তাওকিত (সময়) বিভাগ এর সহযোগীতায় একটি মোবাইল এপ্লিকেশন (Prayer Times) পরিচিতি করানো হয়, যেটা ২৭ লাখেরও বেশি জায়গার জন্য নামাযের সঠিক সময় জানার ক্ষেত্রে সীমাহীন উপকারি। আল মদীনা সপ্টওয়ের এর মাধ্যমে দুই শতের (২০০) অধিক কিতাব খুব সহজে অধ্যয়ন করা। اَلْحَمْدُ لِلّٰه আইটি বিভাগ  এছাড়া আরো অনেক মোবাইল এপ্লিকেশনও তৈরী করেছেন, যেগুলোর মধ্যে “আল কোরআন” “কোরআন টিচার” “ফয়জানে হাদিস” “দারুল ইফতা আহলে সুন্নাত”, রুহানী ইলাজ আর এছাড়া আরো অনেক এপ্লিকেশন তৈরী করে দাওয়াতে ইসলামির ওয়েব সাইটে এসে গেছে আপনারা ওই এপ্লিকেশন গুলি দাওয়াতে ইসলামির ওয়েব সাইট থেকে ডাউন লোড করতে পারবেন।"
    },
    {
        "1": "মেহমান দারির সুন্নাত ও আদব",
        "2": "          প্রিয় ইসলামি ভাইয়েরা! মেহমান দারির সুন্নাত ও আদব শোনার সৌভাগ্য অর্জন করছি: তিনটি ফরমানে صَلَّی اللهُ عَلَیْہِ وَاٰلِہٖ وَسَلَّم মোস্তফা লক্ষ্য করুন (১) যে ব্যাক্তি সামর্থবান হওয়া সত্বেও মেহমানদারি করেনা তার মধ্যে কল্যান নেই। (মুসনদে আহমদ, ৬/১৪২, হাদিস: ১৭৪২৪) (২) ব্যাক্তির র্নিবুদ্ধিতা যে, সে তার মেহমান থেকে খেদমত নেয়। (আল জামেউস সগীর, পৃঃ ২৮৮, হাদিস  ৪৬৮৬) (৩) সুন্নাত হলো এটাই যে, ব্যাক্তি মেহমানকে দরজা পর্যন্ত বিদায় দিতে যাবে। (ইবনে মাজাহ, ৪/৫২, হাদিস: ৩৩৫৮) মেহমানের উচিত যে, সে তার নিমন্ত্রনকারির ব্যস্ততা ও দায়িত্বের প্রতি লক্ষ্য রাখবে * সদরুশ শরীয়াহ হযরত মুফতী মুহাম্মদ আমজদ আলী আজমি رَحْمَۃُ اللهِ عَلَیْہِ বলেন: মেহমানের জন্য চারটি বিষয় জরুরি: (১) যেখানে বসানো হয় সেখানে বসবে (২) যা কিছু তার সামনে উপস্থাপন করা হয় তার উপর সন্তুষ্ট থাকবে (এটা যেনো না হয় যে, বলতে লাগলো:এর চেয়ে ভালো আমার ঘরেই খায় বা এই ধরনের অন্য শব্দাবলি ) (৩) নিমন্ত্রনকারির অনুমতি ব্যাতিত সেখান থেকে উঠবে না আর (৪) যখন সেখান থেকে ফিরবে তার জন্য দোয়া করবে।\n(আলমগীরি, ৫/৩৪৪)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "মেহমানদারির অবশিষ্ট সুন্নাত ও আদব তারবিয়্যতি হালকায় বর্ণনা করা হবে, সুতরাং তা জানতে তারবিয়্যতি হালকায় অবশ্যই অংশগ্রহন করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]