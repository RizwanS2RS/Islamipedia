[{"1":"লেখকের কথা","2":"\nআর একবার আসুন, সুচনার স্মৃতিচারণে লিও হই আমরা । অস্বীকার করি ব্যক্ততাবিদ্ধ\nজীবনকে । প্রশ্ন করি, কেনো এই পারস্পরিক হিংসা হানাহানি? কেনো অস্বীকৃতির অস্বিত্ব\nএতো অনড়? কেনো শয়তানের শাসন এমন দূরতিক্রমাঃ মানুষের মনের মাঝে দেয়াল\nতুলে দেয় কারা? শয়তান আর আত্মরবৃতিই (নফছ) যে আমাদের প্রধান দুশমন- একথা\nকি এখনো বৃঝতে পারবো না আমরা? কবে আমরা মুছে ফেলতে পারবো দ্বিধা সন্দেহের\nসর্বশেষ সীমারেখা?\n\nকে আমরা? আমরা তো এক পরিবারেরই লোক। সারা বিশ্বমানুষের ইতিহাস তো\nসেই এক পরিবারের উঠোন থেকেই উঠে এসেছে । সেই পরিবারের ইতিহাস কি জানি\nআমরা সকলে? জানি কি যে, প্রেমের কোন অক্ষয় জমিনের উপর আমাদের আদি পিতা\nমাতা গড়ে তুলেছিলেন প্রথম পরিবার? জানি কি যে, ভুল হলে ভুল সংশোধন করে নেয়াই\nআমাদের প্রধান পারিবারিক শিক্ষা? অনুতাপের হাত ধরে প্রত্যাবর্নের পথে ফিরে না\nএলে পতন অনিবার্ধ- একথা কি জানি না আমরা? না- জেনেও মানি না? চলুন তওবার\nতিষিত তোরণের দিকে? ওখানেই বসবাস করে শান্তির শ্বেতকপোতেরা । চলুন সমপ্রতি\nহই- মেনে নিই নিবিবাদে নিয়মের নিফলুষ শাসন- যে নিয়মে আমাদের প্রভু প্রতিপালক\nবেঁধে দিয়েছে সমস্ত নিসর্গকে । আর নিসর্গের নেতা হিসাবে আমাদেরকেও ।\n\nআছে তিনি তো এসেছেন। শিক্ষা দিয়ে গিয়েছেন পুর্ণ মানবতার বিধানাবলী । ইসলাম\nতার নাম। তাঁর আদরের মমর্ভেদী আহ্বানের সূর্য কতো অপরূপ রূপে আলোকিত করে\nরেখেছে বিশ্বপরিবারের সমভ আকাশকে । জন্মা্ধ নাকি তোমরা- যারা এখনো পরিচিত\nহতে ভালোবাসো ইসলাম ছাড়া অন্য কোনো ধর্মাবলম্বী হিসাবে । ইসলাম ছাড়া আল্লাহ্‌র\nকাছে আর কোনো দ্বীন নেই_ এই অমোঘ বাণী কবে ভেদ করবে তোমাদের শ্রগতির এ্ররিত\nদেয়ালকে? কাল কি থেকে থাকে কারো জন্যে? দিনরাত্রির বিব্তনমুখর সময় কি ক্ষমা\nকরে কাউকে কোনোদিন? দৃষ্টি উন্নত করো । দেখো, সামনেই জ্বলছে তওবার জ্যোতি\nতোরণ । অতঃপর প্রত্যাবর্তন ভিন্ন আর কোন্‌ দায়িতৃ?\n\nআর তোমরা? যারা ইসলামের নামে মুসলমান জামাতের মধ্যে সৃষ্টি করেছো অসংখ্য\nবাকা পথ আর মত- তারাও হুঁশিয়ার হও । হুঁশিয়ার হও কাদিয়ানি সম্পরদায়- মেনে নাও\nমানুষের মহাপরিবারের শ্রেষ্ঠতম বাণীবাহক হজরত মোহাম্মদ স.ই শ্রেষ্ঠ ও শেষ নবী।\nহশিয়ার হও মওদুদী সম্প্রদায়- সম্মানিত ছাহাবাবৃন্দের দোষচচার কারণে আল্লাহতায়ালার\nঅভিশও মওদুদীকে পরিত্যাগ করে ফিরে এসো শয়তানবিরোধী এলাকায় । হুশিয়ার হও\nশিয়া সম্প্রদায়_- পরিত্যাগ করো হেদায়েতের নক্ষত্রতুল্য ছাহাবাসমাজের সঙ্গে দুশমনির\nমতো অপবিত্র কার্ধ্কলাপ। হুঁশিয়ার হও ভও পীর, অসৎ আলেম, নিরীশ্বরবাদী বুদ্ধিজীবি,অহংকারী বৈজ্ঞানিক, উদাসীন সাহিত্যিক, কপট নেতা, মন্ত্রী, রাষ্ট্রনায়ক । হুঁশিয়ার হও\nসুদসেবক, ঘৃষথহিতা আর সকল পাপের পৃইপোষকের দল- উচ্চারণ করো, হে আমাদের\nপ্রতিপালক! আত্ম-অত্যাচারে বন্দী আমরা । তুমি ক্ষমা না করলে, দয়া না করলে আমরা\nযে ধ্বংস হয়ে যাবো প্রভু ।\n\nসামনে সুসময় । যদি হুশিয়ার হও ।\n\nসমস্ত ভরতির অধিকারী আল্লাহতায়ালাই । সকল প্রকার উৎকৃষ্ট দরূদ বধির্তি হোক\nমহানবী মোহাম্মদ স., তাঁর পবিত্র পরিবার-পরিজন, সত্য দ্বীনের মাপকাঠি সম্মানিত\nছাহাবাবৃন্দ এবং তাঁদের সকল অনুকারকদের প্রতি । আমিন ।\n\nওয়াস্সালাম ।\n\nমোহাম্মদ মামুনুর রশীদ\nহাকিমাবাদ, ভুইগড়, নারায়ণগঞ্জ ।\n"},{"1":"বেহেস্ত হতে বহিঃস্কৃত আদম হাওয়া","2":"\nশেষ হয়ে গেলো আনন্দের আলোকিত অধ্যায় ।\n\nভেঙে গেলো বেহেশতের বৈভবিত বসবাস। বেহেশত থেকে বহিষ্কৃত হলেন দু\u0027জনই প্রথম মানব । প্রথম মানবী । হজরত আদম । হজরত হাওয়া ।\n\nতারপর অবতরণ । অবরোহন। পতন। যেনো বিরহিনী বেহেশতের দু\u0027চোখ থেকে গড়িয়ে পড়া দু\u0027টি অশ্রু ধারা ক্রমাগত গড়িয়ে পড়ছে নিচে । আরো নিচে।\n\nনামছেন তারা। অন্তরে অনুতাপের লেলিহান যন্ত্রণা। সমস্ত সন্তা জুড়ে রোদনের সর্বগ্রাসী জলোচ্ছাস। বেহেশতবিচ্যুত অসহায় দুই নরনারী নামছেন।\nনামতে বাধ্য হচ্ছেন।\n\nপতনের এই পথপরিক্রমায় একে একে অতিক্রান্ত হচ্ছে আকাশের সকল স্তর ৷অতিক্রান্ত হচ্ছে বিশাল সৃষ্টির বিস্ময়ঘেরা অজস্র পরিধি । আকাশ আসছে একের পর এক। আসছে, আবার মিলিয়ে যাচ্ছে। দূরে বহুদূরে দৃষ্টির সীমানা পেরিয়ে\nএকে একে হারিয়ে যাচ্ছে সকল আকাশ।\n\nসপ্তম। যষ্ঠ। পঞ্চম। চতুর্থ। তৃতীয়। দ্বিতীয়। প্রথম। সাতটি আকাশ একে একে পার হয়ে গেলো । তারপর পার হলো নক্ষত্র রাজ্য। নীহারিকা । ছায়াপথ ।\n\nতারপর হঠাৎ আলাদা হতে থাকলেন দুজনে । হজরত আদম আর হজরত হাওয়া-দু\u0027জন দু\u0027জনের কাছ থেকে সরে যেতে থাকলেন।\n\nদুঃখের উপরে দুঃখ । বিপদের উপরে বিপদ ৷ এতোদিনের যুগল জীবনে নেমে এলো প্রথম বিচ্ছেদ । এতোদিন সাথী ছিলো। সুখের সাথী, দুঃখের সাথী । কিন্তু, এ কেমন জীবন এখন । সঙ্গীহীন। সঙ্জিনীবিহীন।\n\nচলছে। বিরতিহীন পতন। অবরোহণ ।\n\nএভাবেই নামতে নামতে নামতে এক সময় পতনের প্রাস্তদেশে এই পৃথিবীতে পা রাখলেন তারা। সৃষ্টির প্রথম নর । প্রথম নারী । দু\u0027জন- দু\u0027জায়গায়।\n\nএভাবেই পৃথিবীতে এলেন আল্লাহতায়ালার প্রথম প্রতিনিধি। এলেন অনুতাপের আগুনে জুলতে জ্বলতে, রোদনের গ্লাবনে ভাসতে ভাসতে । এলেন নিসঃঙ্গ নবী হজরত আদম আ.। এলেন তার হৃদয়ের অপর পিঠ, নিঃশ্বাসের প্রতিধ্বনি- জীবনসঙ্গিনী হজরত হাওয়া আ.। এভাবেই সমাপ্ত হলো আনন্দের সর্বোচ্চ শিখর থেকে বেদনার বিচিত্র অঙ্গনের পথে অভিযাত্রিক প্রথম মানুষের পতনের পর্যায় ।\n\nপ্রতিনিয়ত যেনো নিনাদিত হয় শাশ্বত সুন্দর সেই বাণী “নিশ্চয় দুঃখের পরে সুখ... দুঃখের পরে সুখ ।\n\nসামনে কি? কোন অনাগত আমানতের দায়িত্ব বহন করতে হবে এবার কে জানে? অনিশ্চিত ভবিষ্যৎ । রোদনাক্রান্ত বর্তমান । শুধু অতীত- উজ্জ্বল অতীতের কথা মনে হয় বার বার ।\n\nসেই বেহেশতের কথা। সেই বালাখানা। নহর। সুন্দর অরণ্যানী। সুখ। আনন্দ । বেহেশতের এক প্রান্ত থেকে অন্য প্রান্তে ছুটে বেড়ানো । হজরত হাওয়ার নিরবিচ্ছিন্ন সঙ্গসুখ। সাহচর্য। সেই বেহেশত..... সেই বেহেশত....... \n"},{"1":"আল্লাহর সৃষ্টি","2":"\nদিকচিহৃহীন প্রান্তর । যতদূর দৃষ্টি যায় শুধু আলো আর আলো। এখানে দিন রাত্রির পরিবর্তন নেই। অন্ধকার নেই। ভয় নেই। ভীতি নেই। শংকা নেই।\n\nএখানে সময়ের বিবর্তন নেই। সময় এখানে স্থির। শাস্ত। বর্তমান।\nচিরবর্তমান। সুখ এখানে চিরস্থায়ী । চিরস্তন। এ যে চির আনন্দের আলয়।\n\nএখানে সুষুত্তি নেই তন্দ্রা নেই। নিদ্রা নেই। এখানে একটানা ঢেউ জ্যোতির। জাগরণের ৷ এখানকার আদি-অস্ত জুড়ে শুধু সুখ । শুধু শান্তি ।\n\nমৃত্যুর অস্তিতবও নেই এখানে। জরা নেই। অবসাদ নেই। ক্লান্তি নেই। শ্রান্তি নেই। ক্ষয় নেই। লয় নেই। এখানে শুধু জীবনের অন্তহীন জোয়ার।\n\nএখানকার গৃহ, বৃক্ষ, নির্বারিণী অব্যয়- অক্ষয়। এখানে ভাঙা-গড়া নেই। উ্থান-পতন নেই । নেই সংঘর্ষ, আনন্দের সঙ্গে বেদনার । সুখের সঙ্গে দুঃখের । বৈপরিত্যের বলয় আর দোদুল্যমানতার দ্বন্থ থেকে চিরনিরাপদ এ স্থানের নামই বেহেশত । জান্নাত।\n\nএই বেহেশতেই বসবাস করেন হজরত আদম আ.। আল্লাহপাকের প্রিয় সৃষ্টি । বিশাল বেহেশতের প্রান্তরে বিচরণ করেন তিনি। ইচ্ছা মতো যান এদিকে সেদিকে ঘুরে ঘুরে দেখেন বেহেশতের অফুরস্ত সৌন্দর্যরাজি। দেখেন ইয়াকুত মোতি সোনা রূপা আর আকিক নির্মিত চোখ জুড়ানো মন ভোলানো বালাখানা। দেখেন পত্রপুষ্পশোভিত হাজার বৃক্ষের সারি। দেখেন নহর। নহরের নির্মল স্রোতের নিখুঁত নিপুণ ছন্দ। দেখেন আর প্রশংসা করেন। পবিত্রতা আর শ্রেষ্ঠত্ব ঘোষণা করেন সেই আল্লাহ্‌র, যিনি ইচ্ছা করলেই সৃষ্টি চলে আসে অনস্তিত্ব থেকে অস্তিতে। শূন্যতা থেকে পূর্ণতায়। যিনি বলেন “হও\u0027- সাথে সাথেই সব কিছু হয়ে\nযায়। শক্তি তার কি অসীম, অনস্ত। পরিকল্পনা তার কি নির্ভল, নিখুঁত। উদ্দেশ্য তার কি মহৎ, সুন্দর ।\n\nতিনিই সৃষ্টি করেছেন সকল কিছু । এই বেহেশত এই বালাখানা । এই নির্বার। তিনিই সৃষ্টি করেছেন অসংখ্য ফেরেশতা, অগণিত জীবন, দৃশ্য অদৃশ্য আরো কতো কিছু। কে দেখেছে বিশাল এই সৃষ্টির পূর্ণ রূপ। সঠিক সীমানা ।\n\nছিলো একসময়- যখন কিছুই ছিলো না। না ছিলো আকাশ। না ছিলো জমিন। না বেহেশত, নহর, বালাখানা । তখন তিনিই ছিলেন কেবল । যেমন এখন আছেন। যেমন সব সময় থাকবেন। তিনি ছিলেন একমাত্র অস্তিতু। বাকী সব শূন্যতা, অনস্তিতৃতা ।\n\nআল্লাহপাক স্থির করলেন এক সময়, তিনি প্রকাশিত হবেন। তিনি নিজের পরিচয় দান করবেন এমন এক সৃষ্টির কাছে যাকে তিনিই সৃষ্টি করবেন। আর তার জন্যই সৃষ্টি করবেন বিশাল বিশ্ববহ্ষাণ্ড। তাতে থাকবে রহস্যের শত সহস্ব আবরণ । থাকবে বিস্ময়ের সীমাহীন বিবর্তন। থাকবে তাঁর শক্তিমত্তা আর কৌশলের অনন্ত\nআয়োজন।\n\nআল্লাহ্‌ পাক শুরু করলেন এই বিশাল নিখিল সৃষ্টির কাজ। ধাপে ধাপে এগিয়ে চললো নির্মাণ । নিখুঁত নির্ভুল পরিকল্পনার অনুসরণে এগিয়ে চললো সৃজনের বিপুল বিকাশ।\n\nঅতুলনীয় অস্তিত্ব তার। তেমনি অপরিমেয় কুদরত, শক্তিমত্তা। তার হুকুমে অনস্তিতু রূপ নেয় অস্তিতে। শুন্যতা আকার নেয় পর্ণতায়।\n\nতিনি বললেন “হও\u0027 ৷ অমনি হয়ে গেলো সমস্ত সৃষ্টির সমষ্টিভূত এক আকার। সে সমষ্টিতে মিশে ছিলো আকাশ জমিনের সকল সৃষ্টির অস্তিত্ব একাকার হয়ে। এরপর আল্লাহপাক পৃথক করলেন সৃষ্টিকে । একটি থেকে অন্যটির অস্তিত্ব করে তুললেন স্বাতন্ত্যশোভিত।\n\nরহস্যজগত, জড়জগত, আকাশের সাতটি স্তর, পৃথিবী- সব কিছু সরে যেতে থাকলো নিজ নিজ অবস্থানের দিকে। সাজিয়ে দিলেন আকাশকে এক এক করে সাতটি স্তরে। প্রথম আকাশ শোভিত হলো সূর্যের দীপ্তিতে, চন্দ্রের আভায়। নক্ষত্রেরা নিলো নয়নশোভিত রূপ । রহস্যের রূপ নিলো নীহারিকা, ছায়াপথ ।\n\nপৃথিবী পরিপূর্ণ হলো পানিতে । সে পানিতে সৃষ্টি হলো অশান্ত তরঙ্গ বিরতিহীন তরঙ্গাভিঘাতে সৃষ্টি হলো ফেনা । ফেনার বিশাল স্তর জমাট বাধতে শুরু করলো । এভাবে জমাট বেঁধে তৈরী হলো জমিন। সে জমিন কাপতে থাকলো থর থর করে।\n\nআল্লাহপাক তখন সৃষ্টি করলেন পাহাড় পর্বত। বসিয়ে দিলেন সেগুলোকে জমিনের উপর । স্থির হয়ে গেলো পৃথিবী । পৃথিবীর মাটি ।\n\nএরপর ধীরে ধীরে বিকশিত হতে লাগলো পৃথিবীর রূপ। সৃষ্টি হলো নদী নালা। সৃষ্টি হলো বনরাজী। মেঘে মেঘে ছেয়ে গেলো আকাশ । বৃষ্টি হলো। জন্ম নিলো বৃক্ষরাজি, লতাগুল্মু। ফুটে উঠলো ফুল। ছুটে এলো ভ্রমর প্রজাপতি । উড়ে এলো পাখির ঝাঁক। উঠলো কুজন, পাখির। জাগলো আওয়াজ, ঝিল্লীর। হাজার হাজার প্রজাতির প্রাণীর । কীট পতঙ্গের। মাছের। সকল প্রাণী আল্লাহ্ পাক সৃষ্টি করলেন পানি থেকে।\n\nআল্লাহ্তায়ালা বিনা খুঁটিতে ঝুলিয়ে রাখলেন আকাশকে । চন্দরসূর্য গ্রহ তারার জন্য নির্দিষ্ট করে দিলেন কক্ষপথ । হুকুম মতো তারা পরিক্রমণ করতে লাগলো নিজ নিজ কক্ষপথ । নির্দিষ্ট সময় মতো । নির্ধারিত বিধান মতো ।\n\nস্তরে স্তরে সাতটি আকাশ সাজিয়ে সপ্তম আকাশের উপরে সৃষ্টি করলেন বেহেশত । সাত স্তর পৃথিবীর সর্বনিম্ স্তরে সৃষ্টি করলেন দোজখ ।\n\nবেহেশতের উপরে স্থাপন করলেন তাঁর সীমাহীন পরাক্রমের প্রতীকম্বরূপ আরশে আজীম। আরশের উপরের স্তরে স্থাপন করলেন রূহের জগত। তারপর সমাসীন হলেন আরশে আজীমে, যেমন সমাসীন হওয়া তাঁর সম্মানের উপযোগী । এ অবস্থা ধারণার সীমানায় আসা অসম্ভব ।\n\n\u0027হও\u0027 বললেই সব কিছু হয়ে যায়। অথচ আল্লাহতায়ালা বিশাল সৃষ্টির এই সুন্দর বিন্যাসে ব্যয় করলেন ছয়দিন। ছয়দিন পর তিনি সমাসীন হলেন আরশে।\n\nনা। বিশ্রামের জন্য নয়। তিনি তো এমনই সত্তা, ক্লান্তি ধাকে স্পর্শ করবার অধিকার রাখে না। বরং তিনি আরশে সমাসীন হলেন এজন্যে যে, এই বিশাল সৃষ্টির ক্রম-বিবর্তন এখন থেকে পরিচালিত হবে এই আরশ আজীমকে কেন্দ্র করে । আরশে আজীম সেই কুদরতেরই কেন্দ্রবিন্দু\n\nআল্লাহতায়ালা সৃষ্টি করলেন ফেরেশতা । অগণিত। অসংখ্য । বিভিন্ন নির্দেশ দিলেন তাঁদেরকে । নিখুঁত নির্ভুলভাবে নির্দেশ পালনে রত হলেন তারা ।\n\nআল্লাহপাক কর্তৃক নির্ধারিত নিয়মে তাঁরা শুর করলেন ইবাদত। আকাশ জমিন এবং সকল সৃষ্ট প্রাণী_ শুরু করলো নিরবচ্ছিন্ন জিকির । নিজ নিজ ভাষায়, অবস্থায় সকল সৃষ্টি নিমগ্ন হলো আল্লাহতায়ালার বিরতিহীন জিকিরে। এই জিকিরের বরকতেই সৃষ্টিকুল রক্ষা করে চললো তাদের অস্তিতৃ, বংশবিস্তার, বিবর্তন।\n\nএভাবে কতোদিন কাটলো কে জানে। এক সময় আল্লাহ্তায়ালা সৃষ্টি করলেন নতুন এক সম্প্রদায়কে । তাদেরকে সৃষ্টি করলেন তিনি ধোয়া বিবর্জিত আগুন থেকে । তাদের নামকরণ করা হলো জীন।\n\nএরা হলেন আল্লাহতায়ালার অন্যান্য সকল সৃষ্টি থেকে একটু ভিন্ন প্রকৃতির ।আল্লাহ্তায়ালার অন্যান্য সৃষ্টির মধ্যে তীর হুকুমের বিরোধিতা করবার শক্তি নেই। কিন্তু, জ্বীনের মধ্যে দেয়া হলো সেই শক্তি। দেয়া হলো জ্ঞান। বলা হলো জ্ঞানের চাহিদা অনুযায়ী একথা সর্ববাদী সত্য যে, সৃষ্টিকর্তার ইবাদত সকল সৃষ্টির জন্য ফরজ (অপরিহার্য কর্তব্য)। অতএব বিরুদ্ধ প্রবৃত্তির নিকট মাথা নত না করে আল্লাহ্‌র ইবাদত করতেই হবে। এই কর্তব্যে অটল থাকতে হবে সব সময়। না হলে আল্লাহতায়ালার অসস্তুষ্টি আর আজাব থেকে কারো নিস্তার নেই।\n"},{"1":"আল্লাহর শাস্তি","2":"\nজ্বীন সম্প্রদায়কে পৃথিবীতে পাঠালেন আল্লাহতায়ালা । নির্ধারণ করে দিলেন, এই পৃথিবীতেই চলতে থাকবে তাদের জীবন ধারা, বংশবিস্তার । পৃথিবীর সম্পদ সৌন্দর্য সবকিছুই উপভোগ করতে পারবে তারা । কিস্তু এ কারণে আল্লাহতায়ালার প্রতি কৃতজ্ঞ থাকতে হবে। ইবাদত করতে হবে তার। আর সেই সঙ্গে রক্ষা করতে হবে পারস্পরিক সম্প্রীতি, শৃঙ্খলা । শাস্তির সীমানা রক্ষা করে চলতে হবে সবাইকে ।\n\nজ্বীন সম্প্রদায় মেনে নিলো সবকিছু । ক্রমে ক্রমে বংশবিস্তার ঘটলো তাদের । পৃথিবীর বিস্তীর্ণ অংশ ভরে গেলো জ্বীন।\n\nশান্তির সঙ্গেই বসবাস করছিলো তারা । কিন্তু, ধীরে ধীরে দেখা দিলো মতবিরোধ, অসহিষ্ণুতা। একে অপরের প্রতিদ্বন্থী হয়ে উঠলো জ্বীনেরা। শান্তির আহ্বান কানেই ঢুকলোনা তাদের ৷ নিজেদের শ্রেষ্ঠত্ব আর কৃতিত্ প্রতিষ্ঠার জন্য মরিয়া হয়ে উঠলো তারা । শুরু হলো কলহ, বিবাদ, মারামারি, খুনাখুনি।\n\nআগুনের তৈরী সবাই। আগুনের মতোই উদ্ধত স্বভাব জীনদের । আপোষ মীমাংসার প্রতি মোটেও আকর্ষণ নেই তাদের । ফেতনা ফাসাদই যেনো তাদের একমাত্র কামনা ।\n\nএরকম অবস্থায় আল্লাহতায়ালা তাদের জন্য নির্ধারণ করলেন শাস্তি। শাস্তির সীমানা লংঘনের শাস্তি দেয়ার জন্য পৃথিবীতে ফেরেশতাদের এক বিশাল বাহিনী পাঠালেন আল্লাহপাক। ফেনা সৃষ্টিকারী সকল জ্বীনকে শাস্তি দিতে লাগলেন তারা । যাকে সামনে পাওয়া গেলো তাকেই হত্যা করা হলো ।প্রহারে প্রহারে\nপর্যুদস্ত করে ফেলা হলো। যারা পালাতে পারলো তাদেরও পশ্চাদ্ধাবন করে গভীর দুর্গম জঙ্গলের দিকে তাড়িয়ে দেয়া হলো। এভাবে পালিয়ে বাচলো কেউ কেউ। বসবাস উপযোগী স্থানে পড়ে রইলো পাপিষ্ঠ জ্বীনদের অসংখ্য লাশ।\n\nফেরেশতাদের নজরে পড়লো হঠাৎ একটি শিশু- একেবারেই কচি শিশু একস্থানে বসে কীদছে। পালাতে পারেনি সে। ফেরেশতারা দেখলেন, জীন শিশুটি কী সুন্দর। দেখলে মায়া হয়। শিশুটিকে কোলে তুলে নিলেন তারা । তাকে আদর করলেন। তারপর যখন আসমানে ফিরে গেলেন সবাই, তখন শিশুটিকেও নিয়ে গেলেন আসমানে । সেখানে ফেরেশতাদের মধ্যে ধীরে ধীরে বড় হতে লাগলো সে। এই জ্বীন শিশুটির নাম ইবলিস।\n\nধীরে ধীরে বড় হতে লাগলো ইবলিস। ইবলিস যদিও জ্বীন কিন্তু\nফেরেশতাদের মধ্যে লালিত পালিত হওয়ার কারণে স্বভাব চরিত্র তার হলো ফেরেশতাদেরই মতো । ফেরেশতাদের মতোই সে সারাক্ষণ ইবাদত বন্দেগীতে সময় কাটাতে লাগলো ।\n\nএভাবে হাজার হাজার বৎসর ইবাদত করলো সে। আল্লাহপাক ইবাদতের কারণে তার মর্যাদা বাড়িয়ে দিলেন। সে হয়ে গেলো ফেরেশতাদের নেতা । হয়ে গেলো ফেরেশতাদের শিক্ষক। জমিন ও আকাশের সকল স্থানে সে আল্লাহ্পাকের ইবাদত করলো । সকল স্থানে সেজদা করলো ।\n\nএভাবে গত হয়ে গেলো হাজার হাজার বৎসর ৷ তারপর একদিন-\n"},{"1":"প্রতিনিধী প্রেরন","2":"\nপৃথিবীতে প্রতিনিধি প্রেরণ করবার সিদ্ধান্ত গ্রহণ করলেন আল্লাহ্‌ পাক। স্থির কররেন, পৃথিবীতে প্রতিনিধি হিসাবে প্রেরণ করবেন তিনি নতুন এক সৃষ্টিকে । তার নাম হবে আদম।\n\nজ্বীন নয়। ফেরেশতা নয়। মাটির পৃথিবীর জন্য প্রয়োজন মাটির তৈরী মানুষের ।\n\nআল্লাহপাক ফেরেশতাদের সমাবেশ ডাকলেন। তাদের সমানে ঘোষণা করলেন, “আমি পৃথিবীতে আমার প্রতিনিধি প্রেরণ করতে চাই।”\n\nফেরেশতাদের তখন মনে পড়ে গেলো জ্বীনদের কথা । তারাও প্রতিনিধিত লাভ করেছিলো পৃথিবীর। তারপর শুরু করেছিলো কী রকম অন্যায় আচরণ । শুরু করেছিলো অশান্তি হানাহানি রক্তপাত ।\n\nসেই বিষিত বিশ্বের কথা স্মরণে আসতেই ফেরেশতারা নিবেদন করলেন, \"প্রভু পরওয়ারদিগার! আপনি কি দুনিয়ায় এমন কোনো সম্প্রদায় সৃষ্টি করতে চান, যারা সেখানে আবার ঘটাবে অশান্তি, ঘটাবে রক্তপাত। অথচ আমরাই আছি আপনার অনুগত বান্দা। আমরাই তো নিরস্তর আপনার প্রশংসা এবং পবিব্রতা বর্ণনা করছি যেরূপ আপনার নির্দেশ ।”\n\n“আল্লাহতায়ালার অটল সিদ্ধাস্ত ঘোষিত হলো অতঃপর “নিশ্চয় আমিই জানি-যা জানো না তোমরা ।”\n\nফেরেশতারা নীরব হয়ে গেলেন। আল্লাহ্‌্পাকের সিদ্ধান্তই চূড়ান্ত । সত্যিই তিনিই তো জানেন সবকিছু । আদি-অস্ত, প্রকাশ্য-গোপন- সকল কিছুতো তারই জ্ঞানের আওতায় ।\n\nফেরেশতারা নূরের তৈরী । তাঁরা মাসুম-নিম্পাপ। আল্লাহপাক যা হুকুম করেন, তার বরখেলাপ করার সাধ্য তাঁদের নেই। কিন্তু আল্লাহ্‌ পাকের প্রতিনিধি হবার যোগ্যতা নেই তাদের । প্রতিনিধি তো তাকেই বলে, যে তার প্রতিনিধিত্বের কর্তব্য পালনের ক্ষেত্রে স্বাধীন, মুক্ত। তার কাছে থাকতে হবে অমূল্য এক সম্পদ-প্রজ্ঞা, জ্ঞান। আর থাকতে হবে প্রেমময় অভ্তর। বিরুদ্ধ পরিবেশে হবে তার প্রতিনিধিত্রে পরীক্ষা । বিস্মৃতির অন্ধকারে তাকে প্রজ্কলিত রাখতে হবে আল্লাহপাকের স্মরণের অনির্বান জ্যোতিশিখা। প্রেম ও প্রজ্ঞার হবে জয়। চিরবিজায়।\n\nকিন্তু ফেরেশতাদের তো ওসব কিছু নেই। যদিও নূর তারা । যদিও নিষ্পাপ-তবুও প্রেমহীন। প্রজ্ঞাহীন।\n\nপ্রজ্ঞার অধিকারী করেছিলেন আল্লাহপাক জ্বীনদেরকে ৷ দিয়েছিলেন পৃথিবীর প্রতিনিধিত্বও | কিন্তু তারা তো আগুনের তৈরী। আগুনের মতোই উদ্ধত স্বভাব তাদের। তাদের সে উদ্ধত স্বভাবের প্রচণ্ড প্রতাপে তারা নিজেরাই নিভিয়ে দিয়েছিলো আল্লাহতায়ালার প্রধানতম নেয়ামত- প্রজ্ঞার আলো । যোগ্যতার বিচারে ব্যর্থ বলে প্রমাণিত হয়েছে তারা ।\n\nতাই পৃথিবীতে প্রতিনিধিত্রে দায়িত্ব বহনের জন্য এবার আসবে নতুন এক সৃষ্টি। নতুন এক রহস্যময় জীবন। সেখানে আলো আছে। অন্ধকারও আছে। পূণ্য আছে। পাপও আছে। আছে প্রবল বিরুদ্ধ প্রবৃত্তি। আছে বন্ধুর যাত্রা পথ । আছে স্খলন আর পতনের সীমাহীন সুযোগ । সেখানেই প্রকৃত মানুষেরা প্রতিনিধিত্ব করবে অন্য সমস্ত সৃষ্টির । সকল জীবনের ৷ সমস্ত নিসর্ণের। প্রজ্ঞার দিকনির্দেশনা দিয়ে অক্ষয় মনজিলের দিকে এগিয়ে চলবে সে- আল্লাহ্‌র প্রতিনিধি। সেই বিপুল যোগ্যতা দিয়ে আদম সৃষ্টির পরিকল্পনা করলেন আল্লাহ্ তায়ালা।\n"},{"1":"রূহের জগত","2":"\nহুকুম হলো, পৃথিবীর সকল স্থান থেকে একটু একটু করে মাটি সংগ্রহ করতে হবে। ফেরেশতারা হুকুম তামিল করলেন। লাল, শাদা, কালো-যতো বর্ণের মাটি আছে পৃথিবীতে, সবধরনের মাটি সংগ্রহ করা হলো। নরম, শক্ত— বিভিন্ন প্রকৃতির মাটি জমা করা হলো। তারপর সকল রঙের সকল প্রকৃতির মাটি পরিণত করা হলো পঁচা কাদায়। বিচিত্র সেই কর্দম ধারণ করলো চটচটে আঠালো রূপ। তারপর শুকিয়ে শক্ত করা হলো সে মাটিকে। পোড়া মাটির মতো সেই মাটি খন্ খন্ করে বাজবার মতো হয়ে গেলো।\nতখন সেই মাটিকে আল্লাহ্ পাক তাঁর অসীম কুদরতে আকার দিলেন আদমের। এভাবেই সৃষ্টি হলো আদমের সুন্দর শরীর। সুন্দর, কিন্তু নিষ্প্রাণ। নিঃসাড়।\n\nআল্লাহ্ তায়ালা আদেশ করলেন, ‘হও’। অমনি জীবন্ত হয়ে গেলেন আদম। দেহের সঙ্গে সংযোজিত হলো রূহ— প্রাণ।\n\nএই রূহের ইতিহাস আছে। শুধু আদমের রূহ নয়। সমস্ত আদম সন্তানের রূহ অনেক আগেই সৃষ্টি করে রেখেছিলেন আল্লাহ্ তায়ালা। সে আর এক জগত। সেই জগতের নাম আলমে আরওয়াহ (রূহের জগত)। সেই রূহের জগতে আল্লাহ্ তায়ালা সর্বপ্রথম সৃষ্টি করেছিলেন তার পেয়ারা হাবীব হযরত মোহাম্মদ\nমোস্তফা (সাল্লল্লাহু আলাইহি ওয়াসাল্লাম)-এর রূহ। তারপর সেই রূহ থেকে অনেক রূহ। অসংখ্য রূহ। সমস্ত মানুষের রূহ।\n\nসমস্ত রূহের উদ্দেশ্যে তিনি ঘোষণা করেছিলেন এই কথা, ‘আমি কি তোমাদের প্রভু নই?’ সমস্ত রূহ সমস্বরে জবাব দিয়েছিলো, ‘হাঁ। তুমিই আমাদের প্রভু।’\n\nসেও অনেক আগের কথা। হাজার হাজার বছর আগের কথা। সেই রূহের জগত থেকে হযরত আদম (আঃ) এর দেহে এই প্রথম রূহ সংযোজিত করা হলো এক রহস্যময় কৌশলে। না। দেহের ভিতরে নয়, বাইরেও নয়— এমন এক অবোধ্য নিয়মে রূহ সম্পর্ক স্থাপন করলো সৃষ্টির প্রথম মানুষের শরীরের সঙ্গে। সুকৌশলী আল্লাহ্ পাকের এ এক অসীম কুদরত। জ্ঞান ধারণায় যার সঠিক স্বরূপ বুঝতে পারা কিছুতেই  সম্ভব নয়। শুধু বিস্ময়ের সাথে বিশ্বাস করতে হবে আল্লাহ্ পাকের এই কথাঃ ‘বলে দাও রূহ তার প্রতিপালকের হুকুম।’\n\nউঠে দাঁড়ালেন প্রথম মানুষ। আল্লাহ্ তায়ালার প্রথম প্রতিনিধি। প্রথম খলিফা। আল্লাহ্ তায়ালা হুকুম করলেন তাকে, যাও ফেরেশতাদের কাছে। সালাম দাও তাদেরকে। সালামের জবাব শোনো। এই সালাম প্রতি সালামের বাক্য মনে রেখো। সামনে এমন সময় আসবে যখন তোমার সন্তান সন্তুতিতে ভরে যাবে পৃথিবী। তখন পরস্পরের শান্তি সম্ভাষণের বাক্য হবে আজকের এই সালাম আদান প্রদানের বাক্যাবলী। \n\nফেরেশতাদের সমাবেশে হাজির হলেন হযরত আদম (আঃ) বললেন, আস্সালামু আলাইকুম। শান্তি বর্ষিত হোক আপনাদের সকলের প্রতি। সঙ্গে সঙ্গে ফেরেশতারা জবাব দিলেন, ‘ওয়া আলাইকুমুস্ সালামু ওয়া রহমাতুল্লরহ্— আপনার উপরও বর্ষিত হোক শান্তি এবং রহমত।’\n\nআল্লাহ্ তায়ালার প্রতিনিধি সৃষ্টি হবার পর প্রথম বসলো শান্তির অনুষ্ঠান।জানানো হলো হয়তোবা, শান্তি প্রতিষ্ঠাই প্রতিনিধির মূল কাজ। শান্তির সাধনাই প্রতিনিধির প্রধানতম সাধনা।\n\nআল্লাহ্ তায়ালার আদেশে সমাপ্ত হলো শান্তির প্রথম সম্মেলন। সালাম  আর প্রতিসালামের বরকতে সমগ্র সৃষ্টিতে উঠলো শান্তির দোল। সমস্ত সৃষ্টি যেনো এই প্রথম পেলো অভাবিত শান্তির স্বাদ। হযরত আদম যেনো অনুভব করলেন তার সমস্ত শিরায়, পাঁজরের সকল অস্থিতে, অন্তরের প্রতিটি পরতে শান্তির নূরানী তরঙ্গ উথাল পাথাল করছে।\n\nএরপর আল্লাহ্ তায়ালা হযরত আদমকে দান করলেন জ্ঞান, প্রজ্ঞা। তিনি যেমন সমস্ত মানুষের মধ্যে প্রথম মানুষ, তেমনি জ্ঞানের বিশাল ভাণ্ডারের প্রথম পাঠ শিক্ষা দেওয়া হলো তাকেই। সমস্ত মানবতার শিরোনাম হযরত আদম (আঃ)। তাই তিনি লাভ করলেন সমস্ত জ্ঞানের শিরোনামসম্মত জ্ঞান। সমস্ত সৃষ্টির নাম জানতে পারলেন তিনি। এরপর তাঁরই বংশধরগণের মাধ্যমে ধীরে ধীরে বিকশিত হবে এ সমস্ত নামের ব্যাখ্যা বিশ্লেষণ গবেষণা। এ জ্ঞানের সংক্ষিপ্তসারের বাহক তিনি। আর এ জ্ঞানের বিস্তৃতি ফুটে উঠবে আগামী অনাগত মানুষের বংশবিস্তৃতির মাধ্যমে।\n"},{"1":"আদম (আঃ) এর শ্রেষ্ঠত্ব","2":"\nহযরত আদমের শ্রেষ্ঠত্ব এই জ্ঞানের কারণেই। ফেরেশতারা নূরের তৈরী, নিষ্পাপ। আল্লাহ্ তায়ালার একান্ত বাধ্যগত বান্দা। কিন্তু তাদেরতো নেই জ্ঞান আহরণের ক্ষমতা। নেই জ্ঞান ধারণের অতিরিক্ত যোগ্যতা।\n\nআল্লাহ্ তায়ালা চাইলেন, হযরত আদমের শ্রেষ্ঠত্ব আর যোগ্যতা সম্পর্কে অবহিত হোক সবাই। আল্লাহ্ তায়ালার এই প্রতিনিধির মর্যাদা স্বীকার করে নিক সকলে।\n\nতাই তিনি আবারো সমবেত করলেন ফেরেশতাদেরকে। সমাবেশ বসলো চতুর্থ আসমানে। এই সমাবেশে ইবলিসও হাজির ছিলো।\nআল্লাহ্ তায়ালা সেখানে হাজির করলেন অনেক দ্রব্য সামগ্রী। তারপর ফেরেশতাদের  লক্ষ্য  করে  এরশাদ  করলেন—\n ‘তোমাদের সত্যবাদিতার সমর্থনে প্রমাণ দেখাও। বলো, এ সমস্ত বস্তুর নাম কি? এসবের বিবরণ দাও সংক্ষেপে।’\n \nফেরেশতারা পূর্ণ বিনয়ের সঙ্গে জবাব দিলেন, হে প্রভু পরওয়ারদিগার! পাক পবিত্র আপনি। আমাদেরকে যতটুকু জানিয়েছেন আপনি, তার চেয়ে বেশী কিছু তো আমরা জানি না। নিশ্চয় আপনি সর্ববিষয়ে জ্ঞাত এবং আপনি তো সুকৌশলীও।\nতখন আল্লাহ্ আদেশ দিলেন আদমকে, বলে দাও এসবের বিবরণ।\n\nহযরত আদম হুকুম তামিল করলেন। এক এক করে তিনি সমস্ত বস্তুগুলির নাম ও সংক্ষিপ্ত বিবরণ বললেন।\nআল্লাহ্ তায়ালা তখন বললেন, আমি কি তোমাদেরকে বলিনি যে, আকাশ পৃথিবীর সকল প্রকার গোপন তথ্য আমি জানি। তোমরা যা কিছু প্রকাশ করো আর যা কিছু গোপন রাখো— সবই জানা আছে আমার।’\n\nজ্ঞানের এই প্রথম পরীক্ষায় পরাজিত হলেন ফেরেশতারা। তারা সবাই মেনে নিলেন হযরত আদমের শ্রেষ্ঠত্ব। \nসবাই বুঝলেন আল্লাহ্ তায়ালার বাণীই সত্য, চিরসত্য— \n‘ইন্নি আ’লামু মালা তা’লামুন— নিশ্চয় আমি জানি, যা তোমরা জানো না।’\n\nআল্লাহ্ তায়ালা হযরত আদমের প্রতি শ্রদ্ধা নিবেদনের জন্য হুকুম দিলেন সবাইকে। তাদের সঙ্গে ইবলিসের প্রতিও জারী হলো একই হুকুম।\nআল্লাহ্ পাক হুকুম  দিলেন,  ‘আদমকে কেবলা করে তার সম্মানার্থে সেজদা করো।’ সকল ফেরেশতা হুকুম তামিল করলেন।সবাই সেজদাবনত হলেন হযরত আদমের সামনে। শুধু ইবলিস ঠায় দাঁড়িয়ে রইলো। আল্লাহর সৃষ্টির মধ্যে একমাত্র সে-ই এই প্রথম অমান্য করলো আল্লাহ্ পাকের নির্দেশ। কী ভয়ানক ধৃষ্টতা। কী নিদারুণ দুর্ভাগ্য। কী নিষ্ঠুর ঔদ্ধত্য।\n\nকিন্তু, আল্লাহ্ তায়ালা মহামহিম। সীমাহীন ধৈর্য তার। তিনি ইবলিসকে সঙ্গে সঙ্গেই শাস্তি দিতে পারতেন। সঙ্গে সঙ্গেই দেখিয়ে দিতে পারতেন অবাধ্যতার আজাব কতো ভয়ানক। কিন্তু তিনি তা করলেন না। বরং প্রশ্ন করলেন, ‘তুমি আদমকে সেজদা করলে না কেনো?’\nশয়তান জবাব দিলো ‘কেনো তাকে আমি সেজদা করবো? আমি যে আদমের চেয়ে শ্রেষ্ঠ। সে তো আমার তুলনায়  নিম্নমানের সৃষ্টি। আমাকে আপনি সৃষ্টি করেছেন আগুন থেকে আর আদমকে সৃষ্টি করেছেন মাটি থেকে। আগুনের গতি ঊর্ধ্বমুখী আর মাটির গতি নিম্নমুখী। আমি, এই অযৌক্তিক আদেশ মেনে নিতে পারি না।’\nকে না বুঝবে যে ইবলিসের এই যুক্তি যুক্তিহীন। এরকম যুক্তি প্রদর্শন যে চরম মূর্খতা ছাড়া আর কিছুই নয়। আল্লাহ্ তায়ালার সৃষ্টি নির্দ্বিধায় আল্লাহ্ পাকের নির্দেশ পালন করবে। এ নিয়মের বিরুদ্ধে যুক্তির অবকাশ কোথায়? আল্লাহ্ পাকের সকল সৃষ্টিই তাঁর নির্দেশ মেনে নেয় নির্বিবাদে। কিন্তু ইবলিসই প্রথম প্রদর্শন করলো অবাধ্যতার দৃষ্টান্ত। তার সঙ্গে অবাধ্যতার সপক্ষে দেখালো যুক্তি।\n\nআল্লাহ্ তায়ালা অসুন্তুষ্ট হলেন ইবলিসের প্রতি। এরশাদ করলেন, ‘নেমে যা এখান থেকে। তোর অহংকার অশোভনীয় এখানে। বের হয়ে যা শীঘ্রই। আজ থেকে অনন্তকালের জন্য তোকে বয়ে বেড়াতে হবে ধিক্কার আর অভিশাপের শাস্তি।’\nআগুনের তৈরী ইবলিস। আগুনের মতোই তার ছিলো টকটকে লাল চেহারা। কিন্তু আল্লাহ্ তায়ালার অভিশাপ নেমে আসার সঙ্গে সঙ্গে তার চেহারা হয়ে গেলো কদর্য কয়লার মতো কালো। সে হয়ে গেলো অভিশপ্ত শয়তান। চিরদিনের মতো। তবুও ভীত হলো না শয়তান। আপন কৃতকর্মের জন্য এতটুকুও অনুতপ্ত হলো না সে। বরং প্রতিহিংসার আগুনে দাউ দাউ করে জ্বলে উঠলো। মনস্থির করলো সে, প্রতিশোধ নিতে হবে। চরমতম প্রতিশোধ। হাজার হাজার বছর ইবাদত করে কিনা আজ এই ফল। এর জন্য আদমই দায়ী। তাই তার প্রতি নিতে হবে প্রচণ্ড প্রতিশোধ। নিতেই হবে।\nকিন্তু এই প্রতিশোধ— পরিকল্পনা  বাস্তবায়িত করতে হলে যে আল্লাহ্ তায়ালার কাছেই প্রার্থনা জানাতে হবে। আল্লাহ্ তায়ালা শক্তি না দিলে কী করে সে শায়েস্তা করবে আদমকে। হাজার হাজার বছর ইবাদত করেছে সে। এর বিনিময়ে আজ কি একটি প্রার্থনা কবুল হবে না তার?\nশয়তান নিবেদন করলো, ‘আমাকে কেয়ামতের দিন পর্যন্ত বেঁচে থাকার অধিকার দিন।’\n\nআল্লাহ্ তায়ালা এরশাদ করলেন, ‘মঞ্জুর করা হলো তোর প্রার্থনা।’\nশয়তান তখন বললো, ‘আদমের জন্যই আজ আমার এই দুর্দশা। আমি কসম করে বলছি, আমি আদম এবং তার বংশধরদেরকে সত্যপথ থেকে বিচ্যুত করবার চেষ্টায় নিয়োজিত থাকবোই। সামনে পিছনে ডানে বামে— সবদিক থেকে আমি তাদের প্রতি চালাবো আক্রমণ। বিপথগামী করবো তাদেরকে। তারপর আপনি দেখতে পাবেন তাদের অধিকাংশই অকৃতজ্ঞ প্রমাণিত হয়েছে।’\nআল্লাহ্ পাক এরশাদ করলেন,  ‘এখান থেকে তোর বহিষ্কার ধিক্কার আর অভিশাপের সঙ্গে হোক। নিশ্চিত জেনে নে, মানুষের মধ্যে যারা তোর অনুসরণ করবে, আমি তাদেরকে দিয়ে পরিপূর্ণ করবো জাহান্নাম।’\n\nতবুও হতোদ্যম হলো না শয়তান। দম্ভ আর প্রতিহিংসার নেশায় সে মত্ত। সে বললো ‘আপনি তো আদমের জন্যই আমাকে আজ সর্বহারা করলেন। আমি তার বংশধরদের সামনে অসৎকর্ম আর অবাধ্যতাকে মনোরম রূপে প্রদর্শন করবো। তাদেরকে পথভ্রষ্ট করবো। তবে একথা অবশ্য স্বীকার করতেই হবে যে, আপনার খাঁটি বান্দারা বেঁচে যেতে পারবে।’\n\nআল্লাহ্ তায়ালা বললেন, ‘আমার খাঁটি বান্দা হওয়াই একমাত্র সোজা পথ। সিরাত্বল মুস্তাকিম। এই পথই তার পথিককে পৌঁছে দেয় আমার সান্নিধ্যে। আমার এরকম খাঁটি বান্দাদের উপর তোর কোনো প্রভাবই কার্যকর হবে না। অবশ্য ভ্রষ্টরা তোর অনুগামী হবে। ভ্রষ্টদের জন্য আমি নির্ধারণ করে রেখেছি দোজখের দাবানল। সেই দোজখের থাকবে সাতটি স্তর। প্রতি স্তরের জন্য থাকবে স্বতন্ত্র তোরণ। প্রতিটি তোরণের মধ্য দিয়ে দোজখে অনুপ্রবেশকারীরা থাকবে পৃথক পৃথক দলে বিভক্ত হয়ে।’\nএভাবে সমাপ্ত হলো হযরত আদমের অভিষেক অনুষ্ঠান। অনুষ্ঠান শেষে চতুর্থ আসমান থেকে আল্লাহ্ পাক তাকে তুলে নিলেন সপ্তম আসমানের উপরে— বেহেশতে।\n\nআর শয়তান বিতাড়িত হলো  চিরদিনের জন্য। অভিশপ্ত হলো  চিরকালের জন্য। সুযোগের অপেক্ষায় দিন গুণতে থাকলো সে। প্রতিশোধ গ্রহণের সময় কি আসবে না? নিশ্চয়ই আসবে।\n"},{"1":"আদম হাওয়ার সৃষ্টি/সম্পর্ক","2":"\nবেহেশতের বাগানে একা একা ঘুরে বেড়ান হযরত আদম (আঃ)। কখনো বহমান নির্ঝরিণীর পাড়ে, কখনো ফলবান বৃক্ষের নিচে , কখনো পুষ্পের উদ্যানে। ঘুরে বেড়ান আর বিমোহিত হন আল্লাহ্ পাকের নিখুঁত সৌন্দর্যসম্ভার দেখে। চারিদিকে \nপবিত্র জ্যোতির সয়লাব।\n\nহযরত আদমের অন্তরে আপনা আপনিই যেনো সারাক্ষণ অনুরণিত হয়— সোবহানাল্লাহি ওয়ালহামদু লিল্লাহি ওয়ালা ইলাহা ইল্লাল্লাহু ওয়াল্লাহু আকবর। ওয়ালা হাওলা ওয়ালা কুওয়াতা ইল্লাহ্ বিল্লাহিল আলিইল আজীম— \nঅর্থ্যাৎ, পবিত্রতা আল্লাহ্ তায়ালার, প্রশংসাও আল্লাহ্ তায়ালারই, তিনি ছাড়া উপাস্য নেই আর কেউ, তিনি তো মহান, শ্রেষ্ঠ। আল্লাহর সাহায্য এবং শক্তি ছাড়া আর কারো কোনো শক্তি\nনেই, সাহায্যও নেই। তিনিই সর্বোচ্চ, তিনিই মহান।\n \nমাঝে মাঝে ফেরেশতাদের সঙ্গে তাঁর সালাম বিনিময় হয়। ফেরেশতারা মোবারকবাদ দেন তাঁকে। খেদমতের জন্য ছুটে আসে হাজারো হুর, হাজারো গেলেমান। কিন্তু তবু কিসের যেনো এক সূক্ষ্ম অস্বস্তিতে মাঝে মাঝে ভরে আসে মন। হযরত আদম দেখেন ফেরেশতা হুর গেলেমান সবারই সাথী আছে, সবারই\nদল আছে। কিন্তু আদম যে একা। নিঃসঙ্গ মানুষ তিনি। আল্লাহ্ তায়ালার সমস্ত সৃষ্টির মধ্যে একক মানুষ।\n\nবেহেশতের এতো সুখ। এতো শান্তি। আনন্দের এতোকিছু উপকরণ। তবু অন্তর অশান্ত কেনো? নিঃসঙ্গতার বেদনায় অন্তর ভারাক্রান্ত হয়। অদৃশ্য কোন্ এক কাঁটা যেনো অন্তরে বিঁধে আছে সারাক্ষণ। মন বিরাগী হয়ে ওঠে। মনে মনে শুধু একটি প্রশ্নই যেনো তার সহস্র তরঙ্গ নিয়ে মাথা তুলে দাঁড়ায়, অবুঝ মন— হয়েছে কি তোমার? আলেমুল গায়েব আল্লাহ্ তায়ালা।  মানুষকে তিনিই দিয়েছেন প্রেমময় অন্তর। দিয়েছেন বিদগ্ধ হৃদয়। সে হৃদয়ের বেলাভূমিতে নিরন্তর আনন্দ বেদনার কতো শত ঢেউ যে আছড়ে পড়ে— তার সব খবরই জানা তাঁর। তিনি যে অন্তর্যামী।\n\nআল্লাহ্ পাক হযরত আদমের অন্তর প্রশান্ত করবার ব্যবস্থা নিলেন। একদিন তন্দ্রাচ্ছন্ন হয়ে পড়লেন হযরত আদম। এক সময় ঘুমিয়েও পড়লেন। তখন তাঁর বুকের পাঁজরের একটি হাড় থেকে আল্লাহ্ পাক সৃষ্টি করলেন হযরত মা হাওয়াকে।\nসৃষ্টির প্রথম নারী হযরত মা হাওয়া (আঃ)। সৃষ্টির প্রথম রমণী তিনি। হযরত আদমের বুকের পাঁজর। হৃদয়ের প্রেম। নিঃশ্বাসের প্রতিধ্বনি। জীবনের জীবন।\n\nহযরত আদমের শিয়রের পাশে বসলেন হাওয়া। বিমুগ্ধ নয়নে দেখতে লাগলেন আদমকে। হঠাৎ ঘুম ভেঙ্গে গেলো আদমের। ত্রস্তে উঠে বসে তিনি বিস্ময় আর আনন্দে অভিভূত হয়ে গেলেন হাওয়াকে দেখে। চোখে চোখ পড়বার আগে দৃষ্টি অবনত করলেন হাওয়া। একি লজ্জা। লজ্জায় রাঙ্গা হয়ে উঠলেন তিনি।\nহযরত আদম চোখ ফেরাতে পারেন না। কে এই নবীনা? এতো আপন কেনো মনে হয় তাকে। এতো রূপ, এতো যৌবন তার। বেহেশতের সকল রূপসী হুর যেনো ক্রীতদাসী তার কাছে। এ রমণী কে? এই সুন্দরী যে মুহূর্তেই অধিকার করে ফেলেছে অদৃশ্য অন্তরের সকল পরত। আর দেহকে করেছে উন্মাদ, উম্মাতাল। নিজের অজান্তেই কখন যেনো আদম আলিঙ্গনাবদ্ধ করতে চাইলেন হাওয়াকে। অমনি প্রত্যাদেশ হলো, ‘ক্ষান্ত হও। বিনা বিবাহে তুমি হাওয়াকে স্পর্শ করতে পারবে না।’\n\nহযরত আদমের অন্তরে বিবাহের সংকল্প প্রবল হয়ে উঠলো। তখন আল্লাহ্ তায়ালা শুভবিবাহের আয়োজন করলেন। আল্লাহ্ তায়ালার ইচ্ছায় অসংখ্য ফেরেশতা সমবেত হলেন বিবাহ অনুষ্ঠানে। ফেরেশতাদের সামনে বিবাহের সাজে সজ্জিত করা হলো হযরত আদম এবং হযরত হাওয়াকে।\n\nপ্রথম মানব এবং প্রথম মানবীর প্রথম বিবাহ অনুষ্ঠান। পবিত্র এ অনুষ্ঠানে উঠলো আনন্দের সীমাহীন জোয়ার। মুহুর্মুহু সোবহানাল্লাহ্,  আলহামদুলিল্লাহ্, আল্লাহু আকবর,  লা ইলাহা ইল্লাল্লাহ্ ইত্যাদি পবিত্র ধ্বনিতে মুখরিত বিবাহের মজলিশ। শুভবিবাহ সম্পন্ন হলো এক সময়। তারপর আমন্ত্রিত সকল মেহমান ফেরেশতা বিদায় নিলেন একে একে।\n\nএকান্তে বসে রইলেন সদ্য বিবাহিত দুলহা ও দুলহান। মানবতার প্রথম আত্মীয়তার আলাপন এবার। প্রথম মিলনের লগন। প্রথম স্বামী। প্রথম স্ত্রী। হাওয়াকে আলিঙ্গনাবদ্ধ করতে উদ্যত হলেন আদম। অমনি প্রত্যাদেশ হলো আদমের প্রতি—\n‘মিলিত হওয়ার আগে দেনমোহর পরিশোধ করতে হবে।’\nহযরত আদম আরজ করলেন, ‘হে আমার প্রতিপালক, কি দিয়ে পরিশোধ করবো দেনমোহর।’\nআল্লাহ্ তায়ালা জানালেন, ‘আমার হাবীব হযরত মোহাম্মদ মোস্তফা সাল্লাল্লাহু আলায়হি ওয়াসাল্লামের প্রতি দরূদ শরীফ পড়তে হবে দশবার।’\n\nহযরত আদম নিবেদন করলেন, ‘হে প্রভু পরওয়ারদিগার! মোহাম্মদ সাল্লল্লাহু আলাইহি ওয়াসাল্লাম কে?\nতাকে দেখতে ইচ্ছা করি আমি।’\nআল্লাহ্ তায়ালা জানালেন, ‘সে তোমারই আগামী বংশধরদের একজন। তাঁর জন্যই সৃষ্টি করেছি আমি তোমাকে হাওয়াকে সমস্ত ফেরেশতাকে সমস্ত সৃষ্টিকে।’\n\nদশবার দরূদ শরীফ পড়লেন হযরত আদম। দরূদ শরীফের বরকতে নূরে নূরে ভরপুর হয়ে গেলো হযরত আদমের অন্তর বাহির। নূরে নূরে ভরপুর হয়ে গেলো প্রথম বিবাহ বাসর। মিলিত হলেন হাওয়া ও আদম। প্রেম সমুদ্রের অশান্ত তরঙ্গমালা ভেদ করে গভীরে আরো গভীরে ডুব দিলেন তাঁরা। দু’জনেই হারিয়ে ফেললেন যেনো সকল অনুভূতি, বোধচিহ্ন। একাকার হয়ে গেলেন তাঁরা। হারিয়েই গেলেন যেন তারা চিরদিনের জন্য। নিশ্চিহ্ন হয়ে গেলেন। শুধু জেগে রইল প্রেম। শাশ্বত সুন্দর চিরন্তন প্রেম।\nএক সময় যখন তাদের হুশ হলো,  আল্লাহ্ তায়ালা তখন জানালেন তার নির্দেশ, ‘হে আদম তুমি আর তোমার সঙ্গিনীর বসবাস স্থান এই বেহেশত। তোমরা স্বাধীন সকল প্রকার পানাহারের জন্য, সকল স্থানে বিচরণের জন্য। কিন্তু ঐ বৃক্ষটির নিকটবর্তী হয়ো না কখনো। যদি হও তবে অত্যাচারীদের অন্তর্ভূত হয়ে যাবে তোমরা।’\nঐ বৃক্ষটির নাম গন্ধম বৃক্ষ।\n \nআল্লাহ্ তায়ালার সাবধানবাণী শুনে শংকিত হয়ে পড়লেন আদম ও হাওয়া। মনে রাখতে হবে আল্লাহ্ তায়ালার এই নির্দেশ। এখানে সহস্র বৃক্ষের সারি, শত ঝর্ণার সংগীত, অসংখ্য পুষ্পোদ্যান আর বালাখানার বৈভব— সব কিছুই হালাল তাঁদের জন্য। শুধু মনে রাখতে হবে ঐ বৃক্ষের কথা। ঐ সর্বনাশা নিষিদ্ধ বৃক্ষের কথা। আদম ও হাওয়া দু’জনেই সাবধান হয়ে গেলেন। বেহেশতের অপার সুখ স্বাচ্ছন্দ্যের মাঝে ঐ নিষিদ্ধ বৃক্ষটির উপস্থিতি কী ভয়ংকর।\n"},{"1":"শয়তানের ছবলে আদম ও হাওয়া","2":" \nবিতাড়িত শয়তান মনের দুঃখে কালাতিপাত করে। অন্তরে তার প্রতিহিংসার লেলিহান আগুন। বিতাড়িত অভিশপ্ত এই জীবন দুর্বিষহ। অথচ ছিলো একদিন যখন আল্লাহর নিরবচ্ছিন্ন ইবাদতের মধ্য দিয়ে নিরুপদ্রব সময় অতিবাহিত করেছে সে। লাভ করেছে আল্লাহ্ তায়ালার সীমাহীন মেহেরবানি। আর আজ সে আল্লাহ্ তায়ালার অসন্তুষ্টির স্বীকার। বিতাড়িত। লাঞ্ছিত। অপমানিত। অভিশপ্ত।\n\nআদমই সকল অনিষ্টের মূল। তাকে শায়েস্তা করতে হবে। তাকেও বিতাড়িত করতে হবে বেহেশত থেকে। বেহেশত থেকে তাকেও টেনে আনতে হবে পৃথিবীতে। কিন্তু কেমন করে?\nশয়তান ভাবে আর ভাবে। কিন্তু ভাবনার কোনো কূল খুঁজে পায় না। হঠাৎ সে বুদ্ধি বের করে— যে ভাবেই হোক একবার— শুধু একবার যদি বেহেশতে কোনোরকমে পৌঁছানো যেতো, তবে আদম আর তার স্ত্রী হাওয়াকে ফাঁদে ফেলবার চেষ্টা করতে পারতো সে। সহজ সরল জীবন আদম হাওয়ার। প্রতারণা কাকে বলে, তারা জানে না। প্রতারণার পথ ধরে তাদের স্খলন ঘটানো হয়তো সম্ভব। আশায় বুক বাঁধে শয়তান।\n\nতারপর এক সময় ফেরেশতার রূপ ধরে সে উড়াল দেয় আকাশে। কৌশলে ফেরেশতাদেরকে ধোঁকা দিয়ে একে একে অতিক্রম করে আকাশ। ফেরেশতারা চিনতে পারে না তাকে। ভাবে তারা, এও এক বিচরণকারী ফেরেশতা। সপ্তম  আকাশের  উপরে  বেহেশত।  বেহেশতের প্রতিটি তোরণ সুরক্ষিত।সারাক্ষণ সেখানে প্রহরা থাকে ফেরেশতাদের। শয়তান অপেক্ষা করতে থাকে। অপেক্ষা করতেই থাকে। এক সময় চেষ্টা সফল হলো তার। অত্যন্ত সন্তর্পণে বেহেশতে প্রবেশ করলো সে। প্রবেশ করেই সেই নিষিদ্ধ বৃক্ষের কাছে গেলো।\n\nসেখানে বসে থাকলো একেবারে ভালো মানুষের মতো। দেখলে মনে হয় যেনো কোনো সাধু পুরুষ। আল্লাহ্ তায়ালার ইবাদত ছাড়া আর কোনোদিকেই তার খেয়াল নেই যেনো।\nআদম ও হাওয়া নিষিদ্ধ বৃক্ষ থেকে দূরে দূরেই থাকতেন। মাঝে মাঝে কী এক আকর্ষণ বোধ করতেন তারা ঐ বৃক্ষটির প্রতি। এ কিরূপ বিস্ময়কর প্রবৃত্তি। মানুষের এ এক সহজাত আকর্ষণ। যা কিছু নিষিদ্ধ, মানুষ যেনো তারই দিকে ছুটে যেতে চায়। আদম হাওয়া মাঝে মাঝেই তাকান বৃক্ষটির দিকে। কী সুন্দর বৃক্ষ। কী সুন্দর তার পত্রপলব্ল। কী সুন্দর তার ফল।\n\nহঠাৎ একদিন তারা দূর থেকে দেখতে পেলেন, কে একজন অচেনা আগন্তুক বসে আছে ঐ নিষিদ্ধ বৃক্ষটির কাছে। মনে হয় উদাসীন সে সমস্ত কিছু থেকে। মনে হয় সে যেনো ডুবে আছে আল্লাহ তায়ালার ধ্যানে।\n\nকৌতুহলী হয়ে উঠলেন আদম হাওয়া। এও মানুষের এক সহজাত প্রবৃত্তি। নতুন কিছু দেখলে কৌতুহলের উদ্রেক হয়। জানতে ইচ্ছে হয়। বুঝতে ইচ্ছে করে। এখানে এতোদিন তো এ দৃশ্য কখনো দেখেননি তারা। এখানে এতোদিন ধরে বসবাস করছেন তারা। এখানে তো কোনোকিছু অচেনা নয় তাদের। শুধু ঐ বৃক্ষটি তাদের কাছে রহস্যঘেরা এক বৃক্ষ। জানেন না তারা, বেহেশতের অসংখ্য বৃক্ষের মধ্যে কেনো ঐ একটি বৃক্ষ নিষিদ্ধ  হয়েছে তাদের জন্য। আজ আবার নিষিদ্ধ বৃক্ষের কাছে কে এসে উপস্থিত হয়েছে হঠাৎ।\nএকপা দু’পা করে তারা এগিয়ে যান অচেনা আগন্তুকটির দিকে। কাছে গিয়ে জিজ্ঞাসু দৃষ্টিতে তারা ভালো করে দেখতে থাকলেন আগন্তুকটিকে। \n\nআগন্তুকই মুখ খুললো প্রথম। বললো, ‘শংকার কোনো কারণ নেই। আমি তোমাদের একান্ত শুভাকাঙ্খী। আমাকে বিশ্বাস করতে পারো তোমরা। ’কিছুক্ষণ থেমে শয়তান আবার বললো ‘এতোদিন ধরে তোমরা বাসবাস করছো বেহেশতে। কিন্তু তোমাদের সামনে রয়েছে বিপদ।  অচিরেই আল্লাহ্ তায়ালা তোমাদেরকে বেহেশত থেকে বের করে দিবেন। পাঠাবেন পৃথিবীতে। তোমরা তো জাননা পৃথিবী কী রকম জায়গা। সেখানে শুধু কষ্ট আর বিপদ।’\nআদম হাওয়া নিরুত্তর রইলেন। বেহেশত চ্যুতির সংবাদ শুনে চিন্তিত হলেন তাঁরা।\n\nশয়তান আবার বললো, ‘অথচ ইচ্ছা করলে তোমরা বেহেশতেই থেকে যেতে পারো চিরদিনের জন্য। আমি তোমাদের কল্যাণ কামনা করি। আমার কথা শোনো। নিষিদ্ধ এ বৃক্ষের ফল ভক্ষণ করো যদি, তাহলে এই বেহেশতেরই স্থায়ী অধিবাসী হতে পারবে তোমরা। ’শিউরে উঠলেন আদম ও হাওয়া। এ কী করে সম্ভব। এতে যে আল্লাহ্ তায়ালার অবাধ্যতা করা হবে?\nতাদের প্রতিক্রিয়া দেখে ক্ষণিকের জন্য হতাশ হলো শয়তান। তারপর আরো নরম হয়ে গেলো সে। এবার সে একেবারে পরম আত্মীয়ের মতো বোঝাতে লাগলো তাদেরকে, ‘যাই বলো না কেনো তোমরা। এতে আমার তো আর কোনো লাভ নেই। তোমাদের ভালোর জন্যই আমি বলছিলাম একথা। তোমরা জানো না তাই একথা জানাচ্ছিলাম তোমাদেরকে। আমি তোমাদের একান্ত আপনজন। পৃথিবীতে যেয়ে তোমরা কষ্ট পাবে। সে কষ্ট আমার পক্ষে অসহ্য। তাই বলছিলাম। আল্লাহ্ তায়ালা যে এই বৃক্ষের কাছে আসতে তোমাদেরকে মানা করেছেন, তার কারণ আছে।\n\nসবেমাত্র তোমরা সৃষ্টি হয়েছো তখন। এই গাছের ফল  খেলে তোমাদের তখন ক্ষতিই হতো। আল্লাহ্ তায়ালার প্রিয় তোমরা। আল্লাহ্ তায়ালা তো তোমাদের ক্ষতি  চাইতে পারেন না। তাই নিষেধ করেছিলেন। কিন্তু এখন তো তোমরা পরিণত। বেশেতের পরিবেশে তোমরা এখন স্বাভাবিক হয়ে গিয়েছো। এখন আর কোনো বাধা নিষেধ নেই। এখন এ ফল না খেলেই বরং তোমাদেরকে চলে যেতে হবে পৃথিবীতে। পৃথিবীর অনিশ্চিত ঐ জীবন থেকে পরিত্রাণ  কি চাও না তোমরা? আল্লাহ্ তায়ালার নৈকট্য কার কামনা নয়?  অল্প কয়েকটা মাত্র ফল খেলেই চলবে। আর তাছাড়া তোমাদের নিয়ত তো অসাধু নয়। আল্লাহ্ তায়ালার নৈকট্য লাভের জন্যই তো তোমরা বেহেশতে থাকতে চাও চিরকাল। আর সে জন্যই তো এই নিষিদ্ধ বৃক্ষের ফল ভক্ষণ করা।’\n\nশয়তানের মধুর কথা শুনে হযরত হাওয়ার মন নরম হয়ে গেলো। আহা বেচারা আগন্তুক সাধু পুরুষতো সৎ পরামর্শই দিয়েছে। এতে তার তো কোনো লাভ নেই। লাভ তো আমাদেরই। আর আমাদের নিয়ত তো আর খারাপ নয়। আল্লাহ্ তায়ালার নৈকট্যইতো আমাদের  কাম্য। মেহেরবান আল্লাহ্ তায়ালা  অন্তর্যামী তিনি তো জানবেনই, কী নিয়তে আজ এই গাছের ফল খাবো আমরা।\nপ্রতারণা আর মিথ্যাচার কাকে বলে তা একেবারেই জানা ছিলো না আদম ও হাওয়ার। তাদের সরল প্রাণে শয়তান সুকৌশলে ঢুকিয়ে দিলো প্রলোভনের বিষ। শয়তানের  প্রতারণার অচিন্তনীয় কৌশলের কারণে সে বিষ তাদের  দু’চোখে প্রতিভাত হলো অমৃতরূপে।\n\nহযরত হাওয়া একেবারেই গলে গেলেন শয়তানের কথায়। খেয়ে ফেললেন কয়েকটি ফল সেই নিষিদ্ধ বৃক্ষের। তারপর হযরত আদমকে বললেন, ‘খাও।’\n\nপ্রিয়তমার অনুরোধ উপেক্ষা করতে পারলেন না হযরত আদম। তিনিও খেয়ে ফেললেন কয়েকটি গন্ধম ফল।\nমুহূর্তকাল পরেই আদম হাওয়া বুঝতে পারলেন, তারা কী সর্বনাশা কাজ করে ফেলেছেন। আগন্তুক সাধুপুরুষটি যে শয়তান, তা প্রায় সঙ্গে সঙ্গেই বুঝতে পারলেন তারা। শয়তান পালিয়ে গেলো মুহূর্তেই। সফল হলো তার  ক্রান্ত, ষড়যন্ত্র।\n\nভয়ানক এক বিপদের অশনি সংকেতে কেঁপে উঠলেন হযরত আদম আর হযরত হাওয়া। বেহেশতের বালাখানা, নির্ঝরিণী, পুষ্পোদ্যান হাহাকার করে উঠলো। হায় হায় করে উঠলো সকল হুর গেলেমান। ফেরেশতারা হয়ে গেলো স্তম্ভিত। একি করেছেন আদম ও হাওয়া। বেশেতের অফুরন্ত নেয়ামতের মধ্যে ডুবে থেকেও আল্লাহ্ তায়ালার সবচেয়ে প্রিয় সৃষ্টি আদম তাঁর সঙ্গিনীকে নিয়ে কী নিদারুণ আচরণ করলেন আজ।\nআল্লাহ্ তায়ালার বিধান অলংঘনীয়। তার নির্ধারিত নিয়মে আগুন পোড়ায়, পানি পিপাসা মেটায়, সূর্য চন্দ্র আলো দেয়। তার নির্ধারিত নিয়ম অলংঘনীয়। এ- ও তার  নির্ধারিত নিয়ম যে, গন্ধম বৃক্ষের ফল ভক্ষণকারী বেহেশতে বসবাসের\nযোগ্যতা হারিয়ে ফেলবে মুহূর্তেই।\n\nতাই হলো। ভুলের আগুনে ঝলসানো অন্তর আদম হাওয়ার। হায় একি ভয়াবহ কাজ করেছেন তারা। বেহেশতের সকল সুখ যে দ্রুত অতিদ্রুত বিচ্ছিন্ন হয়ে যাচ্ছে তাদের কাছ থেকে। আল্লাহর হুকুম অমান্যকারীদের সঙ্গে কেউ আর সম্পর্ক রাখতে চায় না। এমনকি পরনের পোশাকও। নিরাবরণ হয়ে পড়লেন তারা। পোশাকের আবরণ খসে পড়লো। নগ্ন হয়ে পড়লেন আদম ও হাওয়া।\nদু’জন দু’জনকে দেখে লজ্জায় মুখ ঢাকলেন তারা। কী অপমান। কী লজ্জা। \n\nলজ্জায় অপমানে উন্মাদপ্রায় হয়ে গেলেন দু’জনে। এভাবে শয়তান অপমান করলো আল্লাহ্ তায়ালার সম্মানিত প্রতিনিধি আর তার সঙ্গিনীকে। ফুঁপিয়ে কেঁদে উঠলেন আদম হাওয়া। বেহেশতের লতাপাতা ছিঁড়ে লজ্জা নিবারণের চেষ্টা করতে লাগলেন তারা। কিন্তু কিছুতেই কিছু হলো না। একদিক আবৃত করতে গেলে আরেক দিক হয়ে পড়ে নগ্ন।\n\n  একি ভয়ানক আজাব। লজ্জার— এই আজাবের কাছে শত সহস্র দোজখের আগুন যে কিছুই নয়। চিৎকার করে কাঁদতে থাকলেন আদম হাওয়া। রোদনের অবিশ্রাম  আওয়াজে ভরে গেলো চারিদিক। এরই মধ্যে তারা শুনতে পেলেন আল্লাহ্ তায়ালার প্রত্যাদেশ—\n   \n  আমি কি ঐ বৃক্ষ সম্পর্কে  তোমাদেরকে সতর্ক করে দেইনি।  শয়তান তোমাদের চরমতম শত্রু— একথা কি আমি তোমাদেরকে জানিয়ে দেইনি?’\n\nআল্লাহ্ তায়ালার প্রত্যাদেশে শুধু অনুতাপ আর অপমানের আগুন জ্বলে উঠলো দাউ দাউ করে। লজ্জা আর অনুশোচনার সর্বধ্বংসী তুফান যেনো নিশ্চিহ্ন করে দিতে চায় সবকিছু। দু’জনে তারা কেঁদে ওঠেন আরো জোরে। বারবার কান্নারুদ্ধ কণ্ঠে নিবেদন করতে থাকনে তারা, ‘হে আমাদের প্রতিপালক! আমরা অপরাধী। নিজেরাই আমরা ডেকে এনেছি আমাদের সর্বনাশ। যদি আপনি ক্ষমা না করেন, যদি আপনি দয়া না করেন, তবে আমরা যে ধ্বংস হয়ে যাবো প্রভু।’\n\nবারবার এভাবে বিলাপ করতে থাকলেন হযরত আদম আর হযরত হাওয়া। বারবার উচ্চারণ করতে লাগলেন—\nরব্বানা জলামনা আনফুসানা ওয়া  ইল্লাম তাগফিরলানা অতারহামনা লানা কুনান্না মিনালখসিরীন।\n\nএরি মধ্যে জারী হয়ে গেলো আল্লাহ্ তায়ালার অটল নির্দেশ—\n‘নেমে যাও নিচে। সেখানে তোমাদেরকে শয়তানের সঙ্গে শত্রুতার মধ্যে সতর্ক জীবন যাপন করতে হবে।’\n"},{"1":"অশ্রুশিক্ত কান্নার পর একত্র","2":"\nশেষ হয়ে গেলো আনন্দের আলোকিত অধ্যায়। বেহেশতবি চ্যুত প্রথম মানব আর প্রথম মানবী ক্রমাগত নামতে থাকলেন নিচে। একে একে অনেক আকাশ ভেদ করে চলতে লাগলো অবতরণ। অবরোহন। পতন। সারা নিসর্গ যেনো ম্লান হয়ে গেলো মুহূর্তেই। চারিদিকে উঠলো শোকের মুর্ছনা। হাহাকারে ভরে গেলো আকাশ বাতাস। নির্বাক অসংখ্য ফেরেশতা স্তম্ভিত হয়ে তাকিয়ে রইলেন তাদের দিকে। আল্লাহ্ তায়ালার প্রিয় সৃষ্টি মানুষের একি নির্মম পরিণতি। \n\nশুধু স্মরণ করতে থাকলেন তারা আল্লাহ্ তায়ালার সেই চিরন্তন বাণী ---‘ইন্নি আ’লামু মালা তায়ালামুন।’ নিশ্চয় আমি জানি— যা জানো না তোমরা। \n\n‘কি অপার রহস্য যে লুকিয়ে আছে এই বেদনাবিধুর ঘটনায় কে জানে? ভবিষ্যতের জ্ঞান তো কারো  জানা  নেই। কারোরই জানা নেই। সকল জ্ঞানের অধিকারী যে একমাত্র আল্লাহ্ জাল্লা জালালুহু। ঐ কথাই সত্য যা তিনি বলেন, ‘নিশ্চয় আমি জানি— যা জানো না তোমরা।’\n\n  এক সঙ্গেই নামছিলেন তারা। প্রথম আকাশের নিচে এসে হঠাৎ আলাদা হয়ে গেলেন দু’জনে। তারপর অসহায় একাকী নিঃসঙ্গ অবস্থায় শেষে পৃথিবীর মাটিতে পা রাখলেন তারা। হযরত আদম অবতরণ করলেন সিংহল দ্বীপে। আর হযরত হাওয়া জেদ্দায়।\n  তারপর একটানা রোদনের অধ্যায়। শতশত বৎসর চলে যায় কাঁদতে কাঁদতে। দ্বীপদেশ সিংহলে আদম আর সমুদ্র উপকূল জেদ্দায় হাওয়া কেঁদেই চলেন সারাক্ষণ। \n\nকাঁদেন আর প্রার্থনা জানান মহামহিম আল্লাহ্ তায়ালার দরবারে— \n  রব্বানা জলামনা আনফুসানা ওয়া ইল্লাম তাগফিরলানা অতারহামনা লানা কুনান্না মিনাল খসিরীন।\n—হে আমাদের প্রতিপালক! আমরা যে নিজেরাই নিজেদের প্রতি জুলুম করেছি। আপনি ক্ষমা না করলে, দয়া না করলে আমরা যে ধ্বংস হয়ে যাবো প্রভু। \n\n   কখনো বলতে লাগলেন তারা, ‘হে আমার আল্লাহ! তুমি ছাড়া আর কোনো মা’বুদ নেই। তুমি পবিত্র। সমস্ত প্রশংসা তো তোমারই। নিজের প্রতি অত্যাচারী নিরূপায় আমি তোমার কাছেই ক্ষমাপ্রার্থনা করি— তুমি যে শ্রেষ্ঠ ক্ষমাকারী। হে আমার আল্লাহ্! আমি নিশ্চিত বিশ্বাস করি, তুমিই একমাত্র মা’বুদ। তুমি পবিত্র । সকল প্রশংসার অধিকারী তুমি। নিকৃষ্ট আমি নিজের সর্বনাশ ডেকে এনেছি নিজেই। দয়া করো মেহেরবান প্রভু— তুমি যে শ্রেষ্ঠ দয়াবান। আমি নিরূপায় সর্বহারা। অতএব তুমি আমার তওবা কবুল করো। তুমি তো তওবা কবুলকারী। অতিশয় দয়ালু।’\n  হযরত আদম কাঁদেন সিংহলে। দু\u0027চোখ বেয়ে অবিরল ঝরে অশ্রুধারা। যে অশ্রুর বিরাম নেই। যে অশ্রু বয়ে যায় নদীর মতো নিরন্তর, নিরবধি। নদীর তীরে তীরে জন্ম নেয় ফুল ও ফলের অগণিত বৃক্ষ। তারাও কাঁদে। হযরত আদমের শোকে শোকাতুর হয়— বৃক্ষরাজি, নদী-সমুদ্র, সমস্ত নিসর্গ।\n\nওদিকে হযরত  হাওয়া একটানা কেঁদে চলেন বিরান সমুদ্রপোকূল জেদ্দায়। তার কান্নার অশ্রুতে নেমে আসে বন্যা, প্লাবন। শোনা যায়, অশ্রুর ধারা থেকে সৃষ্টি হয়েছে  মেহেদি বৃক্ষ। অশ্রু মিশ্রিত বালুকণা পরিণত হয়েছে সুরমায়। আর যে অশ্রু স্রোত মিশে গিয়েছে সাগরে, সেগুলো পরিণত হয়েছে মুক্তায়।\n"},{"1":"সংসার জীবন","2":" \nশত বছর কেটে গেলো কাঁদতে কাঁদতে। তবুও বিরতি নেই রোদনের আরো অতিক্রান্ত হলো শত বছর।তবুও থামে না  অশ্রু। এরপর আরো শত বছর কেটে গেলো যখন, তখন প্রশমিত হলো শোক। স্তিমিত হলো অনুশোচনার অনল।\n\n  আল্লাহ্ তায়ালার ক্ষমার জ্যোতিসমুদ্রে সম্পূর্ণ নিমজ্জিত হলেন তারা। বুকের পাথর নেমে গেলো যেনো। আল্লাহ্ তায়ালার দয়ার নির্মল বাতাসে তারা প্রাণ ভরে নিলেন নতুন নিঃশ্বাস। ক্ষমাপ্রাপ্তির আনন্দে নিশ্চিহ্ন হয়ে গেলো অতীতের সমস্ত বেদনারোধ। মনে হলো সারা অন্তরটাই যেনো এবার পরিণত হয়েছে সুখময় বেহেশতে।\n\n  কিন্তু আর এক বেদনায় যে অন্তর আচ্ছন্ন হয়ে আসে— জীবনের নিঃসঙ্গতা দূর হবে কেমন করে? হাওয়ার কথা মনে পড়ে যায় আদমের। কোথায় কি অবস্থায় আছে সে, কে জানে। এই বিশাল বিরান পৃথিবীতে কী করে তাকে খুঁজে বের করা সম্ভব। সঙ্গিনীর বিরহ যন্ত্রণায় অস্থির হয়ে ওঠেন আদম।\n\n   ওদিকে হযরত হাওয়াও হয়ে পড়েন বিরহবিধুরা। না জানি কোথায় এখন তিনি। পথ ঘাট জানা নেই। অজানা অচেনা এই পৃথিবীতে কোথায় আদম। কে বলে দিবে তাঁর ঠিকানা।\n   আল্লাহ্ পাক রহম করলেন তাদের প্রতি। একদিন হযরত জিবরাইল (আঃ) হাজির হলেন হযরত আদমের কাছে। হাজির হয়ে আল্লাহ্ তায়ালার নির্দেশ জানিয়ে দিলেন তাকে, ‘হে আদম। আপনি মৃত্যু আসবার আগে হজ্জ্ব সমাধা করুন।’\n\n   মৃত্যুর কথা শুনে শংকিত হয়ে পড়লেন আদম। মৃত্যুর মুখোমুখি যে হতেই হবে একদিন। এই পৃথিবীর জীবন যে নশ্বর, ক্ষণস্থায়ী। নিরূপায় মানুষ মৃত্যু থেকে তোমার নিস্তার নেই।\n\n   মনস্থির করলেন হযরত আদম। তিনি হজ্জ্ব করতে যাবেন। পথের সন্ধান দিলেন হযরত জিবরাইল (আঃ) তার নির্দেশিত পথ ধরে মক্কা অভিমুখে রওয়ানা হয়ে গেলেন তিনি।\n   দূরের পথ। দিনশেষে বিশ্রামের জন্য থামতে হয় বিভিন্ন মনজিলে। নিশাবসানে আবার শুরু হয় পথ চলা।\n   এভাবে চলতে চলতে এক সময় তিনি হাজির হলেন মক্কায়। বহু বছর আগে সেখানে ফেরেশতারা প্রথম নির্মাণ করে রেখেছিলেন কাবা শরীফ। সাত আসমানে অবস্থিত বায়তুল মামুর মসজিদের আদলে নির্মিত কাবা শরীফে সব সময় ফেরেশতারা তওয়াফ করতেন।\n\n   হযরত আদম কাবা শরীফ তাওয়াফ করলেন। নামাজ আদায় করলেন।আল্লাহ্ তায়ালা তখন সন্তুষ্ট হয়ে জান্নাতের অনেক জ্যোতির্ময় তাঁবু থেকে একটি তাঁবু স্থাপন করলেন কাবা শরীফের উপর। তাঁবুটি ছিল লাল ইয়াকুত পাথরের তৈরী। তাঁবুটি বেহেশতের তাঁবুর মতোই ছিলো নূরে ভরপুর। তাঁবুর  চারটি কোণে ছিলো শুভ্র ও উজ্জ্বল ইয়াকুত পাথর। ফেরেশতারা এসে ঘিরে রাখলেন সেই তাঁবুকে। জ্বীন শয়তানেরা যেনো কাবাগৃহ দেখতে না পায়, সে কারণেই ফেরেশতারা বেষ্টন করে রাখলেন কাবা শরীফকে। সমবেত ফেরেশতারা বিরতিহীন ভাবে পাঠ করে চললেন, সোবহানাল্লাহ্... আলহামদুলিল্লাহ্... আল্লাহুআকবার...।\n\n   আল্লাহ্ তায়ালার আরশ থেকে দলে দলে ছুটে এলেন ফেরেশতারা। আরশের মাকাম থেকেই তাঁরা এহরাম বেঁধে লাব্বায়েক আল্লাহুম্মা লাব্বায়েক বলতে বলতে কাবা গৃহের দিকে ছুটে আসতেন। হাজরে আসওয়াদকে  চুম্বন করে তাঁরা তওয়াফ শুরু করতেন। তারপর দুই রাকাত নামাজ শেষে পুনরায় ফিরে যেতেন আকাশের দিকে। কাবা শরীফের সাথে সাথে বেহেশত থেকে হাজরে আসওয়াদ নামের এই জ্যোতির্ময় পাথর খণ্ডটি অবতীর্ণ হয়েছিলো। হযরত আদম (আঃ) সেই পাথরটিকে মাঝে মাঝেই জড়িয়ে ধরেন আবেগে। চুম্বন করেন আর বিস্ময়ের সঙ্গে দেখেন আল্লাহ্ তায়ালার ক্ষমা ও মহত্বের এক অভূতপূর্ব নিদর্শন। পৃথিবীর মতো নিকৃষ্ট এই স্থানে শুধু তাঁর জন্য, শুধু মানুষের জন্য তিনি নাজিল করেছেন এই ইবাদতগৃহ— কা’বা। রক্তিমবর্ণ ইয়াকুত প্রস্তর নির্মিত এই গৃহটির পূর্ব পশ্চিম দিকে রয়েছে দু’টি দরোজা। দরোজা দু’টিতে রয়েছে নূরের প্রদীপ। আর দীপাধারগুলি নির্মিত হয়েছে বেহেশতের নিখাদ সোনা দিয়ে।\n\n   হজ্বের সকল আহকাম পালনের পর একান্ত বিনয়ের সঙ্গে আল্লাহ্ পাকের উদ্দেশ্যে আরজ করলেন হযরত আদম, ‘হে আমার আল্লাহ্! প্রত্যেক কর্মের বিনিময় দেওয়াই তো তোমার নিয়ম।’\n   আল্লাহ্ তায়ালা জানিয়ে দিলেন,  ‘হে আদম, আমি তোমাকে ক্ষমা করে দিয়েছি। তোমার পরবর্তী বংশধরগণের মধ্যে যারা এই কা’বা গৃহের জেয়ারত করে আমার কাছে ক্ষমা প্রার্থনা করবে, আমি তাদেরকেও ক্ষমা করে দিব।’\n\n   হজ্জ্বের কিছুদিন পর একদল ফেরেশতা সাক্ষাৎ করলেন হযরত আদমের সঙ্গে এবং জানালেন,  ‘আপনার হ্জ্ব আল্লাহ্ তায়ালা কবুল করে নিয়েছেন। আমরা আপনার দুই হাজার বছর আগে প্রথম হজ্ব সমাধা করেছি।’\n\n   হযরত আদম জিজ্ঞাসা করলেন, ‘কি দোয়া পড়তে তোমরা হজ্বের সময়?’\nফেরেশতারা জানালেন, ‘আমরা পড়তাম— সোবহানাল্লাহি ওয়ালহামদুলিল্লাহি ওয়ালা ইলাহা ইল্লাল্লাহু ওয়ালহু আকবর।\n\n    হযরত আদম আরাফাতের ময়দানে অবস্থান করেন কখনো কখনো। হাওয়ার কথা মনে হয় বার বার। কে জানে সে অভাগিনী এখন কোথায়। একাকীত্ব যে ক্রমে ক্রমে  অসহনীয় হয়ে উঠেছে। সাথীবিহীন জীবন তপ্ত মরুভুমির মতো। অসহ্য। হযরত আদম মাঝে মাঝেই দোয়া প্রার্থনা করেন আল্লাহ্ তায়ালার কাছে। প্রার্থনা করেন, ‘এ বিরহ যাতনার অবসান করে দাও প্রভু। আমরা একসঙ্গে আবার শুরু করি নতুন জীবন। দ্বীন দুনিয়ার সুখ দুঃখ সবকিছু ভাগ করে নিই আমরা একসাথে।’\n\n   একদিন মোনাজাত শেষ না হতেই তিনি যেনো শুনতে পেলেন কার পায়ের মৃদু শব্দ। মোনাজাত শেষ করেই দেখলেন হাওয়া, এগিয়ে আসছেন তাঁর দিকে।\n\n   চোখে মুখে তাঁর দীর্ঘদিনের একটানা রোদনের চিহ্ন। এখনো লেগে আছে অশ্রুর দাগ। বিরহবিধুরা বিপর্যস্তা স্ত্রীকে দেখে হযরত আদম প্রায় দৌড়ে গেলেন তাঁর দিকে।  জাড়িয়ে ধরলেন তাকে। হযরত হাওয়াও জড়িয়ে ধরলেন স্বামীকে।তারপর চললো একটানা রোদন।\n\nপৃথিবীর আকাশ বাতাস মরুভুমি সবাই এই প্রথম দেখলো প্রথম মানব আর মানবীর প্রেমালিঙ্গনের দৃশ্য। কী সুন্দর। কী অপরূপ।\n"},{"1":"পৃথিবীর প্রথম মাতৃজন্ম","2":"\nশুরু হলো সংসার জীবন। প্রথম মানব আর প্রথম মানবীর। পৃথিবীর প্রথম সংসার প্রতিষ্ঠিত করলেন তাঁরা। মাটির মানুষ। মাটি দিয়ে কাদা দিয়ে লতা-পাতা দিয়ে পৃথিবীতে প্রথম বাসর রচনা করলেন আদম হাওয়া। পৃথিবীর প্রথম গৃহ পরিপূর্ণ হলো প্রেমে প্রীতিতে অনাবিল আনন্দে।\n\n     হযরত জিবরাইল (عليه السلام) তাঁদেরকে শিখালেন সবকিছু।শিখালেন কীভাবে বস্ত্র বয়ন করতে হয়। শিখালেন কীভাবে চাষাবাদ করে ফসল ফলাতে হয়। কীভাবে ফসল কাটতে হয়। ফসলের খোসা ছাড়িয়ে খাদ্য শস্য সংগ্রহ করতে হয়।\n    আরো শিখালেন আগুনের ব্যবহার। আগুনে সেঁকে কিভাবে তৈরী করতে হয় খাদ্য। এতো আর বেহেশত নয়। চাইলেই সব কিছু পাওয়া যাবে। এ হচ্ছে মাটির পৃথিবী। এখানে পরিশ্রম করে সবকিছু সংগ্রহ করতে হয়। শ্রম আর ঘামের জীবন এখানে। ক্লান্তির পরে অবসর। শ্রান্তির পরে বিশ্রাম।এখানে আল্লাহর ইবাদতের সাথে সাথে নিত্যকার সাংসারিক কাজ।\n\n    এখানে সকাল হয়। দিন বাড়তে থাকে। শুরু হয় সংসারের কাজ কাম।দিন শেষে সন্ধ্যা হয়। আসে রাত্রি। বিশ্রামের জন্য। বিশ্রাম শেষে আবার আসে দিন। আবার শুরু হয় সংসার।নতুন উদ্যমে। নতুন অনুপ্রেরণায়।\n     এখানে মওসুম বদল হয়। ঋতু পরিক্রমার পথ ধরে বার বার ঘুরে ঘুরে আসে শীত গ্রীষ্ম বরষা বসন্ত। কতো সুন্দর করে আল্লাহ্ তায়ালা সাজিয়ে রেখেছেন এই মাটির  পৃথিবী। বেহেশতের মতো নিরবচ্ছিন্ন সুখ নেই এখানে।এখানে সুখের সাথে জড়িয়ে আছে দুঃখ। আনন্দের সাথে জাড়িয়ে আছে বেদনা।\n\n     এখানে আছে চোখ জুড়ানো মন ভুলানো হাজারো নিসর্গ। আছে  পশুপাখি, ভ্রমর প্রজাপতি। আছে হাজারো কীট পতঙ্গ। আছে হাজারো রকমের মৌসুমী ফুল। মৌসুমী ফল।এখানে আছে মৃত্যু সকল সৃষ্টির জন্য। এখানে সকল জীবনকে এক নির্ধারিত নিয়মে গ্রহণ করতে হয় মৃত্যুর আস্বাদ। এখানে পাখিরা মরে যায়। রেখে যায় তাদের নতুন বংশধরদের। বৃক্ষ নিঃশেষ হয়। রেখে যায় ফল। রেখে যায় নতুন চারা।শুধু ঐ পাহাড়গুলো নির্বিকার। আর নদীগুলো বয়ে চলে নিরবধি। আর জেগে থাকে জোয়ার সাগরের।\n     আর জেগে থাকে জিকির সারানিখিলের। সমস্ত নিসর্গের।নিরবধি নিখিল প্রকৃতি জুড়ে জারী থাকে জিকিরের মর্মস্পর্শী অনুরণন।আদম(عليه السلام) হাওয়ার অন্তরও সেই জিকিরের অবিশ্রান্ত প্রবাহে আন্দোলিত হয়। আল্লাহ্ তায়ালার নির্দেশ মতো তাঁরা সমর্পিত হন ইবাদতে।\n\n     ওই দূর আকাশ কী অদ্ভুত।স্তম্ববিহীন ওই অসীম আকাশ কী নিশ্চিন্তে ঝুলে আছে অনন্তকাল থেকে। কী রহস্য যে লুকিয়ে আছে ওই বিশাল আকাশে। আকাশের ছায়াপথে। নিঃসীম নীহারিকালোকে।কী নিখুঁত নিয়মে আপন আপন কক্ষপথে পরিভ্রমণ করে নক্ষত্ররাজি। সূর্য, চন্দ্র আল্লাহ্ তা\u0027আলার নিরবচ্ছিন্ন জিকিরে মত্ত তারা সবাই। পালন করে চলে আল্লাহ্ তা\u0027আলার নির্দেশ,শৃংখলা।\n\n     আর ওই আকাশটা কতো রং যে ধরে। এক এক সময় এক এক রকম।সকালের সময় রঞ্জিত হয় সূর্যোদয়ের রক্তিম আভায়। খররৌদ্রে হয়ে যায় গাঢ়ো নীল। আবার সূর্যাস্তের সময়ে রূপ নেয় রক্তের। আর মেঘগুলো ভাসে হাওয়ায়। আকাশ আবৃত করে কখনো তোলে ঝড়। কখনো বৃষ্টি।ভেলার মতো ভাসতে ভাসতে মেঘগুলো চলে যায় কোন দূর দেশে কে জানে।\n       মওসুমে মওসুমে বদলে যায়  হাওয়ার গতি। কখনো দখিনা বাতাস আনে বেহেশতি শান্তির স্মৃতি। কখনো আসে খরতপ্ত লু হাওয়া কখনো বয় সাইমুম ঝড়। কখনো ডেকে আনে আকাশে রাশি রাশি মেহমান মেঘমালা। কখনো তাড়িয়ে দেয় তাদেরকে। নিয়ে আসে নির্মেঘ আকাশ।\n\n      রাত তো আর এক বিস্ময়। সারা বিশ্বনিখিল ডুবে যায় সুষুপ্তির গভীর অরণ্যে। নিভে যায় জীবনের চঞ্চলতা। তখন কখনো চাঁদ ওঠে আকাশে। জ্যোৎস্নার বন্যায় ডুবে যায় চরা চর। আবার কখনো জ্বলে ওঠে চন্দ্রহীন আকাশে অগণিত তারার মেলা। নক্ষত্রখচিত আকাশের তখন সেকি রহস্যময় রূপ। দৃষ্টি অবনত হয়ে আসে। আল্লাহ্ তা\u0027আলার পবিত্রতা, প্রশংসা আর শ্রেষ্ঠত্বের জিকিরে ভরে যায় অন্তরের অতলান্ত পরিধি। মস্তক অবনত হয়ে আসে আপনা আপনি। সেজদায় অবনত না হয়ে যেনো অন্তর শান্তি পায় না আর কোনোকিছুতেই।\n\n     অন্তরে প্রতিধ্বনিত হয় আল্লাহ্ তাআলার পবিত্র সেই বাণী,‘নিশ্চয় আকাশ পৃথিবীর সৃষ্টি রহস্যের মধ্যে আর দিনরাত্রির বিবর্তনের মধ্যে চিন্তাশীলদের জন্য রয়েছে চিন্তার উপাদান.....\u0027\n      আল্লাহ্ তাআলার সৃষ্টি সবকিছুই  সুন্দর। যেমন সুন্দর বেহেশত, তেমনি পৃথিবীও। প্রকৃত আল্লাহ্ প্রেমিকগণ যে সবখানেই দেখতে পান আল্লাহ্ তা\u0027আলারই নিখুঁত সৃষ্টিকৌশল। বেহেশতবিচ্যুতির খেদ মনে রেখে আর কি হবে। মাটির এই পৃথিবী আবাদ করবার জন্য এই পৃথিবীতে আগমনই যে তকদীরের লিখন। এ পৃথিবীতে আগমন যে আল্লাহ্ তাআলারই অভিপ্রেত। তিনি যে আগেই ঘোষণা করেছেন,‘আমি পৃথিবীতে আমার প্রতিনিধি প্রেরণ করব।’\n      কিন্তু ধৃষ্টতা নয়, অহংকার নয়, আত্মপক্ষ সমর্থন নয় নিজ কৃতকর্মের কারণে অনুতাপ ও তওবার পথই হলো আল্লাহ্ তাআলার সন্তুষ্টির পথ।\n\n      আল্লাহ্ তা\u0027আলার সীমাহীন দয়া আর অন্তহীন ক্ষমার অধিকারী তো পাপীরাই। যে অপরাধের সঙ্গে অহংকার নেই, আছে নম্রতা, বিনয় আর রোদন সে অপরাধ যে অপরাধই থাকে না আর। অপরাধ হয়ে যায় অবিকল মর্যাদা।।পাপ পরিণত হয় পুণ্যে। এই পথই সহজ সরল পথ। এই পথই সিরাতল মুস্তাকীম। পতনের পথ ধরে এই  পৃথিবীতে নেমে এসেই এ পথেরই পরিচয় লাভ করেছেন আদম (عليه السلام) ও হাওয়া। এই পথেই চলতে হবে সকল মানুষকে। শয়তান আর প্রবৃত্তির প্ররোচনায় মানুষ হয়তো ভুল করবে। কিন্তু তাতে কি ক্ষতি। উন্মুক্ত তো রয়েছেই তওবার তোরণ। তওবার তোরণাভিসারী  মানুষই তো আল্লাহ্ তা\u0027আলার পেয়ারা সৃষ্টি। মর্যাদায় তারা নিষ্পাপ ফেরেশতারও ঊর্ধ্বে।\n"},{"1":"হাবিল ও কাবিলের কুরবানি","2":"\nসন্তানসম্ভবা হলেন হযরত হাওয়া। বুঝলেন তিনি, তাঁর উদরে বেড়ে উঠছে আগামী বংশধর। কথাটা জানালেন তিনি স্বামীকে।\nহযরত আদম (عليه السلام) প্রার্থনা জানালেন আলাহ্ তায়ালার  দরবারে, ‘হে আমাদের করুণাময় প্রতিপালক, আমাদেরকে সৎসন্তান দান করুন, যাতে আমরা আপনার কৃতজ্ঞতা পালন করতে সমর্থ হই।’\n\nহযরত হাওয়ার উদর স্ফীত হতে থাকে ধীরে ধীরে। এক অজানা আনন্দের শিহরণে ভরে যায় তাঁর মন। তাঁর সাথে জেগে ওঠে অজানা এক আশংকারও। জানা নেই, কি এক রকমের কষ্ট যেনো অপেক্ষা করছে তাঁর জন্য। আনন্দ আর আশংকার এক অনাবিল মধুর অনুভূতিতে তিনি অস্থির হয়ে ওঠেন মাঝে মাঝে।\nযখন প্রসব বেদনা শুরু হলো, তখন কেঁদে ফেললেন তিনি। আল্লাহ্ পাকের নিকট ধৈর্য প্রার্থনা করলেন।তারপর প্রায় অচৈতন্য অবস্থায় এক সময় দেখলেন একই সঙ্গে দু’টি নিষ্পাপ মানব শিশু জন্ম নিয়েছে।একটি ছেলে আর একটি\nমেয়ে। সদ্যজাত শিশুদেরকে দেখে তাঁর অন্তর ভরে গেলো অনাস্বাদিত এক আনন্দে। পৃথিবীতে প্রথম মা হলেন তিনি। গ্রহণ করলেন প্রথিবীর প্রথম প্রসববেদনার স্বাদ। আর হযরত আদম লাভ করলেন প্রথম পিতৃত্বের পুরস্কার।\n\nশিশুরা বড় হতে থাকে।অবুঝ শিশুরা। হাত নাড়িয়ে খেলা করে আপন মনে। খিদে লাগলে কাঁদে।হযরত হাওয়া বুকের দুধ খাওয়ান তাঁদেরকে। শান্ত হয় শিশুরা।\nশিশুরা বড় হয়। হামাগুড়ি দেয়।বসতে শেখে। হাঁটতেও শেখে ধীরে ধীরে। বাবা আদম (عليه السلام) তাদেরকে আদর করেন। মা হাওয়া কোলে নেন। সদ্য ফোটা ফুলের মতো পবিত্র শিশুরা তাদের কচি কচি হাত দিয়ে একবার জড়িয়ে ধরে মাকে। খেলা করে কোল জুড়ে। আবার কখনো জড়িয়ে ধরে বাবাকে। কোলে ওঠে। পিঠে ওঠে।\n\nহযরত আদম নাম রাখেন তাদের। ছেলের নাম কাবিল। মেয়ের নাম আকলিমা। আবারো গর্ভবর্তী হন হাওয়া। এবারও প্রসব করেন যমজ সন্তান।একটি ছেলে আর একটি মেয়ে।হযরত আদম ছেলের নাম রাখেন হাবিল আর মেয়ের নাম রাখেন লিমুজা। তারাও বড় হয়।\n\nএভাবে জোড়ায় জোড়ায় সন্তান প্রসব করতে থাকেন হযরত হাওয়া। সংসার বড় হয়। ব্যস্ততা বেড়ে যায় হাওয়ার। কোলের শিশুদের দুধ খাওয়ানো। বড়দের যত্ন নেয়া। কখনো মৃদু শাসন। কখনো স্নেহবিজড়িত তিরস্কার। শিশুরা কি চঞ্চল। খেলাধুলা হৈ চৈ করে। খামাকা জ্বালাতন করে মাকে। উত্যক্ত করে বাবাকে। তবু ভালো লাগে। শিশুদের জ্বালাতন, কিশোরদের দুষ্টুমি সবই ভালো লাগে। মাতা পিতা দু’জনে দেখেন আর বিমোহিত হন। এ যেনো চাঁদের মেলা।\n"},{"1":"শয়তানের কুমন্ত্রনায় কাবিল","2":"\nকাবিল আর আকলিমা বড় হলো। হাবিলের সাথে তার গর্ভবোন লিমুজাও বড় হলো। যৌবনে পদাপর্ণ করলেন তাঁরা সকলেই। মাতা পিতা মনস্থির করেন বিবাহ শাদী দিতে হবে ছেলে মেয়েদের। এই এতো বড় সংসার। কতো আর সামলাবেন মা হাওয়া। একই সঙ্গে এতোগুলো ছেলেমেয়ে সামলানো তো চাট্টিখানি কথা নয়। তার উপর আছে রান্না বান্না। স্বামীর খেদমত। গৃহপালিত পশুদের খবরদারি।\n\nআল্লাহ্ তা\u0027আলার নির্দেশ এলো  যমজ ভাই বোনেরাই আপন ভাইবোন। অন্যদেরকে দূরবর্তী আত্মীয় মনে করতে হবে। আর বিয়ে আপন ভাই বোনদের মধ্যে হবে না। অপরদের সঙ্গে হবে। সেই হিসেবে আকলিমার সাথে বিয়ে দিতে হবে হাবিলের।আর কাবিলের সাথে লিমুজার।\n\nআকলিমা ছিলেন সুন্দরী। লিমুজা  ততোটা নয়। গোল বাঁধলো এখানেই। কাবিল বেঁকে বসলো। গোঁ ধরে বসলো, লিমুজাকে সে কিছুতেই বিয়ে করবে না। বিয়ে করবে আকলিমাকে। বিস্মিত হয়ে গেলেন হযরত আদম(عليه السلام)। একি  রকম ছেলে। পিতার সিদ্ধান্ত মানতে চায় না। আল্লাহ্ তা\u0027আলার বিধানের পরোয়া করে না।\n\nহযরত আদম (عليه السلام) অনেক বোঝালেন কাবিলকে।বললেন, প্রিয় পুত্র আমার। আমরা তো আল্লাহ্ তা\u0027আলার বান্দা। আল্লাহ্ তা\u0027আলার বিধান আমাদেরকে মেনে নিতেই হবে। না হলে আল্লাহ্ তা\u0027আলার শাস্তি নেমে আসবে আমাদের উপর।\n\nসদুপদেশ ঢুকলো না কাবিলের কানে। উল্টো সে যুক্তি প্রদর্শন করলো, আকলিমা আমারই জোড়া।সে আর আমি একই সঙ্গে ছিলাম মাতৃগর্ভে। সুতরাং এখনো আমরা এক সঙ্গে থাকবো। আর তাছাড়া সুন্দরী সে। আমি ভালোবাসি আকলিমাকে। সুন্দরী আকলিমাকে ছেড়ে দিয়ে আমি হাবিলের গর্ভবোন লিমুজার মতো মেয়েকে বিয়ে করতে পারি না। হে পিতা, আমার ইচ্ছা অনুযায়ী আমার বিয়ে দিন আপনি।পিতা আপনি। আপনার তো পক্ষপাত দোষ থাকা অনুচিৎ। আপনি হাবিলকে বেশী ভালোবাসেন। তাই তো সুন্দরী আকলিমার সঙ্গে আপনি বিয়ে দিতে চান তার।\n\nকাবিলের কথা শুনে স্তম্ভিত হয়ে যান হযরত আদম। প্রবৃত্তি তাকে কিভাবে কাবু করে ফেলেছে। তার সাথে শয়তানও তাকে শিখিয়েছে কুটতর্ক করবার কলাকৌশল।\n\nহযরত আদম (عليه السلام) বললেন, বেশ। তুমি প্রমাণ দেখতে চাও? জানতে চাও আল্লাহ্ তা\u0027আলার সিদ্ধান্ত কি? তবে আল্লাহ্ তা\u0027আলার উদ্দেশ্যে কোরবানীর নিয়ত করো তোমরা দু’জনেই। তুমি আর হাবিল তোমরা দু’জনেই তোমাদের কোরবানী রেখে এসো ঐ পাহাড়ে। যার কোরবানী আল্লাহ্ তা\u0027আলা কবুল করবেন, সে-ই বিয়ে করবে আকলিমাকে।\n\nপিতার এই প্রস্তাবে সঙ্গে সঙ্গে রাজী হয়ে গেলো কাবিল। সে স্থিরনিশ্চিত ছিলো, তার কোরবানী আল্লাহ্ তা\u0027আলা কবুল করবেনই।আকলিমা তারই স্ত্রী হবে। শুধু শুধু হাবিলের প্রতি পক্ষপাতিত্ব করে   পিতাই জটিল করে তুলছেন ব্যাপারটাকে।\n\nচাষাবাদ করতো কাবিল। সে ঠিক করলো, তার ক্ষেতের কিছু গম আর কিছু অন্যান্য শষ্যাদি কোরবানী  হিসেবে সে পেশ করবে আল্লাহ্ তা\u0027আলার উদ্দেশ্যে। আর মনে মনে সিদ্ধান্ত নিলো, কোরবানী কবুল হোক আর না হোক, কুছ পরোয়া নেই, আকলিমাকে সে বিয়ে করবেই।\n\nপশুপালন ছিলো হাবিলের পেশা।ভেড়া,  দুম্বা, নানা জাতের পশুর পালন রক্ষণাবেক্ষণ করতো হাবিল।কোরবানীর উদ্দেশ্যে সে বাছাই করলো পালের সবচেয়ে সেরা পশুটি। আলা হ্তায়ালা প্রভু,  প্রতিপালক। তাঁর দরবারে তো সর্বোত্তম জিনিসই কোরবানী করতে হয়।\n\nহাবিল নিয়ত করলো মনে মনে, ‘হে আমার আল্লাহ্! আমিতো তোমারই দাস। আমি তোমারই ইবাদত করি আর সকল অবস্থায় তোমার প্রতি নির্ভরও করি। আমার নছিবে তুমি আকলিমার বিবাহ মঞ্জুর করো আর নাই করো, সকল অবস্থায় আমি তোমার সিদ্ধান্তেই সন্তুষ্ট থাকবো।’\n\nনির্দিষ্ট দিনে কাবিল হাবিল দু’জনই তাদের কোরবানী রেখে এলো পাহাড়ের পাদদেশে। দূর থেকে তারা দেখতে লাগলো, কখন আল্লাহ্ তায়ালার আদেশে আকাশ থেকে নেমে আসবে আগুন।\nতখন আল্লাহ্ তা\u0027আলার বিধান ছিলো এরকমই। কারো কোরবানী কবুল হলো কিনা তা আল্লাহ্পাক জানিয়ে দিতেন এভাবে....উন্মুক্ত প্রান্তরে বা পাহাড়ের পাদদেশে আল্লাহ্ তা\u0027আলার উদ্দেশ্যে কোরবানী রেখে দিতে হতো। তখন আকাশ থেকে এক আগুনের শিখা নেমে এসে কোরবানীর সামগ্রী জ্বালিয়ে ভষ্ম করে দিয়ে যেতো। আর  আগুনের শিখা এসে কোরবানী না পোড়ালে বোঝা যেতো  যে, আল্লাহ্পাক কবুল করেননি কোরবানী।\n\nদূরে দাঁড়িয়ে কাবিল হাবিল দু’জনই দেখলো আকাশ থেকে নেমে এসে কোরবানীর সামগ্রী পুড়িয়ে দিয়ে আবার আকাশে মিলিয়ে গেলো আগুন। কার কোরবানী কবুল হলো কে জানে? কৌতুহলী হয়ে উঠলো দু’জনই। দু’জনই কাছে গিয়ে দেখলো হাবিলের কোরবানীই কবুল করেছেন আল্লাহ্ পাক। আসমানী আগুনে পুড়ে ভষ্ম হয়ে গিয়েছে হাবিলের পশু। আর কাবিলের শষ্যম্ভার যেভাবে রাখা ছিলো, ঠিক সে ভাবেই পড়ে আছে।\n\nক্ষোভে অভিমানে আত্মহারা হয়ে পড়লো কাবিল। একি চরকম অবিচার। নিজেকে আর সামলিয়ে রাখতে পারলো না সে। তার সমস্ত রাগ গিয়ে পড়লো হাবিলের উপর।চিৎকার করে সে হাবিলকে শাসালো, লানাকতু-লান্নাকা-‘আমি তোমাকে হত্যা করবোই।’\n\nখাঁটি  ইমানদার হাবিল। সে বিশ্বাস  করে মানুষের হায়াত মউত সম্পূর্ণই আল্লাহ্ তা\u0027আলার নিয়ন্ত্রণে। অসীম অপার তাঁর কুদরত, শক্তিমত্তা, পরাক্রম। মৃত্যুর অভ্যন্তর থেকে তিনি জাগিয়ে তোলেন জীবনকে।আবার জীবনকে ঢেকে দেন মৃত্যুর গভীরে।\nহাবিল বললো, ‘ভাই আমার। আল্লাহ্ তা\u0027আলাই তাঁর সিদ্ধান্ত জানিয়ে দিয়েছেন প্রকাশ্যভাবে। এতে আমার কি অপরাধ বলো?কেনো তুমি অন্যায়ভাবে খুন করতে চাও আমাকে?’\nকিন্তু  কাবিল তখন দিগ্বিদিক জ্ঞানশূন্য। বললো সে, ‘আমি বুঝি না অতোশতো। আকলিমা আমার। আর আকলিমাকে পাবার অন্তরায় একমাত্র তুমিই। তাই তোমাকে আমি অবশ্যই খুন করবো।’\n\nহাবিল বললো, ‘বৃথা আষ্ফালন   করছো তুমি। পরহেজগার আর আল্লাহ্ভীরুদের কোরবানীই কবুল হয় আল্লাহ্ তা\u0027আলার দরবারে। তুমি আক্রমণ করলেও প্রতিআক্রমণ আমি করবো না তোমাকে। আমাকে হত্যা করলে আমার এবং তোমার পাপের বোঝা বহন করবে তুমি। আর জাহান্নাম হবে তোমার বাসস্থান।জালেমদের পরিণতি এরকমই হয়।’\n\nকাবিল আর বলতে পারলো না  কোনোকিছু। শুধু ফুঁসতে থাকলো রাগে। কিভাবে খুন করতে হয় তা যদি জানা থাকতো, তবে এই মুহূর্তেই সে খুন করে ফেলতো হাবিলকে।\n"},{"1":"পৃথিবীর প্রথম খুন","2":"হজরত আদম(عليه السلام) এবার স্থিরনিশ্চিত হলেন। আল্লাহ্ তা\u0027আয়লা সিদ্ধান্ত তিনি এবার বাস্তবায়ন করবেনই। কাবিলের জন্য দুঃখ হয়। কিন্তু পুত্রবাৎসল্যের কারণে তিনি তো আল্লাহ্ তা\u0027আয়লার হুকুম পালনে পিছপা হতে পারেন না।\nশুভবিবাহ সম্পূর্ণ হলো হাবিলের সঙ্গে আকলিমার। আর কাবিলের সঙ্গে লিমুজার। শুরু হলো দুই ভাইয়ের স্বতন্ত্র সংসার জীবন। কাবিল নিরুপায় হয়ে মেনে নিয়েছে পিতার সিদ্ধান্ত। কিন্তু অন্তরে তার ক্ষোভের আগুন দাউ দাউ করে জ্বলতেই থাকে সারাক্ষণ। লিমুজাকে তার ভালো লাগে না। আকলিমা পরের স্ত্রী এখন। কিন্তু তবু তার দিক থেকে কাবিল নিজের মনকে ফিরাতে পারে না কিছুতেই। তার চেতনার সমস্ত সীমানা জুড়ে সারাক্ষণ\nভেসে ওঠে শুধু আকলিমারই মুখচ্ছবি।\n\n    হজরত আদম (عليه السلام) সেবার হজ্জ্ব করতে ইচ্ছা করলেন। কাবা শরীফ জেয়ারতের বাসনা অন্তরকে উথাল পাথাল করে চলেছে। আল্লাহ্ প্রেমের তুফান জেগেছে প্রাণে। বাড়ীর সবার কাছে বিদায় নিয়ে তিনি এক সময় রওয়ানা দিলেন মক্কা অভিমুখে। সংসারের চিন্তা এখন আগের মতো নেই। বড় দুই ছেলে সংসারী। আয় রোজগার করতে শিখেছে তারা। একজন চাষাবাদ করে। আর একজন করে পশুপালন। আর ছোটগুলোর দেখাশোনার জন্য তো হাওয়া আছেন।\n\n    হজরত আদমের(عليه السلام) হজ্বে যাওয়ার পর পরই কাবিলের মনে শয়তানী চিন্তা আবার নতুন করে জ্বলে উঠলো। পিতার জন্যই তো হাবিলের বিরুদ্ধে কিছু করতে পারে না সে। মাকে জানিয়েও কোনোকিছু লাভ হয় না। মা-টাও যেনো কি রকম মহিলা। বাবার কথাই মেনে নেয় নির্বিবাদে। এবার যাহোক কিছু একটা উপায় বের করতেই হবে। আর খুন করার নিয়ম যদি একবার তাকে শিখিয়ে দিতো কেউ।\n\n    হজরত আদমের (عليه السلام)জন্যই শয়তান এতোদিন ভিড়তে পারতো না কাছে। শয়তান ভাবে কাবিলটা বেশ। কি সুন্দর উদ্ধত আর বদমেজাজী। আর পরস্ত্রীলোভীও। হাবিলকে সে খুন করতে শেখায়। এবার তাকে শিখিয়ে দিতে হবে খুন করার কায়দা কৌশল। দলে ভেড়াতে হবে কাবিলকে।\n\n    একদিন  এক  অচেনা  আগন্তুকের  রূপ  ধরে  কাবিলের  সামনে  হাজির  হলো ইবলিস। কর্মব্যস্ত কাবিল তার দিকে তাকিয়ে দেখলো এক অদ্ভুত দৃশ্য। অচেনা লোকটি একটি মোরগ ধরে তার মাথাটা একহাতে চেপে ধরলো একটি পাথরের উপর। তারপর আর এক হাতে আর একটি পাথর নিয়ে সজোরে আঘাত বসালো মোরগটির মাথায়। এক আঘাতেই ছটফট করতে করতে নিশ্চল হয়ে  গেলো মোরগটি। একাজ করেই অদৃশ্য হয়ে গেলো আগন্তুক। আর কাবিল বুঝলো, আগন্তুকটি খুন করবার নিয়ম শিখিয়ে দিয়ে গেলো তাকে।\n\n    কাবিল ভাবে, বাহ্! কাজটাতো একেবারে সোজা। এটুকু বুদ্ধি এতোদিন তার মাথায় ঢোকেনি? মনস্থির করে সে....এভাবেই খুন করতে হবে হাবিলকে। এভাবেই সরিয়ে ফেলতে হবে পথের কাঁটা।\n     কিন্তু কাজটা যে করতে হবে একেবারে গোপনে। বাড়ীতে লোকজন ভর্তি। এখানে  হাবিলকে খুন করলে চিৎকার করে কাঁদবে মা। ছোট-ভাইবোনগুলোও বাঁধাবে গোলযোগ। আর হজ্ব থেকে বাবা ফিরে এলে তো আর এক বিপদ। এতো বড় অপরাধ করবার পরও কি তাকে রেহাই দিবেন পিতা? তিনি আল্লাহ্ তা\u0027আলার নির্দেশের মোকাবেলায় কোনো কিছুরই পরোয়া করেন না। তিনি যদি শাস্তি দেন কাবিলকে। যদি ঘোষণা করেন, খুনের বদলা খুন। তখন? কাবিল সুযোগ খুঁজতে থাকে। লোকালয় থেকে দূরে কোথাও খুন করতে হবে হাবিলকে। হাঁ, যখন হাবিল তার পশুর পাল চরাতে যাবে জঙ্গলের দিকে, দূরে কোথাও কোনো বিরান চারণভূমিতে, তখনই খুন করতে হবে তাকে। \n   কিছুদিন পরে সুযোগ পেয়েও গেলো কাবিল। সুবর্ণ সুযোগ।\nদূরে এক পাহাড়ের পাদদেশে বিস্তীর্ণ এক চারণভূমি।\n\n    পশুপাল নিয়ে দূরের সেই চারণভূমিতে একদিন গেলো হাবিল।  তাকে অনুসরণ করলো কাবিল। লুকিয়ে রইলো গাছের আড়ালে সুযোগের অপেক্ষায়। দূর থেকে দেখলো, নিশ্চিন্তে এক গাছের ছায়ায় শুয়ে আছে হাবিল। চোখ বন্ধ করে শুয়ে আছে। ঘুমিয়ে আছে কি জেগে আছে বোঝা যায় না।\n   পুশুগুলো  চরে  আপন মনে। এই তো সুযোগ।\n"},{"1":"সন্তানদের নসীহত","2":"\nসন্তর্পণে হাবিলের কাছে এগিয়ে গেলো কাবিল। আওয়াজ হলো না কোনো। চোখ বন্ধই করে আছে হাবিল। মনে হয় ঘুমিয়ে আছে নিশ্চিন্তে।\n\nকাবিল পাশে পড়ে থাকা একটা বিরাট পাথর দু’হাতে উপরে তুলে ধরলো। আর সজোরে সেটি ছুঁড়ে মারলো হাবিলের মাথার উপর। মুহূর্ত মাত্র। চুর্ণ বিচুর্ণ হয়ে গেলো হাবিলের মস্তক। শরীরটা শুধু কিছুক্ষণ নড়া চড়া করে একেবারে স্থির হয়ে গেলো চিরদিনের জন্য।\n\nস্থির হয়ে গেলো কাবিলও। নিশ্চল পাথরের মূর্তির মতো সে দাঁড়িয়ে থাকলো অনেকক্ষণ। পৃথিবীর প্রথম খুন। ভ্রাতৃহত্যা। হন্তারক কাবিল যেনো কেমন হয়ে গেলো  মুহূর্তের  জন্য। মনে হলো আকাশ পৃথিবী যেনো একাকার হয়ে যাচ্ছে। প্রখর  রৌদ্রতপ্ত দিন যেনো মুহূর্তে পরিণত হয়ে গেলো ঘোর অন্ধকার রাতে। ভয়াবহ অন্ধকারে যেনো ঢেকে যাচ্ছে সারা পৃথিবী আর বনের বৃক্ষগুলো। মাথা উঁচু করে দাঁড়িয়ে থাকা পাহাড়গুলো যেনো চিৎকার করছে বিকট স্বরে, খুন, খুন, খুন।\n   ভয় পেয়ে গেলো কাবিল। এতো রক্ত হাবিলের। এতো লাল মানুষের রক্ত। এতো ভয়াবহ।\n\nহুঁশ ফিরে এলো একসময় কাবিলের। এখানে তো  কিছুতেই ফেলে রাখা যাবে না হাবিলের মরদেহ। এখানে লাশ পড়ে থাকলে যে জানাজানি হয়ে যাবে চারিদিকে।  তখন কাবিলকে শাস্তি থেকে ঠেকিয়ে রাখবে কে? সরিয়ে  ফেলতে হবে লাশ।\n\nভাইয়ের মরদেহ কাঁধে তুলে নিলো কাবিল। কিছু একটা করতে হবে। কিন্তু কি করতে হবে, তা  ঠাহর  করতে পারলো না কাবিল। শুধু সে লোকালয়ের বিপরীতে চলতে লাগলো একটানা। চলতে চলতে পরিশ্রান্ত হলে লাশ নামিয়ে রাখে মাটিতে। কিছুক্ষণ বিশ্রাম নিয়ে আবার লাশ ঘাড়ে তুলে নিয়ে হাঁটতে থাকে নির্জন বনপ্রান্তরের পথ ধরে।\n\nএকদিন হঠাৎ কাবিল দেখলো এক অদ্ভুত দৃশ্য। দেখলো দু’টো কাক মারামারি করছে। প্রচণ্ড মারামারি, একজন আর একজনকে আক্রমণ করছে প্রচণ্ডভাবে। এক সময় একটি কাক পর্যুদস্ত হলো। অপর কাকটি উপর্যুপরি আঘাত হেনে মেরেই ফেললো প্রথম কাকটিকে। কাবিল  দেখলো, জীবিত কাকটি তখন তার ঠোঁট দিয়ে একটি গর্ত খুঁড়ে ফেললো। তারপর মৃত কাকটিকে টেনে এনে সেই গর্তে রেখে তার উপরে ছোট ছোট পাথর ফেলতে লাগলো। এক সময় বহু পাথরের নিচে সম্পূর্ণ ঢেকে গেলো মৃত কাকের মরদেহ।\n\nএই দৃশ্য দেখে নিজেকে ধিক্কার দিলো কাবিল। এতো বোকা সে—একটা কাকের মাথায় যে বুদ্ধি থাকে তার যে সেটুকু বুদ্ধিও নেই। নাকি খুন করলে মানুষ নেমে যায় পশু পাখিরও নিচের স্তরে?\n    কাবিলও কবর খুঁড়লো একটা। তারপর সে কবরে ভাইয়ের লাশ রেখে মাটি আর পাথর দিয়ে চাপা  দিয়ে  রাখলো। প্রচণ্ড প্রতিশোধস্পৃহা  যেনো  এতোক্ষণে পরিণত  হয়েছে  মমতায়। হায়। নিজের পাপগুলোকেও সে যদি এরকম মাটি চাপা দিয়ে নিশ্চিহ্ন করে দিতে পারতো। কিন্তু সে তো এখন চিহ্নিত হন্তারক। পৃথিবীর প্রথম খুনী। সে যে তার আপন ভাইকে হত্যা করেছে একজন রমণীর জন্য।\n\nনা। বাড়ীতে ফিরবার আর ইচ্ছা হলো না তার। পালিয়ে গেলো সে দূরে...বহু দূরে। ইয়েমেনের দিকে। সেখানেই সে বসবাস করতে লাগলো একাকী।\n"},{"1":"রোগাক্রান্ত আদম (আঃ)","2":"\nপ্রায় হাজার বছরের জীবন হযরত আদমের। কেমন করে যে পার হয়ে গেলো এতোটা সময়। এখন এই বৃদ্ধ বয়সে এসে চিন্তা যেনো থমকে দাঁড়িয়েছে হঠাৎ। এ কেমন জায়গা পৃথিবী। ঘর সংসার গোছাতে গোছাতে, সন্তান সন্তুতি মানুষ করে তুলতে তুলতেই জীবন শেষ হয়ে আসে। তার উপরে আছে কতো শত জটিলতা। সম্পদ বণ্টন, ব্যবসা বাণিজ্য চাষাবাদ,রোগশোক জরা।পারস্পরিক প্রতিদ্বন্দ্বিতা, মান অভিমান, ক্ষোভ, দ্বেষ, হানাহানি কতো রকম সমস্যা যে মানুষের। তবু কিসের যেনো এক আকর্ষণ জমে যায় মনে। সবকিছু ছাপিয়ে বার বার জেগে ওঠে অন্তরে কী এক প্রেমাতুর পিপাসা। আপনজনদের নিয়ে গড়ে ওঠা মহব্বতের এই মজলিশে মোহিত হয়ে যায় মন।\n\n    কিন্তু মৃত্যু যে অনড় বিধান। স্থায়ী স্থান নয় এ পৃথিবী। মৃত্যুর তোরণ পেরিয়ে চিরন্তন জীবনের দিকে যেতে যে হবেই সবাইকে।\n   হযরত আদম (عليه السلام) প্রস্তুত হন দ পরপারের পাড়ি জমাবার জন্য। মনে হয় এবার বিচ্ছিন্ন হয়ে যাবে এই নশ্বর জীবন। বিধায় নিতে হবে মানুষের মেলা থেকে।\n    কর্তব্যচেতন হয়ে ওঠেন তিনি। সন্তানদেরকে ঢেকে উপদেশ দেন দেখো বাছারা, বৃদ্ধ হয়েছি আমি। মনে হয় দুনিয়ার জীবন শেষ হয়ে আসছে আমার। সহসাই আমাকে চলে যেতে হবে হয়তো।’\n\n    মনোযোগ সহকারে  পিতার  কথা  শোনেন সকলে। শোনেন শীশ ও অন্যান্য সকল সন্তানেরা।\n   হযরত আদম (عليه السلام) বলেন, ‘খুবই কঠিন জায়গা এই পৃথিবী।শয়তান তোমাদেকে পথভ্রষ্ট করবার জন্য সব সময় ওৎ পেতে আছে। শয়তানের ফাঁদ থেকে সব সময়দূরে থাকতে চেষ্টা করো তোমরা। তোমরা যদি পথভ্রষ্ট হয়ে যাও, তবে তোমাদের জন্য নির্ধারিত হবে জাহান্নামের আগুন। আর আমিও লজ্জিত হবো এ জন্যে। হে আমার প্রিয় ফরজন্দেরা। শয়তানের  অনুসরণ থেকে আর পাপ থেকে বেঁচে থাকতে চেষ্টা কোরো তোমরা।\n\n     হযরত আদম (عليه السلام) বলেই চলেন,‘হে আমার আওলাদেরা, দুনিয়ার মোহে জড়িয়ে পড়ো না কখনো। এ জীবন তো অস্থায়ী। তোমাদের সবাইকে একদিন না একদিন চলে যেতেই হবে এই পৃথিবী ছেড়ে। সুতরাং কর্তব্যকর্মে গাফিলতি যেনো না হয়। আরো শোনো, স্ত্রীলোকদের পরামর্শ বিনা বিবেচনায় গ্রহণ করা ঠিক নয়। আমি তোমাদের  মায়ের অনুরোধে ডান বাম চিন্তা না করেই বেহেশতের গন্ধম খেয়েছিলাম। তখন যদি আমি চিন্তা করে দেখতাম তার পরামর্শ, তবে হয়তো ভুল করতাম না কিছুতেই। আরো শোনো, কোনো কাজে যদি তোমাদের অন্তর সায় না দেয়,তবে সে কাজ থেকে অবশ্যই বিরত থাকতে চেষ্টা কোরো। আমার স্পষ্ট মনে আছে গন্ধম ভক্ষণের পূর্ব মুহূর্তে দ্বিধা দ্বন্দ্বের ভুগেছিলাম আমি। হায়!যদি তখন আমি অন্তরের কথা মানতাম। আর একটি ব্যাপারে সতর্ক থেকো। গুরুত্বপূর্ণ কোনো কাজ করার আগে শুভাকাঙ্খী বন্ধুজনদের  সঙ্গে মতবিনিময় করে নিও কিন্তু।তাহলে কাজে ভুল হবার সম্ভাবনা  থাকবে খুবই  কম। আমি যদি গন্ধম খাওয়া ঠিক হবে কিনা এ ব্যাপারে বন্ধু ফেরেশতাদের পরামর্শ কামনা করতাম, তবে নিশ্চয়ই গন্ধম খাওয়ার বিরুদ্ধে উপদেশ পেতাম আমি।\n\n     নসিহতনামা শেষ করে হযরত শীশের দিকে তাকালেন হযরত আদম (عليه السلام)। তাঁকে লক্ষ্য করে বললেন বাবা শীশ। আমার নসিহতগুলি মনে রেখো তুমি। সবাইকে সৎপরামর্শ দিও। আমার  পরে আল্লাহ্ তা\u0027আলা তোমাকেই নবুয়ত দান করবেন। সর্বাবস্থায় একমাত্র আল্লাহর উপরেই নির্ভরশীল থাকতে চেষ্টা কোরো। আগামী পৃথিবীতে আরো অনেক নবী আসবেন। তাদের উপর ঈমান রেখো। নবীদের নেতা যিনি, তিনি আসবেন একেবারে শেষ জামানায়। তাঁর মোবারক নাম হবে হযরত মুহাম্মদ মোস্তফা ( ﷺ) তিনিই হবেন শেষ নবী। আল্লাহ্ তা\"আলার  হাবীব  তিনি। তোমার বংশেই তিনি আসবেন বহু সহস্র বছর পরে। তাঁর কথা তুমি জানিয়ে দিও সবাইকে। আর হুঁশিয়ার হও। আমি তোমাকে আমার খলিফা নির্বাচন করছি। আমার প্রতি যে শরীয়ত অবতীর্ণ হয়েছে তার উপর অটলভাবে কায়েম থাকতে হবে তোমাকে। শরীয়তের উপরে আমল করা ফরজ একথা বলে দিও সবাইকে।\n"},{"1":"যুগল থেকে বহু মানুষ","2":"\nএই হলো প্রথম পরিবারের ইতিবৃত্ত। সেই পরিবারই আজ পরিণত হয়েছে কোটি কোটি পরিবারে। পৃথিবীর প্রতিটি দেশ মহাদেশ আজ ভরে গেছে মানুষে।\n\nদেশে দেশে মানুষের প্রবহমান জীবনের মতো নিরবধি বয়ে চলেছে কতো শত নদী। রাইন, নীল, ফোরাত, দজলা, টেমস, ভলগা। আবার কোথাও ঝিলাম, গঙ্গা, যমুনা, আমুর, হোয়াং হো। আর এই শ্যামল বাংলাদেশে পদ্মা, মেঘনা, যমুনা, তিতাস, ইছামতি। এসব নদীবিধৌত দেশে মানুষেরা গড়ে তুলেছে বিচিত্র জনপদ, বন্দর। সারা পরিবারের এতোগুলো মানুষ আমরা আজ একে অন্যের কতো অচেনা। বিশ্ব নিখিল আত্মীয়তার মধ্যে সৃষ্টি হয়েছে আজ কতো শত ফাটল।\n\n কতো সহস্র আবরণ। নিজেদেরকে না চিনে,পারিবারিক কাহিনী ভুলে গিয়ে কী নিষ্ঠুরভাবে বিচ্ছিন্ন হয়ে যাচ্ছি আমরা পরস্পর পরস্পরের কাছ থেকে। নিখিল আত্মীয়তার অনুভূতি অন্তর থেকে উঠে গিয়েছে আমাদের। কী নিষ্ঠুরভাবে ভাগ করে নিয়েছি আমরা এই ক্ষুদ্র পৃথিবীটাকে। যে পৃথিবী পরিত্যাগ করে চলে যেতেই হবে সবাইকে, সে পৃথিবীকেই স্থায়ী বলে ভাবতে শুরু করেছি অনেকে। হয়েছি প্রবৃত্তির দাসানুদাস। শয়তানের ক্রীড়নক।\n\n     আসুন বিশ্ববাসী। স্মরণ করি, ভুল করা আমাদের পারিবারিক ঐতিহ্য। তার সাথে প্রত্যাবর্তনও। তওবার তোরণ এখোনো উন্মুক্ত রাখা হয়েছে আমাদের জন্য। চলুন,আমাদের আদি পিতার আদলে অনুতাপের  অশ্রসাগরে মুক্তির কিশতী ভাসিয়ে দিই আমরা।\n"}]