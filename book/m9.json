[


 
 { 
	"1": "আক্বিদা বলতে কী বুঝায়?",
    "2": "আক্বিদা عقد শব্দ থেকে আগত। যার বাংলা শাব্দিক অর্থ: বন্ধন করা, গিরা দেওয়া, শক্ত হওয়া ইত্যাদি।\n\nভাষাবিদ ইবনে ফারিস (رحمة الله) এই শব্দের অর্থ বর্ণনা করে বলেন, “শব্দটির মূল অর্থই একটিই- দৃঢ় করণ, দৃঢ়ভাবে বন্ধন, ধারণ বা নির্ভর করা। শব্দটি যত অর্থে ব্যবহৃত হয়েছে তা সবই এই অর্থ থেকে গৃহিত। (মু‘জামু মাকায়িসিল লুগাহ, ৪/৮৬পৃ.) তাই বুঝা যায় মানুষ কতিপয় বিশ্বাসকে অন্তরে ধারণকেই আক্বিদা বলে। এবার আমরা আক্বিদার পারিভাষিক সংজ্ঞা আলোকপাত করবো। আহমদ ইবনে মুহাম্মাদ আল-ফাউমী বলেন- الْعَقِيْدَةُ مَا يَدِيْنُ الإِنْسَانُ بِهِ وَلَهُ عَقِيْدَةُ حَسَنَةً مِنَ الشَّكِ\n\nমানুষ ধর্ম হিসেবে যা গ্রহণ করে তাকে ‘আক্বিদা’ বলা হয়। যেমন-বলা হয়, তার ভাল আক্বিদা আছে অর্থাৎ তার সন্দেহ মুক্ত দৃঢ় বিশ্বাস আছে। (আল-মিসবাহুল মুনীর, ২/৪২১পৃ.)\n\nড. ইবরাহিম আনীস বলেন- (العَقِيْدَةُ) الحُكْمَ الَّذِي لَا يَقْبَلُ الشَّكَ فِيهِ لَدَىْ مُعْتَقِدِهِ وَ (فِي الدّين) مَا يُقْصَدُ بِهِ الِاعْتِقَاد دون الْعَمَل كعقيدة وجود الله وَبَعثه الرُّسُل (ج) عَقَائِدْ\n\nআক্বিদা অর্থ এমন বিধান বা নির্দেশ যা বিশ্বাসীর বিশ্বাস অনুসারে কোনরূপ সন্দেহের অবকাশ রাখে না। ধর্মীয় বিশ্বাস যা কর্ম থেকে পৃথক। যেমন আল্লাহ তা‘য়ালার অস্তিত্ব, রাসূলদের প্রেরণ। এটির বহুবচন আকায়েদ। (আল-মুজাম আল-ওয়াসীত, ২/৬১৪পৃ.)\n"
 },
 
 
 { 
	"1": "আক্বিদা দুরস্ত করা কেন প্রয়োজন?",
    "2": "আক্বিদা শুদ্ধ না হলে তার কোন ইবাদতই আল্লাহ কবুল করবেন না। হাশরে ময়দানে অসংখ্য ব্যক্তি এমন হবে যে তারা অনেক আমল করেছেন; কিন্তু আক্বিদা শুদ্ধ না থাকার কারণে তাদের আমল আল্লাহ বাতিল বলে ঘোষণা করবেন। যেমন মহান আল্লাহ পবিত্র কুরআনে বলেন- وَقَدِمْنَا إِلَى مَا عَمِلُوا مِنْ عَمَلٍ فَجَعَلْنَاهُ هَبَاءً مَنْثُورًا\n\n(আর) আমি (যখন) তাদের সে সব আমল (ইবাদতের) দিকে মনোনিবেশ করব, যা তারা (দুনিয়াতে) করে এসেছে, তখন আমি তা (তাদের সকল ইবাদত) উড়ন্ত ধুলিকণার মতই (ঈমান শূন্য হওয়ার কারণে) নিষ্ফল করে দিব। (সূরা ফুরকান, আয়াত, ২৩)\n\nতাই ঈমান-আক্বিদা যদি শুদ্ধ না থাকেন বান্দার আমল হাশরের ময়দানে ধুলার মতই উড়ে যাবে। তাই এক মাত্র সঠিক দল আহলে সুন্নাত ওয়াল জামাতের অনুসারী না হলে কোন ব্যক্তির আমলই আল্লাহর দরবারে কবুল হবে না। হযরত হুযায়ফা (رضي الله عنه) হতে বর্ণিত, রাসূল (ﷺ) ইরশাদ করেন- لَا يَقْبَلُ اللَّهُ لِصَاحِبِ بِدْعَةٍ صَوْمًا، وَلَا صَلَاةً، وَلَا صَدَقَةً، وَلَا حَجًّا، وَلَا عُمْرَةً، وَلَا جِهَادًا، وَلَا صَرْفًا، وَلَا عَدْلًا، يَخْرُجُ مِنَ الْإِسْلَامِ كَمَا تَخْرُجُ الشَّعَرَةُ مِنَ الْعَجِينِ\n\nআল্লাহ কোন বিদআতীর (তথা আহলে সুন্নাত ওয়াল জামা‘আতের বিপরীত কুফুরী-শিরকী আক্বিদা বিশ্বাসে নতুন বিশ্বাসী ব্যক্তির) কোনো রোযা, নামায, সদকা (যাকাত), হজ্জ, ওমরা, জিহাদ, ফরয ইবাদত, নফল ইবাদত কবুল করবেন না। সে (কুফুরী-শিরকী আক্বিদা পোষণের কারণে) ইসলাম থেকে বাহির হয়ে যাবে, যে ভাবে চুল (সহজে) আটার খমীরা থেকে বাহির হয়ে যায়। (সুনানে ইবনে মাযাহ, ১/১৯পৃ. হা/৪৯, হাদিসটি হাসান।)\n\nহযরত আব্দুল্লাহ ইবনে আব্বাস (رضي الله عنه) হতে বর্ণিত, রাসূল (ﷺ) ইরশাদ করেন- أَبَى اللَّهُ أَنْ يَقْبَلَ عَمَلَ صَاحِبِ بِدْعَةٍ حَتَّى يَدَعَ بِدْعَتَهُ\n\nআল্লাহ বিদআতির (আহলে সুন্নাত ওয়াল জামাআতের বিপরীত দলের অনুসারীর) কোনো ইবাদত কবুল করবেন না, যতক্ষ না সে তার বিদআত পরিত্যাগ করে। (সুনানে ইবনে মাযাহ, ১/১৯পৃ. হা/৫০, হাদিসটি হাসান পর্যায়ের।)\n"
 },
 
 
 { 
	"1": "সর্বপ্রথম ঈমানের জ্ঞান শিক্ষা করা ফরয",
    "2": "সর্বপ্রথম ঈমান-আক্বিদা বিষয়ক জ্ঞান শিক্ষা করা প্রত্যেক মুসলমানের উপর ফরযে আইন। অতঃপর দ্বীনের অন্যান্য জরুরী জ্ঞান শিক্ষা কার ফরয। যেমন হযরত আব্দুল্লাহ ইবনে আব্বাস (رضي الله عنه) হতে বর্ণিত, তিনি বলেন- لَمَّا بَعَثَ النَّبِيُّ صَلَّى اللهُ عَلَيْهِ وَسَلَّمَ مُعَاذَ بْنَ جَبَلٍ إِلَى نَحْوِ أَهْلِ اليَمَنِ قَالَ لَهُ: ্রإِنَّكَ تَقْدَمُ عَلَى قَوْمٍ مِنْ أَهْلِ الكِتَابِ، فَلْيَكُنْ أَوَّلَ مَا تَدْعُوهُمْ إِلَى أَنْ يُوَحِّدُوا اللَّهَ تَعَالَى، فَإِذَا عَرَفُوا ذَلِكَ، فَأَخْبِرْهُمْ أَنَّ اللَّهَ قَدْ فَرَضَ عَلَيْهِمْ خَمْسَ صَلَوَاتٍ فِي يَوْمِهِمْ وَلَيْلَتِهِمْ، فَإِذَا صَلَّوْا،\n\nরাসূল (ﷺ) যখন মুয়াজ বিন জাবাল (رضي الله عنه) কে ইয়ামান দেশে পাঠান তখন তাঁকে বলেন, তুমি এমন এক সম্প্রদায়ের নিকট যাচ্ছ যারা কিতাবধারী। সুতরাং তুমি তাদের নিকট পৌঁছে (সর্বপ্রথম ঈমানের) আহবান করবে, তারা যেন সাক্ষ্য দেয় যে, আল্লাহ ব্যতীত কোন মাবুদ নেই এবং হযরত মুহাম্মাদ (ﷺ) আল্লাহর রাসূল। যদি তারা তোমার (ঈমানের) কথা মেনে নেয় (ঈমান গ্রহণ করে) তবে তাদেরকে জানিয়ে দিও প্রত্যহ দিন-রাত আল্লাহ তাদের উপর পাঁচ ওয়াক্ত নামায ফরয করেছেন। (ইমাম বুখারী, আস-সহীহ, ৯/১১৪পৃষ্ঠা, হা/৭৩৭২, ইমাম মুসলিম, আস-সহীহ, হা/১৩২)\n\nএ হাদিসে রাসূল (ﷺ) মুয়ায ইবনে জাবাল (رضي الله عنه) কে সর্বপ্রথম আহলে কিতাবদেরকে ঈমান-আক্বিদা বিষয়ক জ্ঞান শিক্ষা দেওয়ার আদেশ দিয়েছেন এবং ইরশাদ করেছেন যদি আহলে কিতাব তাঁর ঈমানের দাওয়াত কবুল করে, তবে তাদেরকে ইবাদাতের দাওয়াত দিবে। নতুবা নয়। সাহাবায়ে কেরাম (رضي الله عنه) ঈমানের গুরূত্ব এতই দিতেন যে, তাঁরা ঈমানের হালকা (মজলিস) কায়েম করতেন, পরস্পরে বসে ঈমান শিখতেন এবং অপর জনকে শিখাতেন। যেমন হযরত মুয়াজ ইবনে জাবাল (رضي الله عنه) আসওয়াদ ইবনে হেলাল (رضي الله عنه) কে লক্ষ্য করে বলেন- اجْلِسْ بِنَا نُؤْمِنْ سَاعَةً\n\nআমাদের সাথে বসুন, কিছুক্ষণ ঈমান আনি তথা ঈমান শিখি। (ইমাম বুখারী, আস-সহীহ, ১/১০পৃষ্ঠা)\n\nআক্বিদা বিশারদ আল্লামা ইবনু আবিল ইয্য হানাফী (رحمة الله) বলেন- وَلِهَذَا كَانَ الصَّحِيْحُ أَنَّ أَوَّلَ وَاجِبٍ يَجِبُ عَلَى المُكَلَّفِ شَهَادَةُ أَن لا أله الا الله....بَلْ أَئِمَّةُ السَّلَفِ كُلُّهُمْ مُتَّفِقُوْنَ عَلَى أَنَّ أَوَّلَ مَا يُؤْمَنُ بِهِ العَبْدُ الشَّهَادَتَانِ\n\nবিশুদ্ধমতে প্রাপ্ত বয়স্ক ব্যক্তির উপর সর্বপ্রথম ঈমান-আক্বিদা বিষয়ক জ্ঞান শিক্ষা করা ফরয....এবং সকল আলেমগণ এ কথায় একমত যে, প্রাপ্তবয়স্ক ব্যক্তিকে সর্বপ্রথম ঈমান-আক্বিদা বিষয়ক জ্ঞান শিক্ষা করার আদেশ দেওয়া হবে। (শরহু আক্বিদাতুত তাহাভী)\n"
 },
 
 
 { 
	"1": "একমাত্র আক্বিদা শুদ্ধ ঈমানদাররাই জান্নাতে প্রবেশ করবে",
    "2": "হাশরের ময়দানে যাদের ঈমান সঠিক বলে বিবেচিত হবে তারাই কেবল জান্নাতে যাবে। তাই জান্নাতে যাওয়ার জন্য সকলের পূর্বে আক্বিদা শুদ্ধ করা জরুরী। যেমন মহান আল্লাহ তায়ালা ইরশাদ করেন- وَمَنْ يَعْمَلْ مِنَ الصَّالِحَاتِ مِنْ ذَكَرٍ أَوْ أُنْثَى وَهُوَ مُؤْمِنٌ فَأُولَئِكَ يَدْخُلُونَ الْجَنَّةَ وَلَا يُظْلَمُونَ نَقِيرًا\n\nযদি কোন পুরুষ বা মহিলা সৎকর্ম (ইবাদত) করে এমতাবস্থায় যে, সে মুমিন (অর্থাৎ ঈমানদার অবস্থায় ইবাদত করে)তাহলে সে (এবং তার মত ঈমানদার লোকেরাই শুধু মাত্র) জান্নাতে প্রবেশ করবে। (ইবাদতের পুরষ্কার দেওয়ার সময়) তাদের উপর বিন্দুমাত্র জুলুম, অবিচার করা হবে না। (সূরা নিসা, ১২৪)\n\nহযরত উমর (رضي الله عنه) বলেন, রাসূল (ﷺ) ইরশাদ করেন- يَا ابْنَ الْخَطَّابِ، اذْهَبْ فَنَادِ فِي النَّاسِ، أَنَّهُ لَا يَدْخُلُ الْجَنَّةَ إِلَّا الْمُؤْمِنُونَ، قَالَ: فَخَرَجْتُ فَنَادَيْتُ: أَلَا إِنَّهُ لَا يَدْخُلُ الْجَنَّةَ إِلَّا الْمُؤْمِنُونَ\n\nহে খাত্তাবের পুত্র! যাও লোকদের মাঝে ঘোষণা করে দাও যে, একমাত্র ঈমানদাররাই জান্নাতে প্রবেশ করবে। হযরত উমর (رضي الله عنه) বলেন, অতঃপর আমি বের হলাম এবং ঘোষণা করলাম: শুণ রাখো, ঈমানদার ছাড়া কেউ জান্নাতে প্রবেশ করতে পারবে না। (সহীহ মুসলিম, ১/১০৭, হা/১১৪)\n"
 },
 
 { 
	"1": "আহলুস্ সুন্নাহ ওয়াল জামাআতই একমাত্র নাজাত প্রাপ্ত দল",
    "2": "প্রায় দেড় হাজার বছর গত হয়ে গেল ইসলাম ধর্ম এ পৃথিবীতে এসেছে। এর মধ্যে অনেক বিপদাপদের মোকাবেলা করতে হয়েছে এ পবিত্র ধর্মকে। রাসূল (ﷺ)‘র সুশোভিত এ উদ্যানের উপর দিয়ে অনেক প্রলয়ঙ্করী ঝড়-তুফান বয়ে গেছে। কিন্তু খোদার লাখো শুকরিয়া যে, এ বাগান পূর্ববৎ সজীব ও প্রাণবন্ত রয়েছে। এ ধর্ম কখনো কুখ্যাত ইয়াযিদের শাসনামলে মেঘাচ্ছন্ন হয়েছে, কখনও হাজ্জাজের আমলের নির্যাতনে ধূলিধূসরিত হয়েছে, কখনো খলিফা মামুনের আমলে বাতিল পন্থীদের আক্রমণের শিকার হয়েছে, আবার কখনও তাতারীরা বীর-বিক্রমে এর উপর প্রচন্ড আঘাত হেনেছে, আবার কখনও খারেজিদের সাথেও মোকাবেলা করতে হয়েছে। রাফেজিরাও একে সমূলে ধ্বংসের নীল নকশা তৈরী করেছিল। বর্তমান শতাব্দীতে আহলে হাদিস ও দেওবন্দী ফিতনাও ইসলামকে বিনাশ সাধনের জন্য ইসলামকে কেচি দ্বারা থ্রি কোয়ার্টার প্যান্টের মত ছোট করতে শুরু করেছে। কিন্তু ইসলাম এমন এক স্থির পাহাড়, যার সম্মুখে কোন শক্তিই টিকে থাকতে পারেনি। এটা যেমন ছিল তেমনই মজবুত রয়েছে। আর যতগুলো বাতিল দলই উদ্ভাবিত হোক না কেন সকল বাতিল মতবাদের মুখোশ উন্মোচনে তার থেকে একটি হকপন্থি সত্যান্বেষী দল কিয়ামত পর্যন্ত থাকবে, যারা রাসূল (ﷺ) এবং তাঁর সাহাবিগণ এবং সলফে সালেহিনের আক্বিদা, আমল, মত এবং  পথের  উপর প্রতিষ্ঠিত। সে দলের নাম হলো আহলে সুন্নাত ওয়াল জামাত।"
 },
 
 
 { 
	"1": "পবিত্র কুরআনে আহলে সুন্নাহ ওয়াল জামাত – পর্ব ১",
    "2": "আল্লাহ তায়ালা পবিত্র কোরআনের সূরা আলে-ইমরানের ১০৬ নং আয়াতে বলেছেন- يَوْمَ تَبْيَضُّ وُجُوهٌ وَتَسْوَدُّ وُجُوهٌ فَأَمَّا الَّذِينَ اسْوَدَّتْ وُجُوهُهُمْ أَكَفَرْتُمْ بَعْدَ إِيمَانِكُمْ فَذُوقُوا الْعَذَابَ بِمَا كُنْتُمْ تَكْفُرُونَ\n\nসেদিন (কিয়ামতের দিন) কোন কোন মুখ উজ্জ্বল হবে, আর কোন কোন মুখ হবে কালো। বস্তুত যাদের মুখ কালো হবে, তাদরেকে বলা হবে তোমরা কি ঈমান আনার পর কাফির হয়ে গিয়েছিলে? এবার সে কুফুরির বিনিময়ে আযাবের স্বাদ আস্বাদন করো।\n\nএখন আমরা দেখবো হাশরের ময়দানে কাদের মুখ কালো হবে আর কাদের মুখ হবে উজ্জ্বল:\n\n১. সকল দেওবন্দী ও আহলে হাদিসদের মান্যবর আল্লামা ইবনে কাসির (رحمة الله) পবিত্র কোরআনের এ আয়াতের ব্যাখ্যায় সাহাবি হযরত আব্দুল্লাহ ইবনে আব্বাস (رضي الله عنه)‘র উক্তি বর্ণনা করেছেন- وَتَبْيَضُّ وُجُوهُ أَهْلِ السُّنَّةِ وَالْجَمَاعَةِ\n\nকিয়ামতের দিন যাদের মুখ উজ্জল হবে তারা হল আহলে সুন্নাত ওয়াল জামাতের অনুসারী। (ইবনে কাসির, তাফসীরে ইবনে কাসীর, ২/৭৯পৃষ্ঠা, দারুল কুতুব ইলমিয়্যাহ, বয়রুত, লেবানন, প্রকাশ- ১৪১৯হিজরি)\n\nবুঝা গেল সাহাবিদের যুগ থেকেই আহলুস সুন্নাহ ওয়াল জামাতের আলোচনা ধারাবাহিকভাবে চলে আসছে এবং যে দলের সফলতার ইঙ্গিত বহন করে মহান আল্লাহর বাণী পবিত্র কোরআন।\n\n২. ইমাম ইবনে আবি হাতেম (ওফাত.৩২৭হি.) এ আয়াতের ব্যাখ্যায় সনদ সহ একটি হাদিস সংকলন করেন এভাবে- عَنْ سَعِيدِ بْنِ جُبَيْرٍ، عَنِ ابْنِ عَبَّاسٍ فِي قَوْلِهِ: يَوْمَ تَبْيَضُّ وُجُوهٌ وَتَسْوَدُّ وُجُوهٌ قَالَ: تَبْيَضُّ وُجُوهُ أَهْلِ السُّنَّةِ وَالْجَمَاعَةِ.\n\nহযরত সাঈদ ইবনে যুবাইর (رضي الله عنه) হযরত আব্দুল্লাহ ইবনে আব্বাস (رضي الله عنه) হতে বর্ণনা করেন...কিয়ামতের দিন যাদের মুখ উজ্জ্বল হবে তারাই হলো আহলে সুন্নাত ওয়াল জামাত। (ইমাম আবি হাতেম, আত্-তাফসীর, ৩/৭২৯পৃষ্ঠা, হাদিস, ৩৯৫০, ইমাম জালালুদ্দীন সুয়ূতী, তাফসীরে আদ্-দুররুল মানসূর, ২/২৯১পৃষ্ঠা, দারুল ফিকর ইলমিয়্যাহ, বয়রুত, লেবানন)\n\n৩. এ আয়াতের ব্যাখ্যায় ইমাম জালালুদ্দিন সুয়ূতী (ওফাত.৯১১হি.) বলেন- وَأخرج ابْن أبي حَاتِم وَأَبُو نصر فِي الْإِبَانَة والخطيب فِي تَارِيخه واللالكائي فِي السّنة عَن ابْن عَبَّاس فِي هَذِه الْآيَة قَالَ {تبيض وُجُوه وَتسود وُجُوه} قَالَ تبيض وُجُوه أهل السّنة وَالْجَمَاعَة وَتسود وُجُوه أهل الْبدع والضلالة\n\nইমাম আবু হাতেম তার তাফসীরে, আবু নছর  তার ইবানাত গ্রন্থে, খতিবে বাগদাদী  তাঁর তারিখে বাগদাদে, ইমাম লালকায়ী  তাঁর সুন্নাহ গ্রন্থে উল্লেখ করেছেন, কিয়ামতের দিন আহলে সুন্নাত ওয়াল জামাতের মুখ উজ্জ্বল হবে এবং আহলে বিদআতি বা দ্বীন থেকে বিচ্ছিন্নতাবাদীদের মুখ কালো হবে। (ইমাম জালালুদ্দীন সুয়ূতী, তাফসীরে আদ্-দুররুল মানসূর, ২/২৯১পৃষ্ঠা, দারুল ফিকর ইলমিয়্যাহ, বয়রুত, লেবানন)\n"
 },
 
 
 { 
	"1": "পবিত্র কুরআনে আহলে সুন্নাহ ওয়াল জামাত – পর্ব ২",
    "2": "৪. এ আয়াতের ব্যাখ্যায় ইমাম জালালুদ্দীন সুয়ূতী (ওফাত.৯১১হি.) আরও বর্ণনা করেন- وَأخرج الْخَطِيب فِي رُوَاة مَالك والديلمي عَن ابْن عمر عَن النَّبِي صلى الله عَلَيْهِ وَسلم فِي قَوْله تَعَالَى {يَوْم تبيض وُجُوه وَتسود وُجُوه} قَالَ: تبيض وُجُوه أهل السّنة وَتسود وُجُوه أهل الْبدع\n\nইমাম খতিবে বাগদাদি  তাঁর তারিখে বাগদাদে, ইমাম মালেক, ইমাম দায়লামী হযরত আব্দুল্লাহ ইবনে উমর (رضي الله عنه) হতে এ আয়াতের ব্যাখ্যা স্বরূপ বর্ণনা করেন যে, কিয়ামতের দিন যাদের মুখ উজ্জ্বল হবে তারাই হলো আহলে সুন্নাহ (জামাত)। আর আহলে বিদআতী বা দ্বীন থেকে বিচ্ছিন্নতাবাদীদের মুখ কালো হবে। (ইমাম জালালুদ্দীন সুয়ূতী, তাফসীরে দুররুল মানসূর, ২/২৯১পৃষ্ঠা, দারুল ফিকর ইলমিয়্যাহ, বয়রুত, লেবানন, তাহের পাটনী, তাযকিরাতুল মাওদ্বুআত, ১/৮৪পৃষ্ঠা)\n\n৫. এ আয়াতের ব্যাখ্যায় ইমাম জালালুদ্দিন সুয়ূতি (ওফাত.৯১১হি.) আরও বর্ণনা করেন- وَأخرج أَبُو نصر السجْزِي فِي الْإِبَانَة عَن أبي سعيد الْخُدْرِيّ أَن رَسُول الله صلى الله عَلَيْهِ وَسلم قَرَأَ {يَوْم تبيض وُجُوه وَتسود وُجُوه} قَالَ: تبيض وُجُوه أهل الْجَمَاعَات وَالسّنة وَتسود وُجُوه أهل الْبدع والأهواء\n\nইমাম আবু নছর আল-সায্যি তার আল-ইবানাত গ্রন্থে, হযরত আবু সাঈদ খুদরী (رضي الله عنه) হতে এ আয়াতের ব্যাখ্যাস্বরূপ বর্ণনা করেন যে, কিয়ামতের দিন যাদের মুখ উজ্জল হবে তারাই হলো আহলে জামাত অর্থাৎ আহলুস সুন্নাহ ওয়াল জামাত, আর আহলে বিদআতী বা ও দ্বীন থেকে বিচ্ছিন্নতাবাদীদের এবং যাদের মধ্যে প্রবৃত্তিপূজা থাকবে তাদের মুখ কালো হবে। (ইমাম জালালুদ্দীন সুয়ূতী, তাফসীরে দুররুল মানসূর, ২/২৯১পৃষ্ঠা, দারুল ফিকর ইলমিয়্যাহ, বয়রুত, লেবানন, ইমাম আবি হাতেম, আত্-তাফসীর, ৩/৭২৯পৃষ্ঠা)\n\n৬. আহলে হাদিসদের ইমাম শাওকানী এ আয়াতের ব্যাখ্যায় লিখেন- وَأَخْرَجَ ابْنُ أَبِي حَاتِمٍ، وَالْخَطِيبُ عَنِ ابْنِ عَبَّاسٍ فِي قَوْلِهِ: يَوْمَ تَبْيَضُّ وُجُوهٌ قَالَ: تَبْيَضُّ وُجُوهُ أَهْلِ السُّنَّةِ وَالْجَمَاعَةِ، وَتَسْوَدُّ وُجُوهُ أَهْلِ الْبِدَعِ وَالضَّلَالَةِ.\n\nকিয়ামতের দিন আহলে সুন্নাত ওয়াল জামাতের মুখ উজ্জ্বল হবে এবং বিদআতী ও দ্বীন থেকে বিচ্ছিন্নতাবাদীদের মুখ কালো হবে (যাদেরকে আহলুল বিদআত ওয়াল ফুরকা বলা হয়)। (শাওকানী, ফতহুল ক্বদীর,  ১/৪২৫পৃষ্ঠা, দারু ইবনে কাসির, দামেস্ক, বয়রুত, প্রকাশ-১৪১৪ হিজরি)\n\n৭. ইমাম দায়লামী (رحمة الله) হযরত আব্দুল্লাহ ইবনে উমর (رضي الله عنه) বর্ণনা করেন- {يَوْم تبيض وُجُوه وَتسود وُجُوه} تبيض وُجُوه أهل السّنة وَتسود وُجُوه أهل الْبدع\n\nএ আয়াতের ব্যাখ্যাস্বরূপ বর্ণনা করেন যে, কিয়ামতের দিন যাঁদের মুখ উজ্জ্বল হবে তারাই হলো আহলে সুন্নাহ (জামাত)। আর আহলে বিদআতি বা দ্বীন থেকে বিচ্ছিন্নতাবাদীদের মুখ কালো হবে। (ইমাম দায়লামী, আল-ফিরদাউস, ৫/৫২৯পৃষ্ঠা, হাদিস, ৮৯৮৬)\n\n৮. আহলে হাদিসদের ইমাম ইবনে তাইমিয়া এ আয়াতের ব্যাখ্যায় উল্লেখ করেন- قال ابن عباس رضي الله عنهما: تبيض وجوه أهل السنة والجماعة وتسود وجوه أهل البدعة والفرقة.\n\nহযরত ইবনে আব্বাস (রা.) বলেন, কিয়ামতের দিন যাদের মুখ উজ্জ্বল হবে তারাই হল আহলে সুন্নাত ওয়াল জামাত এবং বিদআতী ও দ্বীন থেকে বিচ্ছিন্নতাবাদীদের মুখ কালো হবে (তাদেরকে আহলুল বিদআত ওয়াল ফুরকা বলা হয়)। [ইবনে তাইমিয়া, মুস্তাদরাক আ‘লা মাজমাউল ফাত্ওয়া, ২/২৫২পৃষ্ঠা, (শামিলা)]\n"
 },
 
 
 { 
	"1": "হাদিসের আলোকে আহলে সুন্নাহ ওয়াল জামাতের প্রমাণ – পর্ব ১",
    "2": "প্রথম হাদিসঃ হযরত ইবনে আমর (رضي الله عنه) হতে বর্ণিত, রাসূল (ﷺ) ইরশাদ করেন- আমার উম্মতের মধ্যে সে সমস্ত জিনিসের আবির্ভাব ঘটবে, যা বনী ইসরালের মধ্যে ছিল। দু‘টি জুতার একটি অপরটির সাথে যেমন মিল থাকে। এমনকি বনী ইসরাঈলের কেউ যদি প্রকাশ্যে মায়ের সাথে যিনা করে, তবে আমার উম্মতের মধ্যেও এমন লোকের আবির্ভাব হবে, যে তা করবে। নিশ্চয় বনী ইসরাঈল বাহাত্তর দলে বিভক্ত হয়েছে এবং আমার উম্মত তিয়াত্তার দলে বিভক্ত হবে। তাদের সকলেই জাহান্নামে যাবে তবে একটি দল ব্যতীত। তাঁকে জিজ্ঞেস করা হল, তারা কারা? রাসূল (ﷺ) উত্তর দিলেন, قَالَ مَا أَنَا عَلَيْهِ وأصحابي - আমি এবং আমার সাহাবার আদর্শের ওপর যারা প্রতিষ্ঠিত থাকবে।\n\nখতিব তিবরিযি, মিশকাতুল মাসাবিহ, ১/৬১পৃষ্ঠা, কিতাবুল ই‘তিসাম বিস্-সুন্নাহ, হাদিস নং ১৬১, তিরমিযি, আস্-সুনান, ৫/২৬পৃষ্ঠা, হাদিস, ২৬৪১, আহলে হাদিস আলবানী সুনানে তিরমিযির তাহক্বীকে হাদিসটি ‘হাসান’ বলেছেন, তাবরানী, মু‘জামুল কাবীর, ১৩/৩০পৃষ্ঠা, হাদিস, ৬২, ১৪/৫২পৃষ্ঠা, হাদিস, ১৪৬৪৬, মাকতুবাতু ইবনে তাইমিয়া, কাহেরা, মিশর, প্রকাশ-১৪১৫হিজরি। বায়হাকি, ই‘তিক্বাদ, ১/২৩৩পৃষ্ঠা, বাগভী, শরহে সুন্নাহ, ১/২১৩পৃষ্ঠা, হাদিস, ১০৪\n\nপ্রথম এ হাদিসের ব্যাখ্যায় মুহাদ্দিসদের অভিমতঃ আমরা এখন দেখবো যে উপরের হাদিসের ব্যাখ্যায় বিজ্ঞ মুহাদ্দিস, মুফাসসির, ফকিহগণ কোন দলের কথা বলেছেন।\n\n১. এ হাদিসের ব্যাখ্যায় আল্লামা মোল্লা আলী ক্বারী হানাফী (رحمة الله) বলেন- فَلَا شَكَّ وَلَا رَيْبَ أَنَّهُمْ هُمْ أَهْلُ السُّنَّةِ وَالْجَمَاعَةِ\n\nএতে কোন সন্দেহ নেই যে, নাজাতপ্রাপ্ত দলটিই হলো আহলুস সুন্নাহ ওয়াল জামাআত। [মোল্লা আলী ক্বারী, মেরকাত, ১/ ২৫৯পৃষ্ঠা, দারুল ফিকর ইলমিয়্যাহ, বয়রুত, লেবানন, প্রথম প্রকাশ- ১৪২২হিজরি]\n\n২. আল্লামা ইমাম ইরাকী (رحمة الله) বলেন- أهل السّنة وَالْجَمَاعَة\n\nএটাই হলো আহলুস সুন্নাহ ওয়াল জাআমাত। [ইমাম ইরাকী, তাখরীজে ইহইয়াঊল ঊলূম, ১/ ১১৩৩পৃষ্ঠা, দারুল ইবনে হাযম, বয়রুত, লেবানন, প্রথম প্রকাশ- ১৪২২হিজরি]\n\n৩. বিখ্যাত তাফসিরকারক আল্লামা ইসমাঈল হাক্কি (رحمة الله) এ হাদিসের ব্যাখ্যায় বলেন- وفرقة ناجية وهم اهل السنة والجماعة\n\nনাজাতপ্রাপ্ত দলই হলো আহলুস সুন্নাহ ওয়াল জামাআত। [ইসমাঈল হাক্কী, তাফসীরে রূহুল বায়ান, ১/১৩পৃষ্ঠা, সুরা ফাতেহার ব্যাখ্যা, দারুল ফিকর ইলমিয়্যাহ, বয়রুত, লেবানন]\n\n৪. আহলে হাদিসদের মুহাদ্দিস মোবারকপুরী এ হাদিসের ব্যাখ্যায় বলেন- ولا شك أنهم أهل السنة والجماعة. –\n\nএতে কোন সন্দেহ নেই নাজাত প্রাপ্ত দলটিই হলো আহলুস সুন্নাহ ওয়াল জামাত। [মোবারকপুরী, মেরআতুল মাফাতিহ, ১/ ২৭৫পৃষ্ঠা]\n"
 },
 
 
 
 { 
	"1": "হাদিসের আলোকে আহলে সুন্নাহ ওয়াল জামাতের প্রমাণ – পর্ব ২",
    "2": "দ্বিতীয় হাদিসঃ এ বিষয়ে উপরের হাদিসের ন্যায় সাহাবি হযরত মুয়াবিয়া ইবনে আবি সুফিয়ান (رحمة الله) হতে আরেকটি সূত্র বর্ণিত এভাবে আছে যে, রাসূল (ﷺ) ইরশাদ করেন ‘‘তোমাদের পূর্বে আহলে কিতাব (ইহুদি ও খ্রিষ্টান) বাহাত্তর দলে বিভক্ত হয়েছে। আর আমার উম্মত তিয়াত্তর দলে বিভক্ত হবে। كُلُّهَا فِي النَّارِ إِلَّا وَاحِدَةً، وَهِيَ الْجَمَاعَةُ\n\nবাহাত্তর দল জাহান্নামে যাবে এবং একটি দল জান্নাতে যাবে। আর তারা হল জামাত অথার্ৎ আহলে সুন্নাত ওয়াল জামাত।’ আর আমার উম্মতের মাঝে এমন একদল লোকের আবির্ভাব হবে, যাদের মধ্যে প্রবৃত্তিপূজা এমনভাবে প্রবেশ করবে, যেমন জলাতঙ্ক রোগ, এ রোগ আক্রান্ত ব্যক্তির প্রতিটি শিরা-উপশিরায় প্রবেশ করে। [খতিব তিবরিযি, মিশকাতুল মাসাবিহ, ১/৬১পৃষ্ঠা, কিতাবুল ই‘তিসাম বিস্-সুন্নাহ, হাদিস নং ১৬২, মুসনাদে আহমদ,আবু দাউদ, আস্-সুনান, ৪/১৯৮পৃষ্ঠা, কিতাবুস্-সুন্নাহ, হাদিস, ৪৫৯৭, আহলে হাদিস আলবানী  সুনানে আবি দাউদের তাহক্বীকে হাদিসটি হাসান বলেছে কিন্তু পাগলের মত আবার মিশকাতে সহিহ বলেছে]\n\nএই দ্বিতীয় হাদিসের বিষয়ে বিজ্ঞ উলামাদের ব্যাখ্যাঃ\n\n১. আল্লামা শায়খ মাতুলী শারাভী (ওফাত.১৪১৮হি.) এ হাদিসের ব্যাখ্যায় লিখেন- والجماعة: هم أهل السنة والجماعة\n\nএখানে জামাত বলতে রাসূল (ﷺ) আহলুস সুন্নাহ ওয়াল জামাআতকে বুঝিয়েছেন। [শায়খ শারাভী, তাফসীরে শারাভী, ৭/৪০০২পৃষ্ঠা]\n\n২. এ হাদিসের ব্যাখ্যায় ইমাম আব্দুর রউফ মানাভী (رحمة الله) বলেন- والجماعة أي أهل السنة والجماعة-\n\nএখানে জামাত বলতে রাসূল (ﷺ) আহলুস সুন্নাহ ওয়াল জামাআতকে বুঝিয়েছেন। [মানাভী, ফয়যুল কাদীর, ২/২০পৃষ্ঠা, হাদিসঃ ১২২৩, মাকতুবাতুল তাযারিয়াতুল কোবরা, মিশর, প্রকাশ- ১৩৫৬ হিজরি]\n\n৩. এ হাদিসের ব্যাখ্যায় তিনি আরও বলেন- الفرقة الناجية هي أهل السنة والجماعة\n\nনাজাত প্রাপ্ত দলই হলো আহলুস সুন্নাহ ওয়াল জামাআত। [মানাভী, ফয়যুল কাদীর, ২/২০পৃষ্ঠা, হাদিসঃ ১২২৩, মাকতুবাতুল তাযারিয়াতুল কোবরা, মিশর, প্রকাশ-১৩৫৬ হিজরি]\n\n৪. আহলে হাদিস সম্প্রদায়ের আলেম আযিমাবাদী (ওফাত ১৩২৯ হি.) এ হাদিসের ব্যাখ্যায় বলেন- هُمْ أهل السنة والجماعة وهي الفرقة الناجية\n\nএটা দ্বারা আহলুস সুন্নাহ ওয়াল জামাআতকে বুঝানো হয়েছে, যা একমাত্র নাজাত প্রাপ্ত দল। [আযিমাবাদী, শরহে সুনানে আবি দাউদ, ১২/২২৩পৃষ্ঠা,দারুল কুতুব ইলমিয়্যাহ, বয়রুত, লেবানন, প্রকাশ- ১৪১৫ হিজরি]\n\n৫. আহলে হাদিস মোবারকপুরী (ওফাত ১৩৫৩ হি.) এ হাদিসের ব্যাখ্যায় বলেন- هُمْ أَهْلُ السُّنَّةِ وَالْجَمَاعَةِ وَهِيَ الْفِرْقَةُ النَّاجِيَةُ\n\nএটা দ্বারা আহলুস সুন্নাহ ওয়াল জামাআতকে বুঝানো হয়েছে, যা একমাত্র নাজাত প্রাপ্ত দল। [মোবারকপুরী, তুহফাতুল আহওয়াযি, ৭/৩৩২পৃষ্ঠা, ও মের‘আতুল মাফাতিহ, ১/২৭১পৃষ্ঠা, ও ১/২৭৮পৃষ্ঠা, দারুল কুতুব ইলমিয়্যাহ, বয়রুত, লেবানন।]\n"
 },
 
 
 { 
	"1": "হাদিসের আলোকে আহলে সুন্নাহ ওয়াল জামাতের প্রমাণ – পর্ব ৩",
    "2": "তৃতীয় হাদিসঃ এ ছাড়া এ বিষয়ে ২য় হাদিসের অনুরূপ সাহাবি আব্দুল্লাহ ইবনে মাসউদ (رضي الله عنه) হতে  আরেকটি সূত্র পাওয়া যায়। [ইমাম আবু নুয়াইম ইস্পাহানী, হুলিয়াতুল আউলিয়া, ৯/১৩৮পৃষ্ঠা, দারু ইহইয়াউত্-তুরাসুল আরাবী, বয়রুত, লেবানন]\n\nচতুর্থ হাদিসঃ ইমাম আবু লাইস সমরকন্দী (ওফাত.৩৭৩হি.) এ হাদিসটি কিছুটা মতন পরিবর্তন করে সংকলন করেন এভাবে- قالوا: يا رسول الله ما هذه الواحدة؟ قال: أهْلَ السُّنَّةِ وَالجَمَاعَةِ الَّذِي أنا عَلَيْهِ، وأصْحَابِي\n\nসাহাবায়ে কেরাম বললেন, হে আল্লাহর রাসূল (ﷺ)! নাজাতপ্রাপ্ত একমাত্র দল কোনটি? তিনি বললেন, তারা হলো আহলুস্ সুন্নাহ ওয়াল জা’মাত যারা আমার এবং সাহাবিদের আদর্শের উপর প্রতিষ্ঠিত। [ইমাম আবু লাইস সমরকন্দী, তাফসীরে বাহারুল উলূম, ১/৪৫৬পৃষ্ঠা, দারু ইহইয়াউত্-তুরাসুল আরাবী, বয়রুত, লেবানন]\n\nউপরের হাদিসে প্রমাণিত হলো যে রাসূল (ﷺ)‘র মুখেই আহলুস সুন্নাহ ওয়াল জামাতের নাম উচ্চারিত হয়েছে বা প্রচলন ছিল। তার আরেকটি প্রমাণ পাওয়া যায় সাহাবিদের যুগেই এ সঠিক দলের নামের প্রচলন ছিল। যেমন আল্লামা মোল্লা আলী ক্বারী (رحمة الله) বর্ণনা করেন- سُئِلَ أَنَسُ بْنُ مَالِكٍ رَضِيَ اللَّهُ تَعَالَى عَنْهُ عَنْ عَلَامَاتِ أَهْلِ السُّنَّةِ وَالْجَمَاعَةِ؟ فَقَالَ: أَنْ تُحِبَّ الشَّيْخَيْنِ، وَلَا تَطْعَنَ الْخَتَنَيْنِ، وَتَمْسَحَ عَلَى الْخُفَّيْنِ.\n\nহযরত আনাস বিন মালেক (رضي الله عنه) কে আহলে সুন্নাহ ওয়াল জামাতের আলামত সম্পর্কে প্রশ্ন করা হয়েছিল। তিনি বলেছেন- শায়খাইন অর্থাৎ হযরত আবু বকর ও উমর (رضي الله عنه) কে মুহাব্বত করা। এবং হযরত আলী য ও হযরত উসমান (رضي الله عنه)‘র সমালোচনা না করা এবং চামড়ার মৌজাদ্বয়ের উপরে মাসেহ করা। (মোল্লা আলী ক্বারী, মিরকাত, ২/৪৭২পৃ.) এ রকম বর্ণনা হযরত ইবনে আব্বাস (رضي الله عنه) এর পাওয়া যায় (তথ্য সূত্রঃ মোল্লা জিওন, তাফসীরে আহমদিয়্যাহ তে সুরা আনআমের ১৫৩ নং আয়াতের ব্যাখ্যায়।) এ ছাড়া আমরা সুরা আলে ইমরানের ১০৬ নং আয়াতের ব্যাখ্যায় আমরা বিস্তারিত আলোকপাত করেছি।\n\nএ সমস্ত হাদিসে সত্যের ওপর প্রতিষ্ঠিত দলের পরিচয় দেওয়া হয়েছে, যারা রাসূল (ﷺ) এবং সাহাবায়ে কেরামের আদর্শের ওপর প্রতিষ্ঠিত থাকবে। আর রাসূল (ﷺ) এবং সাহাবিদের আদর্শের উপর প্রতিষ্ঠিত একমাত্র দল হলো আহলে সুন্নাত ওয়াল জামাত। এ বিষয়ে আরও অনেক হাদিসে পাক জানতে আপনারা ‘প্রমাণিত হাদিসকে জাল বানানোর স্বরূপ উন্মোচন’দ্বিতীয় খন্ড দেখুন।\n\nএ ছাড়া যত সম্প্রদায় তথা রাফেযী, খারেজী, মুরজিয়া, ক্বাদারীয়া, জাহমিয়া, হারুরিয়া, শিয়া, আহলে হাদিস, কওমী-দেওবন্দী সকলেই ভ্রান্ত এবং পথভ্রষ্ট।\n"
 },
 
 
 { 
	"1": "হাদিসের আলোকে আহলে সুন্নাহ ওয়াল জামাতের প্রমাণ – পর্ব ৪",
    "2": "পঞ্চম হাদিসঃ হযরত মুয়াবিয়া বিন কুররাতা (رضي الله عنه) তিনি তাঁর পিতার সূত্রে বর্ণনা করেন, তিনি বলেন রাসূল (ﷺ) ইরশাদ করেন- لَا تَزَالُ طَائِفَةٌ مِنْ أُمَّتِي مَنْصُورِينَ، لَا يَضُرُّهُمْ مَنْ خَذَلَهُمْ حَتَّى تَقُومَ السَّاعَةُ\n\nআমার উম্মতের মাঝে একদল কিয়ামত পর্যন্ত (শত্রু পক্ষের উপর) সর্বদা সাহায্যপ্রাপ্ত থাকবে। যে তাদেরকে লাঞ্ছিত করতে চায়, সে তাদের কোন ক্ষতি করতে পারবে না। [ইমাম ইবনে মাযাহ, আস্-সুনান, ১/৪পৃষ্ঠা, হাদিসঃ ৬, আবু নুয়াইম ইস্পাহানী, হুলিয়াতুল আউলিয়া, ৯/৩০৭পৃষ্ঠা, সহিহ ইবনে হিব্বান, হাদিসঃ ৬৮৩৫, মুসনাদে আহমদ, হাদিসঃ ৮২৭৪]\n\nপঞ্চম হাদিসের ব্যাখ্যায় বিজ্ঞ উলামাদের ব্যাখ্যা:\n\n১. এ হাদিসের ব্যাখ্যায় ইমাম কাযি আয়াজ মালেকী (رحمة الله) এবং ইমাম নববী (رحمة الله) বলেন- قَالَ الْقَاضِي عِيَاضٌ إِنَّمَا أَرَادَ أَحْمَدُ أَهْلَ السُّنَّةِ وَالْجَمَاعَةِ وَمَنْ يَعْتَقِدُ مَذْهَبَ أَهْلِ الْحَدِيثِ\n\nইমাম কাযি আয়ায (رحمة الله) বলেন, নিশ্চয় ইমাম আহমদ ইবনে হাম্বল (رحمة الله) এ হাদিস থেকে আহলে সুন্নাহ ওয়াল জামাতকে উদ্দেশ্য বা ইচ্ছা পোষণ করেছেন যারা হাদিস বিশারদগণের আক্বিদার উপর রয়েছেন। [ইমাম নাওয়াবী, শরহে মুসলিম, ১৩/৬৭পৃষ্ঠা, দারু ইহ্ইয়াউত-তুরাসুল আরাবী, বয়রুত, লেবানন, প্রকাশ- ১৩৯২হিজরি]\n\n২. আল্লামা ইমাম বদরুদ্দীন আইনী (رحمة الله) এর ব্যাখ্যায় লিখেন- وَقَالَ الإِمَام أَحْمد: إِن لم يَكُونُوا أهل الحَدِيث فَلَا أَدْرِي من هم. وَقَالَ القَاضِي عِيَاض: إِنَّمَا أَرَادَ الإِمَام أَحْمد أهل السّنة وَالْجَمَاعَة.\n\nইমাম আহমদ (رحمة الله) বলেন, যদি (সে দলের লোকেরা ) তারা হাদিস বিশারদগণ না হয় তাহলে তাদের সম্পর্কে আমি জানি না। ইমাম কাযি আয়ায (رحمة الله) বলেন, ইমাম আহমদ ইবনে হাম্বল (رحمة الله) (এ হাদিসে পাকের ব্যাখ্যায়) (এখানে তায়েফা বা একটি দল বলতে) আহলে সুন্নাহ ওয়াল জামাতকেই উদ্দেশ্য বা ইচ্ছা পোষণ করেছেন। [ইমাম বদরুদ্দীন আইনী, শরহে বুখারী, ২/৫২পৃষ্ঠা, এবং ১৬/১৬৪পৃষ্ঠা, দারু ইহ্ইয়াউত - তুরাসুল আরাবী, বয়রুত, লেবানন।]\n\n৩. এ হাদিসের ব্যাখ্যায় ইমাম জালালুদ্দীন সুয়ূতী (ওফাত.৯১১হি.) বলেন- قَالَ أَحْمد بن حَنْبَل فِي هَذِه الطَّائِفَة إِن لم يَكُونُوا هم أهل الحَدِيث فَلَا أَدْرِي من هم أخرجه الْحَاكِم فِي عُلُوم الحَدِيث قَالَ القَاضِي عِيَاض وَإِنَّمَا أَرَادَ أهل السّنة وَالْجَمَاعَة وَمن يعْتَقد مَذْهَب أهل الحَدِيث\n\nইমাম আহমদ ইবনে হাম্বল (رحمة الله) ঐ দল সম্পর্কে বলেন যদি তারা হাদিস বিশারদগণ না হন তাহলে আমি তাদেরকে চিনি না। ইমাম হাকেম নিশাপুরী (رحمة الله) তাঁর ‘উলূমুল হাদিস’ গ্রন্থে উল্লেখ করেন, ইমাম কাযি আয়ায (رحمة الله) বলেছেন, (ইমাম আহমদ ইবনে হাম্বল) যারা হাদিস বিশারদগণের আক্বিদার উপরে তিনি তাদেরকেই আহলে সুন্নাহ ওয়াল জামাত বলে বুঝিয়েছেন। [ইমাম জালালুদ্দীন সুয়ূতী, শরহে সুনানে ইবনে মাযাহ, ১/২পৃষ্ঠা, (শামিলা)]\n\n৪. আল্লামা মোল্লা আলী ক্বারী (رحمة الله) এ হাদিসের ব্যাখ্যায় বলেন- فَالْمُرَادُ بِهِمْ أَهْلُ السُّنَّةِ وَالْجَمَاعَةِ.\n\nএখানে তায়েফা বা একদল দ্বারা আহলে সুন্নাহ ওয়াল জামাতকে উদ্দেশ্য করা হয়েছে। [ইমাম মোল্লা আলী ক্বারী, মেরকাত, ৯/৪০৫২পৃষ্ঠা, হাদিস নং ৬২৯২, দারুল কুতুব ইলমিয়্যাহ, বয়রুত, লেবানন, প্রকাশ-১৪০৫ হিজরি]\n\n৫. আহলে হাদিস আযিমাবাদী (ওফাত.১৩২৯হি.) এ হাদিসের ব্যাখ্যায় বলেন- وقال أحمد بن حنبل إن لم يكونوا أهل الحديث فلا أدري من هم -قال القاضي عياض إنما أراد أحمد أهل السنة والجماعة ومن يعتقد مذهب أهل الحديث\n\nইমাম আহমদ ইবনে হাম্বল (رحمة الله) ঐ দল সম্পর্কে বলেন যদি তারা হাদিস বিশারদগণ না হন তাহলে আমি তাদেরকে চিনি না। ইমাম কাযি আয়ায (رحمة الله) বলেছেন, ইমাম আহমদ ইবনে হাম্বল (رحمة الله) এখানে যারা হাদিস বিশারদগণের আক্বিদার উপরে রয়েছেন তথা আহলে সুন্নাহ ওয়াল জামাতকেই ইচ্ছা পোষণ বা উদ্দেশ্য করেছেন। [আযিমাবাদী, শরহে সুনানে আবি দাউদ, ৭/১১৭পৃষ্ঠা, দারুল কুতুব ইলমিয়্যাহ, বয়রুত, লেবানন, প্রকাশ- ১৪১৫ হিজরি]\n\n৬. আহলে হাদিস মোবারকপুরী (ওফাত.১৩৫৩হি.) এ হাদিসের ব্যাখ্যায় বলেন- وَقَالَ الْحَافِظُ فِي الْفَتْحِ وأخرج الحاكم فِي عُلُومِ الْحَدِيثِ بِسَنَدٍ صَحِيحٍ عَنْ أَحْمَدَ إِنْ لَمْ يَكُونُوا أَهْلَ الْحَدِيثِ فَلَا أَدْرِي مَنْ هُمْ وَمِنْ طَرِيقِ يَزِيدَ بْنِ هَارُونَ مِثْلُهُ انْتَهَى قَالَ الْقَاضِي عِيَاضٌ إِنَّمَا أَرَادَ أَحْمَدُ أَهْلَ السُّنَّةِ وَالْجَمَاعَةِ وَمَنْ يَعْتَقِدُ مَذْهَبَ أَهْلِ الْحَدِيثِ\n\nইমাম ইবনে হাজার আসকালানী (رحمة الله) তাঁর ‘ফতহুল বারী’ গ্রন্থে এবং ইমাম হাকেম নিশাপুরী (رحمة الله) তার ‘উলূমুল হাদিস’ গ্রন্থে সহিহ সনদে ইমাম আহমদ ইবনে হাম্বল (رحمة الله) থেকে বর্ণনা করেন ঐ দল সম্পর্কে বলেন যদি তারা হাদিস বিশারদগণ না হন তাহলে আমি তাদেরকে চিনি না। বিশিষ্ট মুহাদ্দিস ইয়াযিদ ইবনে হারুন (رحمة الله) ও অনুরূপ বর্ণনা করেছেন। ইমাম কাযি আয়ায (رحمة الله) বলেছেন, (ইমাম আহমদ ইবনে হাম্বল) যারা হাদিস বিশারদগণের আক্বিদার উপরে রয়েছেন তিনি তাদেরকেই তথা আহলে সুন্নাহ ওয়াল জামাত বলে উদ্ধেশ্য বা ইচ্ছা পোষণ করেছেন। [মোবারকপুরী, তুহফাতুল আহওয়াযি, ৬/৩৬০পৃষ্ঠা,দারুল কুতুব ইলমিয়্যাহ, বয়রুত, লেবানন]\n\nআল্লামা ইবনে কাসির দামেস্কী (رحمة الله) ও এ মত পেশ করেছেন যে, তায়েফা বা সে দলটি হলো আহলে সুন্নাহ ওয়াল জামাত। [ইবনে কাসির, বেদায়া ওয়ান নেহায়া, ৬/৭৩পৃষ্ঠা,দারুল ফিকর ইলমিয়্যাহ, বয়রুত, লেবানন, প্রকাশ- ১৪০৭ হিজরি]\n"
 },
 
 
 
  
 
 { 
	"1": "আহলে সুন্নাত ওয়াল জামাতের আদর্শ",
    "2": "আহলুস্ সুন্নাহ ওয়াল জামাতের পরিচয় সম্পর্কে আল্লামা মায়দানী (رحمة الله) লিখেছেন- أَهْلِ السُّنَّةِ السيرة والطريقة المحمدية و أَهْلِ الْجَمَاعَةِ من الصحابة والتابعين ومن بعدهم من المتبعين للنبي صلى الله عليه وسلم\n\nআহলুস সুন্নাহ দ্বারা উদ্দেশ্য হলো, রাসূল (ﷺ)‘র সীরাত এবং তাঁর তরিকার ওপর যারা প্রতিষ্ঠিত এবং আহলুল জামাআত দ্বারা উদ্দেশ্য হলো, যারা রাসূল (ﷺ)‘র অনুসারী সাহাবায়ে কেরাম, তাবেঈন এবং তাবে-তাবেয়ীগণের আদর্শের ওপর প্রতিষ্ঠিত। (শরহে আক্বিদাতুত তাহাবী, পৃ.৪৪)\n\nসদরুশ শরিয়া আল্লামা উবায়দুল্লাহ ইবনে মাসউদ (رضي الله عنه) লিখেন- أَهْلُ السُّنَّةِ وَالْجَمَاعَةِ هُمُ الذين والطريقهم طريقة الرسول وَأَصْحَابِهِ دون أَهْلِ الْبِدَعِ\n\nযাঁদের তরিকা হলো, রাসূল (ﷺ) এবং সাহাবাবিদের তরিকা, তারাই হলো আহলুস সুন্নাহ ওয়াল জামাআত এবং তারা কোন বিদআতী সম্প্রদায় নয়। [আল্লামা উবায়দুল্লাহ ইবনে মাসউদ, আত-তাওযীহ, ৩/৩৮পৃষ্ঠা]\n\nআহলুস্ সুন্নাহ ওয়াল জামাতের পরিচয় সম্পর্কে আল্লামা মোল্লা আলী ক্বারী (رحمة الله) বলেন- أَهْلُ السُّنَّةِ وَالْجَمَاعَةِ، وَهُمُ الَّذِينَ طَرِيقَتُهُمْ كَطَرِيقَةِ رَسُولِ اللَّهِ  صَلَّى اللَّهُ عَلَيْهِ وَسَلَّمَ–وَأَصْحَابِهِ – رَضِيَ اللَّهُ عَنْهُمْ -، دُونَ أَهْلِ الْبِدَعِ\n\nযাদের তরিকা হলো, রাসূল (ﷺ) এবং সাহাবাবিগণের তরিকা, তারাই হলো আহলুস সুন্নাহ ওয়াল জামা‘আত এবং তারা কোন বিদআতী সম্প্রদায় নয়। [ইমাম মোল্লা আলী ক্বারী, মেরকাত, ৯/৪০৪৪পৃষ্ঠা, দারুল ফিকর ইলমিয়্যাহ, বয়রুত, লেবানন, প্রথম প্রকাশ- ১৪২২হি]\n\nআহলে হাদিসদের ইমাম ইবনে তাইমিয়া বলেন- والبدعة مقرونة بالْجَمَاعَةِ فيقال: أَهْلِ السُّنَّةِ وَالْجَمَاعَةِ كما يقال اهل البدعة والفرقة\n\nবিদআত শব্দটি ফিরকা (বিচ্ছিন্নতাবাদ) এর সাথে সম্পর্কিত এবং সুন্নাত শব্দটি জামাত (বৃহত্তম) দলের সাথে সম্পর্কিত। যেমন বলা হয়ে থাকে, আহলুস সুন্নাহ ওয়াল জামাত এবং বলা হয়, আহলুল বিদআত ওয়াল ফিরকা। (আল-ইস্তিমাতু, ১/৪২পৃ.)\n\nইমাম তিরমিযি (رحمة الله) এক সঠিক মতটিকে উল্লেখ করতে গিয়ে লিখেন- وَهَكَذَا قَوْلُ أَهْلِ العِلْمِ مِنْ أَهْلِ السُّنَّةِ وَالجَمَاعَةِ\nআর এটিই আহলে ইলম তথা আহলু সুন্নাহ ওয়াল জামাআতের আক্বিদা। [তিরমিযি, আস্-সুনান, ৩/৪১পৃষ্ঠা, হাদিসঃ ৬৬২]\n\nইমাম জুরকানী (رحمة الله) একটি বিষয়কে হক প্রমাণে এবং বাতিলদের খন্ডনে বলতে গিয়ে লিখেন-  قَالَ أَهْلُ الْعِلْمِ مِنْ أَهْلِ السُّنَّةِ وَالْجَمَاعَةِ -\n\nআর এটিই আহলে ইলম ( যারা ইলমে হাদিস ও ফিকহের অধিকারী) তথা আহলু সুন্নাহ ওয়াল জামাআতের আক্বিদা। [জুরকানী, শরহে মুয়াত্তা, ৪/৬৬৩পৃষ্ঠা, আযিমাবাদী, শরহে সুনানে আবি দাউদ, ১৩/১৩পৃষ্ঠা,দারুল কুতুব ইলমিয়্যাহ, বয়রুত, লেবানন, প্রকাশ-১৪১৫ হিজরি]\n\nআহলে হাদিসদের ইমাম শাওকানী এক পর্যায়ে আহলু সুন্নাহ ওয়াল জামা‘আতকে হক এভাবে লিখেন- لِأَنَّ الْمَسْحَ ثَبَتَ بِالتَّوَاتُرِ وَاتَّفَقَ عَلَيْهِ أَهْلُ السُّنَّةِ وَالْجَمَاعَةِ\n\nনিশ্চয় (জুতার উপর মোজা) মাসেহ করা মুতাওয়াতির পর্যায়ের হাদিস দ্বারা প্রমাণিত এবং আহলে সুন্নাহ ওয়াল জামাত এ বিষয়ে একমত পোষণ করেছেন। [শাওকানী, নায়লুল আউতার, ১/২৩১পৃষ্ঠা, দারুল হাদিস, মিশর, প্রকাশ-১৪১৩হিজরি।]\n\nআহলে হাদিস মোবারকপুরী (ওফাত.১৩৫৩হি.) আহলে সুন্নাহ ওয়াল জামাত সম্পর্কে তার কিতাবের এক স্থানে লিখেন- الشيخ الجيلاني في الغنية: وأما الفرقة الناجية فهي أهل السنة والجماعة.\n\nবড় পীর হযরত শায়খ আব্দুল কাদের জিলানী (رحمة الله) তাঁর বিখ্যাত গ্রন্থ ‘গুনিয়াতুত-ত্বালেবীন’ এ লিখেন, আহলে সুন্নাহ ওয়াল জামাতই হলো একমাত্র নাযাতপ্রাপ্ত দল।[ মোবারকপুরী, তুহফাতুল আহওয়াযি, ৭/৩৩২পৃষ্ঠা,ও মের‘আতুল মাফাতিহ, ১/২৭১পৃষ্ঠা,দারুল কুতুব ইলমিয়্যাহ, বয়রুত, লেবানন।]\n\nইমাম খতিবে বাগদাদী (رحمة الله) একজন রাবির গ্রহণযোগ্যতা ও সে সঠিক আক্বিদায় বিশ্বাসী ছিল বলতে গিয়ে লিখেন- وكان شيخا صالحا صدوقا من أهل السنة، معروفا بالخير،\n\nতিনি হাদিসের শায়খ ছিলেন, সৎ, সত্যবাদী, আহলুস্ সুন্নাহ ওয়াল জামাআতের আক্বিদায় বিশ্বাসী ছিলেন, পরিচিত ভালো ব্যক্তি ছিলেন। [খতিবে বাগদাদ, তারীখে বাগদাদ, ৪/২২পৃষ্ঠা, ক্রমিক:১২৩৩, দারুল গুরুবুল ইসলামি, বয়রুত, লেবানন।]\n"
 },
 
 { 
	"1": "আহলে সুন্নাহ ওয়াল জামাতের আকায়েদের ইমাম কে?",
    "2": "ইজতিহাদী ফিকহী শরিয়তের মাসআলার ক্ষেত্রে চার মাযহাবের যে কোনো ইমামের মতামতকে অনুসরণ করা অপরিহার্য। কিন্তু আক্বিদাগত ক্ষেত্রে সেটা ভিন্নতর।\n\n১. ফাত্ওয়ায়ে শামীর মুকাদ্দামায় উল্লেখ আছে, (عَنْ مُعْتَقَدِنَا) اَىْ عَمَّا نَعْتَقِدْهُ مِنْ غَيْرِ الْمَسَائِلِ الْفَرْعِيَّةِ مِمَّا يَجِبُ اِعْتَقَادْهُ عَلَه كُلِّ مُكَلَّفٍ بِلَا تَقْلِيْدٍ لِاَحْدٍ وَّهُوَ مَا عَلَيْهِ أَهْلِ السُّنَّةِ وَالْجَمَاعَةِ وَهُمْ اْلاَشَاعِرَةُ وَالمَاتُرِيْدَّيَّةُ.\n\nশারয়ী আনুষঙ্গিক মাসাইল ব্যতীত যে সব বিষয়ে আমরা বিশ্বাস রাখি এবং কারো অনুসরণ ছাড়াই যে সমস্ত বিষয়ে বিশ্বাস রাখাটা প্রত্যেক মুকাল্লাফ (বালিগ ও বিবেক সম্পন্ন ব্যক্তি) এর জন্য ওয়াজিব, সেগুলো হলো, ‘আকায়িদের সহিত সম্পৃক্ত বিষয়, যার ধারক ও বাহক হচ্ছে আহলে সুন্নাত ওয়াল জামাআত। তারা হলেন ইমাম আবুল হাসান আশ‘আরী (رحمة الله) এবং ইমাম মাতুরীদি (رحمة الله)। [ইবনে আবেদীন শামীঃ রুদ্দুল মুখতারঃ বহসে তাকলীদঃ ১/৩৬ পৃষ্ঠা।]\n\n২. এ বিষয়ে আরও কিছু ইমামদের মতামত নিম্নে দেয়া হলো- আল্লামা বদরুদ্দীন আইনী (رحمة الله) বলেন- كَمَا حَكَاهُ أَبُو الْحسن الْأَشْعَرِيّ وَغَيره من أهل السّنة وَالْجَمَاعَة\n\nযেমন আহলে সুন্নাহ ওয়াল জামাতের ইমাম আবুল হাসান আশআরী (رحمة الله) বলেন এবং তার সাথে অন্যান্যগণ।[ মোবারকপুরী, মের‘আতুল মাফাতিহ, ১/২৭৫পৃষ্ঠা]\n\n৩. ইমাম তকী উদ্দিন সুবকী (رحمة الله) {ওফাত.৭৭১হি.} বলেন- إِمَام أهل السّنة وَالْجَمَاعَة أبي الْحسن الْأَشْعَرِيّ - رَضِي الله عَنهُ\n\nআহলুস সুন্নাহ ওয়াল জাআমাতের আকায়েদের ইমাম হলো ইমাম আবুল হাসান আশআরী (رحمة الله)।  [তকি উদ্দিন সুবকি, রফেউল হিজাব, ১/২৬৮পৃষ্ঠা, দারুল আলামুল কিতাব, বয়রুত, লেবানন, প্রকাশ- ১৯৯৯খৃ।]\n\n৪. ইমাম তাহতাবী (رحمة الله) বলেন- والمراد بالعلماء هم أهل السنة والجماعة وهم أتباع أبي الحسن الأشعري وأبي منصور الماتريدي رضي الله عنهما\n\nইমাম আবুল হাসান আশআরী (رحمة الله) এবং তাঁর সহযোগী হযরত আবুল মনসুর (رحمة الله) এর আক্বিদার উপর যারা রয়েছেন। [তাহতাবী, মারাকিল ফালাহ ১/৯পৃষ্ঠা, দারুল আলামুল কিতাব, বয়রুত, লেবানন, প্রকাশ-১৪১৮হিজরি। ]\n\n৫. খাতেমাতুল মুহাক্কিকীন ইমাম  ইবনে আবেদীন শামী (رحمة الله) বলেন- أَهْلُ السُّنَّةِ وَالْجَمَاعَةِ وَهُمْ الْأَشَاعِرَةُ وَالْمَاتُرِيدِيَّةِ\n\nআহলে সুন্নাহ ওয়াল জামাত বলতে আশ‘আরী এবং মাতুরীদী (মতবাদের অনুসরণ) কে বুঝায়। [ইবনে আবেদীন শামী, রুদ্দুল মুখতার, ১/৪৯পৃষ্ঠা, দারুল কুতুব ইলমিয়্যাহ, বয়রুত, লেবানন।]\n\n৬. এ ব্যাপারে আল্লামা যুবাইদি (رحمة الله) বলেন- اذا اطلق السُّنَّةِ وَالْجَمَاعَةِ فالمراد به الأشاعرة والماتريديه\n\nযখন সাধারণভাবে আহলে সুন্নাহ ওয়াল জামাত বলা হয়, তখন আশআরী এবং মাতুরীদেরকে উদ্দেশ্য করা হয়। [আল্লামা যুবাইদি, ইত্তিহাফুস সাদাতিল মুত্তাকীন, ২/৬পৃষ্ঠা]\n\n৭. ইমাম ইবনে হাজার মক্কী হাইতমী (رحمة الله) বলেন- إِمَام أهل السّنة وَالْجَمَاعَة الشَّيْخ أَبُو الْحسن الْأَشْعَرِيّ\n\nহযরত আবুল হাসান আশআরী (رحمة الله) হলেন আহলুস সুন্নাহ ওয়াল জামাআতের ইমাম। [ইবনে হাজার মক্কী, ফাতওয়ায়ে হাদিসিয়্যাহ, ১/৫২পৃষ্ঠা।]\n\n৮. ইমাম জালালুদ্দীন সুয়ূতী (رحمة الله) বলেন- إِمَامُ أَهْلِ السُّنَّةِ وَالْجَمَاعَةِ الشَّيْخُ أَبُو الْحَسَنِ الْأَشْعَرِيُّ\n\nহযরত আবুল হাসান আশআরী (رحمة الله) হলেন আহলুস সুন্নাহ ওয়াল জামআতের ইমাম। [ইমাম সুয়ূতী, আল-হাভীলিল ফাতওয়া, ২/২৪১পৃষ্ঠা]\n\n৯. তাফসিরে মাতুরীদির ভূমিকায় রয়েছে-  الأشاعرة هم أهل السنة والجماعة\n\nইমাম আশআরী (رحمة الله)-এর আক্বিদা বা মতবাদে বিশ্বাসীরাই আহলে সুন্নাহ ওয়াল জামাতের অনুসারী। [তাফসীরে মাতুরিদী, (ভূমিকা) ১/১৫৭পৃষ্ঠা, দারুল কুতুব ইলমিয়্যাহ, বয়রুত, লেবানন, প্রথম প্রকাশ- ১৪২৬ হিজরি।]\n"
 },
 
 
 { 
	"1": "মাযহাব অস্বীকারকারীরা কি আহলে সুন্নাহ ওয়াল জামাআতের অনুসারী?",
    "2": "বর্তমানে নয় যুগযুগ ধরে অনেক বাতিল পন্থীরাও নিজেদেরকে আহলে সুন্নাহ বা হক পন্থী বলে দাবি করে আসছে। কিন্তু দেখতে হবে যে আহলে সুন্নাহের মূল নীতি অনুসারে সে আছে কিনা। এ কয়েক শতাব্দী ধরে একটি ফিতনা খুব প্রবল বেগে গজিয়ে উঠছে তাদের নাম আহলে হাদিস। তারাও সুযোগ বুঝে নিজেদেরকে আহলে সুন্নাহ ওয়াল জামাতের অনুসারী বলে দাবি করে। কিন্তু আক্বিদা ও মূল নীতির ক্ষেত্রে তারা আহলে সুন্নাহ এর ধারেকাছেও নেই। তারা চার মাযহাব মানাকে অস্বীকার করে, অথচ অতীতের অসংখ্য উলামায়ে কেরামগণ একমত পোষণ করেছেন যে, চার মাযহাবকে অস্বীকারকারী আহলে সুন্নাহ থেকে খারিজ বা বাতিল পথভ্রষ্ট। আল্লামা বদরুদ্দীন আইনী (رحمة الله) বলেন- هُوَ مَذْهَب الْأَئِمَّة الْأَرْبَعَة وَغَيرهم من أهل السّنة وَالْجَمَاعَة\n\nচার মাযহাবের মুজতাহিদ ইমামগণ এবং অন্য মুজতাহিদ ফকিহ ইমামদের মাযহাব হলো আহলে সুন্নাহ ওয়াল জামাত। [আইনী, উমদাতুল ক্বারী, ২/২৩৮পৃষ্ঠা।]\n\nএ প্রসঙ্গে আল্লামা মোল্লা আলী ক্বারী (رحمة الله) বলেন-  وَمَذْهَبِ الْحَنَفِيَّةِ مِنْ جُمْلَةِ أَهْلِ السُّنَّةِ وَالْجَمَاعَةِ،\n\nহানাফী মাযহাব হলো আহলে সুন্নাহ ওয়াল জামাতের অর্ন্তভুক্ত। [মোল্লা আলী ক্বারী, মেরকাতুল মাফাতিহ, ৮/৩৩৭৪৮পৃষ্ঠা, হা/৫৩৭৬ এর আলোচনা।]\n\nতাই বুঝা গেল যারা মাযহাব অস্বীকার করে তারা আহলে সুন্নাহ ওয়াল জামাআতের অনুসারী নয়; বরং সে পথভ্রষ্ট। এ প্রসঙ্গে ইমাম সাভী সূরা কাহাফ আয়াত ২৪ নং আয়াতের ব্যাখ্যায় লিখেন- وَلَا يَجُوْزُ تَقْلِيْدُ مَا عَدَا الْمَذَهِبِ الْاَرْبَعَةِ وَلَوْ وَافَقَ قَوْلَ الصَحَّابَةِ وَالْحَدِيْثِ الصَّحِيْحِ وَالْاَيَةِ فَالْخَارِجُ عَنِ الْمَذَاهِبِ الْاَرْبَعَةِ ضَالٌّ مُضِلٌّ وَرُبَمَا اَدَّاهُ ذَالِكَ اِلَي الْكُفْرِ لِاَنَّ الْاَخْذَ بِظَوَاهِرِ الْكِتَابِ وَالسُّنَّةِ مِنْ اُصُوْلِ الْكُفْرِ\n\nচার মাযহাব ছাড়া অন্য কোন মাযহাবের তাকলীদ বা অনুসরন জায়েয নয়। যদিও  সে মাযহাব সাহাবিদের উক্তি, সহীহ হাদীস ও কুরআনের  আয়াতের সহিত সাঙ্গতি পূর্ণ হয়। যে এ চার মাযহাবের কোন একটির অনুসারী নয়, সে পথভ্রষ্ট এবং পথ ভ্রষ্টকারী। কেননা হাদিস ও কুরআনের কেবল বাহ্যিক অর্থ গ্রহণই হলো কুফরীর মূল। [ইমাম সাভী : তাফসীরে সাভী : ৪/১৫পৃষ্ঠা]\n\nতাই মাযহাবের প্রত্যেক ইমামকে শ্রদ্ধার চোখে দেখতে হবে এটাই আহলে সুন্নাহ ওয়াল জামাআতের আক্বিদা। আজ পর্যন্ত কোন মুজতাহিদই বলেননি যে তারা ভুল করেছেন। তবে ডা. জাকির নায়েক বলে,‘‘আমি জানি সব মানুষই ভুল করতে পারেন। ইমাম আবু হানিফা ভুল করেছেন, ইমাম শাফেয়ী (رحمة الله) ভুল করেছেন, ইমাম মালেক ও ইমাম হাম্বলী (র)-ও ভুল করেছেন। [জাকির নায়েক লেকচার সমগ্র, ৫/৯২পৃষ্ঠা, পিস পাবলিকেন্স, কম্পিউটার মার্কেট, বাংলাবাজার, ঢাকা।]\n\nইমাম তাহাবী (رحمة الله) {৩২১হি.}আহলে সুন্নাহ ওয়াল জামাতের আক্বিদা বর্ণনা করেন- وَعُلَمَاءُ السَّلَفِ مِنَ السَّابِقِينَ وَمَنْ بَعْدَهُمْ مِنَ التَّابِعِينَ أَهْلِ الْخَيْرِ وَالْأَثَرِ وَأَهْلِ الْفِقْهِ وَالنَّظَرِ لَا يُذْكَرُونَ إِلَّا بِالْجَمِيلِ وَمَنْ ذَكَرَهُمْ بِسُوءٍ فهو على غير السبيل\n\nপূর্ববর্তী যুগের ‘সালাফে সালিহীন’ (নেককার পূর্ববর্তীগণ) ও তাঁদের অনুসারী পরবর্তীকালের কল্যাণময় আলেমগণ, মুহাদ্দিস ও হাদিস অনুসারীগণ এবং ফকীহ-মুজতাহিদ ও ফিকহ-অনুসারীগণ, তাদের সকলকেই যথাযোগ্য সম্মান ও প্রশংসার সাথে স্মরণ ও উল্লেখ করতে হবে। আর যে ব্যক্তি তাঁদের সম্পর্কে কূটুক্তি বা বিরূপ মন্তব্য করে সে ভ্রান্ত পথের অনুসারী। [ইমাম তাহাবী, আকিদাতুত তাহাবী, (শুধু মতন), ১/৮২পৃষ্ঠা, ক্রমিক:৯৭।]\n\nতাই ডা. জাকির নায়েকও সেই ভ্রান্ত পথের অনুসারী হয়েছেন চার মাযহাবের ইমামসহ অন্যান্য বুযর্গদের সমালোচনা করে। তাতে কোনো সন্দেহ নেই।\n"
 },
 
 
 { 
	"1": "আহলে সুন্নাতের শীর্ষস্থানীয় আলিমদের দৃষ্টিতে ‘মাসলকে আ‘লা হযরত",
    "2": "‘মাসলক’ শব্দের শাব্দিক অর্থ রাস্তা বা পথ, সুতরাং ‘মাসলকে আ‘লা হযরত’ এর অর্থ আ‘লা হযরতের পথ বা ত্বরীকা। আ‘লা হযরতের পথ হচ্ছে ওই পথ যা পূর্বসূরীদের পথ; যেমন, ইমামে আযম হুযুর সৈয়্যদুনা গাউসে আযম, খাজা গরীবে নেওয়াজ রিদ্ওয়ানুল্লাহি তা‘আলা আনহুম‘র পথ। অতএব, ‘মাসলকে আ‘লা হযরত’ বলতে কোন ক্ষতি বা নিষেধ নেই।\n\nযখন মসলকে হানাফী ও সুন্নী নাম দিয়ে ইসলামের মৌলিক আক্বিদা ও বিশ্বাসের উপর আঘাত হেনে নতুন নতুন ফিতনা মাথাচড়া দিয়ে উঠতে লাগলো, যখন ওহাবী দেওবন্দী, কাদিয়ানী ইত্যাদি ভ্রান্তদলগুলো হানাফী দাবী করে তাদের মনগড়া আক্বিদা প্রচার করে সরলমনা মানুষকে ধোঁকা দিতে লাগলো, মহান আল্লাহ্ মিথ্যা বলতে পারেন বললো, কেউ হুযুর সাল্লাল্লাহু আলায়হি ওয়াসাল্লাম-এর ইলমে গায়বকে অস্বীকার করলো, কেউ কেউ নবী হওয়ার মিথ্যা দাবী করলো, কেউ কেউ হুযুর পাক সাল্লাল্লাহু আলায়হি ওয়াসাল্লামকে শেষ নবী হওয়াকে অস্বীকার করলো। এভাবে যখনই বিভিন্ন মাতাবলম্বী বিভিন্নভাবে সঠিক দ্বীন ইসলামের উপর বিভিন্নভাবে আঘাত হানতে শুরু করলো তখন ওই সব বদমাযহাব থেকে সতর্ক করে এবং সব ধরনের উদ্ভূত ভ্রান্ত আক্বাইদ খণ্ডনে ইসলামের যে সঠিক রূপরেখা আ’লা হযরত উপস্থাপন করেছেন, তাই হলো ‘মসলকে আ’লা হযরত’ মসলকে আ’লা হযরত আলাদা কোন মসলক বা মাযহাব নয়; বরং তিনিই আহলে সুন্নাত তথা ইসলামের সঠিক মতাদর্শই বিশ্ববাসীর সামনে তুলে ধরেছেন। এটাই হচ্ছে সত্যিকার মুসলমানদের অনুসৃত পথ ও মত। নিম্নে এ প্রসঙ্গে কিছু অভিমত পেশ করা হলো:\n\nকাছওয়াছা শরীফের শ্রেষ্ঠতম বুযুর্গ বলেন, আমার মাস্লক শরীয়ত ও তরীকতে ওটাই যা হুযুর আ‘লা হযরত মাওলানা শাহ ইমাম আহমদ রেযা খাঁন ছাহেব বেরলভীর, [সূত্র: সুন্নি আওয়াজ, নাগপুর মে-জুন ১৯১৭] আহছানুল উলামা মারহারাভী রাহমতুল্লাহি আলায়হি বলেন, আমার যে মুরীদ ‘মাস্লকে আ‘লা হযরত’ থেকে বিন্দু পরিমাণ সরে যাবে আমি সেই মুরীদের উপর অসন্তুষ্ট, আমার কাছে তার কোন যিম্মাদারী নেই। আমার জীবনে এটা আমার উপদেশ এবং আমার ইন্তিকালের পর এটাই আমার ওসীয়ত যে, মাওলানা আহমদ রেযা ফাযেলে বেরলভীর মাস্লকের উপর দৃঢ়ভাবে অটল থাকুন। [মাসিক আশরাফিয়া সায়্যিদিন নম্বর পৃ: ৭১৬] মুহাদ্দিসে আযম হিন্দ কাছওয়াছভী বলেন, প্রকৃত সুন্নীয়ত এবং হানাফী কারা তা চেনার জন্য ইসলামী বিশ্বেও শীর্ষস্থানীয় আহলে সুন্নাতের মাশায়েখ হযরাত ‘মাস্লকে আ‘লা হযরত’ শব্দের প্রচলন শুরু করেন। এখন তা প্রকৃত সুন্নী ও নির্ভেজাল হানাফী হওয়ার আলামত। ‘মাস্লকে আ‘লা হযরত’ এই পরিভাষা বর্তমানে আসল সুন্নী হানাফী পরিচয়ে অত্যন্ত গুরুত্বপূর্ণ ভূমিকা পালন করছে।\n\nমুবাল্লিগে ইসলাম হযরত মাওলানা শাহ আব্দুল আলীম সাহেব মিরাঠী রহমতুল্লাহি আলায়হি বলেন, আল হামদুলিল্লাহ, আমি মাসলকে আহলে সুন্নাতের উপর জিন্দা আছি আর মাসলকে আহলে সুন্নাত ওটাই যা মাসলকে আ‘লা হযরতই। যা আ‘লা হযরতের কিতাবসমূহের মধ্যে রয়েছে, আলহামদুলিল্লাহ ওই মোতাবেক আমার জীবন অতিবাহিত হয়েছে, এবং আলহামদুলিল্লাহ শেষ সময়েও ওই ‘মাস্লকে আ‘লা হযরত’ এর উপর হুযুর পুরনূর সাল্লাল্লাহু আলায়হি ওয়াল্লাম-এর পবিত্র কদমে খাতেমাহ বিলখায়র হবে।\n\n[মাহনামা সুন্নী আওয়াজ জুলাই, সেপ্রেম্বর ১৯৯৭] হযরত মুহাদ্দিসে আযম পাকিস্তান বলেন, ইমামে আহলে সুন্নাত, মুজাদ্দিদে দ্বীন মিল্লাত আ‘লা হযরত আযীমুল বরকত মাওলানা শাহ্ আহমদ রেযা খাঁন ছাহেব রহমতুল্লাহি আলায়হির মাস্লকের উপর দৃঢ়ভাবে অটল থাক, তাঁর মাস্লকই সঠিক আহলে সুন্নাত ওয়ালজামাত। [মুহাদ্দিসে আযম পাকিস্তান, পৃ:১০০] রঈসুল কলম আল্লামা আরশাদুল কাদেরী আলায়হির রাহমাহ্ বলেন, একথা স্পষ্টই প্রমাণিত যে, আ‘লা হযরত ইমাম আহমদ রেযা আহলে সুন্নাতের প্রকৃত দিশারী হওয়ার জন্যই তাঁর ব্যক্তিত্বের প্রতি মুসলমানগণ শ্রদ্ধাশীল এবং প্রকৃত আহলে সুন্নাতের পরিচয়ে তাঁকেই মানদণ্ড হিসেবে স্বীকার করেন। তিনি তাঁর বিশাল রচনা সম্ভারের মাধ্যমে হক ও বাতিলের মাঝে এমন স্পষ্ট পার্থক্য বিবৃত করেছেন যাতে তাঁর চিন্তা-চেতনা, ধ্যান ধারণা প্রকৃত আহলে সুন্নাতের নিশান হয়ে গেছে। এ কারণেই ভ্রান্তদলগুলোর পার্থক্য নির্ণয়ে বেরেলী শব্দটি সংক্ষেপেই আমাদের পরিচয় বহন করে। আল্লাহ ও রাসুলের বন্ধুদের সাথে বন্ধুত্ব এবং তাঁদের দুশমনদের সাথে দুশমনি পোষণ করার স্পষ্ট ব্যাখ্যাই হচ্ছে ‘মাসলকে আ‘লা হযরত’ [রাহনুমা আশরাফিয়া, সায়্যিদিন নম্বর পৃ: ৮৩৪] মুফতিয়ে আযম দিল্লী মুফতি মুহাম্মদ মাজহারুল্লাহ ছাহেব নকশবন্দী একটি চিঠিতে লিখেন, আশ্চর্য যে, হযরত ইমামে আহলে সুন্নাত আ‘লা হযরত বেরলভীর ফাত্ওয়া থাকা সত্ত্বেও আমার নিকট ফাত্ওয়া চাওয়া হয়। আমার এবং আমার বাপ দাদার মসলক হচ্ছে তাই যা আ‘লা হযরত রহমতুল্লাহি আলায়হির। [রাহনুমা, সুন্নী আওয়াজ, সেপ্টেম্ব-অক্টোবর ১৯৯৫] আওলাদে রাসূল সৈয়দ আহমদ শাহ্ সিরিকোটি রহমতুল্লাহি আলায়হি জামেয়া আহমদিয়া সুন্নিয়া আলিয়ার ভিত্তিপ্রস্তর দেয়ার সময় বলেন, ‘এই জামেয়ার ভিত্তি মসলকে আ‘লা হযরত এর উপর রাখা হলো।\n"
 },
 
 
 { 
	"1": "সুন্নী পরিচয়ে মসলকে আ‘লা হযরত এর শর্ত",
    "2": "ভারত বিভক্তির পূর্বে যখন ‘অল ইন্ডিয়া সুন্নি কনফারেন্স’ প্রতিষ্ঠিত হয়েছে তখন সুন্নীর পরিচয় এভাবে তুলে ধরা হল, ‘মা আনা আলায়হি ওয়া আসহাবী’ অনুযায়ী হতে হবে, তাঁরা হচেছ আয়িম্যায়ে দ্বীন, খোলাফায়ে রাশেদীন, মাশায়েখে তরীকত এবং পরবর্তীদের মধ্যে হযরত শেখ আব্দুল হক মুহাদ্দেস দেহলভী, হযরত বাহরুল উলূম ফিরিঙ্গী মাহল্লী, হযরত মাওলানা ফযলে হক খাযরাবাদী, মাওলানা শাহ্ ফযলে রসুল বদায়ূনী, হযরত মাওলানা ইরশাদ হোসাঈন রামপুরী, আ‘লা হযরত মাওলানা শাহ আহমদ রেযা খাঁন ইত্যাদি বুযূর্গানে আহলে সুন্নাতের যেই মসলক তাই হচ্ছে সুন্নীয়ত।\n\nএই কনফারেন্সে স্বশরীরে উপস্থিত ছিলেন, সদরুশ শরীয়হ মাওলানা আমজাদ আলী, মুফতিয়ে আযম হিন্দ মাওলানা শাহ মোস্তাফা রেযা খাঁন, সদরুল আফাযিল মাওলানা নঈমুদ্দীন মুরাদাবাদী, রঈসুল মুতাকাল্লেমীন মাওলানা সায়্যিদ মুহাম্মদ সাহেব, আমীরে মিল্লাত পীর জামা‘আত আলী শাহ, মুবাল্লিগে ইসলাম মওলানা আব্দুল আলীম সাহেব, মুহাদ্দিস আযম পাকিস্তান মাওলানা সরদার আহমদ সাহেব, মাওলানা সায়্যিদ মুহাম্মদ আহমদ ক্বাদেরী, হযরত মুফতি মুহাম্মদ ওমর নঈমী মুরাদাবাদী সহ তরীকতের অনেক বুযুর্গ মাশায়েখ ও শীর্ষস্থানীয় ওলামায়ে আহলে সুন্নাত। [মাহনুমা সুন্নী আওয়াজ জুলাই সেপ্টেম্বর ১৯৯৭] উল্লেখিত বুযুর্গ ওলামায়ে কেরাম ছাড়াও বিশ্বের আরও অনেক আলেম ওলামা, পীর-মাশায়েখগণ ‘মাস্লকে আ‘লা হযরত’ এর উপর ঐক্যমত পোষণ করেছেন। এবং মাস্লকে আ‘লা হযরতের উপর অটল থাকার জন্য জোরালোভাবে নসীহত ও ওসিয়ত করেছেন। আল্লাহ পাকের দরবারে ফরিয়াদ, আমরা সুন্নী মুসলমানদেরকে যেন ‘মসলকে আ‘লা হযরতের উপর অটল রাখেন, আমিন।\n\nশেষ কথাঃ\nমুসলমানদের বিশাল ইতিহাসের দু’টি দিক সবিশেষ লক্ষ্যণীয়: একদিকে চরম সাফল্য ও গগণচুম্বী উন্নতি, অন্যদিকে মাঝে মধ্যে দুঃখজনক বিপর্যয় ও প্রতিকার যোগ্য অবনতি। যতক্ষণ পর্যন্ত মুসলমানদের অন্তরে ইশ্ক্বে মোস্তফার নূর চমকিত ও সমুজ্জ্বল ছিলো, ততদিন পর্যন্ত রোম সম্রাট ক্বায়সার ও পারস্য সম্রাট কিসরার তাজ ও তখত (মুকুট ও সিংহাসন) মুসলামনদের পদ তলে দলিত হয়েছিলো, পক্ষান্তরে যখন মুসলমানদের হৃদয়-মন এ চির উজ্জ্বল নূরশূন্য হয়ে যেতে লাগলো তখন থেকে সুদূর পাশ্চাত্য (স্পেন) থেকে প্রাচ্যের বিশাল অঞ্চল পর্যন্ত লাঞ্ছনা ও অবমাননা যেন তাদের অদৃষ্টের লিপি হয়ে গেলো।  ড. আল্লামা ইকবাল মুসলমানদের চরম উন্নতির কারণ ও অবস্থা এভাবে বর্ণনা করেছেন-\n\nهر كه عشق مصطفے سامانِ اوست\n\nبحرو بر   گوشئه   دامانِ   اوست\n\nঅর্থ: যার নিকট ইশক্বে মোস্তফা অর্থাৎ বিশ্বনবীর অকৃত্রিম ভালবাসা ও অদম্য ইশক্বরূপী অতি মূল্যবান সম্পদ পাথেয় হিসেবে থাকে, বিশাল সমুদ্র ও বিস্তীর্ণ স্থলভাগ তার আঁচলের এ কোণায় এসে যায়।\n\nযদি আমরা গভীর দৃষ্টিতে ইসলামের ইতিহাসের বিভিন্ন দিক দেখি ও উত্তমরূপে পর্যালোচনা করি, তবে ইসলামের প্রাথমিক যুগের মুনাফিক নেতা আবদুল্লাহ্ ইবনে উবাই ও ভ্রান্ত শিয়া নেতা (শিয়া মতবাদের প্রবর্তক) আবদুল্লাহ্ ইবনে সাবা থেকে আরম্ভ করে এ প্রায় শেষ যুগের ভন্ডনবী গোলাম আহমদ ক্বাদিয়ানী ও নাম সর্বস্ব (তথাকথিত) নজদী-সংস্কারক(!) পর্যন্ত এমন এক বিশ্রী ধারা বা পরম্পরাও চোখে পড়বে, যারা মুসলমানদের মধ্যে র’য়ে তাদের ঈমান ও ইয়াক্বীনকে লুণ্ঠন করতে থাকে। কিন্তু অন্য দিকে, খলিফাতুর রসূল সাইয়্যেদুনা সিদ্দিক্বে আকবার রাদ্বিয়াল্লাহু তা’আলা আনহু থেকে আরম্ভ করে ইমামে আ’যম আবূ হানীফা আলায়হির রাহমাতু ওয়ার রিদ্বওয়ান পর্যন্ত, তারপর গাউসুল আ’যম শায়খ আবদুল ক্বাদির জীলানী রাদ্বিয়াল্লাহু তা’আলা আনহু ও ইমাম আবুল মনসূর মা-তুরীদী থেকে আরম্ভ করে মুজাদ্দিদে আলফে সানী ও ইমাম আহমদ রেযা আলায়হির রাহমাহ্ ওয়ার রিদ্বওয়ান পর্যন্ত আমাদের ঈমান ও ইশক্বের এমন মজবুত শিকল বা পরম্পরা দৃষ্টিগোচর হয়, যা তাওহীদ ও রিসালাতের বিপক্ষে রচিত প্রতিটি ষড়যন্ত্রকে ফাঁশ ও অচল করে দিয়েছে। ইমাম আহমদ রেযা আলায়হির রাহমাহ্ ওয়ার রিদ্বওয়ান ওই শিকলের একটি মজবুত কড়ার নাম।বিশ্বব্যাপী ইসলামের সঠিক রূপ রেখা আহলে সুন্নাত ওয়াল জামাআতের প্রচার প্রসারে যুগেযুগে যেসব মহান মনীষীরা বিশ্বের সুন্নী জনতার কাছে চিরস্মরণীয় ও বরণীয় হয়ে আছেন। তাঁদের মধ্যে হিজরি চর্তুদশ শতাব্দির মুজাদ্দিদ ইমাম আহমদ রেযা (رحمة الله) অন্যতম। মোঘল সম্রাট আকবরের দ্বীনে ইলাহীর মাধ্যমে উপ মহাদেশের মুসলামানদের ধর্মীয় অঙ্গনে যে ফিতনা ফাসাদের সৃষ্টি হয়েছিল, মুজাদ্দিদে আলফেসানী (رحمة الله) তার অসাধারণ ব্যক্তিত্ব ও কর্ম প্রচেষ্টার দ্বারা এ বিরাট ফিতনা থেকে উপমহাদেশের মুসলমানকে রক্ষায় এগিয়ে আসেন। ঠিক একই ধারায় ইমাম আহমদ (রা.) ইংরেজ শাসন শোষণের দুর্যোগপূর্ণ মূহুর্তে এতদাঞ্চলের মুসলমানদের ঈমান, আক্বীদা, রাজনীতি, অর্থনীতি প্রভৃতি অঙ্গনে যে বিপ্লবী ভূমিকা পালন করেছেন তা আজ এক ঐতিহাসিক সত্যে পরিণত হতে চলছে। বিশেষতঃ ইংরেজরা এদেশে তাদের শাসন ক্ষমতাকে চিরস্থায়ী করে রাখার জন্য মুসলমানদের ইস্পাতকঠিন ঐক্যে ফাটল সৃষ্টির প্রয়াসে এক শ্রেণীর মৌলভীদের কে দিয়ে উপমহাদেশের মুসলমানদের শত বছরের আক্বীদাগত অঙ্গনে এক নতুন ধর্ম মতের প্রচলন করেন। তাদের মধ্যে ওহাবী, দেওবন্দী, কাদিয়ানী, রাফেযী, শিয়া অন্যতম। এসব বাতিল ফিরকার ভ্রান্ত মতবাদ থেকে উপমহাদেশসহ বিশ্বের মুসলমানদের আক্বীদা-আমল হিফাযতে ইমাম আহমদ রেযা (رحمة الله) তাঁর যুগে নিজে একাই ভূমিকা পালন করেন। তাঁর লেখিত দেড় সহস্রাধিক গ্রন্থাবলী আজও মুসলিম উম্মাহর ঈমান আমল হিফাযতের রক্ষাকবচ বলা চলে। তাঁর অমূল্য গ্রন্থাবলী ইসলামী জ্ঞান ভান্ডারকে করেছে সমৃদ্ধ। সুন্নিয়তের প্রচার-প্রসার ও শান্তিপূর্ণ সমাজ প্রতিষ্ঠার প্রয়োজনে তাঁর জীবন দর্শনের ব্যাপক চর্চা ও গবেষণা বড় বেশী প্রয়োজন। কুরআন, হাদিস, তাফসীর, ফিকহশাস্ত্র, ধর্মতত্ব, সূফীতত্ব, ভাষাতত্ব, রাজনীতি, অর্থনীতি, সমাজনীতিসহ জ্ঞান বিজ্ঞানের প্রতিটি শাখায় তাঁর সদর্প বিচরণ, হানাফী মাযহাবের উপরলিখিত তাঁর ত্রিশ খন্ডের পঁচিশ সহস্রাধিক পৃষ্ঠা সম্বলিত বিশাল ফতওয়া গ্রন্থ ‘ফাতওয়ায়ে রেজভীয়্যাহ’ ইসলামের শ্রেষ্ঠত্বের এক প্রামাণ্য দলিল ।ইসলামের মূলস্রোত সুন্নি দর্শনকেনিয়েই তাঁর জ্ঞান গবেষণার জগৎ বিনির্মিত। হুব্বে রাসূল তথা নবী প্রেমই ছিল তাঁর জীবন সাধনার মূল উপজীব্য। তিনি সুন্নি ঐক্যের প্রতীক, সুন্নিয়াত ভিত্তিক সমাজ প্রতিষ্ঠার স্বপ্নদ্রষ্টা । মুসলিম উম্মাহর এ ক্রান্তিকালে সংকট উত্তোরণে তাঁর জীবন-দর্শনের যথার্থ অনুসরণ জাতিকে সঠিক পথের দিশা দিবে। মহান আল্লাহ তাআলা তাঁর নেক নজর, ফয়ূজাত আমাদের দান করুন।\n\nআমিন ইয়া রাব্বাল আলামিন।\n"
 }
 
 
 
 


]