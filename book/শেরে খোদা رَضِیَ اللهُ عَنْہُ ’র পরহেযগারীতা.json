[
    {
        "1": "শেরে খোদা رَضِیَ اللهُ عَنْہُ ’র পরহেযগারীতা",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n"
    },
    {
        "1": "দরুদ শরীফের ফযীলত",
        "2": "          রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَيَّ حِيْنَ يُصْبِحُ عَشْرًا وَحِيْنَ يُمْسِي عَشْرًا اَدْرَكَتْهُ شَفَاعَتِيْ يَوْمَ الْقِيَامَة অর্থাৎ যে ব্যক্তি সকাল সন্ধ্যা আমার প্রতি ১০ বার করে দরূদ শরীফ পাঠ করবে, কিয়ামতের দিন সে আমার শাফায়াত লাভ করবে।\n(আত তারগীব ওয়াত তারহীব, ১/২৬১, হাদিস নং-২৯)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n"
    },
    {
        "1": "বুঝানোর অনন্য পন্থা",
        "2": "          আলা হযরত رَحْمَۃُ اللهِ عَلَیْہِ 'র প্রতিবেশী একজন সৈয়্যদ সাহেব ছিলেন। তিনি প্রায়ই সায়্যিদি আলা হযরত رَحْمَۃُ اللهِ عَلَیْہِ 'র সাথে সাক্ষাৎ করতে আসতেন এবং কথায় কথায় নিজের অভাব অনটন ও দারিদ্রতার ব্যাপারে অভিযোগ করতেন। প্রতিদিনের ন্যায় আবারও একদিন তিনি আলা হযরত رَحْمَۃُ اللهِ عَلَیْہِ -এর নিকটে এলেন এবং ভারাক্রান্ত হৃদয়ে সেই অভাব-অনটনের ব্যাপারে অভিযোগ করতে আরম্ভ করেন। সায়্যিদি আলা হযরত رَحْمَۃُ اللهِ عَلَیْہِ-এর বুঝানোর ধরনের প্রতি শত মারহাবা!! তিনি সৈয়্যদ সাহেবকে কৌশলে বুঝিয়ে বলেন: সাহেবজাদা, বলুন তো, কেউ যদি কোনো নারীকে তালাক দিয়ে দেয়, সেই নারীকে কি তাঁর ছেলের জন্য বৈধ হতে পারে? সৈয়্যদ সাহেব বললেন: না। অতঃপর আলা হযরত رَحْمَۃُ اللهِ عَلَیْہِ বলেন: একদা আপনার সম্মানিত দাদা, মুসলিম জাহানের চতুর্থ খলিফা, হযরত আলীউল মুরতাদ্বা, শেরে খোদা رَضِیَ اللهُ عَنْہُ নির্জনে স্বীয় মুখের উপর হাত বুলিয়ে বলেন: হে দুনিয়া, অন্য কাউকে ধোঁকা দাও, আমি তোমাকে সেই তালাক প্রদান করছি যার পর প্রত্যাবর্তনের (দ্বিতীয়বার মীমাংসা করার) কোনো সুযোগ নেই। অতঃপর তিনি  رَحْمَۃُ اللهِ عَلَیْہِ বলেন: শাহজাদা হুজুর, এই পবিত্র বাণীর পরও কি সৈয়্যদ বংশের শাহজাদাদের অভাব-অনটন ও দরিদ্রতায় জর্জরিত হওয়া অদ্ভুত কোনো ব্যাপার? সৈয়্যদ সাহেব বলেন: আল্লাহ পাকের শপথ, আপনার এই কথাগুলো আমাকে মানসিক শান্তি দিয়েছে। اَلْحَمْدُ لِلّٰه! এরপর শাহজাদা আর কখনো তাঁর দারিদ্র্যতার ব্যাপারে অভিযোগ করতে আসেননি। (মালফুযাতে আলা হযরত, ১২৭: পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা, উক্ত ঘটনা থেকে আমাদের অনেক কিছু শেখার রয়েছে। সর্বপোরি আমাদের জন্য শিক্ষণীয় বিষয় হলো: সায়্যিদি আলা হযরত ইমাম আহলে সুন্নাত رَحْمَۃُ اللهِ عَلَیْہِ বুঝানোর অসাধারণ পদ্ধতি যে, তিনি লোকদের কীভাবে বুঝাতেন। সৈয়্যদ সাহেব তাঁর দারিদ্রতার অভিযোগ করতেন, এক পর্যায়ে আলা হযরত رَحْمَۃُ اللهِ عَلَیْہِ অত্যন্ত চমৎকারভাবে তাঁকে বুঝিয়ে দিলেন। এতে করে সৈয়্যদ সাহেবের সম্মানও বহাল রইলো এবং তাঁর সংশোধনও হয়ে গেল।\n          সুতরাং আমাদেরও উচিত কোমল সুরে অত্যন্ত কৌশলে নেকীর দাওয়াত প্রদান করা। কখন, কোথায়, কী কথা বলতে হবে, কাকে কীভাবে বোঝাতে হবে, তা চিন্তা-ভাবনা করে বলা। আর এই বিষয়গুলো আমরা শিখেতে পারি শায়খে তরিকত, আমীরে আহলে সুন্নাত হযরত আল্লামা মাওলানা মুহাম্মাদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ -এর লিখিত গ্রন্থ \"নেকীর দাওয়াত\" থেকে। এতে রয়েছে নেকীর দাওয়াত দেয়ার ফযিলত, নেকীর দাওয়াত বর্জনের ক্ষতি সমূহ ও নেকীর দাওয়াত কীভাবে প্রদান করতে হবে। উক্ত কিতাবে এ সকল বিষয়াদি ছাড়াও আরও অসংখ্য তথ্য সম্বলিত বিষয় রয়েছে। সুতরাং এই গ্রন্থটি অবশ্যই আমাদের পড়া উচিত। اِنْ شَآءَ الله এর অধ্যয়ন দক্ষ মুবাল্লিগ হিসাবে নিজেকে প্রতিষ্ঠিত করার ক্ষেত্রে অত্যন্ত সহায়ক হবে। আল্লাহ পাক আমাদের সবাইকে আমল করার তৌফিক দান করুন। আমিন!\n\n          এ ঘটনায় আমাদের জন্য আরো একটি শিক্ষণীয় বিষয় হলো: মুসলিম জাহানের চতুর্থ খলিফা, আলীউল মুরতাদ্বা, শেরে খোদা رَضِیَ اللهُ عَنْہُ যাঁকে দুনিয়ায়-ই জান্নাতের সুসংবাদ দিয়ে দেয়া হয়েছিল, যাঁর শাহজাদা, ইমাম হাসান ও ইমাম হোসাইন رَضِیَ اللهُ عَنْہُما হচ্ছেন জান্নাতী যুবকদের সরদার। সেই আলীউল মুরতাদ্বা رَضِیَ اللهُ عَنْہُ যাঁর দুয়ার থেকে সমস্ত জগত কৃপা লাভ করে, যিনি বিপদ-আপদ দূরকারী, প্রয়োজন পূরণকারী, প্রত্যেক মুসলমানের মাওলা, সেই মাওলায়ে কায়েনাত, মাওলা আলী মুশকিল কুশা, শেরে খোদা  رَضِیَ اللهُ عَنْہُ কেমন দুনিয়া বিমুখ ছিলেন? তিনি ছিলেন আমাদের পূর্ববর্তী বুযুর্গদের অন্যতম একজন। সুতরাং আমাদের বুযুর্গগণ যেহেতু দুনিয়া ও দুনিয়ার ভালোবাসা অপছন্দ করেছেন, সেহেতু আমাদেরও তাঁদের অনুসারী হিসাবে হৃদয় থেকে দুনিয়ার মোহকে অপসারণ করে দুনিয়া বিমুখ হওয়া উচিত।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "হযরত আলী رَضِیَ اللهُ عَنْہُ এর সংক্ষিপ্ত পরিচিতি",
        "2": "          প্রিয় ইসলামী ভাইয়েরা, হযরত মাওলা আলী رَضِیَ اللهُ عَنْہُ মুসলিম জাহানের চতুর্থ খলিফা। তিনি মক্কায় জন্ম গ্রহণ করেন এবং ১০ বছর বয়সে ইসলাম গ্রণহণ করেন। (কারামতে শেরে খোদা, ১২: পৃষ্ঠা) জন্মের পর তাঁর মা তাঁর নাম রাখেন হায়দার, আর পিতা নাম রাখেন আলী। রাসূলে আকরাম নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم তাঁকে আসাদুল্লাহ উপাধিতে ভূষিত করেন। আসাদুল্লাহ অর্থ: আল্লাহর সিংহ । (মিরাতুল-মানাজিহ, ৮/৪১২)\n          মাওলা আলী رَضِیَ اللهُ عَنْہُ ছিলেন প্রাথমিক মুহাজিরীনদের একজন (অর্থাৎ যারা শুরুতে হিজরত করেছিলেন) এবং আশারায়ে মুবাশশরায় (অর্থাৎ সেই ১০ জন সাহাবী, যাদেরকে প্রিয় নবী, মুহাম্মদ মুস্তফা صَلَّی اللهُ عَلَیْہِ وَاٰلِہٖ وَسَلَّم জান্নাতের সুসংবাদ দিয়েছিলেন) অন্তর্ভুক্ত। তিনি বদর, উহুদ সহ ইসলামের আরও অসংখ বড় বড় যুদ্ধে অংশগ্রহণ করেন। (উসদুল গাবা, ৪ / ৮৮) তাঁর সাহসিকতা ও বীরত্ব সকলের কাছেই প্রসিদ্ধ ও সমাদৃত।  মুসলমানদের তৃতীয় খলিফা হযরত ওসমান গনি رَضِیَ اللهُ عَنْہُ -এর শাহাদাত বরণের পর তিনি খেলাফতের আসনে সমাসীন হন। (তারিখুল-খোলাফা, ১১১ পৃষ্ঠা) তিনি অত্যন্ত দক্ষতার সাথে তাঁর খেলাফতের গুরু দায়িত্ব পালন করেন এবং তাঁর খেলাফতের সময়কাল ছিল চার বছর ৮ মাস ৯ দিন। ১৭/১৯ই রমযানুল মুবারক ৪০ হিজরিতে একজন খারেজীর প্রাণঘাতী আক্রমণে তিনি গুরুতর আহত হন এবং ২১ই রমযান রবিবার রাতে তিনি শাহাদাতের অমিয় সুধা পান করেন। (মারেফাতুস সাহাবা, ১/১০০) আল্লাহ পাকের রহমত তাঁর প্রতি বর্ষিত হোক এবং তাঁর সদকায় আমাদের বিনা হিসাবে ক্ষমা হোক। اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n\n"
    },
    {
        "1": "মাওলা আলীর মর্যাদা সম্বলিত প্রিয় নবীর ৩টি বাণী",
        "2": "          মুসলিম উম্মার চতুর্থ খলিফা, মাওলা আলী মুশকিল কুশা رَضِیَ اللهُ عَنْہُ -এর মর্যাদা অতি মহান ও সীমাহীন। তাঁর গুণাবলী আকাশের তারা ও বালির কণার ন্যায় অগণিত ও অবর্ণনীয়।\n\n(১) প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ كُنْتُ مَوْلَاهُ فَعَلِى مَوْلَاهُ অর্থাৎ আমি যার মাওলা, আলী তাঁর মাওলা। অতঃপর প্রিয় নবী  صَلَّی اللهُ عَلَیْہِ وَاٰلِہٖ وَسَلَّم দোয়া করেন: اللَّهُمَّ وَالِ مَنْ وَالاهُ وَ عَادِمَنْ عَادَاهُ অর্থাৎ হে আল্লাহ পাক, যে আলীকে ভালবাসে তুমিও তাকে ভালবেসো এবং যে আলীর সাথে শত্রুতা পোষণ করে তুমিও তার সাথে শত্রুতা পোষণ   করো। (মুসান্নাফ ইবনে আবিশ শায়বা, কিতাবুল ফাযাইল, ৭ / ৪৯৯, হাদীস: ২৮)\n\n(২) হযরত আবদুল্লাহ ইবনে মাসউদ رَضِیَ اللهُ عَنْہُ থেকে বর্ণিত: সর্বশেষ নবী, রাসূলে আরবী  صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: اَلنَّظْرُ اِلیٰ وَجْہِ عَلِیٍّ عِبَادَۃٌ  অর্থাৎ আলীর মুখের দিকে তাকানোও ইবাদত।\n(মুস্তাদরাক, কিতাবু মারেফাতিস সাহাবা, ৪ / ১১৮, হাদীস: ৪৭৩৭)\n\n(৩) মুসলিম শরীফের হাদিস এবং এর বর্ণনাকারী স্বয়ং আলীউল মুরতাদ্বা رَضِیَ اللهُ عَنْہُ । তিনি বলেন: সেই সত্তার শপথ, যিনি শষ্যকে বিদীর্ণ (অর্থাৎ শষ্য থেকে চারা বের) করেন, সেই সত্তার শপথ, যিনি রূহ সৃষ্টি করেছেন, নিশ্চয়ই নবী করীম صَلَّی اللهُ عَلَیْہِ وَاٰلِہٖ وَسَلَّم আমাকে এই প্রতিশ্রুতি দিয়েছেন যে, اَنْ لَّا یُحِبَّنِیْ اِلّا مُؤْمِن وَ اَنْ لَّا یُبْغِضَنِیْ اِلّا مُنَافِق অর্থাৎ মুমিন ব্যতীত আমাকে কেউ ভালবাসবে না এবং মুনাফিক ব্যতীত আমার প্রতি কেউ বিদ্বেষ করবে না। (মুসলিম, কিতাবুল ঈমান, ৫০ পৃষ্ঠা, হাদিস: ৭৮)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "শেরে খোদার গুণাবলি",
        "2": "          প্রিয় ইসলামী ভাইয়েরা, মাওলায়ে কায়েনাত, মাওলা আলী শেরে খোদা رَضِیَ اللهُ عَنْہُ-এর অসংখ্য গুণাবলী রয়েছে। তাঁকে হাদিস শরীফে بابُ مَدِينَةِ الْعِلْمِ অর্থাৎ জ্ঞানের শহর বলা হয়েছে। (মুজামে-কবীর, ৫/ ২৬৪, হাদিস: ১০৮৯৮)\n\n*  তাঁর সাহসীকতা ও বীরত্বের কোনো তুলনা হতে পারে না। তাঁর বীরত্ব ও সাহসের কথা বলতে গিয়ে এও বলা হয়েছে: لَا سَیْفَ اِلَّا ذُوالْفِقَارِ وَلَا فَتٰی اِلَّا عَلِیٌّ অর্থাৎ আলী ব্যতীত কোনো যুবক নেই, যুলফিকার ব্যতীত কোনো তরবারি নেই। (তারিখে মদীনা দামেশক, ৪২/৭১)\n\n*  মাওলা আলী رَضِیَ اللهُ عَنْہُ এর তাকওয়া, তাঁর পরহেযগারিতা, খোদাভীরুতা, নবী প্রেম, ইবাদতে আগ্রহ, মোটকথা: এমন অগণিত অসংখ্য গুণাবলী রয়েছে যা মাওলা আলী শেরে খোদা رَضِیَ اللهُ عَنْہُ-এর  জীবনী নিয়ে রচিত গ্রন্থসমূহের প্রায় প্রতিটা পৃষ্ঠায় পাওয়া যায়।\n"
    },
    {
        "1": "সাহাবীদের মধ্যে সর্বাধিক পরহেযগার",
        "2": "          মাওলা আলী শেরে খোদা رَضِیَ اللهُ عَنْہُ এর সুমাহন ও প্রশংসিত বৈশিষ্ট্যসমূহের মধ্যে অন্যতম একটি বৈশিষ্ট্য হলো: তিনি অত্যন্ত  পরহেযগার ও দুনিয়া বিমুখ ছিলেন। যুগের শ্রেষ্ঠ ও মহান মুহাদ্দিস হযরত সুফিয়ান বিন উয়াইনা رَحْمَۃُ اللهِ عَلَیْہِ বলেন: সাহাবায়ে কিরাম عَلَیْہِمُ الرِّضْوَان -এর মধ্যে সর্বাধিক পরহেযগার ছিলেন আমীরুল মুমিনীন হযরত আলীউল মুরতাদ্বা رَضِیَ اللهُ عَنْہُ। (ইহইয়াউল উলুমুদ্দীন, ৪/২৯০)\n"
    },
    {
        "1": "হযরত আলী رَضِیَ اللهُ عَنْہُ ’র সৌন্দর্যের পোশাক ছিল পরহেযগারিতা",
        "2": "          সাহাবীয়ে রাসূল হযরত আম্মার বিন ইয়াসির رَضِیَ اللهُ عَنْہُ থেকে বর্ণিত: আল্লাহর সর্বশেষ নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم একদিন হযরত মওলা আলী رَضِیَ اللهُ عَنْہُ-কে ডেকে বললেন: হে আলী, আল্লাহ পাক তোমাকে এমন সৌন্দর্য্যে সুসজ্জিত করেছেন যে, এর চেয়ে পছন্দনীয় সৌন্দর্যে আর কাউকে তিনি সুসজ্জিত করেননি। হ্যাঁ, এটাই হলো আল্লাহ পাকের নেককার বান্দাদের সৌন্দর্য অর্থাৎ দুনিয়ার প্রতি অনাসক্ততা। কাজেই তোমার সাথে দুনিয়ার কোনো সম্পর্ক নেই, আর না তোমারও তার সাথে কোনো সম্পর্ক আছে। (হে আলী) আল্লাহ পাক তোমাকে গরিবদের প্রতি ভালবাসা দান করেছেন। (হিলয়াতুল আউলিয়া ১/১১৩, হাদিস: ২২৩)\n"
    },
    {
        "1": "পরহেযগারিতাও একটি সৌন্দর্য",
        "2": "          سُبْحَانَ الله! প্রিয় ইসলামী ভাইয়েরা, উক্ত পবিত্র হাদিসে পাক থেকে জানা গেলো পরহেযগারিতা হলো এক ধরনের সৌন্দর্য। আর সেই সৌন্দর্য নামক সুন্দর বৈশিষ্ট্যটি আল্লাহ পাকের নেককার বান্দাদের বৈশিষ্ট্য যা আল্লাহ পাক পছন্দ করেন। আর মাওলা আলী শেরে খোদা رَضِیَ اللهُ عَنْہُ 'র মর্যাদার প্রতি উৎসর্গ হোন, যাঁকে আল্লাহ পাক এই সৌন্দর্যের পোশাক পড়িয়ে সুসজ্জিত করেছেন।\n          হায়! আমরাও যদি দুনিয়া বিমুখ হতে পারতাম। হায়, আমাদের হৃদয় থেকেও যদি দুনিয়ার মোহ চলে যেতে। আমাদের অন্তরে যদি আল্লাহ ও রাসূলের ভালবাসা এমনভাবে বদ্ধমূল হয়ে যেত, যাতে অন্য কিছুর জন্য কোনো জায়গায় না থাকতো।\n"
    },
    {
        "1": "বান্দাকে দুনিয়ার প্রতি অনাসক্তির নির্দেশ",
        "2": "      \tআল্লাহ পাক পবিত্র কুরআনে বলেন:\nلَا تَمُدَّنَّ عَیْنَیْکَ اِلٰی مَا مَتَّعْنَا بِهٖۤ اَزْوَاجًا مِّنْهُمْ\n(পারা: ১৪, সূরা: হাজার, আয়াত: ৮৮)       কানযুল ঈমানের অনুবাদ: আপন চক্ষুদ্বয় প্রসারিত করে সেই বস্তুর প্রতি তাকাবেন না, যা আমি তাদের কিছু সংখ্যক যুগলকে উপভোগ করার জন্য প্রদান করেছি।\n\n          ওলামায়ে কেরাম বলেন: এ নির্দেশটি মূলত আমরা গোলামে মোস্তফার জন্য। অর্থাৎ মুসলমানদের বলা হয়েছে যে, হে মাহবুবের গোলামরা, তোমাদের মাহবুব صَلَّی اللهُ عَلَیْہِ وَاٰلِہٖ وَسَلَّم ’র ওসিলায় তোমাদের কত উত্তম উত্তম নেয়ামত প্রদান করেছেন। তোমাদের ঈমানের মতো দৌলত দান করা হয়েছে, ইসলামের সুমহান ছায়াতলে তোমাদের আশ্রয় দেয়া হয়েছে। মহিমান্বিত কুরআন প্রদান করা হয়েছে। সর্বপোরি তোমাদের এক করুণাময়ী নবী صَلَّی اللهُ عَلَیْہِ وَاٰلِہٖ وَسَلَّم-এর দয়ালু আঁচলের নিচে স্থান দেয়া হেয়েছে। অতঃপর প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم -এর ওসিলায় اِنْ شَآءَ الله তোমাদের জান্নাতের চিরস্থায়ী নেয়ামত দান করা হবে। আর এসব কিছু থেকে অমুসলিমরা বঞ্চিত। অতএব অমুসলিমরা যে পার্থিব ও নশ্বর সম্পদ পেয়েছে তার দিকে তাকিও না। সেগুলোর প্রতি কখনও লোভনীয় দৃষ্টিতে তাকিও না।\n\n"
    },
    {
        "1": "দুনিয়া নশ্বর, পরকাল অবিনশ্বর",
        "2": "          হে আশিকানে রাসূল, সত্য তো এটাই যে পৃথিবী নশ্বর এক সৃষ্টি, শীঘ্রই ধ্বংস হয়ে যাবে। এখানে যতই ভোগ বিলাসিতা করুন, যতই সম্পদ সঞ্চয় করুন, ধ্বংসের ঘাঁটিতে নামতেই হবে, শূন্য হাতেই পৃথিবী ত্যাগ করতে হবে। আমাদের এই অকাট্য সত্য জানার পরও পৃথিবীর ঐশ্বর্য আর নশ্বর নেয়ামতের মোহে ডুবে আছি। এগুলোর ভালবাসা উন্মাদ হয়ে আছি। হায় আফসোস! আমরা যেন দুনিয়ার পরিবর্তে পরকালের প্রত্যাশী হয়ে যাই।\n      \tআল্লাহ পাক বলেন:\nقُلْ اَؤُنَبِّئُکُمْ بِخَیْرٍ مِّنْ ذٰلِکُمْ ؕ لِلَّذِیْنَ اتَّقَوْا عِنْدَ رَبِّهِمْ جَنّٰتٌ تَجْرِیْ مِنْ تَحْتِهَا الْاَنْهٰرُ خٰلِدِیْنَ فِیْهَا\n(পারা: ৩, সূরা: আলে ইমরান, আয়াত: ১৫)   কানযুল ঈমানের অনুবাদ: (হে হাবীব!) আপনি বলুন, আমি কি তোমাদেরকে এগুলো অপেক্ষা উৎকৃষ্টতর বস্তুর কথা বলে দেবো? খোদাভীরুদের জন্য তাদের প্রতিপালকের নিকট জান্নাতসমূহ রয়েছে, যেগুলোর পাদদেশে নহরসমূহ প্রবাহিত; (তারা) সেগুলোর মধ্যে স্থায়ীভাবে থাকবে।\n\n          অর্থাৎ হে মাহবুব صَلَّی اللهُ عَلَیْہِ وَاٰلِہٖ وَسَلَّم! আপনি লোকদের বলে দিন! আমি কি তোমাদের দুনিয়ার ধন-সম্পদ, স্বর্ণ-রৌপ্য, ব্যবসা-বাণিজ্য, বাগান, উত্তম বাহন ও সর্বোত্তম ঘরের চেয়েও উত্তম ঘর ও ভালো বস্তু সম্পর্কে অবগত করাব? তাহলে শোন, সেটি হলো আল্লাহর নৈকট্যের ঘর জান্নাত। যেখানে দুধ, মধু ও পবিত্র শরাবের নদী প্রবাহমান। এই জান্নাত পরহেযগারদের জন্য এবং তারা এতে চিরকাল থাকবে।\n(তাফসিরে সিরাতুল-জিনান, পারা: ৩, সূরা: আলে ইমরান, ১৫ নং আয়াতের পাদটীকা, ১/৪৪৬)\n"
    },
    {
        "1": "পরকালের প্রত্যাশী হয়ে যাও...!!",
        "2": "          মুসলিম উম্মার চতুর্থ খলিফা, শেরে খোদা হযরত আলীউল মুরতাদ্বা رَضِیَ اللهُ عَنْہُ বলেন: শোন, নিশ্চয়ই দুনিয়া মুখ ফিরিয়ে নিচ্ছে এবং পরকাল এগিয়ে আসছে। মানুষ উভয়েরই প্রত্যাশা করে। তোমরা দুনিয়ার প্রত্যাশী হয়ো না! পরকালের  প্রত্যাশী হও! নিশ্চয়ই, আজই হচ্ছে আমলের জন্য, আজ হিসাব নয়। আগামীকাল হবে হিসাব-নিকাশের, আমলের সুযোগ নেই।\n(ফাযায়িলুস সাহাবা, লিআহমদ ইবনে হাম্বল, অধ্যায়: ১,  ৫৩০ পৃষ্ঠা, হাদীস: ৮৮১)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "শেরে খোদা رَضِیَ اللهُ عَنْہُ -এর অল্পতুষ্টি",
        "2": "          প্রিয় ইসলামী ভাইয়েরা, আমাদের আক্বা, মাওলায়ে কায়েনাত মাওলা আলী শেরে খোদা رَضِیَ اللهُ عَنْہُ-এর পরহেযগারিতার কী শান! তিনি ছিলেন আমীরুল-মুমিনীন, মুসলমানদের খলিফা, সিংহাসন ও রাজত্ব ছিল তাঁর অধীনে, তিনি চাইলে বিলাসবহুল জীবনযাপন করতে পারতেন। কিন্তু তিনি তাকওয়া, পরহেযগারিতা, ধৈর্য ও অল্পতুষ্টির মধ্যেই জীবন যাপন করেছেন। হযরত সুভিদ বিন গাফলা رَضِیَ اللهُ عَنْہُ বলেন: আমি একদিন আমীরুল মুমিনীন হযরত মাওলায়ে কায়েনাত, আলীউল মুরতাদ্বা শেরে  খোদা  رَضِیَ اللهُ عَنْہُ -এর নিকট দারূল আমারাত কুফায় উপস্থিত হই। তাঁর সামনে যব শরীফের রুটি এবং এক বাটি দুধ রাখা ছিল এবং রুটিটি এতটাই শুকনো ও শক্ত ছিল যে, কখনো হাত দিয়ে আবার কখনো হাঁটুর ওপর রেখে ছিড়তেন। এটা দেখে আমি তাঁর দাসী ফিদ্বা رَضِیَ اللهُ عَنْہُا -কে বললাম: আপনার কি তাঁর প্রতি মায়া হয় না? একটু দেখুন না, রুটির সাথে ভুসি লেগে আছে, তাঁর জন্য যব শরীফ ছেঁকে নরম রুটি রান্না করুন, যাতে ছিড়তে কোনো অসুবিধা না হয়। ফিদ্বা رَضِیَ اللهُ عَنْہُا  জবাবে বলেন: আমীরুল মুমিনীন رَضِیَ اللهُ عَنْہُ আমাদের কাছ থেকে অঙ্গীকার নিয়েছেন যেন, তাঁর জন্য আমি কখনও জব শরীফ ছেঁকে রান্না না করি। এমন সময় আমীরুল মুমিনীন رَضِیَ اللهُ عَنْہُ আমার দিকে তাকিয়ে বলেন: হে ইবনে গাফলা, এই দাসীকে কী বলছ? আমি যা বলেছিলাম তা আরজ করলাম এবং আবেদন করলাম: হে আমীরুল মুমিনীন, নিজের আত্মার প্রতি সদয় হোন এবং এতো পরিশ্রম ত্যাগ করুন। তখন তিনি বলেন: হে ইবনে গাফলা, উভয় জাহানের মালিক ও মুখতার صَلَّی اللهُ عَلَیْہِ وَاٰلِہٖ وَسَلَّم এবং তাঁর পরিবারবর্গ কখনও লাগাতার তিন দিন পর্যন্ত গমের রুটি পেট ভরে আহার করেননি এবং না কখনও প্রিয় নবী صَلَّی اللهُ عَلَیْہِ وَاٰلِہٖ وَسَلَّم -এর জন্য আটা ছেঁকে রান্না করা হয়েছে। মদীনা মুনাওয়ারায় ক্ষুধা সইতে না পেরে একদিন আমি মজদুরীর জন্য বের হই। বাইরে গিয়ে দেখি, এক মহিলা মাটির ঢিলা সংগ্রহ করে ভিজাতে চাচ্ছে। আমি তার সাথে প্রতি বালতি পানি একটি খেজুরের বিনিময়ে চুক্তি করি, এবং ১৬ বালতি পানি ঢেলে সে মাটি গুলো ভিজিয়ে দেয়। এমনকি আমার হাতে ফোস্কা পড়ে যায়। অতঃপর সেই খেজুরগুলো নিয়ে আমি হুজুরে আকরাম নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم -এর পবিত্র দরবারে উপস্থিত হই। আর খেজুর উপার্জনের সমস্ত ঘটনা হুজূর صَلَّی اللهُ عَلَیْہِ وَاٰلِہٖ وَسَلَّم -কে বলি। তখন হুজূর صَلَّی اللهُ عَلَیْہِ وَاٰلِہٖ وَسَلَّم ও সেই খেজুরগুলো থেকে কিছু খেজুর আহার করেন। (তাযকিরাতুল খাওয়াস, ১১২ পৃষ্ঠা)\n\n\n\n"
    },
    {
        "1": "পোশাকে অনাড়ম্বরতা",
        "2": "          প্রিয় ইসলামী ভাইয়েরা, আমীরুল ম'মিনীন, হযরত আলীউল মুরতাদ্বা শেরে খোদা رَضِیَ اللهُ عَنْہُ -এর অনাড়ম্বরতার প্রতি আমাদের জীবন উৎসর্গ হোক। এত কষ্ট-যন্ত্রণা সহ্য করা সত্ত্বেও মুখে কখনো অভিযোগ করেননি। খাবারের পাশাপাশি তাঁর পোশাক পরিচ্ছেদও ছিলো অত্যন্ত  সাদামাটা। একবার তাঁর নিকট জিজ্ঞাসা করা হলো: আপনি আপনার পাঞ্জাবীতে তালি লাগান কেন? তিনি বলেন: يَخْشَعُ الْقَلْبُ وَ يَقْتَدِى بِهِ الْمُؤْمِنُ অর্থাৎ এর দ্বারা অন্তরে বিনয় সৃষ্টি হয় এবং লোকেরা মুমিনের আদর্শ অনুসরণ করে। (হিলয়াতুল আউলিয়া, ১/১২৪) سُبْحَانَ الله হায়, হযরত আলীউল মুরতাদ্বা শেরে খোদা رَضِیَ اللهُ عَنْہُ -এর ওসিলায় আমাদেরও যেন তাকওয়া ও পরহেযগারীতার সম্পদ নসীব হয়ে যায়। হায়, আমাদেরও হৃদয় থেকে যেন দুনিয়ার ভালোবাসা বের হয়ে যায়, আমরাও যেন পার্থিব ভোগ বিলাসিতার পরিবর্তে আখেরাতের আরাম ও শান্তির প্রত্যাশী হয়ে যাই।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "পরহেযগারিতা অবলম্বন করার প্রতি উৎসাহ প্রদান",
        "2": "          হযরত নওফ বিকালী رَحْمَۃُ اللهِ عَلَیْہِ বর্ণনা করেন: এক রাতে আমীরুল মুমিনীন মাওলা মুশকিল কুশা হযরত আলীউল মুরতাদ্বা رَضِیَ اللهُ عَنْہُ ঘরের বাইরে এসে আকাশের তারকারাজির দিকে তাকান, অতঃপর বলেন: হে নওফ, ঘুমিয়ে আছ নাকি জেগে আছ? আমি বললাম: হে আমীরুল মুমিনীন, জেগে আছি। তিনি বলেন: হে নওফ, দুনিয়ায় পরহেযগারিতা অবলম্বনকারী এবং পরকালের প্রতি আগ্রহীদের জন্য সুসংবাদ। তারাই সেসব লোক যারা (বসবাসের জন্য উঁচু দালান নির্মাণ না করে) শূন্য জমিনকে বেছে নিয়েছে এবং এর মাটিকে বিছানা বানিয়ে নিয়েছে এবং এর পানিকে সুগন্ধ বলে মনে করেছে। পবিত্র কুরআনের তিলাওয়াত ও দোয়াকে তাদের পরিচয় ও নীতিবাক্য বানিয়ে নিয়েছে। হযরত ঈসা রূহুল্লাহ عَلٰی نَبِیِّنَا وَعَلَیْہِ الصَّلٰوۃُ وَالسَّلَام‌ -এর মতো দুনিয়া থেকে তারা নিজেদের বিচ্ছিন্ন করে নিয়েছে। (হিলয়াতুল আউলিয়া, ১/১২০)\n"
    },
    {
        "1": "পরহেযগারিতার উপকারিতা",
        "2": "          আমীরুল মুমিনীন হযরত আলীউল মুরতাদ্বা رَضِیَ اللهُ عَنْہُ বর্ণনা করেন: প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে পৃথিবীতে পরহেযগারিতা অবলম্বন করে, আল্লাহ পাক তাকে ইলমে লাদুনি দান করেন, কোনো মাধ্যম ছাড়াই তাকে হেদায়েত দান করেন, অন্তর্দৃষ্টির নূর দান করেন এবং গুমরাহী ও পথভ্রষ্টতা থেকে রক্ষা করুন।\n(হিলয়াতুল আউলিয়া, ১/১১৩, হাদিস: ২২৫)\n"
    },
    {
        "1": "হে আলী! তখন তুমি ওই সময়ে কী করবে?",
        "2": "          প্রিয় ইসলামী ভাইয়েরা, আমরা যখন তাকওয়া, পরহেযগারিতা ও দুনিয়া বিমুখতার বয়ান শুনি, তখন শয়তান অন্তরে কুমন্ত্রণা দেয় এই বলে যে, এগুলো বর্তমান সময়ের সাথে যায় না, পৃথিবী বদলে গেছে, সমাজকে সঙ্গে নিয়ে চলতে হবে ইত্যাদি। আসুন, এই কুমন্ত্রণা দূর করার জন্য একটি পবিত্র হাদিস শ্রবণ করি। মুসলমানদের চতুর্থ খলিফা, মাওলা আলী মুশকিল কুশা, শেরে খোদা رَضِیَ اللهُ عَنْہُ বলেন: একদিন আল্লাহ পাকের শেষ নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم আমাকে বললেন: হে আলী, মানুষ যখন পরকালের প্রতি অনাসক্ত হয়ে পড়বে, দুনিয়াকে ভালবাসবে, উত্তরাধিকারের সম্পদ আত্মসাৎ করবে, ধন-সম্পদকে সর্বাধিক প্রাধান্য দিবে, ধর্মকে বিকৃত করবে এবং ক্ষমতার প্রতি ঝুঁকে পড়বে, তখন তুমি কী করবে? জবাবে হযরত মওলা আলী رَضِیَ اللهُ عَنْہُ বললেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! اِنْ شَآءَ الله আমি সেই লোকদের ও তারা যা বেছে নিয়েছে তা পরিহার করব। আমি আল্লাহ পাক, তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এবং আখেরাতকে বেছে নেব। (মৃত্যুর আগ পর্যন্ত) দুনিয়ার কষ্ট ও দুর্যোগে ধৈর্য ধারণ করবো। এমনকি আমি আপনার সাথে সাক্ষাৎ করবো। একথা শুনে প্রি নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তুমি সত্য বলেছ। হে আল্লাহ পাক, আলীকে অনুরূপ করার তৌফিক দান করুন।\n(কানযুল উম্মাল, অংশ: ১১, ৬/১২৫, হাদিস: ৩১৫১৬)\n\n          আসুন আমরা সমাজে একটু পর্যবেক্ষণ করে দেখি যে, পবিত্র হাদিসে যা বর্ণিত হয়েছে তা কি আজ সমাজের স্বচ্ছ আয়নায় দৃশ্যত হচ্ছে কি না। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: মানুষ পরকালের প্রতি নাসক্ত হয়ে পড়বে। বর্তমানে মানুষ আখেরাতের চিন্তা থেকে অনেক দূরে, বহু সংখ্যক মানুষ কবর ও আখেরাতের স্মরণ থেকে উদাসীন।  প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: মানুষ দুনিয়াকে  ভালবাসবে। আজ পৃথিবীর বেশীর ভাগ মানুষই দুনিয়ার প্রেমে অন্ধ হয়ে গেছে। * প্রিয় নবী হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: মানুষ উত্তরাধিকারের সম্পদ আত্মসাৎ করবে। আজ উত্তরাধিকারীদের সম্পদ বণ্টনের ক্ষেত্রে বিশ্বাস ঘাতকতা করা হচ্ছে, অন্যের অধিকার হরণ করা হচ্ছে। উত্তরাধিকার সূত্রে যাদের অধিকার রয়েছে তাদের অধিকার থেকে বঞ্চিত করা হচ্ছে। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: মানুষ সম্পদতে সর্বাধিক প্রাধান্য দিবে। আজ ধন-সম্পদের মোহে মানুষ অন্ধ হয়ে গেছে। সম্পদের লালসায় চুরি, ডাকাতি, পরিমাপে কম দেয়া, খাদ্য গুদামজাত করা, সুদী লেনদেন করা, হারাম পন্থায় সম্পদ উপার্জন করা, মোটকথা: সম্পদের ভালবাসায় মানুষ পাপের সাম্রাজ্য কায়েম করছে। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: মানুষ ধর্মকে বিকৃত করবে, তারা পদ ও  ক্ষমতার প্রতি ঝুঁকে পড়বে। আমরা এরও ব্যত্যয় দেখছি না। সমাজে অনুরূপই ঘটছে।\n          সুতরাং এখন আমাদের ভাবা উচিত: আজ যদি আমাদের আক্বা, মাওলা আলী শেরে খোদা رَضِیَ اللهُ عَنْہُ থাকতেন, তাহলে তিনি কী করতেন? মাওলা আলী رَضِیَ اللهُ عَنْہُ যে ৫ টি জিনিসের কথা উল্লেখ করেছেন, এগুলো হলে তিনি কী করতেন? তিনি যদি থাকতেন তবে এই ৫টি কাজ করতেন: (১) তিনি বলেছেন: আমি সেসব লোক (যারা আখিরাতকে ভুলে যাবে, দুনিয়াকে ভালোবাসবে এবং ধর্মের মধ্যে বিকৃতি ঘটাবে) পরিহার করবো। সুতরাং আমাদেরও উচিত এ ধরনের লোকদের সঙ্গ পরিহার করা। পরকালের চিন্তায় বিভোর ও নবী প্রেমিকদের সঙ্গ অবলম্বন করা।\n(২) মাওলা আলী رَضِیَ اللهُ عَنْہُ বলেছেন: তখন লোকেরা যা গ্রহণ করবে (অর্থাৎ দুনিয়ার প্রতি আসক্ত, আখিরাতের প্রতি উদাসীনতা, সম্পদের মোহ, পদ ও ক্ষমতার প্রতি ভালোবাসা ইত্যাদি) আমি সবই ত্যাগ করব। সুতরাং আমাদেরও উচিত আমরা যেন এসব বিষয় থেকে দূরে থাকি। ধন-সম্পদের মোহ, দুনিয়ার মোহ, পরকালের প্রতি উদাসীনতা, পদ-পদবীর লোভ থেকে অন্তরকে পবিত্র রাখি, কবর ও পরকালের জন্য প্রস্তুতি নেই। জান্নাতে নিয়ে যায় এমন আমল করি এবং অন্তরে খোদাভীতি বৃদ্ধি করার আপ্রাণ চেষ্টা করি। (৩) মাওলা আলী رَضِیَ اللهُ عَنْہُ বলেছেন: আমি আল্লাহ এবং তাঁর রাসূলের আনুগত্য অবলম্বন করবো। এটিও অত্যন্ত গুরুত্বপূর্ণ একটি বিষয়। সমাজে প্রচলন রয়েছে: ‘যেদিকে বাতাস বয়, সেদিকে পাল তুল।’\n          অর্থাৎ সমাজ যেদিকে চলছে তুমিও সেদিকে চলো। এই কথাটি নিছক একটি ভুল মতবাদ। আমাদের মানদন্ড সমাজ নয়, আমাদের মানদন্ড পরিস্থিতি নয়, আমাদের মানদন্ড সময় নয়, কোনো জাতি নয়। আমাদের জীবনযাত্রার মানদন্ড ও আমাদের দৃষ্টান্ত হলো প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم।\n\n          সমাজ যে রকমই হোক না কেন, পরিস্থিতি যেমনই থাকুক না কেন, আমাদের আল্লাহ রাব্বুল আলামীন ও তাঁর প্রিয় নবী صَلَّی اللهُ عَلَیْہِ وَاٰلِہٖ وَسَلَّم-এর আনুগত্য করতে হবে। একটুভাবুন তো, সমাজে সুদ প্রচলিত হয়ে গেলে আমরাও কি সুদের লেনদেন শুরু করে দেব? সমাজে মদ ও অনৈতিক কাজের প্রচলন হয়ে গেলে আমরাও কি তাতে গা ভাসিয়ে দেব? (আল্লাহর পানাহ!) এ ধরনের কাজে কখনও লিপ্ত হওয়া যাবে না, কখনই না। আমরা সর্বাবস্থায় আল্লাহ রাব্বুল আলামীন ও তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم 'র আনুগত্য করবো। আমরা সমাজের কালেমা পড়িনি, বরং আল্লাহ ও রাসূলের কালেমা পড়েছি। এই কথাটিই মাওলা আলী رَضِیَ اللهُ عَنْہُ আমাদের বুঝিয়েছেন যে, সমাজের অবনতি হলে, মানুষ আখিরাতের কথা ভুলে গেলে, দুনিয়ার প্রতি আসক্ত হয়ে গেলে, দ্বীনের মধ্যে ফেতনা- ফাসাদ বেড়ে গেলেও, আমরা অপরকে অনুসরণ করব না, কারো তোয়াক্কা করব না, বরং আল্লাহ রাব্বুল আলামীন ও তাঁর প্রিয় নবী  صَلَّی اللهُ عَلَیْہِ وَاٰلِہٖ وَسَلَّم -এর আনুগত্য করবো।\n\n      \t(৪) মাওলা আলী رَضِیَ اللهُ عَنْہُ আরও বলেন: (মানুষ যখন আখিরাতের বিষয়ে উদাসীন হয়ে যাবে এবং  দুনিয়া নিয়ে বিভোর হয়ে পড়বে) তখন আমি দুনিয়ার পরিবর্তে পরকালকে বেছে নেব। (৫) আর এসব করতে গিয়ে সমস্যার সম্মুখীন হতে হবে, যখন মানুষের চিন্তা-ধারা  বিকৃত হয়ে যাবে, সমাজের দৃশ্যপট পাল্টে যাবে, এমন সময় পরকালের চিন্তা করা, আল্লাহ ও রাসূলের আনুগত্য করা, সুন্নাতের ওপর আমল  করা, দুনিয়ার প্রতি অনাসক্তি প্রকাশ করা খুবই কঠিন কাজ হয়ে দাঁড়াবে। মানুষ ঠাট্টা করবে, আঙুল তুলবে, সমাজে নানান কথা বলবে, তখন কী করা উচিত? মাওলা আলী رَضِیَ اللهُ عَنْہُ বলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমি মৃত্যুর আগ পর্যন্ত এসব কষ্ট, বিপদ-আপদ ও দুর্যোগে ধৈর্য ধারণ করবো।\n\n          আল্লাহ! আল্লাহ! প্রিয় ইসলামী ভাইয়েরা, আজকের এই ফেতনা-ফাসাদের যুগে আমরা কীভাবে জীবনযাপন করবো, আমাদের চিন্তাধারা, আমাদের কাজকর্ম, আমাদের রীতিনীতি, আমাদের চরিত্র কেমন হওয়া উচিত, মাওলা আলী শেরে খোদা رَضِیَ اللهُ عَنْہُ আমাদের একটি পুরো  পাঠ্যক্রম দিয়ে দিয়েছেন। হায়! আমরা যদি এর উপর আমলকারী হতে পারতাম! আমরা যদি এই পন্থা অবলম্বনের ক্ষেত্রে সফল হতে পারতাম।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "প্রাপ্ত বয়স্কদের মাদরাসাতুল মদীনা",
        "2": "          প্রিয় ইসলামী ভাইয়েরা, দাওয়াতে ইসলামীর ১২টি দ্বীনি কাজের মধ্যে একটি দ্বীনি কাজ হলো প্রাপ্ত বয়স্কদের মাদরাসাতুল মদীনা।\n\n          اَلْحَمْدُ لِلّٰه! দাওয়াতে ইসলামীর অধীনে দেশ-বিদেশে শত শত মাদরাসাতুল-মদীনা পরিচালিত হচ্ছে। যেখানে বয়স্ক ইসলামী ভাইদের বিশুদ্ধভাবে তাজবীদ ও মাখরাজ সহকারে পবিত্র কুরআন শেখানোর পাশাপাশি হয় প্রয়োজনীয় বিভিন্ন সুন্নাত ও আদব শেখানো হয়। আপনিও যদি পড়ানোর যোগ্যতা রাখেন তাহলে প্রাপ্ত বয়স্কদের মাদরাসাতুল মদীনায় পড়ান, অন্যথায় পড়ার নিয়ত করুন।\n"
    },
    {
        "1": "রমযান ইতিকাফ বিভাগ",
        "2": "          রমযান ইতিকাফ হলো আমাদের প্রিয় নবী  صَلَّی اللهُ عَلَیْہِ وَاٰلِہٖ وَسَلَّم -এর প্রিয় সুন্নত। اَلْحَمْدُ لِلّٰه নূর নবী صَلَّی اللهُ عَلَیْہِ وَاٰلِہٖ وَسَلَّم এর এই প্রিয় সুন্নতকে পরিপূর্ণভাবে জীবিত করার লক্ষ্যে আশিকানে রাসূলের দ্বীনি সংগঠন  দাওয়াতে ইসলামের অধীনে দেশ ও দেশের বাইরে অসংখ্য মসজিদে সম্পূর্ণ রমযান মাস এবং বিশেষ করে রমযানের শেষের দশদিন দশকে সম্মিলিতভাবে ধর্মপ্রাণ ইসলামী ভাইয়েরা ইতিকাফ করে থাকে। এর জন্য \"রমযান ইতিকাফ\" নামে একটি বিভাগও প্রতিষ্ঠা করা হয়েছে। এই বিভাগের করণীয় কাজ হলো: ইতিকাফে অংশগ্রহণকারীদের সম্পূর্ণ মাস রুটিন অনুযায়ী পরিচলনা করা। পাঁচ ওয়াক্ত নামাজের পাশাপাশি তাহাজ্জুদের নামায, ইশরাক, চাশত, আওয়াবীনের নামাজ ও সালাতুত তাওবার নফল নামাজ সহজেই আদায় করা যায়। ইতিকাফরত ইসলামী ভাইদের অযু, গোসল, নামাজ ও অন্যান্য প্রয়োজনীয় বিধি-বিধান শেখানো হয়। বিভিন্ন সুন্নাত ও দোয়া মুখস্ত করানো হয়। এছাড়াও বিভিন্ন সময় প্রশিক্ষিত মুবাল্লিগদের মাধ্যমে ঈমান সতেজকারী নসীহত প্রদানের ব্যবস্থা করা হয়। ইফতারের সময় মনোমুগ্ধকর দোয়া ও মোনাজাতের মনোরম পরিবেশ তৈরি হয় এবং সর্বোপরি শায়খে তরিকত আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ মাদানী মুযাকারা করে থাকেন।\n"
    },
    {
        "1": "ইতিকাফের সুন্নাত ও আদব",
        "2": "          হে আশিকানে রাসুল, আসুন! ইতিকাফের কিছু সুন্নাত ও আদব শোনার সৌভাগ্য অর্জন করি। প্রথমেই ইতিকাফ সম্পর্কিত প্রিয় নবী صَلَّی اللهُ عَلَیْہِ وَاٰلِہٖ وَسَلَّم-এর মহিমান্বিত দু’টি বাণী শুনে নেই: (১) ইরশাদ হচ্ছে: যে ব্যক্তি ঈমান সহকারে সাওয়াব অর্জনের নিয়তে ইতিকাফ করবে, তার পূর্ববর্তী সকল গুনাহ ক্ষমা করে দেয়া হবে। (জামেউস সগীর, ৫১৬ পৃষ্ঠা, হাদিস নং-৮৪৮০) (২) ইরশাদ হচ্ছে: যে রমযানুল মুবারকে শেষের ১০ দিন ইতিকাফ করলো, সে যেন দু’টি হজ্ব ও ওমরা করলো। (শুয়াবুল ঈমান, ৩/৪২৫, হাদিস নং-৩৯৬৬) * রমযানুল মুবারকের শেষ দশকের ইতিকাফ সুন্নাতে মুয়াক্কাদা আলাল কিফায়া অর্থাৎ যদি সবাই ছেড়ে দেয় তবে সবাইকেই এর জবাবদীহিতা করতে  হবে এবং শহরের কোনো একজন করে নিলে, সবাই দায়মুক্ত হয়ে যাবে। (ফয়যানে রমযান, ২৩৫ পৃষ্ঠা) ô মান্নত ও  সুন্নাতে মুয়াক্কাদার ইতিকাফ ব্যতীত যে ইতিকাফ করা হয় তা মুস্তাহাব। এর জন্য রোজাও শর্ত নয় এবং নির্দিষ্ট সময়ও শর্ত নয়, যখনই মসজিদে প্রবেশ করবেন ইতিকাফের নিয়ত করে নিন। (ফয়যানে রমযান, ২৭১ পৃষ্ঠা) পবিত্র রমযান মাসে ইতেকাফ করার প্রধান উদ্দেশ্য হলো শবে কদর তালাশ করা। (ফয়যানে রমযান, ২৬৬ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tইতিকাফের অবশিষ্ট সুন্নাত ও শিষ্টাচার শেখা-শেখানোর হালকায় বয়ান করা হবে। সুতরাং সেগুলো জানতে অবশ্যই শেখা শেখানোর হালকায় অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]