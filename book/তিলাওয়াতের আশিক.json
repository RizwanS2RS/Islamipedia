[
    {
        "1": "তিলাওয়াতের আশিক",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلّٰى عَلَىَّ صَلَّى اللهُ عَلَيْهِ عَشْراً بِهَا مَلَكٌ مُوَكَّلٌ بِهَا حَتّٰى يُبَلِّغَنِيْهَا\n   অর্থাৎ যে আমার উপর একবার দরূদ শরীফ পাঠ করে আল্লাহ পাক তার উপর দশটি রহমত অবতীর্ণ করেন আর একজন ফেরেশতা ঐ দরূদ শরীফ আমার নিকট পর্যন্ত পৌঁছিয়ে দেয়ার (দায়িত্বে) নিয়োজিত রয়েছে। (মু’জাম কবীর, ৮/১৩৪ পৃষ্ঠা, হাদীস: ৭৬১১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শুনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "আল্লাহ পাকের পুরস্কার প্রাপ্ত বান্দা",
        "2": "    হযরত আলী বিন সালেহ ও হযরত হাসান বিন সালেহ رَحْمَۃُ اللهِ عَلَیْہِمَا উভয়ে সম্পর্কে ভাই ছিলেন, তাঁদের পরিবারের সকল সদস্য কুরআন তিলাওয়াতের প্রতি খুবই আগ্রহ ছিলেন, তাঁরা প্রতিদিন একটি করে কুরআন খতম দিতেন, ধরনটা এমন ছিলো তাঁরা দুইভাই আর তাঁদের শ্রদ্ধেয় আম্মা একসাথে মিলেমিশে তিলাওয়াত করতেন, এক তৃতীয়াংশ সময় (One Third) কুরআনে পাক হযরত আলী বিন সালেহ رَحْمَۃُ اللهِ عَلَیْہِ তিলাওয়াত করতেন, এক তৃতীয়াংশ সময় (One Third) তাঁর ভাই হযরত হাসান বিন সালেহ رَحْمَۃُ اللهِ عَلَیْہِ তিলাওয়াত করতেন আরেক তৃতীয়াংশ সময় কুরআনে করীম তাঁদের শ্রদ্ধেয়া আম্মাজান তিলাওয়াত করতেন, এইভাবে প্রতিদিন কুরআনে করীমের খতম সম্পন্ন হয়ে যেতো। কিছু দিন পর তাঁদের শ্রদ্ধেয়া আম্মাজান ইন্তেকাল করলেন, এখন একজন ব্যক্তি কম হয়ে গেলো, তা সত্ত্বেও তাঁরা কুরআনে পাকের তিলাওয়াতের মধ্যে কমতি আসতে দেননি, দুইভাই মিলে শ্রদ্ধেয় আম্মাজানের শূণ্যতা পূরণ করলেন আর দুই ভাই মিলে অর্ধেক অর্ধেক কুরআনে পাক তিলাওয়াত গড়ে অভ্যাস করে নিলেন, এইভাবে প্রতিদিন কুরআনে পাকের খতমের ধারাবাহিকতা অব্যাহত রইলো। অতঃপর কিছুদিন পর হযরত আলী বিন সালেহ رَحْمَۃُ اللهِ عَلَیْہِ ও ইন্তেকাল করলেন, এখন হযরত হাসান বিন সালেহ رَحْمَۃُ اللهِ عَلَیْہِ একা হয়ে গেলেন কিন্তু তাঁর কুরআনে পাকের তিলাওয়াতের আগ্রহের প্রতি কুরবান! তিনি তিলাওয়াতের মধ্যে কমতি করলেন না, এখন হযরত হাসান বিন সালেহ رَحْمَۃُ اللهِ عَلَیْہِ একাই তাঁর মা ও ভাইয়ের অংশও তিলাওয়াত করেন অর্থাৎ প্রতিদিন একাই সম্পূর্ণ কুরআনে করীম খতম করতেন।\n    হযরত আলী বিন সালেহ رَحْمَۃُ اللهِ عَلَیْہِ ’র একজন কাছের মানুষের বর্ণনা হলো: যেই রাতে হযরত আলী বিন সালেহ رَحْمَۃُ اللهِ عَلَیْہِ ইন্তেকাল করলেন, আমি তাঁর পাশে ছিলাম, তিনি আমার কাছে পানি চাইলেন, আমি তখন নামায পড়ছিলাম, সুতরাং তৎক্ষণাৎ পানি দিতে পারলাম না, নামায শেষ করে দ্রুত পানি নিয়ে হাজির হলাম তখন হযরত আলী বিন সালেহ رَحْمَۃُ اللهِ عَلَیْہِ বললেন: আমি এখনই পানি পান করে নিয়েছি। আমি আশ্চর্য হয়ে গেলাম যে, আমি ছাড়া এখানে আর কেউ নেই, কিন্তু পানি কে দিলো? আমি হযরত আলী বিন সালেহ رَحْمَۃُ اللهِ عَلَیْہِ ’র নিকট আমার এই আশ্চর্যের কথা বললে তিনি বললেন: আল্লাহ পাকের অনুগ্রহে এখনই হযরত জিবরাইল আমীন عَلَیْہِ السَّلَام আমাকে পানি পান করিয়েছেন এবং বললেন: আম্বিয়া, সিদ্দিকীন, শহীদ ও সালেহীন (অর্থাৎ নেককার বান্দা) হলেন ঐসব লোক, যাদেরকে আল্লাহ পাক পুরস্কৃত করেছেন, (হে আলী বিন সালেহ!) শুনুন! তুমি ও তোমার ভাই এবং তোমার আম্মাজানও ঐসব নেককার লোকদের অন্তর্ভূক্ত, যাদেরকে আল্লাহ পাক পুরস্কৃত করেছেন।\n    ঐ ব্যক্তির বর্ণনা হলো: এটা হযরত আলী বিন সালেহ رَحْمَۃُ اللهِ عَلَیْہِ ’র শেষ বাক্য ছিলো, এরপর পরই তাঁর রূহ বের হয়ে গেলো। (সিফাতুল সাফওয়া, অংশ: ৩, ২/১০০ ও ১০১) আল্লাহ পাকের রহমত তাঁর উপর বর্ষিত হোক এবং তাঁর সদকায় আমাদের বিনা হিসাবে ক্ষমা হোক।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n    হে আশিকানে রাসূল! আপনারা শুনলেন তো! হযরত আলী বিন সালেহ رَحْمَۃُ اللهِ عَلَیْہِ তাঁর ভাই ও মা কুরআনে পাকের তিলাওয়াতের প্রতি কেমন আশিক ছিলো, তাঁদের ঘরে প্রতিদিন কুরআনে পাকের খতম হতো, ঐ সৌভাগ্যবানদের তিলাওয়াতের আগ্রহের কারণে কেমন প্রতিদান নসীব হলো: হযরত আলী বিন সালেহ رَحْمَۃُ اللهِ عَلَیْہِ কে ওফাতের পূর্বে, দুনিয়াতেই ফেরেশতাদের সর্দার হযরত জিবরাইল আমীন عَلَیْہِ السَّلَام ’র সাক্ষাত নসীব হয়েছে, হযরত জিবরাইল আমীন عَلَیْہِ السَّلَام তাঁকে আল্লাহ পাকের নেককার ও পুরস্কার প্রাপ্ত বান্দা হওয়ার সুসংবাদ দিলেন।\n    প্রিয় ইসলামী ভাইয়েরা! রমযানুল মোবারক বরকতময় মাস, এই মাসে নেকীর সাওয়াব পূর্বের চেয়ে বৃদ্ধি করে দেয়া হয় এই মাসে আমাদের খুব বেশি বেশি কুরআনে পাকের তিলাওয়াত করা উচিত এবং বেশি থেকে বেশি পরিমাণে নেকী অর্জন করা উচিত। আল্লাহ পাক আমাদেরকেও অধিকহারে তিলাওয়াত করার তাওফিক দান করুন। হায়! মদীনায়ে পাকে, সোনালী জালির সামনে, সবুজ গম্বুজের ছায়ার নিচে কুরআনের পাকের তিলাওয়াত করা অবস্থায়, দরূদ শরীফ পাঠ রত, নাত শরীফের উপহার পেশ করা অবস্থায়, উত্তম ও ঈর্ষনীয় মৃত্যু নসীব হয়ে যেতো। اٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "জিবরাইল আমীন কি যমিনে তাশরিফ আনেন?",
        "2": "    প্রিয় ইসলামী ভাইয়েরা! অনেক লোক এই ধারণা করে যে, হযরত জিবরাইল আমীন عَلَیْہِ السَّلَام যেহেতু আম্বিয়ায়ে কেরামগণ عَلَیْهِمُ السَّلَام ’র নিকট অহী নিয়ে আসতেন, এখন তো নবুয়ত শেষ হয়ে গেছে, সুতরাং হযরত জিবরাইল আমীন عَلَیْہِ السَّلَام ও যমিনে তাশরিফ আনবেন না।\n    এটা শুধুমাত্র সাধারণ লোকদের ধারণা, নবুয়তের দরজা নিশ্চিত বন্ধ হয়ে গিয়েছে, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র পর হযরত জিবরাইল আমীন عَلَیْہِ السَّلَام অহী নিয়ে না কারো নিকট এসেছেন, আর না কিয়ামত পর্যন্ত আসবেন, অবশ্য অহী পৌঁছানো ব্যতীত অন্য কোন উদ্দেশ্যে এখনো যমিনে তাশরিফ আনেন। পারা: ৩০, সূরা কদরে আল্লাহ পাক ইরশাদ করেন:\nتَنَزَّلُ الۡمَلٰٓئِکَۃُ وَ الرُّوۡحُ  فِیۡہَا بِاِذۡنِ رَبِّہِمۡ ۚ   مِنۡ  کُلِّ  اَمۡرٍ\nকানযুল ঈমান থেকে অনুবাদ: এতে ফেরেশতাগণ ও জিবরাইল অবতীর্ণ হয়ে থাকে স্বীয় প্রতিপালকের আদেশে প্রত্যেক কাজের জন্য।\n\n    এই আয়াত দ্বারা স্পষ্ট বুঝা গেলো, শবে কদর অর্থাৎ রমযানুল মোবারকের ২৭তম রাত, যেটা প্রতি বছর আসে, এই রাতে হযরত জিবরাইল عَلَیْہِ السَّلَام যমিনে তাশরিফ আনেন। মিরকাতুল মাফাতিহ কিতাবে রয়েছে: اِنَّ جِبْرَائِيلَ يَحْضُرُ مَوْتَ كُلِّ مُؤْمِنٍ يَكُونُ عَلَى طَهَارَةٍ প্রত্যেক মু’মিন যারা  অযু অবস্থায় মৃত্যুবরণ করে, অন্তিম মুহুর্তে তাঁদের নিকট হযরত জিবরাইল\nعَلَیْہِ السَّلَام তাশরিফ আনেন। (মিরকাতুল  মাফাতিহ, ১০/ ১৩২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "তিলাওয়াতের আশিকের ঈর্ষনীয় পুরস্কার",
        "2": "    হযরত সাবিত বুনানী رَحْمَۃُ اللهِ عَلَیْہِ অনেক বড় নেককার, ধার্মিক বান্দা ছিলো, তিনি সব সময় দিনে রোযা রাখতেন এবং সারা রাত ইবাদত করতেন। হযরত সাবিত বুনানী رَحْمَۃُ اللهِ عَلَیْہِ ’র কুরআন তিলাওয়াতের প্রবল আগ্রহ ছিলো, প্রতিদিন একটি করে কুরআনে পাকের খতম দিতেন। (হিলয়াতুল আউলিয়া, ১০/১৩২) হযরত সাবিত বুনানী رَحْمَۃُ اللهِ عَلَیْہِ ’র একটি স্বভাব এটাও ছিলো: তিনি যেই মসজিদের পাশ দিয়ে অতিক্রম করতেন, সেটাতে দুই রাকাত (তাহিয়্যাতুল মসজিদ) অবশ্যই পড়ে নিতেন। নেয়ামতের কৃতজ্ঞতা আদায়ার্থে বলেন: আমি জামে মসজিদের প্রতিটি স্তম্ভে (Pillar) ’র নিচে কুরআনে পাকের খতম আদায় করেছি এবং আল্লাহ পাকের দরবারে কান্নাকাটি করেছি। (হিলয়াতুল আউলিয়া, ২/৩৬৪ হাদীস: ২৫৭৭)\n    হযরত সাবিত বুনানী رَحْمَۃُ اللهِ عَلَیْہِ ’র নামায ও তিলাওয়াতের প্রতি অনন্য ভালোবাসা ছিলো, সেটার বরকতে তাঁর উপর এমন দয়া হলো যে যেটার উপর ঈর্ষা হয় যেমনটি ওফাতের পর দাফনের মাঝখানে হঠাৎ একটি ইট কবরের ভিতর পড়ে গেলো, লোকেরা যখন ইট নেয়ার জন্য ঝুঁকলো তখন এটা দেখে অবাক হয়ে গেলো যে, হযরত সাবিত বুনানী رَحْمَۃُ اللهِ عَلَیْہِ কবরে দাঁড়িয়ে নামায পড়ছেন। তাঁর পরিবারের লোকদেরকে যখন জানানো হলো, তখন তাঁর শাহজাদী বললেন: তার সম্মানীত পিতা প্রতিদিন দোয়া করতেন: হে আল্লাহ পাক! যদি তুমি কাউকে মৃত্যুর পর কবরে নামায পড়ার সৌভাগ্য দান করো তাহলে আমাকেও সেই মর্যাদা দান করিও। (হিলয়াতুল আউলিয়া, ২/৩৬২ হাদীস: ২৫৬৮) বর্ণিত আছে: যখন লোকেরা হযরত সাবিত বুনানী رَحْمَۃُ اللهِ عَلَیْہِ ’র নূরানী মাযারের পাশ দিয়ে যেতেন তখন নূরানী কবর থেকে কুরআন তিলাওয়াতের আওয়াজ আসতো।\n(হিলায়াতুল আউলিয়া, ২/৩৬৬, হাদীস: ২৫৮৩)\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "কুরআন পড়তে থাকো আর জান্নাতের বিভিন্ন স্তর অতিক্রম করতে থাকো",
        "2": "    হে আশিকানে রাসূল! আপনারা শুনলেন তো! কুরআন তিলাওয়াতের কেমন বরকত! اَلْحَمْدُ لله! কুরআন মজীদ বিশ্বস্ত (বন্ধু), আমাদের আত্মীয়-স্বজন, আমাদের সম্পর্ক, আমাদের বন্ধু এরা সকলে কবর দেওয়ার পূর্বক্ষণ পর্যন্ত, যখনই শরীর থেকে রূহ বের হয়ে যায়, মৃতকে কবরে নামানো হয়, সকল আত্মীয়-স্বজন একসাথে ছেড়ে চলে যায়।\n    اَلْحَمْدُ لله! কুরআনে করীম বিশ্বস্ত (বন্ধু), যেই বান্দা কুরআনে করীমের সাথে সম্পর্ক গড়ে নেয়, কুরআনে করীমের সাথে ভালোবাসার সম্পর্ক মজবুত করে নেয়, যেই কুরআনে করীমকে নিজের পথপ্রদর্শক বানিয়ে নেয়, কুরআনে করীম কবরের একাকীত্বে তার সঙ্গ দেয়, হাশরের ও সঙ্কটময় মুহূর্তের সঙ্গী হয়, কখনো কোন জায়গায় নিজের আপনজনদের একা ছেড়ে যায় না, অথচ (কুরআন) তিলাওয়াতকারীকে জান্নাত পর্যন্ত পৌঁছিয়ে দেয়। সাহাবীয়ে রাসূল হযরত আবু হুরাইরা رَضِیَ اللهُ عَنْہُ হতে বর্ণিত, সাহিবে কুরআন, প্রিয় নবী, রাসূলে করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: কুরআনে করীম কিয়ামতের দিন তাশরিফ আনবে আর তিলাওয়াতকারীকে সুপারিশ করতে গিয়ে আল্লাহ পাকের দরবারে আরয করবে: হে দয়ালু প্রতিপালক! একে সৌন্দর্যতা দান করো অতঃপর তিলাওয়াতকারীকে কারামতের মুকুট পরিধান করানো হবে। কুরআনে করীম বলবে: হে আমার প্রতিপালক! আরও বৃদ্ধি করো অতঃপর তিলাওয়াতকারীকে কারামতের পোশাক পরিধান করানো হবে, কুরআনে করীম বলবে: হে আমার প্রতিপালক! আরো বৃদ্ধি করো! এই বান্দার উপর সন্তুষ্ট হয়ে যাও। আল্লাহ পাক তার উপর সন্তুষ্ট হয়ে যাবেন আর নির্দেশ দেয়া হবে: হে বান্দা কুরআনে করীম পাঠ করতে থাকো আর জান্নাতের বিভিন্ন স্তর অতিক্রম করতে থাকো। (শুয়াবুল ঈমান, ২/৩৪৭, হাদীস: ১৯৯৭)"
    },
    {
        "1": "কিয়ামতের দিন তিলাওয়াতকারীর উপর দয়া",
        "2": "    একটি হাদীসে পাকে রয়েছে: আল্লাহ পাকের সর্বশেষ নবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে বান্দা দিনেরাত কুরআনে করীম তিলাওয়াত করে, কুরআনে করীমের হালালকে হালাল এবং হারামকে হারাম জানে, আল্লাহ পাক ফেরেশতাদেরকে তাঁর রফিক (অর্থাৎ সঙ্গী) বানিয়ে দেন। যখন কিয়ামতের দিন আসবে, কুরআনে করীম ঐ বান্দার জন্য আল্লাহ পাকের দরবারে দলিল পেশ করবে, কুরআনে করীম বলবে: হে দয়ালু প্রতিপালক! প্রত্যেক ব্যক্তি দুনিয়াতে তার কাজের প্রতিদান নিয়ে থাকে কিন্তু অমুক ব্যক্তি, অমুক দিন ও রাতে আমাকে তিলাওয়াত করতঃ, আমার হালালকে হালাল ও হারামকে হারাম জানতো, হে আমার প্রতিপালক! আজ তাকে প্রতিদান দান করো। কুরআনে করীমের আবেদনে বান্দাকে বাদশাহী মুকুট ও কারামতের পোশাক পরিধান করানো হবে। অতঃপর আল্লাহ পাক কুরআনে করীমকে ইরশাদ করবেন: ھَلْ رَضَیْت؟ (হে কুরআন!) তুমি কি সন্তুষ্ট? কুরআনে করীম বলবে: হে আমার প্রতিপালক! এরচেয়েও উত্তম প্রতিদান দান করো। এখন ঐ বান্দাকে বাদশাহী ও জান্নাত দান করা হবে। অতঃপর কুরআনে করীমকে বলা হবে: ھَلْ رَضَیْت؟ (হে কুরআন!) তুমি কি সন্তুষ্ট? কুরআন বলবে: হ্যাঁ, হে আমার প্রতিপালক (এখন আমি সন্তুষ্ট)। (শুয়াবুল ঈমান, ২/৩৪৫, হাদীস: ১৯৯১)\nকুরআন আল্লাহ পাকের মজবুত রশি\n    মুসলমানদের চতুর্থ খলিফা, আমীরুল মু’মিনীন হযরত আলীউল মুরতাদা رَضِیَ اللهُ عَنْہُ হতে বর্ণিত, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: অতিশীঘ্রই ফিতনা হবে। আমি আরজ করলাম: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! এগুলো থেকে বাঁচার উপায় কি? ইরশাদ করলেন: আল্লাহ পাকের কিতাব (অর্থাৎ কুরআনে করীম)। অতঃপর ইরশাদ করলেন: কুরআনে করীমে তোমাদের পূর্ববর্তী ও পরবর্তীর সংবাদ রয়েছে, কুরআনে করীমে তোমাদের পরস্পরের সমাধান রয়েছে, যেই জালিম কুরআনে করীমকে বর্জন করবে, আল্লাহ পাক তাকে ধ্বংস করে দিবেন আর যে কুরআনে করীম ব্যতীত অন্য কোথাও থেকে হেদায়ত খুঁজবে, আল্লাহ পাক তাকে পথভ্রষ্ট করে দিবেন। কুরআনে করীম আল্লাহ পাকের মজবুত রশি। কুরআনে করীম হিকমত সম্পন্ন যিকির। কুরআনে করীম সঠিক পথ, কুরআনে করীমের বরকতে চাহিদা পূরণ হয়ে থাকে, কুরআনে করীমের আশ্চর্যকর বিষয়াবলী শেষ হয় না, যে কুরআনে করীম অনুযায়ী কথা বলে, সে সত্যবাদী, যে কুরআনে করীমের উপর আমল করেছে, সে সাওয়াব পাবে, যে কুরআনে করীম অনুযায়ী ফয়সালা করবে, সে ন্যায় বিচারক হবে এবং যে কুরআনে করীমের দিকে আহবান করবে, অবশ্যই সে সঠিক পথের দিকে আহবানকারী হবে। (তিরমিযী, ৬৭৫ পৃষ্ঠা, হাদীস: ২৯০৬)\n    সাহাবীয়ে রাসূল হযরত আব্দুল্লাহ বিন মাসউদ رَضِیَ اللهُ عَنْہُ বলেন: নিশ্চয় এই কুরআন আল্লাহ পাকের দা’ওয়াত, আল্লাহ পাকের দাওয়াতকে যতোটুকু শিখতে পারো, শিখো! নিশ্চয় এই কুরআনে করীম আল্লাহ পাকের মজবুত রশি, যে (ব্যক্তি) কুরআনে করীমকে মজবুতভাবে আঁকড়ে ধরবে, তবে কুরআনে করীম তাকে হেফাযত করবে, যে কুরআনে করীমকে অনুসরণ করবে কুরআনে করীম তার জন্য মুক্তির মাধ্যম হবে।\n(তাম্বীহুল গাফেলীন, ২৩৮ পৃষ্ঠা)\n    হে আশিকানে রাসূল! আপনারা শুনলেন তো! কুরআনে করীম আল্লাহ পাকের সুদৃঢ় রশি, যে এই রশিটি সুদৃঢ়ভাবে আকড়ে ধরবে, কুরআনে করীমের সাথে সম্পূর্ণ রূপে সম্পৃক্ত হয়ে যায়, কুরআনে করীমকে মন ও প্রাণ দিয়ে আপন করে নেয়, দিন রাত আগ্রহ ও স্পৃহার সাথে তিলাওয়াত করাকে নিজের অভ্যাস বানিয়ে নেয়, اَلْحَمْدُ لله! কুরআন মাজিদ দুনিয়াতে, ময়দানে মাহশরে, মিযান ও পুলসিরাতে প্রতিটি জায়গায় তাকে হেফাযত করবে এবং আল্লাহ পাক চান তো, তাকে জান্নাত পর্যন্ত পৌঁছিয়ে দিবে।"
    },
    {
        "1": "আল্লাহ পাক ঐ অন্তরকে আযাব দেন না",
        "2": "    হযরত আবু উমামা رَضِیَ اللهُ عَنْہُ হতে বর্ণিত, আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: কুরআন পাঠ করো, নিশ্চয় যেই হৃদয় কুরআনের জুযদান হয়, আল্লাহ পাক ঐ হৃদয়কে আযাব দেন না।\n(জামে সগীর, ৮৩ পৃষ্ঠা, হাদীস: ১৩৪০)"
    },
    {
        "1": "অন্যান্য কিতাবের তুলনায় কুরআন মজিদের মর্যাদা",
        "2": "    হযরত আবু সাঈদ খুদুরী رَضِیَ اللهُ عَنْہُ হতে বর্ণিত, আল্লাহ পাকের প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাক ইরশাদ করেন: যে বান্দা কুরআনে পাকের তিলাওয়াত ও যিকিরে মশগুল থাকার কারণে আমার কাছ থেকে চাইতে পারে না, আমি তাকে প্রার্থনাকারীদের চেয়েও অধিক উত্তম দান করি।\n    রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যেমনিভাবে আল্লাহ পাক নিজের সকল সৃষ্টি থেকে উত্তম, তেমনিভাবে আল্লাহ পাকের কালামও বাকী সকল কালামের চেয়েও উত্তম ও শ্রেষ্ঠ।\n(তিরমিযী, ৬৭৯ পৃষ্ঠা, হাদীস: ২৯২৬)"
    },
    {
        "1": "কুরআন তিলাওয়াত সর্বোত্তম ইবাদত",
        "2": "    প্রিয় ইসলামী ভাইয়েরা! মনোযোগ দিন! কুরআন তিলাওয়াতের কেমন ফযীলত রয়েছে। হায়! আমাদেরও যদি কুরআন তিলাওয়াতের আগ্রহ ও স্পৃহা নসীব হয়ে যেতো। নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ عِبَادَۃِ اُمَّتِیْ قِرَاءَۃُ الْقُرْآنِ অর্থাৎ কুরআনে করীম আমার উম্মতের সর্বোত্তম ইবাদত। (শুয়াবুল ঈমান, ২/৩৫৪, হাদীস: ২০২২)\n    হযরত আব্দুল্লাহ বিন মাসউদ رَضِیَ اللهُ عَنْہُ সাহাবীয়ে রাসূল, তিনিও  আশিকে কুরআন ছিলেন, একবার তাঁর খিদমতে আরজ করা হলো, আপনি নফল রোযা কম রাখেন, এর কারণ কি? বললেন: যখন আমি রোযা রাখি তখন দূর্বল হয়ে যায় ফলে আমি কুরআন তিলাওয়াত করতে পারি না অথচ আমি কুরআন তিলাওয়াত করতে ভালোবাসি।\n(শুয়াবুল ঈমান, ২/৩৫৪, হাদীস: ২০১৮)"
    },
    {
        "1": "আল্লাহ পাকের নৈকট্য অর্জনকারী নেকী",
        "2": "    হযরত ফারওয়া বিন নাওয়াফাল رَحْمَۃُ اللهِ عَلَیْہِ  হযরত খাব্বাব বিন আরাততি رَحْمَۃُ اللهِ عَلَیْہِ ’র প্রতিবেশি ছিলেন, একদিন আমি তাঁর সাথে মসজিদের দিকে রওয়ানা হলাম, তিনি আমার হাত ধরে বললেন: হে ভাই! যতোটুকু  সম্ভব আল্লাহ পাকের নৈকট্য অর্জন করো! অতঃপর স্বয়ং নিজেই বললেন: আল্লাহ পাকের নৈকট্য অর্জন করার সবচেয়ে পছন্দনীয় পদ্ধতি হলো তাঁর কালাম (অর্থাৎ কুরআন মজিদ)। (শুয়াবুল ঈমান, ২/৩৫৪, হাদীস: ২০২০)\n"
    },
    {
        "1": "স্বপ্নে আল্লাহ পাকের দিদার নসীব হলো",
        "2": "    হযরত ইমাম আহমদ বিন হাম্বল رَحْمَۃُ اللهِ عَلَیْہِ বলেন: আমার স্বপ্নে আল্লাহ পাকের দিদার নসীব হয়েছে;\n\t(এই দুনিয়ার মধ্যে তো আল্লাহ পাকের দিদার স্বপ্নে হতে পারে কিন্তু এই দুনিয়াতে জাগ্রত অবস্থায় নিজের চোখে আল্লাহ পাকের দিদার করা প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র বিশেষত্ব, অতএব! আখিরাতে اِنْ شَآءَاَللهُ الْکَرِیْم প্রত্যেক জান্নাতীর আল্লাহ পাকের দিদার নসীব হবে, ইমাম আহমদ বিন হাম্বল رَحْمَۃُ اللهِ عَلَیْہِ ’র আল্লাহ পাকের দিদার নসীব হয়েছে, তিনি বলেন:) আমি আরজ করলাম: হে আমার প্রতিপালক! তোমার নিকট কোন আমলটি উত্তম? যেটার মাধ্যমে লোকজন তোমার নৈকট্য অর্জন করে? আল্লাহ পাক ইরশাদ করলেন: হে আহমদ! সেটা হলো আমার পবিত্র কালাম (কুরআন মজিদ), আমি আরয করলাম: হে আল্লাহ পাক! এটাকে বুঝে পড়লে বা না বুঝে পড়লে? বললেন: বুঝে  পড়ুক বা না বুঝে (উভয় ক্ষেত্রে ফযীলত রয়েছে।) (ইহয়াউল উলুম, ১/৮২৬)\n    হে আশিকানে রাসূল! জানা গেলো, * তিলাওয়াত হলো সর্বোত্তম নেকী * তিলাওয়াতের বরকতে আল্লাহ পাকের নৈকট্য অর্জিত হয়ে থাকে * তিলাওয়াতকারীর উপর আল্লাহ পাক সন্তুষ্ট হয়ে থাকে * তিলাওয়াতকারী আল্লাহ পাকের কাছ থেকে বড় মর্যাদা অর্জন করতে থাকে। এটাও বুঝা গেলো, কুরআনে করীমকে বুঝা যদিওবা জরুরী বান্দা যদি কুরআনে করীম না বুঝে তো সেটার উপর আমল কিভাবে করবে * অবশ্য যদি লোক না বুঝেও কুরআনে করীম তিলাওয়াত করে, এটাও অনেক ফযীলতের বিষয়, এর দ্বারাও হৃদয় আলোকিত হয় এবং আল্লাহ পাকের ভালোবাসা অর্জিত হয়।"
    },
    {
        "1": "এক আশিকে কুরআনের কবরের অবস্থা",
        "2": "    একটি বড়ই ঈর্ষণীয় ঘটনা বর্ণনা করছি কোথাও এক ব্যক্তির ইন্তেকাল হলো, লোকেরা তার কাফন দাফনের ব্যবস্থা করতে লাগলো, কবর খনন করার সময় হঠাৎ (পাশ্ববর্তী) একটি কবর ভেঙ্গে গেলো এবং (কবরের) মাথার দিকে গর্ত হয়ে গেলো, ঐখানকার উপস্থিত লোকেরা কবরের ভিতরে ঈমান তাজাকারী দৃশ্য নিজেদের চোখে দেখলো; কবরের মধ্যে মৃত ব্যক্তি একদম নিরাপদ ছিল ও তার চেহারার উপর বৃক্ষের একটি শাখা, যেটা থেকে ফোঁটা পড়ছিলো এবং কবরের মধ্যে সুগন্ধি ছড়াচ্ছিলো। লোকেরা সেই ব্যক্তিকে চিনে ফেলল, সুতরাং নিজেদের আপনজনের দাফনের পর ঐ (মৃত) ব্যক্তির ঘরে গেলো, তার স্ত্রী তখন বৃদ্ধ হয়ে গিয়েছিলো, তাকে জিজ্ঞাসা করলো: তোমার স্বামীর এমন কোন ভালো আমল ছিলো, যার কারণে তার কবরে সুগন্ধি ছড়াচ্ছে? বৃদ্ধা মহিলা বলল: আমার স্বামী পড়া লেখা জানতেন না, সেও সাধারণ লোকদের ন্যায় নামায পড়তো এবং রোযা রাখতো, কর্মজীবী মানুষ ছিলো, সে কুরআনে করীমও পড়তে জানতো না কিন্তু সে কুরআনে করীমকে খুবই ভালোবাসতো, তার মন চাইতো যে সেও যেন কুরআনে করীম পড়তে পারে সেও যেন তিলাওয়াত করে। এই আশা নিয়ে সে কুরআনে করীম খুলে বসে যেতো এবং প্রতিটি লাইনে আঙ্গুল বুলাতো এবং বলতো: হে আল্লাহ পাক! আমি তো পড়তে জানিনা কিন্তু তুমি যা বলেছো তা সত্য বলেছো, অতঃপর সামনের লাইনের উপর আঙ্গুল বুলাতো আর বলতো মাওলা! তুমি এটাও সত্য বলেছো, মাওলা! এটাও সত্য লিখেছো। এরকম করতে করতে সে পুরো কুরআন শরীফ সম্পন্ন করতো। ব্যস এটাই একটি বিশেষ আমল, হয়তো এর বরকতে তার কবরে সুগন্ধি ছড়াচ্ছে।\n    سُبْحٰنَ الله! হে আশিকানে রাসূল! আপনারা শুনলেন তো! তিলাওয়াতের স্পৃহার কেমন বরকত! কুরআনে মজিদ আসলেই অনেক বিশ্বস্ত (সাথী), যার কুরআন মজিদের সাথে পুরোপুরিভাবে সম্পৃক্ত হয়ে যায়, কুরআন মজিদ কখনো তাকে বঞ্চিত করে না। এখানে এটাও খেয়াল রাখুন যে, আল্লাহ পাকের রহমত অনেক বিশাল, আল্লাহ পাক যাকে চান সামান্য আমলের কারণেও তাঁর রহমত দ্বারা ধন্য করেন, ঐ ব্যক্তি কুরআনে করীম পড়তে জানতো না, তারপরও তার তিলাওয়াতের আগ্রহের বরকত নসীব হলো, এটা আল্লাহ পাকের রহমত, এর দ্বারা কখনো এটা বুঝবেন না যে আমরা কুরআন মজিদ শিখবো না, মূর্খতাকে গ্রহণ করে নিবো। কখনো না! আমাদের কুরআন মজিদ শিখতেও হবে, তাজভীদও শিখতে হবে, সঠিক মাখরাজও শিখতে হবে, কুরআন মজিদ বুঝার চেষ্টা করতে হবে এবং আগ্রহ ও স্পৃহার সাথে তিলাওয়াতও করতে হবে। আল্লাহ পাক আমাদেরকে কুরআন মজিদের সাথে পরিপূর্ণ সম্পৃক্ততা নসীব করুন।\nاٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\n    হে আশিকানে রাসূল! আফসোসের বিষয় হলো: আমাদের অবস্থা অনেক নাজুক, আমার একটু নিজেদের অতীত নিয়ে চিন্তা করি, আমরা জীবনে কয়টি খতম আদায় করেছি? আমরা প্রতিদিন কতোটুকু তিলাওয়াত করি? হয়তো এই প্রশ্নগুলোর উত্তর আমাদের কাছে পাওয়া যাবে না, আমরা তিলাওয়াত করিনা, আর যদি করেও থাকি তাহলে খুবই কম, কতো দিন, কতো মাস বরং অনেক বছর পর্যন্ত তিলাওয়াত করা ব্যতীত অতিবাহিত হয়ে যায়।\n    হে আশিকানে রাসূল! রমযানুল মোবারক অনেক বরকতময় মাস এই মাসে অনেক লোক তিলাওয়াত করা শুরু করে দেয় কিন্তু আফসোস অনেক লোক এই মোবারক মাসটিকেও উদাসিনতার মধ্যে কাটিয়ে দেয়, এটি নেকী অর্জন করার মাস কিন্তু এই মাসেও যদি আমাদের দুশ্চিন্তা থাকে সেটা হলো দুনিয়াবী সম্পদ অর্জন করার চিন্তা * ব্যবসা বৃদ্ধি হোক * আমদানী বৃদ্ধি হোক * গাড়ি মিলে যাক * বাংলো মিলে যাক * চাকুরি মিলে যাক * পদবী অর্জিত হোক, ব্যস এসব চিন্তা আর এখনতো স্যোশাল মিডিয়া এসে গেছে * ফেইসবুকে পোষ্ট করার আগ্রহ * সেলফি তুলে স্যোশাল মিডিয়াতে ভাইরাল করার এবং লাইক বাড়ানোর আগ্রহ।"
    },
    {
        "1": "حالّ مُرْتَحِلْ কাকে বলা হয়?",
        "2": "    হায়! যদি আমাদের তিলাওয়াতের প্রতি আগ্রহ নসীব হয়ে যেতো। হযরত আব্দুল্লাহ বিন আব্বাস رَضِیَ اللهُ عَنْہُمَا বলেন: একবার এক ব্যক্তি রাসূলে করীম صَلَّی اللهُ عَلَیْہِ وَاٰلِہٖ وَسَلَّم ’র খিদমতে উপস্থিত হলো আর আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! উত্তম আমল কোনটি? ইরশাদ করলেন: তোমার জন্য আবশ্যক হলো حال مُرْتحِلْ (অর্থাৎ গন্তব্যস্থলে পৌঁছার পর পূনরায় সফর  সূচনাকারী) হয়ে যাও! সে আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! حال مُرْتحِلْ মানে কি? ইরশাদ করলেন: সেটা হলো সাহিবে কুরআন, যে কুরআনে করীম শুরু থেকে তিলাওয়াত আরম্ভ করে এবং শেষ পর্যন্ত পৌঁছে যায়, যখন কুরআনে করীম পরিপূর্ণ করে নেয় তখন পূনরায় সেটা শুরু করে, যখনই সে নিজের গন্তব্যস্থলে পৌঁছে, পূনরায় সফর শুরু করে দেয়। (তিরমিযী, ৬৮৪ পৃষ্ঠা, হাদীস: ২৯৪৮)"
    },
    {
        "1": "তিলাওয়াতের আশিকদের ঘটনা",
        "2": "    প্রিয় ইসলামী ভাইয়েরা! اَلْحَمْدُ لله! আমাদের বুযুর্গানে দ্বীন, আল্লাহ পাকের নেককার বান্দাগণ এমনই ছিলেন, তাঁরা প্রকৃত অর্থে কুরআনে করীমকে গুরুত্ব দিতেন, দিনরাত অধিকহারে তিলাওয়াত করা, একবার কুরআনে করীমের তিলাওয়াত পূর্ণ করার পর পূনরায় শুরু করে দেয়া, তিলাওয়াতের প্রতি বিরক্ত না হওয়া তাঁদের পবিত্র স্বভাবের অংশ বিশেষ ছিলো:\n"
    },
    {
        "1": "প্রথম খলিফা আবু বকর সিদ্দিক رَضِیَ اللهُ عَنْہُ’র তিলাওয়াতের আগ্রহ",
        "2": "    হযরত আবু বকর সিদ্দিক رَضِیَ اللهُ عَنْہُ মুসলমানদের প্রথম খলিফা, মর্যাদা সম্পন্ন সাহাবীয়ে রাসূল, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র গুহার সাথী ও রওযার সাথীও, হযরত আবু বকর সিদ্দিক رَضِیَ اللهُ عَنْہُ যখন মক্কা শরীফে তাশরিফ নিতেন, তখনো হিজরত করে মদীনায়ে পাকে তাশরিফ আনেননি, ঐসময় তিনি তাঁর ঘরে মসজিদে বাইত বানিয়ে রেখেছিলেন, তিনি ঐখানেই নফল নামায আদায় করতেন এবং কুরআন মজিদ তিলাওয়াত করতেন, হযরত আবু বকর সিদ্দিক رَضِیَ اللهُ عَنْہُ খুবই নম্র অন্তরের মানুষ ছিলেন, তিনি যখনই তিলাওয়াত করতেন তখন চক্ষু থেকে অশ্রু প্রবাহিত হতো, এই পর্যন্ত যে, তাঁর তিলাওয়াত শুনে মুশরিকরা তাঁর আশেপাশে জড়ো হয়ে যেতো আর অনেক সময় তাদের চোখ দিয়েও পানি বের হয়ে যেতো। (বুখারী, পৃষ্ঠা: ৫৯১, হাদীস: ২২৯৭)"
    },
    {
        "1": "হযরত আব্দুল্লাহ বিন ওমর رَضِیَ اللهُ عَنْہُمَا’র তিলাওয়াতের আগ্রহ",
        "2": "    হযরত নাফে رَضِیَ اللهُ عَنْہُ হযরত আব্দুল্লাহ বিন ওমর رَضِیَ اللهُ عَنْہُمَا ’র গোলাম ছিলেন, তাঁকে জিজ্ঞাসা করলেন: হযরত আব্দুল্লাহ বিন ওমর ঘরে অবস্থান করে কি করেন? হযরত নাফে رَضِیَ اللهُ عَنْہُ বললেন: হযরত আব্দুল্লাহ বিন ওমর رَضِیَ اللهُ عَنْہُمَا যা কিছু করতেন, সেগুলোর অভ্যাস করা সাধারণ লোকদের জন্য সহজ বিষয় নয়। হযরত আব্দুল্লাহ বিন ওমর رَضِیَ اللهُ عَنْہُمَا ’র অভ্যাস ছিলো: প্রতিটি নামাযের জন্য তাজা অযু করতেন এবং নামাযের মধ্যবর্তী সময় কুরআন তিলাওয়াতের মাধ্যমে অতিবাহিত করতেন।\n(তারিখে দামেস্ক, ৩১/১২৮)\n\n\n"
    },
    {
        "1": "হযরত ওমর বিন আব্দুল আযীয رَحْمَۃُ اللهِ عَلَیْہِ ’র তিলাওয়াতের আগ্রহ",
        "2": "    হযরত ওমর বিন আব্দুল আযীয رَحْمَۃُ اللهِ عَلَیْہِ ও কুরআনের তিলাওয়াতকারী আশিকদের  তালিকায় অন্যতম স্থানের অধিকারী, তিনি খোদাভীতি সম্পন্ন ছিলেন, বিশেষ করে এমন আয়াত যেগুলোর মধ্যে কিয়ামত ও পরকালের হিসাব নিকাশের আলোচনা হতো, সেগুলো পাঠ করে তিনি খোদাভীতিতে কম্পন করতে থাকতেন আবার কখনো অজ্ঞান হয়ে যেতেন। একবার হযরত ওমর বিন আব্দুল আযীয رَحْمَۃُ اللهِ عَلَیْہِ সূরা ক্বারিয়ার এই আয়াত তিলাওয়াত করলেন:\nیَوۡمَ یَکُوۡنُ  النَّاسُ کَالۡفَرَاشِ الۡمَبۡثُوۡثِ ۙ(۴) وَ تَکُوۡنُ  الۡجِبَالُ کَالۡعِہۡنِ الۡمَنۡفُوۡشِ ؕ(۵)\n(পারা: ৩০, সূরা ক্বারিয়া, আয়াত: ৪-৫)\nকানযুল ঈমান থেকে অনুবাদ: যেদিন মানুষ হবে যেন বিক্ষিপ্তভাবে ছড়ানো পতঙ্গসমূহ, এবং পর্বতসমূহ এমন হবে যেন বিধূনিত রুই।\n    এই আয়াত পাঠ করতেই হযরত ওমর বিন আব্দুল আযীয رَحْمَۃُ اللهِ عَلَیْہِ ’র একটি আওয়াজ বের হলো এবং তিনি অজ্ঞান হয়ে মাটিতে লুটিয়ে পড়লেন। (আল মুনতাযিম ফি তারিখুল মালুক ওয়াল উমাম, ৭/ ৭২) হযরত ওমর বিন আব্দুল আযীয رَحْمَۃُ اللهِ عَلَیْہِ নিজের শেষ মুহূর্তে কুরআন তিলাওয়াতে মশগুল ছিলেন, ইন্তিকালের সময় তাঁর যবান মোবারকে এই আয়াতে করীমা অব্যাহত ছিলো:\nتِلۡکَ الدَّارُ الۡاٰخِرَۃُ  نَجۡعَلُہَا لِلَّذِیۡنَ لَا یُرِیۡدُوۡنَ عُلُوًّا فِی الۡاَرۡضِ وَ لَا فَسَادًا ؕ\n وَ الۡعَاقِبَۃُ  لِلۡمُتَّقِیۡنَ\n(পারা: ২০, সূরা ক্বসাস, আয়াত: ৮৩)\nকানযুল ঈমান থেকে অনুবাদ: এটা আখিরাতের আবাস, আমি তাদেরই জন্য নির্ধারিত করি যারা ভূ-পৃষ্ঠে অহংকার চায়না এবং না অশান্তি, এবং পরকালের শুভ-পরিণাম খোদাভীরুদেরই।"
    },
    {
        "1": "ইমামে আযম رَحْمَۃُ اللهِ عَلَیْہِ ’র তিলাওয়াতের প্রতি প্রবল আগ্রহ",
        "2": "    * কোটি কোটি হানাফীদের ইমাম, ইমামে আযম আবু হানীফা رَحْمَۃُ اللهِ عَلَیْہِ ৪৫ বছর পর্যন্ত ইশারের অযু দিয়ে ফজরের নামায আদায় করেছেন, ইমামে আযম رَحْمَۃُ اللهِ عَلَیْہِ রমযানুল মোবারকে ৬১টি কুরআনে করীমের খতম আদায় করতেন, ৩০ খতম কুরআনে মজিদ দিনে আর ৩০ খতম কুরআনে মজিদ রাতে আর একটি তারাবীতে। (বাহারে শরীয়াত, ১/৬৯৫, অংশ: ৪) * একটি বর্ণনা মোতাবেক ইমামে আযম رَحْمَۃُ اللهِ عَلَیْہِ ৫৫ বার হজ্ব করেছেন এবং যেই স্থানে তিনি ওফাত লাভ করেছেন, সেই স্থানে তিনি ৭ হাজার  বার কুরআনে পাকের খতম দিয়েছেন। (ফয়যানে সুন্নাত, ১০৯৫ পৃষ্ঠা) * সায়্যিদি আ’লা হযরত, ইমামে আহলে সুন্নাত ইমাম আহমদ রযা খাঁন رَحْمَۃُ اللهِ عَلَیْہِ বলেন: ইমামগণের ইমাম, ইমামে আযম رَحْمَۃُ اللهِ عَلَیْہِ ’র ৩০ বছর পর্যন্ত এই ধারাবাহিকতা ছিলো: তিনি প্রতি রাতে এক রাকাতে পুরো কুরআনে করীমের খতম আদায় করতেন। (ফতোওয়ায়ে রযবীয়া, ৭ / ৪৭৬)"
    },
    {
        "1": "সারা রাত নামাযের মধ্যে তিলাওয়াত করতে থাকেন",
        "2": "    হযরত ইবনে আবি যায়িদ رَحْمَۃُ اللهِ عَلَیْہِ বলেন: আমি একাকীত্বে ইমামে আযম رَحْمَۃُ اللهِ عَلَیْہِ ’র কাছ থেকে কোন মাসআলা জিজ্ঞাসা করতে  চেয়েছিলাম, সুতরাং আমি ইশারের নামায তাঁর মসজিদে আদায় করলাম, নামাযীগণ নামায পড়ে চলে গেলো, আমি প্রশ্ন করার জন্য রয়ে গেলাম, ইমামে আযম رَحْمَۃُ اللهِ عَلَیْہِ ’র আমার উপস্থিতির ব্যাপারে জানা ছিলো না, তিনি দাঁড়িয়ে নামাযের মধ্যে কুরআন পাঠ করা শুরু করে দিলেন, আমি অপেক্ষায় রইলাম, কখন ইমাম আযম رَحْمَۃُ اللهِ عَلَیْہِ অবসর হবেন আর আমি মাসআলা জিজ্ঞাসা করবো, কিন্তু ইমাম আযম رَحْمَۃُ اللهِ عَلَیْہِ তিলাওয়াত করতে রইলেন, করতে রইলেন, পারা: ২৭, সূরা তুর এর এই আয়াতে পৌঁছলেন:\nفَمَنَّ اللّٰہُ عَلَیۡنَا وَ  وَقٰىنَا عَذَابَ السَّمُوۡمِ\n(পারা: ২৭, সূরা তুর, আয়াত: ২৭)\nকানযুল ঈমান থেকে অনুবাদ: অতঃপর আল্লাহ আমাদের উপর অনুগ্রহ করেছেন এবং আমাদেরকে ‘লু’-এর শাস্তি থেকে রক্ষা করেছেন।\n    তখন ইমাম আযম رَحْمَۃُ اللهِ عَلَیْہِ ’র কম্পন সৃষ্টি হলো, তিনি এই আয়াতটি বার বার পড়তে রইলেন, এই পর্যন্ত যে সকাল হয়ে গেলো এবং মুয়াজ্জিন ফজরের আযান দিয়ে দিলো। (হিকায়াতে অর নসীহতে, ৩৩৫ পৃষ্ঠা)"
    },
    {
        "1": "ইমাম বুখারী رَحْمَۃُ اللهِ عَلَیْہِ ’র তিলাওয়াতের প্রতি প্রবল আগ্রহ",
        "2": "    হাদীসে পাকের অনেক বড় ইমাম, ইমাম মুহাম্মদ বিন ইসমাঈল বুখারী رَحْمَۃُ اللهِ عَلَیْہِ ’র তিলাওয়াতের প্রতি প্রবল ভালোবাসা ছিলো, তিনি রমযানুল মোবারকে প্রতিদিন একটি করে কুরআনে পাকের খতম দিতেন  এবং রাতের নফলে প্রতি তিনরাতে একটি করে খতম দিতেন।\n(হিদায়াতুস সারী, ৭২ পৃষ্ঠা)\n    একদিন ইমাম বুখারী رَحْمَۃُ اللهِ عَلَیْہِ নামায আদায় করছিলেন, ঐসময় মৌমাছি তাঁকে ১৭বার দংশন করলো, নামায সম্পন্ন করার পর তিনি বললেন: একটু দেখো তো কি জিনিস যা আমাকে নামাযের মধ্যে কষ্ট দিচ্ছিলো? শিষ্যরা দেখলেন তাঁর পিঠে ১৭টি স্থানে ফুলা ছিলো। ইমাম বুখারী رَحْمَۃُ اللهِ عَلَیْہِ মৌমাছি ১৭টি স্থানে দংশন করার পরও নামায ভঙ্গ না করার ব্যাপারে বললেন: আমি একটি আয়াত তিলাওয়াত করছিলাম আর আমার এই লক্ষ্য ছিলো যে আমি এই আয়াতটি পূর্ণ করে নিবো।\n(হিদায়াতুস সারী, ৭০ পৃষ্ঠা)"
    },
    {
        "1": "হযরত আসওয়াদ رَحْمَۃُ اللهِ عَلَیْہِ ’র তিলাওয়াতের প্রতি প্রবল আগ্রহ",
        "2": "    হযরত আসওয়াদ বিন ইয়াযিদ رَحْمَۃُ اللهِ عَلَیْہِ অনেক ইবাদতকারী ছিলেন, তিনিও সাহাবায়ে কেরাম عَلَیْہِمُ الرِّضْوَان ’র সংস্পর্শ লাভ করেছেন, কুরআন তিলাওয়াতের প্রতি খুবই আন্তরিক ছিলেন, তিনি প্রতি ৬দিনে একটি করে কুরআনে পাকের খতম দিতেন এবং রমযানুল মোবারকে তাঁর এই আন্তরিকতা খুবই বৃদ্ধি পেতো, তাঁর পবিত্র স্বভাব ছিলো: মাগরিবের পর থেকে ইশা পর্যন্ত আরাম করতেন, অতঃপর পুরো রাত কুরআন তিলাওয়াত করে অতিবাহিত করতেন, প্রতি দুইটি রাতে একবার খতম আদায় করতেন, জীবনের শেষ দিনগুলোতে তিনি খুবই অসুস্থ হয়ে গিয়েছিলেন, তীব্র অসুস্থতার কারণে পাশ্ব পরিবর্তন করা কঠিন হতো, তারপরও তাঁর তিলাওয়াতের আগ্রহ কমলো না, নিজের ভাতিজা হযরত ইব্রাহীম নাখয়ী رَحْمَۃُ اللهِ عَلَیْہِ ’র সহায়তা নিয়ে তিলাওয়াত করতেন।\n(ত্ববকাতুল কুবরা লি ইবনে সা’দ, ৬/ ১৩৭ ও ১৩৮)"
    },
    {
        "1": "ইমাম না’ফে رَحْمَۃُ اللهِ عَلَیْہِ ’র তিলাওয়াতের প্রতি আগ্রহ",
        "2": "    ইমাম না’ফে মাদানী رَحْمَۃُ اللهِ عَلَیْہِ কিরাতের ইমাম ছিলেন, তিনি পূর্বে গোলাম ছিলেন, অতঃপর আল্লাহ পাক তাঁকে মুক্ত হওয়ার নেয়ামত দান করেন, ইমাম না’ফে رَحْمَۃُ اللهِ عَلَیْہِ ৭০জন তাবেয়ীদের কাছ থেকে কুরআনে করীম পড়ার সৌভাগ্য অর্জন করেছেন, এরপর থেকে পুরো জীবন কুরআনে করীম পড়তে পড়তে অতিবাহিত করেন। মসজিদে নববী শরীফে ৭০ বছর পর্যন্ত কুরআনের শিক্ষা দিতে থাকেন। যখন তিনি কুরআনে করীম পড়াতেন তখন মুখ থেকে সুগন্ধি বের হতো, কেউ জিজ্ঞাসা করলো: আপনি কি সুগন্ধি ব্যবহার করেছেন নাকি? বললেন: না, আমি সুগন্ধি ব্যবহার করি নাই, একবার আমার স্বপ্নে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র দিদার নসীব হলো, সুগন্ধময় নবী, মুহাম্মদে আরবী صَلَّی اللهُ عَلَیْہِ وَاٰلِہٖ وَسَلَّم আমার মুখের নিকটবর্তী হয়ে তিলাওয়াত করেছিলেন, ঐদিন থেকে আমার মুখ থেকে সুগন্ধি বের হয়। (মা’রিফাতু কুররায়িল কিবার লিয যাহবী, ১/ ১০৮)"
    },
    {
        "1": "ইমাম আবু বকর رَحْمَۃُ اللهِ عَلَیْہِ ’র তিলাওয়াতের আগ্রহ",
        "2": "    ইমাম আবু বকর বিন আইয়াশ رَحْمَۃُ اللهِ عَلَیْہِ ও কিরাতের অনেক বড় ইমাম ছিলেন, তিনি তাঁর পুরোটা জীবন কুরআনে করীম পড়া ও পড়ানোর কাজে অতিবাহিত করেন, ইমাম আবু বকর رَحْمَۃُ اللهِ عَلَیْہِ ’র ৪০ বছর এই রুটিন ছিলো: প্রতিদিন একটি করে খতম আদায় করতেন। (সিয়ারু আ’লামুন নুবালা, ৭/৬৮৬) ৫০ বছর পর্যন্ত তাঁর জন্য বিছানা বিছানো হয়নি। (সিয়ারু আ’লামুন নুবালা, ৭/ ৬৮৩) প্রতি রাতে ইবাদত করতেন। যখন তাঁর ওফাতের সময় ঘনিয়ে আসলো তখন তাঁর বোন কান্না করতে লাগলেন, তিনি বললেন: কেন কান্না করছো? অতঃপর ঘরের একটি কোণার দিকে ইশারা করে বললেন: আমি ঐ স্থানে ১০ হাজার বার কুরআনে মজিদ খতম করেছি।\n(সিয়ারু আ’লামুন নুবালা, ৭/৬৮৬)"
    },
    {
        "1": "৩জন তিলাওয়াতের আশিক",
        "2": "    হযরত ইমাম কাত্তানী رَحْمَۃُ اللهِ عَلَیْہِ অনেক বড় আলিমে দ্বীন ছিলেন, তিনি তাওয়াফের মধ্যে ১২ হাজার বার কুরআনে পাকের খতম আদায় করেছেন। (সিয়ারু আ’লামুন নুবালা, ৭/ ৪৬৯) * হযরত আবু বকর رَحْمَۃُ اللهِ عَلَیْہِ আল্লাহ পাকের নেককার বুযুর্গ হয়েও তিনি ৪০ বছর এভাবে অতিবাহিত করলেন: প্রতিদিন একবার কুরআনে করীমের খতম আদায় করতেন। (সিয়ারু  আ’লামুন নুবলা, ৭/ ৬৮৬) * হযরত মুহাম্মদ বিন কা’ব কুরযী رَحْمَۃُ اللهِ عَلَیْہِ অনেক উচ্চ মর্যাদার তাবেয়ী ছিলেন (অর্থাৎ তিনি সাহাবীয়ে রাসূলের যিয়ারত করেছেন) তিনি কুরআনে পাকের তিলাওয়াতের প্রতি প্রবল আগ্রহ রাখতেন, তিনি হযরত মুহাম্মদ বিন কা’ব কুরযী رَحْمَۃُ اللهِ عَلَیْہِ বলেন: সারা রাত গভীর চিন্তা-ভাবনা করতে করতে সূরা যিলযাল ও সূরা ক্বারিয়া ব্যতীত কিছুই না পড়া আমার কাছে পুরো কুরআন শরীফ পড়ার চেয়ে অধিক পছন্দনীয়। (হিলয়াতুল আউলিয়া, ৩/২৪৯, নং: ৩৮৪৮)"
    },
    {
        "1": "তিলাওয়াতের প্রতি আগ্রহী শাহজাদা",
        "2": "    গুজরাটের একজন প্রসিদ্ধ বাদশাহ হলো সুলতান মাহমুদ আউয়াল। ৯ হিজরীতে গুজরাটের শাসন ক্ষমতা তার হাতে ছিলো, একবার রমযানুল মোবারকের ২৬তম রাতে, সুলতান মাহমুদ আউয়াল ওলামায়ে কেরামগণের খিদমতে উপস্থিত ছিলো এবং কুরআনে পাকের তিলাওয়াতের ফযীলত বর্ণনা করা হচ্ছিলো, এক আলিম সাহেব বললেন: কিয়ামতের দিন সূর্য নিকটবর্তী এসে যাবে, প্রত্যেক লোক পেরেশানীর মধ্যে থাকবে কিন্তু যে কুরআনে করীমের হাফিয হবে, সে এবং তার মাতা পিতা রহমতের নূরের ছায়ার মধ্যে থাকবে, তাদের উপর সূর্যের তাপ প্রভাব ফেলতে পারবে না। এটা শুনে সুলতান দীর্ঘ শ্বাস ফেলে বলল: হায় আফসোস! আমার ছেলেদের মধ্যে কেউ হাফিযে কুরআন নেই, সুতরাং আমি তো এই সৌভাগ্য অর্জন করতে পারবো না।\n    ঐ মজলিশে সুলতান মাহমুদের পুত্র খলিল খাঁনও উপস্থিত ছিলেন, ঈদের পর খলিল খাঁন অন্য শহরে চলে গেলেন এবং কুরআনে করীম হিফয (মুখস্ত) করা শুরু করে দিলেন, খলিল খাঁন দিন রাত কষ্ট করতে রইলেন, কুরআনে করীম খুব তিলাওয়াত করলেন, খুবই কষ্ট সহকারে কুরআনে করীম মুখস্ত করতে রইলেন, এই পর্যন্ত যে চোখে লাল বর্ণ ধারন করলো, ডাক্তার বলল: রাতে জাগ্রত ও অধিকহারে তিলাওয়াতের কারণে চোখ লাল হয়েগেছে, সুতরাং কিছুদিনের জন্য আরাম করুন। খলিল খাঁন ব্যাকুল হয়ে বললেন: চোখ লাল হয়েগেছে তো কি হয়েছে, اِنْ شَآءَالله এই লালবর্ণ দুনিয়া ও আখিরাতে (অর্থাৎ সফলতা) নিয়ে আসবে, আমি আমার তিলাওয়াতের মধ্যে কমতি করবো না। শেষ পর্যন্ত এক বছর দিনরাত পরিশ্রম করার পর খলিল খাঁন হাফিযে কুরআন হয়ে গেলেন এবং পরের বছর তার পিতা সুলতান মাহমুদের কাছে গেলেন আর বললেন: এই বছর রমযানুল মোবারকে তারাবীতে (কুরআনে পাক) আমি শুনাবো। সুলতান খুশি হয়ে জিজ্ঞাসা করলেন: তুমি আবার কখন হাফিয হয়েছে? খলিল খাঁন তার পিতাকে ঐ ঘটনা স্মরণ করিয়ে দিলেন এবং ওলামায়ে কেরামগণের আলোচনার কথা মনে করিয়ে দিলেন আর বললেন: ব্যস আমি তখন থেকে কুরআনে করীম মুখস্ত করা শুরু করে দিয়েছিলাম আর এখন আমি হাফিয। সুলতান মাহমুদ তার মেধাবী পুত্রকে তারাবীহ পড়াতে অনুমতি দিলেন, খলিল খাঁন প্রথমদিন তারাবীতে পুরো কুরআন শরীফ খতম করেন, সুলতান পিছনে দাঁড়িয়ে শুনতে রইলেন, পরের দিন পূনরায় কুরআনে করীম খতম দেন, সুলতান পিছনে দাঁড়িয়ে শুনতে রইলেন, প্রথমে ১৬ তারাবীতে খলিল খাঁন ১৬ খতম আদায় করেন, ১৬তম দিনে সুলতান মাহমুদ তার মেধাবী পুত্রকে নিজের বুকে লাগালেন, কপালে চুমা দিয়ে বললেন: খলিল খাঁন! তোমার কৃতজ্ঞতা কিভাবে আদায় করবো যে, তুমি আমার জন্য কিয়ামতের দিনের সূর্যের তাপ থেকে বাঁচার পাথেয় করে দিলে।"
    },
    {
        "1": "ঈর্ষা কার উপর করবেন?",
        "2": "    হে আশিকানে রাসূল! চিন্তা করুন! এরা কেমন বুযুর্গ ছিলেন, এদের কুরআন তিলাওয়াতের প্রতি কেমন আগ্রহ ছিলো? কেউ প্রতিদিন কুরআন খতম করতেন, আবার কেউ ২দিনে একবার সম্পূর্ণ কুরআন মজিদ পাঠ করতো, কেউ পুরো জীবনে ১৮ হাজার বার কুরআনে পাকের খতম আদায় করার সৌভাগ্য অর্জন করেছেন, কেউ ১২ হাজার বার কুরআন মজিদ সম্পূর্ণ পাঠ করেছে। এদের উপর ঈর্ষা করা উচিত, আমাদের অবস্থা তো এমন হয়ে গিয়েছে: আমরা দুনিয়াবী জীবন যাপনের ক্ষেত্রে ঈর্ষা করে থাকি * কোন দামী গাড়ি দেখি তো অনিচ্ছায় মুখ থেকে আহ! শব্দটি বের হয়ে যায়; কোন ভালো গাড়ি...!! কখন যে আল্লাহ পাক আমাকে দান  করবেন * কোন আলীশান বিল্ডিংয়ের পাশ দিয়ে অতিত্রুম করি তো নির্দ্বিধায় বলি: কি আলীশান দালান * কোন চাকুরিজীবীকে দেখি তো ঈর্ষা করি * কোন ধনী ব্যক্তিকে দেখে তো ঈর্ষা করি * কারো ব্যাংক ব্যালেন্স সম্পর্কে শুনি তো মুখে পানি চলে আসে। হায়! তিলাওয়াতের আশিকদের প্রতি ঈর্ষাকারী হয়ে যেতাম।  আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: ঈর্ষা শুধুমাত্র দুই শ্রেণির লোকের উপর রয়েছে: (১) একজন হলো সেই, যাকে আল্লাহ পাক কুরআন দান করেছেন আর সেই এটাকে দিনরাত তিলাওয়াত করে (২) অপরজন হলো সেই, যাকে আল্লাহ পাক সম্পদ দান করেছেন আর সে দিন রাত তার সম্পদ আল্লাহ পাকের রাস্তায় ব্যয় করে। (মুসলিম, ২৯৩ পৃষ্ঠা, হাদীস: ২৬৭)\n"
    },
    {
        "1": "৬ নং নেক আমলের প্রতি উৎসাহ প্রদান",
        "2": "    প্রিয় ইসলামী ভাইয়েরা! কুরআন তিলাওয়াত ও অন্যান্য নেক আমলের উৎসাহ পাওয়ার জন্য দা’ওয়াতে ইসলামী দ্বীনি পরিবেশের সাথে সম্পৃক্ত হয়ে যান এবং ১২ দ্বীনি কাজের মধ্যে অংশ গ্রহণ করুন। শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র দানকৃত ৭২ নেক আমলের পুস্তিকা পূরণ (Fill) করার অভ্যস করুন, ঐ ৭২ নেক আমলের মধ্য হতে একটি নেক আমল হলো ৬ নং নেক আমল যথা: আপনি কি আজ কানযুল ঈমান ও খাযায়িনুল ইরফান বা নুরুল ইরফান থেকে কমপক্ষে তিন আয়াত অনুবাদ ও তাফসীর সহকারে পড়ে বা শুনে নিয়েছেন? অথবা সীরাতুল জিনান থেকে প্রায় দুই পৃষ্ঠা পড়ে বা শুনে নিয়েছেন? এই নেক আমলের উপর আমলের বরকতে না শুধুমাত্র আমাদের কুরআনে পাকের তিলাওয়াতের সুযোগ মিলবে বরং তাফসীর সহকারে পাঠ করার কারণে কুরআন বুঝারও সৌভাগ্য হবে।"
    },
    {
        "1": "তিলাওয়াতের আগ্রহ সৃষ্টি করুন!",
        "2": "    প্রিয় ইসলামী ভাইয়েরা! আমাদেরও উচিত, অন্তরে তিলাওয়াতের আগ্রহ বৃদ্ধি করা এবং প্রতিদিন কিছু না কিছু তিলাওয়াত অবশ্যই করুন, সম্ভব হয় তো সূরা সমূহ মুখস্ত করে নিন, পবিত্র রমযান মাস, এই মাসে তো কুরআন তিলাওয়াতের মানসিকতা তৈরী হয়ে থাকে এতে নিয়মিত  পড়তে থাকুন বরং নামাযের মধ্যে ঐসব সূরা তিলাওয়াত করুন, اِنْ شَآءَالله অসংখ্য সাওয়াব নসীব হবে। হাদীসে পাকে রয়েছে: আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে নামাযের মধ্যে দাঁড়িয়ে তিলাওয়াত করে, তার জন্য প্রতিটি হরফের বিনিময়ে ১০০টি নেকী রয়েছে, যে নামাযের মধ্যে বসে তিলাওয়াত করে, আল্লাহ পাক তার প্রতিটি হরফের বিনিময়ে ৫০টি নেকী লিপিবদ্ধ করেন, যে নামায ব্যতীত (অন্য সময়) কুরআন তিলাওয়াত করে, তার জন্য প্রতিটি হরফের বিনিময়ে ১০টি নেকী রয়েছে, যে সাওয়াবের নিয়্যতে কুরআনে মজিদের তিলাওয়াত শুনে, তার জন্য প্রতিটি হরফে নেকী লিপিবদ্ধ করেন এবং যে পুরো কুরআন শরীফ তিলাওয়াত করে, আল্লাহ পাকের নিকট তার জন্য একটি মকবুল দোয়া রয়েছে। (তাম্বীহুল গাফেলীন, ২৩৯ পৃষ্ঠা)"
    },
    {
        "1": "কুরআন উন্নতি দান করে",
        "2": "    একটি হাদীসে পাকে রয়েছে: কুরআন সুপারিশকারী আর তার সুপারিশ কবুল করা হবে, যে বান্দা কুরআন মজিদকে তার ইমাম বানিয়ে নেয়, কুরআনে করীম তাকে জান্নাতের দিকে নিয়ে যায় আর যে বান্দা কুরআন মজিদ থেকে মুখ ফিরিয়ে নেয়, তাকে জাহান্নামের দিকে চালিয়ে দেয়। (মুসান্নিফ ইবনে শায়বা, ৩ / ২২৯, হাদীস: ৬০৩০)\n    ফকিহ আবুল লাইছ সমরকন্দী رَحْمَۃُ اللهِ عَلَیْہِ বলেন: অর্থাৎ যে কুরআন মজিদ তিলাওয়াত করে, সেটার উপর আমল করে, কুরআন মজিদ তাকে জান্নাতে পৌঁছিয়ে দেয় আর যে কুরআনে করীমের সাথে বিশ্বাসঘাতকতা করে, সেটাকে তিলাওয়াত করে না, সেটার উপর আমল করে না কিয়ামতের দিন তাকে জাহান্নামের দিকে নিয়ে যাবে।\n(মুসান্নিফ ইবনে আবি শায়বা, ৩/২২৯, হাদীস: ৬০৩০)"
    },
    {
        "1": "তিনটি জিনিস অপরিচিত",
        "2": "    হযরত মুয়ায বিন জাবাল رَضِیَ اللهُ عَنْہُ হতে বর্ণিত, আল্লাহ পাকের সর্বশেষ নবী হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: দুনিয়াতে তিনটি জিনিস অপরিচিত (১) জালিমের হৃদয়ে কুরআন অপরিচিত (২) মন্দ সম্প্রদায়ের মধ্যে নেককার বান্দা এবং (৩) ঐ ঘর যেটাতে কুরআন মজিদ তিলাওয়াত করা হয় না, ঐখানে কুরআন মজিদ অপরিচিত।\n(তাম্বীহুল গাফেলীন, ২৩৯ পৃষ্ঠা)\n    الله!الله! হে আশিকানে রাসূল! চিন্তা করুন! বর্তমানে কি আমাদের প্রতিটি ঘরে এই অবস্থা নেই? ঐখানে কুরআন বিদ্যমান রয়েছে কিন্তু সেটার তিলাওয়াত নেই, অনেক দিন পর্যন্ত সেটাকে খোলে দেখা হচ্ছে না, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এমন ঘর যেখানে কুরআন বিদ্যমান রয়েছে কিন্তু তিলাওয়াত করা হয় না, ঐ ঘরে কুরআন অপরিচিত। অনুমান করুন! যদি আমরা আজ কুরআনকে ঘরের মধ্যে অপরিচিত বানিয়ে রাখি তাহলে কাল কবরে কুরআন মজিদ থেকে উপকারীতা  কিভাবে অর্জন করতে পারবো? এজন্য আমাদের উচিত আজ যদি আমরা দুনিয়াতে কুরআন মজিদকে খোলার অভ্যাস করি, খুব বেশি বেশি কুরআন তিলাওয়াত করি, নিজের রুটিন বানায়, প্রতিদিনের লক্ষ্য নির্ধারণ করি যে আমি প্রতিদিন এতো এতো পৃষ্ঠা তিলাওয়াত করবো, অতঃপর এই লক্ষ্যের উপর অটলতা সহকারে আমল করা, প্রথম প্রথম হতে পারে স্থায়িত্ব মিলবে না, সম্ভবতো কঠিন অনূভব হবে, যদি নিজেকে নিয়ন্ত্রণ রেখে, নফসকে আয়ত্বে রেখে তিলাওয়াত করতে থাকেন তবে اِنْ شَآءَالله কিছু দিনের মধ্যেই অভ্যাস হয়ে যাবে, কুরআনে করীমের ভালোবাসা অন্তরে বসে যাবে, তিলাওয়াতের মধ্যেও মন বসতে থাকবে, যদি আমরা তিলাওয়াতের অভ্যাস গড়ে নিই তাহলে اِنْ شَآءَالله অন্তরের মরিচা দূর হতে  থাকবে, অতঃপর তিলাওয়াতের সাথে সাথে কুরআন মজিদ বুঝার স্পৃহাও স্বয়ং নিজেই জাগ্রত হতে থাকবে, যখন আমরা কুরআনে করীমকে বুঝতে চেষ্টা করবো তখন اِنْ شَآءَالله এটার উপর আমল করার মানসিকতাও হয়ে যাবে, ব্যস শর্ত হলো: আমরা যেন নিয়ম অনুযায়ী ধারাবাহিকতার সাথে, তিলাওয়াতের আদবের দিকে খেয়াল রেখে তিলাওয়াত করি।\n    আল্লাহ পাক আমাদেরকে আমল করার সামর্থ্য দান করুন।\nاٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\n\nসেটাকে খোলে দেখা হচ্ছে না, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এমন ঘর যেখানে কুরআন বিদ্যমান রয়েছে কিন্তু তিলাওয়াত করা হয় না, ঐ ঘরে কুরআন অপরিচিত। অনুমান করুন! যদি আমরা আজ কুরআনকে ঘরের মধ্যে অপরিচিত বানিয়ে রাখি তাহলে কাল কবরে কুরআন মজিদ থেকে উপকারীতা  কিভাবে অর্জন করতে পারবো? এজন্য আমাদের উচিত আজ যদি আমরা দুনিয়াতে কুরআন মজিদকে খোলার অভ্যাস করি, খুব বেশি বেশি কুরআন তিলাওয়াত করি, নিজের রুটিন বানায়, প্রতিদিনের লক্ষ্য নির্ধারণ করি যে আমি প্রতিদিন এতো এতো পৃষ্ঠা তিলাওয়াত করবো, অতঃপর এই লক্ষ্যের উপর অটলতা সহকারে আমল করা, প্রথম প্রথম হতে পারে স্থায়িত্ব মিলবে না, সম্ভবতো কঠিন অনূভব হবে, যদি নিজেকে নিয়ন্ত্রণ রেখে, নফসকে আয়ত্বে রেখে তিলাওয়াত করতে থাকেন তবে اِنْ شَآءَالله কিছু দিনের মধ্যেই অভ্যাস হয়ে যাবে, কুরআনে করীমের ভালোবাসা অন্তরে বসে যাবে, তিলাওয়াতের মধ্যেও মন বসতে থাকবে, যদি আমরা তিলাওয়াতের অভ্যাস গড়ে নিই তাহলে اِنْ شَآءَالله অন্তরের মরিচা দূর হতে  থাকবে, অতঃপর তিলাওয়াতের সাথে সাথে কুরআন মজিদ বুঝার স্পৃহাও স্বয়ং নিজেই জাগ্রত হতে থাকবে, যখন আমরা কুরআনে করীমকে বুঝতে চেষ্টা করবো তখন اِنْ شَآءَالله এটার উপর আমল করার মানসিকতাও হয়ে যাবে, ব্যস শর্ত হলো: আমরা যেন নিয়ম অনুযায়ী ধারাবাহিকতার সাথে, তিলাওয়াতের আদবের দিকে খেয়াল রেখে তিলাওয়াত করি।\n    আল্লাহ পাক আমাদেরকে আমল করার সামর্থ্য দান করুন।\nاٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\n     প্রিয় ইসলামী ভাইয়েরা! বয়ান শেষ করার পূর্বে সুন্নাতের ফযীলত ও কিছু আদব বর্ণনা করার সৌভাগ্য অর্জন করছি। হুযুর নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اَحَبَّ سُنَّتِیْ فَـقَدْ اَحَبَّنِیْ وَ مَنْ اَحَبَّنِیْ کَانَ مَعِیَ فِی الْجَنَّۃِ যে আমার সুন্নাতকে ভালোবাসলো সে (মূলত) আমাকে ভালোবাসলো, আর যে আমাকে ভালোবাসলো, সে আমার সাথে জান্নাতে থাকবে।\n(মিশকাত, ১/৫৫, হাদীস: ১৭৫)\n\nসিনা তেরি সুন্নাত কা মদীনা বনে আক্বা!\nজান্নাত মে পড়োসী মুঝে তুম আপনা বানানা"
    },
    {
        "1": "তিলাওয়াতের সুন্নাত ও আদব",
        "2": "    প্রিয় ইসলামী ভাইয়েরা! তিলাওয়াতের সুন্নাত ও আদব সম্পর্কে কিছু মাদানী ফুল শুনার সৌভাগ্য অর্জন করছি। প্রথমে দুইটি নবী করীম صَلَّی اللهُ عَلَیْہِ وَاٰلِہٖ وَسَلَّم ’র বাণী শ্রবণ করি। (১) কুরআন পড়ো কেননা সেটা কিয়ামতের দিন নিজের তিলাওয়াতকারীর জন্য شفیع (সুপারিশকারী) হয়ে  আসবে। (মুসলিম, ৩১৪ পৃষ্ঠা, হাদীস: ১৮৭৪)  (২) ইরশাদ করেন: আমার উম্মতের  উত্তম ইবাদত হলো কুরআন তিলাওয়াত। (শুয়াবুল ঈমান লিল বায়হাকি, ২/৩৫৪ পৃষ্ঠা, হাদীস: ২০২২) * কুরআনে পাককে সুমধুর কণ্ঠে ও ধীরে ধীরে তিলাওয়াত করা সুন্নাত। (ইহয়াউল উলুম, ১/৮৪৩) * মুস্তাহাব হলো: অযু সহকারে কিবলামুখি হয়ে উত্তম পোশাক পরিধান করে তিলাওয়াত করা। (বাহারে শরীয়াত, অংশ: ৩, ৫৫০ পৃষ্ঠা) * তিলাওয়াতের শুরুতে “اَعُوْذُ” পড়া মুস্তাহাব এবং সূরার শুরুতে “بِسْمِ اللهِ” পড়া সুন্নাত অথবা মুস্তাহাব। (সিরাতুল জিনান, ১/২১ পৃষ্ঠা) * কুরআন মজিদ দেখে দেখে মুখে তিলাওয়াত করা মুখস্ত পড়ার চেয়ে উত্তম। (সিরাতুল জিনান, ১/২১) * কুরআনে করীম দেখে দেখে তিলাওয়াত করার ক্ষেত্রে দুই হাজার নেকী লেখা হয় এবং মুখস্ত পড়ার ক্ষেত্রে এক হাজার।\n\n(কানযুল উম্মাল, নং: ২৩০১, ১/২৬০)\n"
    },
    {
        "1": "ঘোষণা",
        "2": "    তিলাওয়াতের অবশিষ্ট মাদানী ফুল তরবিয়্যতি হালকায় বর্ণনা করা হবে, সুতরাং এই মাদানী ফুল সমূহ জানতে তরবিয়্যতি হালকায় অবশ্যই অংশ গ্রহণ করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]