[
    {
        "1": "প্রিয় নবী ﷺ এর মেরাজের সফর",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে। মনে রাখবেন! মসজিদে খাওয়া-দাওয়া ও ঘুমানো, সাহরী, ইফতার করা এমনকি যমযমের পানি বা ফুঁক দেয়া পানি পানও শরয়ীভাবে জায়িয নয় তবে যদি ইতিকাফের নিয়্যত থাকে তবে এই সকল কাজ সাধারনভাবে জায়িয হয়ে যাবে। ইতিকাফের নিয়্যত শুধুমাত্র খাওয়া দাওয়া, পান করা বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "     প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلّٰى عَلَيَّ حِينَ يُصْبِحُ عَشْرًا وَحِينَ يُمْسِي عَشْرًا اَدْرَكَتْهُ شَفَاعَتِي يَوْمَ الْقِيَامَةِ\n     অর্থাৎ যে আমার প্রতি সকাল ও সন্ধ্যা দশবার করে দরূদ শরীফ পাঠ করবে, তার কিয়ামতের দিন আমার শাফায়াত নসীব হবে।\n(মাজমাউয যাওয়াইদ, কিতাবুল আযকার, ১০/১৬৩, হাদীস ১৭০২২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "বয়ান শুনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল।  (জামে সগীর, ৮১ পৃষ্ঠা, হাদীস: ১২৮৪)\n     হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "মহান ও বরকতময় রাত",
        "2": "    হে আশিকানে রাসূল! আজ ১৪৪৪ হিজরীর রজবুল মুরাজ্জবের ২৭তম রাত অর্থাৎ শবে মে’রাজ, আল্লাহ পাকের লাখো লাখো কৃতজ্ঞতা যে, তিনি আরো একবার আমাদেরকে এই মহত্বপূর্ণ ও বরকতময় মহান এবং পবিত্র রাত দান করেছেন।\n    اَلْحَمْدُ لِلّٰه আজকের রাত হলো সেই মহান ও আলোকময় উজ্জ্বল রাত, যে মেরাজের রাতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে এক মহান মুজিযা দান করা হয়েছে। আজকের রাতই সকল ফিরিশতার সর্দার হযরত জিব্রাঈল আমিন عَلَیْہِ السَّلَام নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর পবিত্র খেদমতে খুবই দ্রুতগামী বাহন “বুরাক” নিয়ে উপস্থিত হয়েছিলেন, প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم কে দুলা সাজিয়েছেন, বিনম্র আদব সহকারে বুরাকের উপর আরোহন করানো হলো, রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم রাতারাতি মক্কা শরীফ থেকে বায়তুল মুকাদ্দাস পৌঁছলেন, নবী করীম  صَلَّی اللهُ عَلَیْہِ وَاٰلِہٖ وَسَلَّم কে স্বাগত জানানো হলো, প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم সমস্ত আম্বিয়ায়ে কিরামের ইমামতি করলেন, আজকের রাতেই নবী করীম صَلَّی اللهُ عَلَیْہِ وَاٰلِہٖ وَسَلَّم সকল আসমানে পরিভ্রমন করে এর আশ্চর্য বিষয়াবলী অবলোকন করেন, আজকের রাতেই প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم প্রতিটি আসমানে আম্বিয়ায়ে কিরামের عَلَیْهِمُ السَّلَام সাথে সাক্ষাত করলেন, আজকের রাতেই নবী করীম صَلَّی اللهُ عَلَیْہِ وَاٰلِہٖ وَسَلَّم সিদরাতুল মুনতাহায়ও গেলেন, এই স্থানে পৌঁছেই জিব্রাঈল আমিন\nعَلَیْہِ السَّلَام সামনে অগ্রসর হতে অপারগতা প্রকাশ করে নিলেন, আজকের রাতেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم সেই স্থানে পৌঁছলেন, যেখানে জ্ঞানও কাজ করে না, আজকের রাতেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে বিশেষ নেয়ামত দান করা হয়েছে, আজকের রাতেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে প্রথমে ৫০ ওয়াক্ত নামায উপহার স্বরূপ আল্লাহ পাকের দরবার থেকে দান করা হয়েছে, যা কমানোর পর পাঁচ ওয়াক্ত নামায হিসেবে আমাদের উপর ফরয করা হয়েছে, আজকের রাতেই নবী করীম صَلَّی اللهُ عَلَیْہِ وَاٰلِہٖ وَسَلَّم জান্নাত ও দোযখ পর্যবেক্ষণ করেছেন, আজকের রাতেই প্রিয় নবী  صَلَّی اللهُ عَلَیْہِ وَاٰلِہٖ وَسَلَّم এর আল্লাহ পাকের বিশেষ নৈকট্য অর্জিত হয়, আজকের রাতেই রাসূলে পাক صَلَّی اللهُ عَلَیْہِ وَاٰلِہٖ وَسَلَّم কপালের চোখেই সম্পূর্ণ জাগ্রত অবস্থায় আল্লাহ পাকের দীদার করেন। আসুন! মে’রাজের সফরের ঈমান সতেজকারী ও চিত্তাকর্ষক দিক গুলো সম্পর্কে শ্রবণ করি।"
    },
    {
        "1": "মে’রাজের সফরের সারমর্ম",
        "2": "    “তাফসীরে সিরাতুল জিনান” ৫ম খন্ডের ৪১৪ পৃষ্ঠায় রয়েছে: মে’রাজের রাতে হযরত জিব্রাঈল আমিন عَلَیْہِ السَّلَام প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলেন, রাসূলে পাক صَلَّی اللهُ عَلَیْہِ وَاٰلِہٖ وَسَلَّم কে মে’রাজের সুসংবাদ শুনালেন এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পবিত্র বক্ষ খুলে তা যমযমের পানি দ্বারা ধৌত করলেন, অতঃপর এতে প্রজ্ঞা ও ঈমান পূর্ণ করে দিলেন। এরপর প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে বুরাক (নামক বাহন) উপস্থাপন করা হলো এবং খুবই আদব ও সম্মান পূর্বক তাতে আরোহন করিয়ে মসজিদে আকসার দিকে নিয়ে যাওয়া হলো। বায়তুল মুকাদ্দাসে রাসূলে পাক صَلَّی اللهُ عَلَیْہِ وَاٰلِہٖ وَسَلَّم সকল নবী ও রাসূলগণের عَلَیْهِمُ السَّلَام ইমামতি করলেন। অতঃপর সেখান থেকে আসমানের দিকে সফরের প্রতি মনোনিবেশ করলেন, হযরত জিব্রাঈল আমীন عَلَیْہِ السَّلَام একে একে সকল আসমানের দরজা খুলালেন, প্রথম আসমানে হযরত আদম عَلَیْہِ السَّلَام, দ্বিতীয় আসমানে হযরত ইয়াহইয়া ও হযরত ঈসা عَلَیْہِمَا السَّلَام, তৃতীয় আসমানে হযরত ইউসুফ عَلَیْہِ السَّلَام, চতুর্থ আসমানে হযরত ইদ্রিস عَلَیْہِ السَّلَام, পঞ্চম আসমানে হযরত হারুন عَلَیْہِ السَّلَام, ষষ্ট আসমানে হযরত মূসা عَلَیْہِ السَّلَام এবং সপ্তম আসমানে হযরত ইব্রাহিম عَلَیْہِ السَّلَام প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর যিয়ারত ও সাক্ষাৎ দ্বারা ধন্য হলেন, তাঁরা হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم কে সম্মান প্রদর্শন করলেন এবং সুভাগমনের মুবারকবাদ জ্ঞাপন করলেন, এমনকি নবী করীম صَلَّی اللهُ عَلَیْہِ وَاٰلِہٖ وَسَلَّم এক আসমান থেকে আরেক আসমানের দিকে সফর করতেন এবং সেখানকার বিস্ময়গুলো অবলোকন করতে করতে সকল নৈকট্যশীল ফিরিশতাগণের শেষ গন্তব্য সিদরাতুল মুনতাহা পর্যন্ত পৌঁছে গেলেন। এই স্থান অতিক্রম করার যেহেতু কোন নৈকট্যশীল ফিরিশতাগণেরও সুযোগ নেই, তাই হযরত জিব্রাঈল আমিন عَلَیْهِمُ السَّلَام একত্রে সামনে অগ্রসর হতে অপারগতা জানিয়ে সেখানেই রয়ে গেলেন, অতঃপর বিশেষ নৈকট্যময় স্থানে রাসূলে পাক صَلَّی اللهُ عَلَیْہِ وَاٰلِہٖ وَسَلَّم উপস্থিত হলেন এবং সেই মহান নৈকট্যে পৌঁছলেন যে, যার কল্পনাও সৃষ্টির (মানুষের) চিন্তা ভাবনাও পৌঁছতে অক্ষম। সেখানে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর প্রতি বিশেষ দয়া ও অনুগ্রহ এবং তিনি আল্লাহর নেয়ামত ও বিশেষ নেয়ামত দ্বারা ধন্য হলেন, জমিন ও আসমানের রাজত্ব (Kingship) আর তাঁর চেয়ে উত্তম ও মহান জ্ঞান অর্জন করেন। উম্মতের জন্য নামায ফরয হলো, প্রিয় নবী صَلَّی اللهُ عَلَیْہِ وَاٰلِہٖ وَسَلَّم কিছু গুনাহগারের জন্য শাফায়াত করলেন, জান্নাত ও দোযখ ভ্রমন করলেন এবং অতঃপর দুনিয়ায় নিজের স্থানে তাশরীফ নিয়ে এলেন।  (সীরাতুল জিনান, ৫/৪১৪-৪১৫)\n\nআল্লাহর দয়া       মারহাবা     মেরাজের মহত্ব     মারহাবা\nআকসার শওকত         মারহাবা     বুরাকের কিসমত         মারহাবা\nবুরাকের দ্রুততা     মারহাবা     নবীগণের ইমামত         মারহাবা\nপ্রিয় নবীর মর্যাদা         মারহাবা     আসমানের পরিভ্রমন  মারহাবা\nমকীনে লা-মকানের মহত্ব        মারহাবা\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    হে আশিকানে রাসূল! আপনারা শুনলেন তো! নবীয়ে করীম, রঊফুর রহীম صَلَّی اللهُ عَلَیْہِ وَاٰلِہٖ وَسَلَّم এর মে’রাজের সফর কিরূপ মহত্বপূর্ণ এবং দানে ভরপুর ছিলো, যাতে রাসূলে পাক صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের অনেক মহান নিদর্শণ সমূহ পর্যবেক্ষণ করেছেন। এটাও জানা গেলো, নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর বক্ষ মুবারককে আজিমুশ্মান পানি অর্থাৎ যমযম শরীফ দ্বারা গোসল দিয়ে তাতে প্রজ্ঞায় পূর্ণ করে দেয়া হয়েছে। কারো মনে এই মনোভাব সৃষ্টি হতে পারে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পবিত্র শরীরকে গোসল দেয়া জন্য অন্যান্য পানির পরিবর্তে যমযম শরীফকে কেন নির্বাচন করা হয়েছে?\n\n   হাকীমুল উম্মত হযরত মুফতী আহমদ ইয়ার খাঁন নাঈমী رَحْمَۃُ اللهِ عَلَیْہِ এর হিকমত বর্ণনা করতে গিয়ে বলেন: রাসূলে পাক صَلَّی اللهُ عَلَیْہِ وَاٰلِہٖ وَسَلَّم হযরত উম্মে হানি বিনতে আবি তালিব رَضِیَ اللهُ عَنْہَا এর ঘরে ঘুমাচ্ছিলেন, ফিরিশতারা এখান থেকে জাগিয়ে তাঁকে কাবার হাতিমে নিয়ে আসলেন, তখনও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মাঝে তন্দ্রা ভাব ছিলো, অতঃপর সেখানে গোসল করালেন, দুনিয়াবী দুলাকে (বরকে) গোসল করানো হয়, প্রিয় নবী صَلَّی اللهُ عَلَیْہِ وَاٰلِہٖ وَسَلَّم তো এমন অনন্য দুলহা যে, তাঁর হৃদপিন্ডকেও গোসল দেয়া হলো। যমযমের পানি অন্যান্য পানির চেয়ে উত্তম, কেননা তা হযরত ইসমাঈল عَلَیْہِ السَّلَام এর কদম থেকেই প্রবাহিত হয়েছে, তাই এই পানি সেই গোসলের জন্য নির্বাচন করা হয়েছে। ঈমান ও প্রজ্ঞা ঢেলে প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর বক্ষকে পূর্ণ করে তা সেলাই করে দেয়া হয়েছে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অন্তর শরীফে পূর্ব থেকেই ঈমান ও প্রজ্ঞা বিদ্যমান ছিলো, এটাও (ঈমান ও প্রজ্ঞা) আধিক্যের জন্যই করা হয়েছে। (মিরাতুল মানাজিহ, ৮/১৫২) (সকল পঙ্কিলতা থেকে মুক্ত নবী করীম\n صَلَّی اللهُ عَلَیْہِ وَاٰلِہٖ وَسَلَّم ) বক্ষ মুবারক পূর্ব থেকেই নূরানী ছিলো, এখন নূরুন আলা নূর হয়ে গেলো, স্বর্ণ ছিলো জান্নাতি, পানি যমযমের, জান্নতি স্বর্ণের পাত্রে হেরেমের পানি শরীফ, سُبْحٰنَ الله! সোনায় সোহাগা। (মিরাতুল মানাজিহ, ৮/১৩৬)"
    },
    {
        "1": "বক্ষ বিদীর্ণ করার হিকমত",
        "2": "    মাকতাবাতুল মদীনার কিতাব “সীরাতে মুস্তফা” এর ৭৯ ও ৮০নং পৃষ্ঠায় রয়েছে: প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পবিত্র বক্ষ চারবার বিদীর্ণ করা হয়েছিলো। * প্রথমবার যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم হযরত হালিমা رَضِیَ اللهُ عَنْہَا এর ঘরে ছিলেন। এর হিকমত হলো: রাসূলে পাক صَلَّی اللهُ عَلَیْہِ وَاٰلِہٖ وَسَلَّم যেন সেই সকল কুমন্ত্রণা ও মনোভাব থেকে নিরাপদ থাকেন, যাতে বাচ্চারা লিপ্ত হয়ে খেলাধুলা ও দুষ্টামির দিকে ধাবিত হয়। * দ্বিতীয়বার ১০ বছর বয়সে হয়েছিলো, যেন প্রিয় নবী صَلَّی اللهُ عَلَیْہِ وَاٰلِہٖ وَسَلَّم যৌবনের চাহিদার বিপদ থেকে মুক্ত হয়ে যান। * তৃতীয়বার হেরা গুহায় বক্ষ বিদীর্ণ হয়েছিলো এবং রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর অন্তরে নূর ও প্রশান্তি পূর্ণ করে দেয়া হয়েছিলো, যেন প্রিয় নবী صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের ওহীর মহান দায়িত্ব সহ্য করতে পারেন। * চতূর্থবার মে’রাজের রাতে, যেন প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অন্তর মুবারক এতটুকু বর্ধন ও ধারণক্ষমতা সম্পন্ন হয়ে যায় যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের দীদারের তাজাল্লী ও আল্লাহ পাকের বাণীর মহত্ব সহ্য করতে পারেন।\n(সীরাতে মুস্তফা, ৭৯-৮০ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "বুরাকের শান ও মর্যাদা",
        "2": "    হে আশিকানে রাসূল! মে’রাজের রাতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم বিভিন্ন বাহনে সফর করেছেন এবং লা-মকান পর্যন্ত পৌঁছেন, যেমনটি প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (মে’রাজের রাতে) আমার নিকট সাদা রঙের প্রাণী আনা হলো, যা খচ্চরের চেয়ে ছোট ও গাধার চেয়ে বড় ছিলো, যাকে বুরাক বলা হয়, তা তার দৃষ্টি সীমায় নিজের\nএক কদম ফেলতো, আমি তার উপর আরোহন করলাম।\n(মুসলিম, কিতাবুল ঈমান, ৮৭ পৃষ্ঠা, হাদীস ৪১১)\n    হাকীমুল উম্মত হযরত আল্লামা মুফতী আহমদ ইয়ার খাঁন\nرَحْمَۃُ اللهِ عَلَیْہِ উল্লেখিত হাদীসে পাকের আলোকে বলেন: যেহেতু এর গতি (Speed) বিদ্যুতের মতো দ্রুত ছিলো এবং তা ধবধবে সাদা রঙের ছিলো, তাই বুরাক বলা হয়, তাতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم মে’রাজেও আরোহন করেছেন এবং কিয়ামতেও আরোহন করবেন। মনে রাখবেন! প্রত্যেক নবীরই জান্নাতে একটি করে বুরাক থাকবে আরোহন করার জন্য, কিন্তু প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বুরাক সবচেয়ে উন্নত হবে, তা এই বুরাকই।\n    হাকীমুল উম্মত হযরত আল্লামা মুফতী আহমদ ইয়ার খাঁন\nرَحْمَۃُ اللهِ عَلَیْہِ আরো বলেন: (প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:) আমি নিজে থেকেই আরোহন করিনি বরং আমাকে আরোহন করানো হয়েছে, জিব্রাঈল আমিন عَلَیْہِ السَّلَامই প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে আরোহন করিয়েছেন, রেকাব জিব্রাঈল আমিন عَلَیْہِ السَّلَام ধরেছিলেন আর লাগাম মিকাঈল عَلَیْہِ السَّلَام ধরেছিলেন, এইভাবেই দুলার বাহন চললো। মনে রাখবেন, রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর বুরাকের আরোহন করা, শান প্রকাশের জন্যই ছিলো, যেমনটি দুলা (বর) ঘোড়ায় আরোহন করে, বরযাত্রী পায়ে হেঁটে আর ঘোড়া ধীরে ধীরে চলে থাকে, বুরাকের এই গতিও ধীরেই ছিলো। (মিরাতুল মানাজিহ, ৮/১৩৭ পৃষ্ঠা)"
    },
    {
        "1": "মে’রাজের সফরের মুবারক বাহন সমূহ",
        "2": "    ইমাম আলায়ী رَحْمَۃُ اللهِ عَلَیْہِ বলেন: মে’রাজের রাতে প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর বাহন ছিলো পাঁচটি: (১) (মক্কা থেকে) বায়তুল মুকাদ্দাস পর্যন্ত বুরাকে, (২) বায়তুল মুকাদ্দাস থেকে দুনিয়ার আসমান পর্যন্ত নূরের সিড়ি দিয়ে, (৩) প্রথম আসমান থেকে সপ্তম আসমান পর্যন্ত ফিরিশতাগণের বাহুতে করে, (৪) সপ্তম আসমান থেকে সিদরাতুল মুনতাহা পর্যন্ত হযরত জিব্রাঈল আমিন عَلَیْہِ السَّلَام এর বাহুতে করে এবং (৫) সিদরাতুল মুনতাহা থেকে মকামে কাবা কাওসাঈন পর্যন্ত রফরফে করে। (রুহুল মাআনী, ১৫তম পারা, আল আসরা, ১ম আয়াতের পাদটিকা, ১৫/১৪)"
    },
    {
        "1": "মে’রাজের সফরের বিভিন্ন ধাপ",
        "2": "    আল্লামা শেহাবুদ্দিন মাহমুদ বাগদাদী رَحْمَۃُ اللهِ عَلَیْہِ বলেন: বায়তুল মুকাদ্দাস থেকে মকামে কাবা কাওসাঈন পর্যন্ত পৌঁছাতে নবীয়ে করীম صَلَّی اللهُ عَلَیْہِ وَاٰلِہٖ وَسَلَّم ১০টি ধাপ অতিক্রম করেছেন: (১) প্রথম আসমান\n(২) দ্বিতীয় আসমান (৩) তৃতীয় আসমান (৪) চতুর্থ আসমান (৫) পঞ্চম আসমান (৬) ষষ্ট আসমান (৭) সপ্তম আসমান (৮) সিদরাতুল মুনতাহা (৯) মকামে মুসতাওয়া যেখানে প্রিয় নবী صَلَّی اللهُ عَلَیْہِ وَاٰلِہٖ وَسَلَّم কুদরতের কলম চলার আওয়াজ শুনেছেন এবং (১০) আরশে আযীম।\n(রুহুল মাআনী, ১৫ পারা, আল আসরা, ১ম আয়াতের পাদটিকা, ১৫/১৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "জান্নাত পর্যবেক্ষণ",
        "2": "    প্রিয় ইসলামী ভাইয়েরা! রাসূলে পাক صَلَّی اللهُ عَلَیْہِ وَاٰلِہٖ وَسَلَّم যেমনটি আল্লাহ পাকের অন্যান্য অনেক বড় বড় নিদর্শন দেখেছেন, তেমনি এই মুবারক সফরের একটি বিশেষ বিষয় হলো যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের এক আজিমুশ্মান নিদর্শন অর্থাৎ জান্নাত ও সেখানে বিদ্যমান নেয়ামত সমূহও নিজের মুবারক চোখ দ্বারা পরিদর্শন করেন। আসুন! শ্রবন করি যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم সেখানে কি কি পরিদর্শন করেছেন।"
    },
    {
        "1": "আলিশান জান্নাতী প্রাসাদ",
        "2": "    হযরত আলী رَضِیَ اللهُ عَنْہُ থেকে বর্ণিত, একবার আমিরুল মুমিনিন হযরত ওমর ফারুকে আযম رَضِیَ اللهُ عَنْہُ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে আরয করলেন: ইয়া রাসূলাল্লাহ  صَلَّی اللهُ عَلَیْہِ وَاٰلِہٖ وَسَلَّم ! আমাকেও বলুন, মে’রাজের রাতে আপনি জান্নাতে কি দেখেছেন? রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: হে ইবনে খাত্তাব! যদি আমি তোমাদের মাঝে ততদিন থাকি যতদিন হযরত নূহ عَلَیْہِ السَّلَام তাঁর সম্প্রদায়ের মাঝে ছিলেন অতঃপর সেই জান্নাতী ঘটনাবলী ও সেখানে দেখা জিনিষ সম্পর্কে বলা হলেও তা শেষ হবে না। কিন্তু হে ওমর! যখন তুমি আমার কাছে এটা জিজ্ঞাসাই করে নিয়েছো যে, আমাকেও জান্নাত সম্পর্কে বলুন তবে আমি তোমাকে ঐ বিষয়টি বলবো, যা তোমাকে ছাড়া আর কাউকে বলিনি। (শুনো) আমি জান্নাতে একটি আলিশান প্রাসাদ (Palace) দেখেছি, যার চৌকাট জান্নাতী মাটির নিচে ছিলো ও তার উপরের অংশ আরশে মাঝামাঝি ছিলো। আমি জিব্রাঈল আমিন عَلَیْہِ السَّلَام কে জিজ্ঞাসা করলাম: হে জিব্রাঈল! তুমি কি এই আলিশান মহল সম্পর্কে জানো, যার চৌকাট জান্নাতী মাটির নিচে আর উপরের অংশ আরশের মাঝামাঝি? জিব্রাঈল আমিন عَلَیْہِ السَّلَام আরয করলেন: ইয়া রাসূলাল্লাহ  صَلَّی اللهُ عَلَیْہِ وَاٰلِہٖ وَسَلَّم ! আমি জানি না। আমি আবারো জিজ্ঞাসা করলাম: হে জিব্রাঈল! এই প্রাসাদের আলো এমন, যেমন দুনিয়ায় সূর্যের আলো, চলো শুধু এটাই বলো যে, এখান পযর্ন্ত কে পৌঁছাবে এবং এখানে কে বসবাস করবে? তখন জিব্রাঈল আমিন عَلَیْہِ السَّلَام আরয করলেন: ইয়া রাসূলাল্লাহ  صَلَّی اللهُ عَلَیْہِ وَاٰلِہٖ وَسَلَّم ! এই মহলে সেই থাকবে, যে শুধুমাত্র সত্যকথা বলবে, সত্যের উপদেশ দিবে, যখন তাকে কেউ সত্য কথা বলে, তখন সে রাগ করবে না এবং তার সত্যের উপরই ইন্তিকাল হবে। আমি জিজ্ঞাসা করলাম: হে জিব্রাঈল! তুমি কি তার নাম জানো? আরয করলেন: জি হ্যাঁ! ইয়া রাসূলাল্লাহ  صَلَّی اللهُ عَلَیْہِ وَاٰلِہٖ وَسَلَّم ! সে তো একজনই। আমি জিজ্ঞাসা করলাম: হে জিব্রাঈল! সেই একজন কে? আরয করলেন: হযরত ওমর বিন খাত্তাব (رَضِیَ اللهُ عَنْہُ)। একথা শুনে আমিরুল মুমিনিন হযরত ওমর ফারুকে আযম رَضِیَ اللهُ عَنْہُ এর মাঝে ভাবাবেগ সৃষ্টি হয়ে গেলো। হযরত আব্দুল্লাহ বিন হাসান رَضِیَ اللهُ عَنْہُ বর্ণনা করেন: এই ঘটনার পর আমরা কখনো আমিরুল মুমিনিন হযরত ফারুকে আযম رَضِیَ اللهُ عَنْہُ এর চেহারায় হাসি দেখিনি, এমনকি এই অবস্থায় হযরত ফারুকে আযম رَضِیَ اللهُ عَنْہُ দুনিয়া থেকে বিদায় নিয়ে যান।\n(কানযুল উম্মাল, কিতাবুল ফাযায়িল, ১২তম অংশ, ৬/২৬৪, হাদীস ৩৫৮৩৩)"
    },
    {
        "1": "স্বর্ণের প্রাসাদ",
        "2": "    হযরত আবু বুরাইদা رَضِیَ اللهُ عَنْہُ থেকে বর্ণিত, রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (মে’রাজের রাতে) যখন আমি জান্নাতে প্রবেশ করি তখন স্বর্ণ দ্বারা নির্মিত একটি অট্টালিকার পাশ দিয়ে অতিক্রম করি। আমি জিজ্ঞাসা করলাম: “لِمَنْ هٰذَا الْقَصْرُ এই প্রাসাদটি কার?” ফিরিশতারা আরয করলো: “لِرَجُلٍ مِّنَ الْعَرَبِ এটি একজন আরবী যুবকের।” আমি বললাম: “ اَنَا عَرَ بِیٌّ আমি আরবী।” ফিরিশতারা আরয করলেন: “لِرَجُلٍ مِنْ قُرَ يْشٍ এটি একজন কুরাইশি যুবকের।” আমি বললাম: “اَنَا قُرَشِيٌّ আমি কুরাইশি।” ফিরিশতারা আরয করলেন: “لِرَجُلٍ مِّنْ اُمَّۃِ مُحَمَّدٍ এটি উম্মতে মুহাম্মদীর একজন ব্যক্তির।” আমি বললাম: “اَنَا مُحَمَّدٌ মুহাম্মদ তো আমি।” ফিরিশতারা আরয করলেন: “لِعُمَرَ بْنِِ الْخَطَّابِ এই প্রাসাদ ওমর বিন খাত্তাব رَضِیَ اللهُ عَنْہُ এর।” প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “فَاَرَدْتُ اَنْ اَدْخُلَهُ فَاَنْظُرَ اِلَيْهِ،فَذَكَرْتُ غَيْرَتَكَ তখন আমি চাইলাম যে, আমি সেই প্রাসাদে প্রবেশ করি, যেনো তা দেখতে পাই, কিন্তু আমার তোমার আত্মসম্মানবোধের বিষয়টি মনে পড়ে গেলো।” একথা শুনে ওমর ফারুকে আযম رَضِیَ اللهُ عَنْہُ আরয করতে লাগলেন: “بِاَبِیْ وَاُمِّیْ  يَا رَسُولَ الله،اَعَلَیْکَ  اَغَارُ؟ ইয়া রাসূলাল্লাহ  صَلَّی اللهُ عَلَیْہِ وَاٰلِہٖ وَسَلَّم ! আমার মাতা-পিতা আপনার প্রতি উৎসর্গিত! আমি কি আপনার সাথেও আত্মসম্মানবোধ দেখাবো।” (বুখারী, কিতাবু ফাযায়িলে আসহাবুন নবী, ২/৫২৫, হাদীস ৩৬৭৯) (তিরমিযী, কিতাবুল মানাকিব, ৫/৩৮৫, হাদীস ৩৭০৯)"
    },
    {
        "1": "হুরদের সালাম",
        "2": " \tহযরত আনাস رَضِیَ اللهُ عَنْہُ থেকে বর্ণিত, প্রিয় নবী, রাসূলে আরবী\n صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: মে’রাজের সফরের সময় আমি জান্নাতের “বায়দাখ” নামক স্থানে প্রবেশ করলাম, যেখানে মুক্তা, হীরা জহরত এবং লাল ইয়াকুতের (পদ্মরাগ মণি) তাবু রয়েছে। হুরেরা বললো: “السَّلَامُ عَلَیْكَ یَارَسُوْلَ الله” অর্থাৎ হে আল্লাহর রাসূল! আপনার প্রতি শান্তি বর্ষিত হোক। আমি জিজ্ঞাসা করলাম: হে জিব্রাঈল! এটা কিসের আওয়াজ? তিনি আরয করলেন: এরা তাবুতে পর্দাশীলা (হুর)। তারা আপনাকে সালাম প্রদান করার জন্য আল্লাহ পাকের নিকট অনুমতি প্রার্থনা করে, আল্লাহ পাক তাদের অনুমতি প্রদান করেন, তখন তারা বলতে লাগলো: আমরা সন্তুষ্টই থাকি, আমরা কখনোই অসন্তুষ্ট হবো না, আমরা সর্বদা বিরাজমান, কখনো বিলীন হবো না। এতে রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ২৭তম পারার সূরা আর রহমানের ৭২ নং আয়াত তিলাওয়াত করলেন:\n\nحُوۡرٌ  مَّقۡصُوۡرٰتٌ فِی  الۡخِیَامِ (ۚ۷۲)\n(পারা ২৭, আর রহমান, আয়াত ৭২)\nকানযুল ঈমান থেকে অনুবাদ: হুরেো রয়েছে তাবু সমূহের মধ্যে, পর্দানশীন।\n (আল বা’আস ওয়ান নুশুর লিল বায়হাকী, ২১৫ পৃষ্ঠা, হাদীস  ৩৪০)"
    },
    {
        "1": "জান্নাতী নদী ও পাখি",
        "2": "    নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (মে’রাজের রাতে) আমি জান্নাতে প্রবেশ করলাম, আমি দেখলাম; এর কাঁকরগুলো (ছোট ছোট পাথর) মুক্তোর ও এর মাটি মুশকের (এক প্রকার সুগন্ধি) ছিলো, (বুখারী, কিতাবু আহাদীসিল আম্বিয়া, ৮৫২ পৃষ্ঠা, হাদীস ৩৩৪২) অতঃপর চারটি নদী দেখলাম, একটি পানির, যার রঙ পরিবর্তন হয়না, অপরটি দুধের, যার স্বাদ পরিবর্তন হয়না, তৃতীয়টি অমিয় সূধার, যা পানকারীর জন্য শুধুই স্বাদের (এতে নেশা একেবারেই আসে না) এবং চতুর্থটি পবিত্র ও পরিষ্কার পরিচ্ছন্ন মধুর। জান্নাতী আনার আকারে বালতির ন্যায় ও পাখিরা উটের ন্যায় ছিলো, এতে আল্লাহ পাক তাঁর নেককার বান্দাদের জন্য এমন এমন নেয়ামত প্রস্তুত করে রেখেছেন, যা কোন চোখেই দেখেনি, কোন কানেই শুনেনি এবং কোন মানুষের অন্তরে এর ভাবনাও আসেনি।\n(মুসলিম, কিতাবুল ঈমান, ৮৭)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "আপনিই ইমামুল আম্বিয়া!",
        "2": "    হে আশিকানে রাসূল! মে’রাজের সফরের একটি দিক (Aspect) এটাও যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এই রাতে সকল আম্বিয়ায়ে কিরামগণের عَلَیْهِمُ السَّلَام ইমামতি করেন এবং তাঁদেরকে নিজের মুক্তাদি হওয়ার সৌভাগ্য দান করেন, যেমনটি হাদীসে পাকে রয়েছে: তাতে (বুরাকে) আরোহন করে বায়তুল মুকাদ্দাস পর্যন্ত পৌঁছলাম এবং যে স্থানে আম্বিয়ায়ে কিরাম عَلَیْهِمُ السَّلَام নিজ বাহন বাঁধতেন সেখানে আমি তা বাঁধলাম, অতঃপর মসজিদে (আকসায়) প্রবেশ করলাম আর সেখানে দু’রাকাত নামায আদায় করলাম। (মুসলিম, কিতাবুল ঈমান, ৯৭ পৃষ্ঠা, হাদীস ২৫৯)\n\n    প্রসিদ্ধ অলীয়ে কামিল হযরত আল্লামা মাওলানা মাখদুম মুহাম্মদ হাশিম ঠাঠাভী رَحْمَۃُ اللهِ عَلَیْہِ বলেন : এই নামাযে প্রিয় নবী صَلَّی اللهُ عَلَیْہِ وَاٰلِہٖ وَسَلَّم সকল আম্বিয়ায়ে কিরামের عَلَیْهِمُ السَّلَام ইমাম ছিলেন। (সীয়রে সৈয়্যদুল আম্বিয়া, ১২৮ পৃষ্ঠা) (কেননা) প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মহান শান প্রকাশ করার জন্য বাইতুল মুকাদ্দাসে সকল আম্বিয়ায়ে কিরামকে عَلَیْهِمُ السَّلَام একত্রিত করা হয়েছে। (নাসায়ী, কিতাবুস সালাত, ৮১ পৃষ্ঠা, হাদীস ৪৪৮) যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم এখানে তাশরীফ নিয়ে আসেন তখন তাঁরা সবাই প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখে স্বাগতম জানালেন এবং নামাযের সময় সবাই প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم কে ইমামতি করার জন্য অগ্রগামী করলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم সকল আম্বিয়ায়ে কিরামের عَلَیْهِمُ السَّلَام ইমামতি করলেন। (মু’জামুল আওসাত, মান আসমাউ আলী, ৩/৬৫, হাদীস ৩৮৭৯)\n\n    سُبْحٰنَ الله! কিরূপ সুন্দর সেই নামায ছিলো যে, সকল আম্বিয়া ও রাসূল عَلَیْهِمُ السَّلَام মুক্তাদি আর আমাদের প্রিয় নবী, ইমামুল আম্বিয়া صَلَّی اللهُ عَلَیْہِ وَاٰلِہٖ وَسَلَّم   ইমাম এবং প্রথম কিবলা নামাযের স্থান, নিঃসন্দেহে কায়েনাতে (পুরো জগতে) এমন নামায এর পূর্বে কখনো হয়নি, আকাশ এমন দৃশ্য কখনো দেখেনি। যাই হোক আজ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রথম ও শেষ হওয়ার রহস্যও (Secret) ফাঁস হয়ে গেলো, এই রহস্য থেকেও পর্দা উঠে গেলো এবং এর অর্থ আলোকিত দিনের ন্যায় প্রকাশ হয়ে গেলো, কেননা আজই প্রিয় নবী صَلَّی اللهُ عَلَیْہِ وَاٰلِہٖ وَسَلَّم যেহেতু সর্বশেষ রাসূল, পুর্বের সকল আম্বিয়া ও রাসূলগণের عَلَیْهِمُ السَّلَام ইমামতি করছেন।\n\nআল্লাহর দয়া       মারহাবা     মেরাজের মহত্ব     মারহাবা\nআকসার শওকত         মারহাবা     বুরাকের কিসমত         মারহাবা\nবুরাকের দ্রুততা     মারহাবা     নবীগণের ইমামত         মারহাবা\nপ্রিয় নবীর মর্যাদা         মারহাবা     আসমানের পরিভ্রমন  মারহাবা\n মকীনে লা-মকানের মহত্ব        মারহাবা\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "“ফয়যানে মে’রাজ” কিতাবের পরিচিতি",
        "2": "    প্রিয় ইসলামী ভাইয়েরা! রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর মে’রাজ সম্পর্কে আরো বিস্তারিত জানতে মাকতাবাতুল মদীনার প্রকাশিত “ফয়যানে মে’রাজ” কিতাবটি অধ্যয়ন করা খুবই উপকারী। اَلْحَمْدُ لِلّٰه এই কিতাবে * মে’রাজের ধারাবাহিক ধাপগুলোর বিস্তারিত * মসজিদে হারাম থেকে মসজিদে আকসা পর্যন্ত সফরের পর্যবেক্ষণ * আসমানের সফরের মাঝে জান্নাত ও দোযখ পর্যবেক্ষণ * আম্বিয়ায়ে কিরামের সাথে সাক্ষাতের বিস্তারিত বিবরণ * অসংখ্য ভিন্ন ভিন্ন মাদানী ফুল এবং\n* মে’রাজ শরীফের সাথে সম্পর্কীত কয়েকটি কালাম ইত্যাদি খুবই উত্তম ও সহজভাবে বর্ণনা করা হয়েছে। সুতরাং এই কিতাবটি মাকতাবাতুল মদীনা থেকে ন্যায্য মূল্যে সংগ্রহ করুন, অপর ইসলামী ভাইদেরও এর উৎসাহ প্রদান করুন। দা’ওয়াতে ইসলামীর ওয়েব সাইট www.dawateislami.net থেকেও এই কিতাবটি পড়তে পারবেন, ডাউনলোড (Download) এবং প্রিন্ট আউট (Print Out)ও করতে পারবেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! যখন নবী করীম صَلَّی اللهُ عَلَیْہِ وَاٰلِہٖ وَسَلَّم আসমান সমূহের সফর করে এবং আল্লাহ পাকের নিদর্শন সমূহ পরিদর্শন করে আসমান থেকে জমিনে তাশরীফ নিয়ে আসলেন, তখন বায়তুল মুকাদ্দাসে প্রবেশ করলেন এবং বুরাকে আরোহন করে মক্কায়ে মুকাররমার জন্য যাত্রা করলেন। পথিমধ্যে হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم বাইতুল মুকাদ্দাস থেকে মক্কা পর্যন্ত সকল বিশ্রামস্থল এবং কুরাইশের কাফেলাদেরও দেখলেন। এই সম্পূর্ন ধাপগুলো অতিক্রম করার পর প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم মসজিদে হারামে পৌঁছলেন, যেহেতু রাতের এখনো বড় অংশ অবশিষ্ট ছিলো, তাই প্রিয় নবী صَلَّی اللهُ عَلَیْہِ وَاٰلِہٖ وَسَلَّم শুয়ে পড়লেন।\n    নবীয়ে করীম صَلَّی اللهُ عَلَیْہِ وَاٰلِہٖ وَسَلَّم সকালে জাগ্রত হলেন এবং রাতের ঘটনাবলী কুরাইশদের সামনে বর্ণনা করতে লাগলন, তখন কুরাইশের সর্দাররা খুবই আশ্চর্য হলো এমনকি কিছু দূর্ভাগা প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে مَعَاذَ الله মিথ্যুক বললো এবং অনেকে প্রশ্ন (Questions) করা শুরু করলো। যেহেতু কুরাইশদের অধিকাংশ সর্দারগণ অনেকবার বায়তুল মুকাদ্দাস দেখেছে, তারা এটাও জানতো যে, রাসূলে পাক صَلَّی اللهُ عَلَیْہِ وَاٰلِہٖ وَسَلَّم কখনোই বায়তুল মুকাদ্দাস যাননি, তাই পরীক্ষামূলক নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর কাছ থেকে বায়তুল মুকাদ্দাসের দরজা প্রাচীর ও মেহরাব ইত্যাদি সম্পর্কে প্রশ্ন করতে লাগলো। তখন আল্লাহ পাক সাথেসাথেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নবুয়তের দৃষ্টির সামনে বায়তুল মুকাদ্দাসের সম্পূর্ণ ভবনের নকশা উপস্থাপন করে দিলেন। সুতরাং সেই অমুসলিমরা প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم কে প্রশ্ন করতো আর নবী করীম صَلَّی اللهُ عَلَیْہِ وَاٰلِہٖ وَسَلَّم ভবনটি দেখে দেখে তাদের প্রশ্নের উত্তর সঠিক ভাবে দিয়ে দিতেন। (সীরাতে মুস্তফা, ৭৩৫ পৃষ্ঠা)\n\nআল্লাহর দয়া       মারহাবা     মেরাজের মহত্ব     মারহাবা\nআকসার শওকত         মারহাবা     বুরাকের কিসমত         মারহাবা\nবুরাকের দ্রুততা     মারহাবা     নবীগণের ইমামত         মারহাবা\nপ্রিয় নবীর মর্যাদা         মারহাবা     আসমানের পরিভ্রমন  মারহাবা\nমকীনে লা-মকানের মহত্ব        মারহাবা\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    হে আশিকানে রাসূল! মে’রাজের ঘটনার সত্যায়নেই ঈমানের পরীক্ষা, কেননা সংক্ষিপ্ত সময়েই জাগ্রত অবস্থায় শরীর মুবারক সহকারে আসমান ও আরশে আযীম পর্যন্ত বরং আরশ থেকেও উপরে লা-মকান পর্যন্ত তাশরীফ নিয়ে যাওয়া, জ্ঞানের বাইরে, এই কারণেই সেই লোকেরা যাদের অন্তর ঈমানের নূর দ্বারা পূর্ণ ছিলো না, তারা এই মহান ঘটনা শুধু প্রত্যাখ্যান করলো না বরং বিভিন্ন ভাবে তা নিয়ে ঠাট্টাও করেছে, কিন্তু যার অন্তরে পরিপূর্ণ ঈমানের প্রদীপ প্রজ্জ্বলিত ছিলো, সে কোন প্রকার পেরেশানি ও সন্দেহের বশবর্তী হয়নি আর কোন প্রকার প্রমাণ ছাড়াই এই মুজিযাকে স্বীকার করে নেয়, যেমনটি আমিরুল মুমিনিন হযরত সিদ্দিকে আকবর رَضِیَ اللهُ عَنْہُ সম্পর্কে বর্ণিত আছে:"
    },
    {
        "1": "মে’রাজের সত্যতা স্বীকারকারী সাহাবী",
        "2": "    উম্মুল মুমিনিন হযরত আয়েশা সিদ্দিকা رَضِیَ اللهُ عَنْہَا বলেন: যখন নবী করীম صَلَّی اللهُ عَلَیْہِ وَاٰلِہٖ وَسَلَّم কে মসজিদে হারাম থেকে মসজিদে আকসার সফর করানো হলো, তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم পরদিন সকালে মানুষের সামনে এর পরিপূর্ণ ঘটনা বর্ণনা করলেন, কিছু মুশরিক দৌঁড়ে হযরত আবু বকর সিদ্দিক رَضِیَ اللهُ عَنْہُ এর কাছে গিয়ে বলতে লাগলো: আপনি কি এই সত্যতা স্বীকার করতে পারেন যে, আপনার সাথী বললো, তিনি রাতারাতি মসজিদে হারাম থেকে মসজিদে আকসা ভ্রমন করেছেন? হযরত আবু বকর رَضِیَ اللهُ عَنْہُ বললেন: প্রিয় নবী صَلَّی اللهُ عَلَیْہِ وَاٰلِہٖ وَسَلَّم কি আসলেই এরূপ বর্ণনা করেছেন? তারা বললো: জি হ্যাঁ। হযরত আবু বকর رَضِیَ اللهُ عَنْہُ বললেন: لَئِنْ كان قَالَ ذٰلِكَ لَـقَدْ صَدَقَ অর্থাৎ যদি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এরূপ ইরশাদ করেন, তবে নিঃসন্দেহে সত্য বলেছেন এবং আমি তাঁর এই কথা বিনা দ্বিধায় সত্যায়ন করছি। তারা বললো: আপনি কি এই আশ্চর্যজনক কথারও সত্যায়ন করছেন যে, তিনি আজ রাতে বায়তুল মুকাদ্দাস গেছেন এবং সকাল হওয়ার পূর্বেই ফিরেও এলেন? হযরত আবু বকর رَضِیَ اللهُ عَنْہُ বললেন: জি হ্যাঁ! আমি তো রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর আসমানী বার্তা সমূহেরও সকাল সন্ধ্যা সত্যায়ন করে থাকি। নিঃসন্দেহে তা তো এর চেয়েও বেশি আশ্চর্যজনক বিষয়। অতএব এই ঘটনার পর হযরত আবু বকর رَضِیَ اللهُ عَنْہُ “সিদ্দিক” হিসেবে প্রসিদ্ধ হয়ে গেলেন।\n(মুস্তাদরিক, কিতাবু মারিফাতিস সাহাবা, ৪/২৫, হাদীস ৪৫১৫)\n\n\tহে আশিকানে রাসূল! আপনারা শুনলেন তো! মেরাজের সত্যায়নকারী সর্বপ্রথম সাহাবী আশিকে আকবর আমিরুল মুমিনিন হযরত আবু বকর সিদ্দিক رَضِیَ اللهُ عَنْہُ ছিলেন। মনে রাখবেন! নবী ও রাসূলগণের পর মানুষের মধ্যে হযরত আবু বকর رَضِیَ اللهُ عَنْہُই সবচেয়ে উত্তম। তাঁর ফযীলত অসংখ্য, নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রতি ঈমান আনয়নকারী পুরুষদের মধ্যে সর্বপ্রথম তিনি رَضِیَ اللهُ عَنْہُ ই ছিলেন, সফর ও অবস্থানে নবী করীম صَلَّی اللهُ عَلَیْہِ وَاٰلِہٖ وَسَلَّم এর সাথেই ছিলেন, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সাথেই হিজরত করার সৌভাগ্য অর্জন করেন এবং ঐ মর্যাদায় গিয়ে পৌঁছেন যে, নিজের সম্পদ, প্রাণ, সন্তান, দেশ মোটকথা প্রতিটি জিনিষই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রতি উৎসর্গ করে দেন। এই কারণেই আল্লাহ পাকের দরবারে হযরত আবু বকর رَضِیَ اللهُ عَنْہُ অনেক উচ্চ মর্যাদা লাভ করেন এবং আল্লাহ পাকের অসংখ্য নেয়ামতের অধিকারী সাব্যস্ত হন।"
    },
    {
        "1": "শানে সিদ্দিকে আকবর",
        "2": "    মে’রাজের মুবারক রাতে যখন নবী করীম صَلَّی اللهُ عَلَیْہِ وَاٰلِہٖ وَسَلَّم জান্নাতে তাশরীফ নিয়ে গেলেন, তখন রেশমের পর্দা সমৃদ্ধ একটি প্রাসাদ পর্যবেক্ষণ করলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم হযরত জিব্রাঈল عَلَیْہِ السَّلَام কে জিজ্ঞাসা করলেন: হে জিব্রাঈল! এটা কার জন্য? আরয করা হলো: হযরত আবু বকর সিদ্দিক رَضِیَ اللهُ عَنْہُ এর জন্য। (আর রিয়াযুন নযারা, ২/১১০)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "মকামে মুস্তাওয়া",
        "2": "    প্রিয় ইসলামী ভাইয়েরা! যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم সিদরাতুল মুনতাহা থেকে সামনে অগ্রসর হন তখন হযরত জিব্রাঈল عَلَیْہِ السَّلَام সেখানেই রয়ে গেলেন এবং সামনে অগ্রসর হতে অপারগতা প্রকাশ করলেন। (আল মাওয়াহিবু লিদ দুনিয়া, ২/৩৮১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আমি জিব্রাঈল আমিনকে (عَلَیْہِ السَّلَام) জিজ্ঞাসা করলাম: আপনি কি আপনার রবকে দেখেছেন? তিনি আরয করলেন: আমার ও আমার রবের মাঝখানে নূরের সত্তরটি (৭০) পর্দা রয়েছে, যদি আমি এর কোন একটির নিকটও যাই তবে জ্বলে পুড়ে ছাই হয়ে যাবো। (কানযুল উম্মাল, ৭ম অংশ, ১৪/১৯১, হাদীস ৩৯২০৪) অতঃপর প্রিয় নবী صَلَّی اللهُ عَلَیْہِ وَاٰلِہٖ وَسَلَّم (একা সিদরাতুল মুনতাহা থেকে) সামনে অগ্রসর হলেন এবং উপর দিকে সফর করে একটি স্থানে তাশরীফ নিয়ে গেলেন, যাকে মুস্তাওয়া বলা হয়, এখানে রাসূলে পাক صَلَّی اللهُ عَلَیْہِ وَاٰلِہٖ وَسَلَّم কলম চলার শব্দ শুনতে পান। (বুখারী, কিতাবুস সালাত, ১৬১ পৃষ্ঠা, হাদীস ৩৪৯) এটিই হলো সেই কলম, যা দ্বারা ফিরিশতাগণ প্রতিদিন আল্লাহ পাকের বিধানাবলী লিখে থাকেন এবং লৌহে মাহফুয থেকে এক বছরের ঘটনাবলী আলাদা আলাদা পুস্তিকায় লিপিবদ্ধ করেন আর এই পুস্তিকা শাবানের পনেরতম (১৫তম) রাতে সংশ্লিষ্ট আদেশদাতা ফিরিশতাগণের কাছে সমর্পন করে দেয়া হয়। (মিরাতুল মানাজিহ, ৮/১৫৫)"
    },
    {
        "1": "শা’বানুল মুয়াজ্জমের প্রতি বিশেষ ভালবাসা",
        "2": "    প্রিয় ইসলামী ভাইয়েরা! আসলেই আমলনামা পরিবর্তন সম্পর্কে শাবানুল মুয়াজ্জম খুবই গুরুত্ব বহন করে এবং আগামী মাদানী মাস অর্থাৎ চন্দ্র মাস হচ্ছে “শা’বানুল মুয়াজ্জম”, আমাদের উচিৎ, ফরয ও ওয়াজিব সমূহ আদায়ের পাশাপাশি শা’বানুল মুয়াজ্জম মাসে নফল নামায এবং নফল রোযা বেশী বেশী করে রাখা, আমাদের প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এই মুবারক মাসকে নিজের দিকে সম্পর্কীত করে ইরশাদ করেন: شَعْبَانُ شَهْرِىْ وَرَمَضَانُ شَهْرُ الله অর্থাৎ শা’বান আমার মাস ও রমযান আল্লাহ পাকের মাস। (জামেয়ে সগীর, হরফুশ শীন, ৩০১ পৃষ্ঠা, হাদীস ৪৮৮৯)\n    اَلْحَمْدُ لِلّٰه এই মুবারক মাসের রোযারও অনেক বেশি ফযীলত রয়েছে; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “(রমযানের পর) সবচেয়ে উত্তম হলো রমযানের সম্মানের জন্য শা’বানের রোযা।”\n(শুয়াবুল ঈমান, ৩/৩৭৭, হাদীস ৩৮১৯)\n    নবীয়ে করীম صَلَّی اللهُ عَلَیْہِ وَاٰلِہٖ وَسَلَّم পুরো শা’বানের রোযা রাখতেন। হযরত আয়েশা সিদ্দিকা رَضِیَ اللهُ عَنْہَا আরয করেন: ইয়া রাসূলাল্লাহ\n صَلَّی اللهُ عَلَیْہِ وَاٰلِہٖ وَسَلَّم ! সকল মাস সমূহের মধ্যে কি আপনার সবচেয়ে বেশি পছন্দ শা’বানের রোযা রাখা? তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: আল্লাহ পাক এই বছর মৃত্যুবরণকারী সকল প্রাণীর নাম লিখে দেন আর আমার পছন্দ যে, আমার মৃত্যুর সময় আসবে এবং আমি যেনো রোযা অবস্থায় থাকি। (মুসনাদে আবী ইয়ালা, ৪/২৭৭, হাদীস ৪৮৯০)\n\n    আল্লাহ পাক আমাদেরকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সদকায় শা’বান অতঃপর পুরো রমযান মাসের রোযা রাখার তৌফিক দান করুন, হায়! আমরা যদি পুরো মাসের বা শেষ দশদিনের ইতিকাফ করতে সফল হয়ে যাই, হায়! যেনো ভালো ভালো নিয়্যত সহকারে বেশি বেশি মাদানী তহবিল জমা করার তৌফিক অর্জিত হয়ে যায়।\nاٰمین بِجاہِ خاتَمِْالنَّبِیّٖیْن  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "জান্নাতের দরজায় লিখা",
        "2": "    হযরত আনাস বিন মালিক رَضِیَ اللهُ عَنْہُ থেকে বর্ণিত, তিনি বলেন; রাসূলে করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে রাতে আমার মিরাজ হয়েছে, আমি জান্নাতের দরজায় লিখা দেখলাম যে, সদকার সাওয়াব ১০গুণ এবং ঋণের ১৮ গুণ। আমি জিব্রাঈল عَلَیْہِ السَّلَام কে জিজ্ঞাসা করলাম: কি এমন কারণ যে, ঋণের মর্যাদা সদকা থেকে বেড়ে গেলো? তিনি বললেন: ভিক্ষুকের কাছে সম্পদ থাকে, তবুও ভিক্ষা করে আর ঋণ গ্রহিতা চাহিদার ভিত্তিতেই ঋণ গ্রহন করে থাকে।\n(ইবনে মাজাহ, কিতাবুস সাদাকাত, ৩৮৯ পৃষ্ঠা, হাদীস ২৪৩১)"
    },
    {
        "1": "মাদানী তহবিল সংগ্রহের উৎসাহ",
        "2": "    প্রিয় ইসলামী ভাইয়েরা! বর্ণনাকৃত হাদীসে মুবারাকা থেকে যেমনিভাবে জানা যায়, কোন মুসলমানের ঋণ গ্রহনের প্রয়োজন হয়, তবে আল্লাহ পাকের সন্তুষ্টি এবং আরো ভালো ভালো নিয়্যত সহকারে সামর্থ্যানুযায়ী ঋণ দিয়ে অসংখ্য প্রতিদান ও সাওয়াব অর্জন করা উচিৎ আর তেমনিভাবে জানা গেলো, আল্লাহ পাকের পথে ব্যয়কারীরও দশ (১০) গুণ সাওয়াব অর্জিত হয়।\n    আসুন! আল্লাহ পাকের পথে ব্যয় করার প্রেরণা পাওয়ার জন্য সদকার ফযীলত সম্পর্কে ৮টি হাদীসে মুবারাকা শ্রবণ করি।\n১. ইরশাদ হচ্ছে: সদকা অমঙ্গলের (গুনাহের) সত্তরটি (৭০) দরজা বন্ধ করে দেয়। (মু’জামুল কাবীর, ৪/২৭৪, হাদীস ৪৪০২)\n২. ইরশাদ হচ্ছে: প্রত্যেক ব্যক্তি (কিয়ামতের দিন) নিজের সদকার ছায়ায় থাকবে, এমনকি মানুষের মাঝে ফয়সালা করে দেয়া হবে।\n(মু’জামুল কাবীর, ১৭/২৮০, হাদীস ৭৭১)\n৩. ইরশাদ হচ্ছে: নিশ্চয় সদকা প্রদানকারীকে সদকা কবরের উষ্ণতা থেকে রক্ষা করবে এবং নিঃসন্দেহে মুসলমান কিয়ামতের দিন সদকার ছায়ায় থাকবে। (শুয়াবুল ঈমান, বাবুয যাকাত, ৩/২১২, হাদীস ৩৩৪৭)\n৪. ইরশাদ হচ্ছে: নিশ্চয় সদকা আল্লাহ পাকের অসন্তুষ্টিকে নিবারন করে এবং মন্দ মৃত্যুকে দূর করে। (তিরমীযি, কিতাবুয যাকাত, ২/১৪৬, হাদীস ৬৬৪)\n ৫. ইরশাদ হচ্ছে: সকাল বেলা সদকা দাও, কেননা বিপদ সদকার আগে অগ্রসর হয় না। (শুয়াবুল ঈমান, বাবুয যাকাত, ৩/২১৪, হাদীস ৩৩৫৩)\n৬. ইরশাদ হচ্ছে: নিশ্চয় মুসলমানের সদকা বয়সকে বৃদ্ধি করে ও মন্দ মৃত্যুকে বাধা প্রদান করে আর আল্লাহ পাক এর বরকতে সদকা প্রদানকারী থেকে অহঙ্কার ও বড়ত্ব এবং গর্ববোধ করার মন্দ অভ্যাস দূর করে দেয়। (মু’জামুল কাবীর, ১৭/২২, হাদীস ৩১)\n৭. ইরশাদ হচ্ছে: যে আল্লাহ পাকের সন্তুষ্টির উদ্দেশ্যে সদকা করবে, তবে তা (সদকা) তার ও আগুনের মাঝখানে আড়াল হয়ে যায়।\n(মাজমাউয যাওয়ায়িদ, কিতাবুয যাকাত, ৩/২৮৬, হাদীস ৪৬১৭)\n৮. ইরশাদ হচ্ছে: নামায (ঈমানের) দলীল ও রোযা (গুনাহের) ঢাল স্বরূপ আর সদকা গুনাহকে এভাবে মিটিয়ে দেয়, যেমন পানি আগুনকে।\n(তিরমীযি, আবওয়াবুস সফর, ২/১১৮, হাদীস ৬১৪)\n    আ’লা হযরত, ইমামে আহলে সুন্নাত, মাওলানা আহমদ রযা খাঁন رَحْمَۃُ اللهِ عَلَیْہِ ফতোওয়ায়ে রযবীয়ার ২৩তম খন্ডের ১৫২ পৃষ্ঠায় সদকার ফযীলত সম্পর্কীত হাদীস শরীফ উল্লেখ করে এই ফযীলতকে মাদানী ফুল আকারে বর্ণনা করেছেন: এই হাদীস শরীফ দ্বারা প্রমাণিত হলো, যে মুসলমান এই আমলে ভালো নিয়্যত ও পবিত্র সম্পদ দ্বারা অংশগ্রহন করবে, তাদের আল্লাহ পাকের দয়া ও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পক্ষ থেকে অসংখ্য উপকারীতা অর্জিত হবে:\n\t(১) সদকা প্রদানকারী আল্লাহ পাকের দানক্রমে মন্দ মৃত্যু থেকে সুরক্ষিত থাকবে (২) সদকা প্রদানকারীর মন্দ মৃত্যুর সত্তরটি (৭০) দরজা বন্ধ হবে। (৩) সদকা প্রদানকারীর বয়স বৃদ্ধি পাবে। (৪) সদকা প্রদানকারীর পরিসংখ্যান বৃদ্ধি পাবে। (৫) সদকা প্রদানকারীর রিযিকে প্রশস্ততা লাভ হবে (৬) সদকা প্রদানের বরকতে সম্পদের আধিক্য হবে (৭) সদকা প্রদানের অভ্যাসের বরকতে কখনো মুখাপেক্ষী হবে না\n(৮) সদকা প্রদানকারীর কল্যাণ ও বরকত অর্জিত হবে। (৯) সদকা প্রদানকারীর বিপদাপদ দূর হবে (১০) সদকা প্রদানের বরকতে বিপদ দূর হবে (১১) সদকা প্রদানের বরকতে সত্তরটি (৭০) মন্দের দরজা বন্ধ হবে (১২) সদকা প্রদানের বরকতে ৭০ প্রকারের বিপদ দূর হবে (১৩) সদকা প্রদানকারীর শহর আবাদ হবে। (১৪) সদকা প্রদানের বরকতে অসহায়ত্ব দূর হবে। (১৫) সদকা প্রদানের বরকতে ভয়ের আশঙ্কা দূর হবে ও প্রশান্তি নসিব হবে। (১৬) সদকা প্রদানের বরকতে আল্লাহ পাকের সাহায্য অর্ন্তভূক্ত হবে। (১৭) সদকা প্রদানকারীর জন্য আল্লাহ পাকের রহমত ওয়াজিব হবে। (১৮) সদকা প্রদানকারীর প্রতি ফিরিশতারা দরূদ প্রেরণ করবে। (১৯) সদকা প্রদানকারীর আল্লাহ পাকের সন্তুষ্টিমুলক কাজ করবে। (২০) সদকা প্রদানকারী থেকে আল্লাহ পাকের গযব দূর হবে। (২১) সদকা প্রদানকারীর গুনাহ ক্ষমা হবে, সদকা প্রদানকারীর জন্য মাগফিরাত ওয়াজিব হবে, সদকা প্রদানকারীর জন্য গুনাহের আগুন নিবে যাবে।\n(২২) সদকা প্রদানকারী গোলাম আযাদ করার চেয়ে বেশী প্রতিদান পাবে। (২৩) সদকা প্রদানকারীর বিগড়ে যাওয়া কাজ সঠিক হবে। (২৪) সদকা প্রদানের বরকতে পরস্পর ভালবাসা বৃদ্ধি পাবে (২৫) সদকা প্রদানের বরকতে সামান্য ব্যয়ে অনেকের পেট ভরে যাবে (২৬) আল্লাহ পাকের নিকট মর্যাদা বৃদ্ধি পায়। (২৭) সদকা প্রদানকারী কিয়ামতের দিন দোযখ থেকে নিরাপদ থাকবে (২৮) সদকা প্রদানকারীর উপর দোযখের আগুন হারাম হবে। (২৯) সদকা প্রদানকারী আখিরাতে আল্লাহ পাকের দয়ার উপকারীতা লাভ করবে। (৩০) আল্লাহ পাক চাইলে সদকা প্রদানকারী রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর পবিত্র নালাইনের সদকায় সর্বপ্রথম জান্নাতে প্রবেশ করবে। (ফতোওয়ায়ে রযবীয়া, ২৩/১৫২)\n    !سُبْحٰنَ الله আপনারা শুনলেন তো! সদকা দেয়া কত মহান কাজ ও এর বরকতে সদকা প্রদানকারীকে দুনিয়া ও আখিরাতে কিরূপ বরকত অর্জিত হয়ে থাকে, সুতরাং দ্রুত এই বরকত অর্জন করার জন্য আপনারাও সদকা ও খয়রাত করাকে নিজের অভ্যাসে পরিনত করুন। اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামী ৮০টিরও বেশি বিভাগে দ্বীনি খেদমত করে যাচ্ছে, আপনার প্রতি অনুরোধ আপনার সদকা ও অনুদান দা’ওয়াতে ইসলামীর অধীনে প্রতিষ্ঠিত মাদরাসাতুল মদীনা ও জামেয়াতুল মদীনাতে প্রদান করুন, কেননা আশিকানের রাসূলের মসজিদ ভরো কার্যক্রম “দা’ওয়াতে ইসলামী”র অধীনে প্রতিষ্ঠিত জামেয়াতুল মদীনা (বয়েজ এন্ড গার্লস), মাদরাসাতুল মদীনা (বয়েজ এন্ড গার্লস) এবং মাদানী চ্যানেলের বাৎসরিক ব্যায় শুধু কোটি নয় বরং কয়েক কোটি টাকা। জামেয়াতুল মদীনা (বয়েজ এন্ড গার্লস) এর মাধ্যমে এই পর্যন্ত হাজারো ওলামায়ে কিরাম তৈরী হয়েছে এবং নিজের খেদমত বিভিন্ন বিভাগে প্রদান করে দ্বীন ইসলামের উন্নতিতে নিজের অংশ অর্ন্তভূক্ত করে যাচ্ছে।\n    আশিকানে রাসূলের দ্বীনি সংগঠন দা’ওয়াতে ইসলামী অধীনে দেশ বিদেশে ইসলামী ভাই এবং ইসলামী বোনদের ফি-সাবিলিল্লাহ বিশুদ্ধ মাখারিজ সহকারে কুরআনে করীমের তিলাওয়াত শিখানোর জন্য প্রাপ্তবয়স্কদের মাদরাসাতুল মদীনা এবং প্রাপ্তবয়স্কাদের মাদরাসাতুল মদীনা আর শিশুদেরকে হিফয ও নাজেরার শিক্ষা দেয়ার জন্য মাদরাসাতুল মদীনা বয়েজ এবং মাদরাসাতুল মদীনা গার্লস প্রতিষ্ঠিত রয়েছে, যেসকল স্থানে কুরআনে করীম পড়ানোর ওস্তাদ সহজে পাওয়া যায়না সেখানে মাদরাসাতুল মদীনা অনলাইনও শুরু করা হয়েছে।\n    আশিকানে রাসূলের দ্বীনি সংগঠন দা’ওয়াতে ইসলামীর দ্বীনি কাজের জন্য যাকাত, সদকা এবং মাদানী তহবিল দেয়ার পাশাপাশি নিজের আত্মীয়-স্বজন, পাড়া-প্রতিবেশী, বন্ধু-বান্ধবদের একক প্রচেষ্টা করে তাদেরও আল্লাহর পথে খরচ করার ফযীলত জানিয়ে মাদানী তহবিল জমা করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! মেরাজের রাতে নবী করীম, রউফুর রহিম صَلَّی اللهُ عَلَیْہِ وَاٰلِہٖ وَسَلَّم যেমনিভাবে জান্নাতে অনুগত বান্দাদের উপর প্রদত্ত আল্লাহ পাকের নেয়ামত সমূহ দেখেছেন, তেমনিভাবে অবাধ্যদের প্রতি বিভিন্ন ধরনের যন্ত্রণাদায়ক আযাবও প্রত্যক্ষ করেছেন।\n"
    },
    {
        "1": "মানুষের গীবত ও দোষত্রুটি অন্বেষণকারীদের যন্ত্রণাদায়ক পরিণাম",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم এমন কিছু লোকের পাশ দিয়ে গমন করেন, যাদের প্রতি কিছু লোক নিয়োজিত ছিলো, এরমধ্যে অনেকে সেই লোকদের চোয়াল খুলে রেখেছিলো এবং অনেকে তাদের মাংস কাটতো আর রক্তসহ তাদের মুখে পুরে দিতো। প্রিয় নবী صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন: হে জিব্রাঈল! এরা কারা? আরয করলেন: এরা মানুষের গীবত করতো ও তাদের দোষ-ত্রুটি খুঁজতো। (মুসনাদুল হারিস, কিতাবুল ঈমান, ১/১৭২, হাদীস ২৭)\n\n    রাসূলে পাক صَلَّی اللهُ عَلَیْہِ وَاٰلِہٖ وَسَلَّم দোযখে এমন কিছু লোক দেখেছেন, যারা আগুনের ডালে ঝুলে ছিলো। হুযুর صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন: হে জিব্রাঈল! এরা কারা? আরয করলেন: এরা হলো সেই লোক, যারা দুনিয়ায় নিজের পিতামাতাকে গালি দিতো। (আয যাওয়াজির, ২/১২৫)\n    সেই রাতে নবী করীম صَلَّی اللهُ عَلَیْہِ وَاٰلِہٖ وَسَلَّم এমন কিছু মানুষের নিকট দিয়েও অতিক্রম করেছেন যাদের সামনে ও পেছনে ছেঁড়া কাপড় ঝুলছিলো এবং তারা চতুষ্পদ প্রাণীর ন্যায় চড়ে কাঁটাযুক্ত ঘাস, কাঁটাযুক্ত গাছ এবং জাহান্নামের তপ্ত পাথর গিলছিলো। নবী করীম صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন: হে জিব্রাঈল! এরা কারা? আরয করলেন: এরা হলো সেই লোক, যারা নিজেদের সম্পদের যাকাত দিতো না, আল্লাহ পাক তাদের প্রতি অত্যাচার করেননি এবং আল্লাহ পাক বান্দার প্রতি অত্যাচার করেন না। (আত তারগীব ওয়াত তারহীব, কিতাবুস সাদাকাত, ২৬৩ পৃষ্ঠা, হাদীস ১৫)\n\n    প্রিয় ইসলামী ভাইয়েরা! চিন্তা করুন! গীবত করা, দোষত্রুটি খোঁজা, পিতামাতাকে গালি দেয়া এবং ফরয হওয়া স্বত্বেও যাকাত না দেয়া কিরূপ ধ্বংসাত্মক কাজ। আফসোস! আমাদের সমাজে এই চারটি গুনাহ ব্যাপকভাবে প্রসার লাভ করছে এবং এতই ব্যাপকভাবে প্রসার লাভ করছে যে, مَعَاذَ الله সুতরাং এই মন্দ কাজে লিপ্ত মানুষের উচিৎ, দ্রুত এই মন্দ কাজ ছেড়ে দিয়ে সত্যিকার তাওবা করে নেয়া, অন্যথায় যদি সুযোগ চলে যায় এবং তাওবা করার পূর্বেই মৃত্যু এসে যায় তবে তো ধ্বংসই ধ্বংস। মনে রাখবেন! দুনিয়ার জীবন কয়েকদিনের আর আখিরাতের জীবন সর্বদাই বিরাজমান থাকবে। নিশ্চয় সফলকাম সেই, যে নিজের গুনাহ থেকে সত্যিকার তাওবা করে নিজের আখিরাত সজ্জিত করতে লেগে যায়। আল্লাহ পাক এবং রাসূল صَلَّی اللهُ عَلَیْہِ وَاٰلِہٖ وَسَلَّم এর সন্তুষ্টিমূলক কাজ করে জান্নাতে প্রবেশ করুন। আল্লাহ পাক ৪র্থ পারার সূরা আলে ইমরানের ১৮৫নং আয়াতে ইরশাদ করেন:\nفَمَنۡ زُحۡزِحَ عَنِ النَّارِ وَ اُدۡخِلَ الۡجَنَّۃَ فَقَدۡ فَازَ ؕ وَ مَا الۡحَیٰوۃُ الدُّنۡیَاۤ اِلَّا مَتَاعُ  الۡغُرُوۡرِ (۱۸۵)\n(পারা ৪, আলে ইমরান, আয়াত ১৮৫)\nকানযুল ঈমান থেকে অনুবাদ: যাকে আগুন থেকে রক্ষা করে জান্নাতে প্রবেশ করানো হয়েছে, সে উদ্দেশ্যস্থলে পৌঁছেছে এবং পার্থিব জীবনতো এ ধোকারই সম্পদ।\n     তাফসীরে সীরাতুল জিনান ২য় খন্ডের ১১২ পৃষ্ঠায় রয়েছে: এই আয়াত দ্বারা জানা গেলো, কিয়ামতে সত্যিকারের সফলতা হলো যে, বান্দাকে জাহান্নাম থেকে মুক্তি দিয়ে জান্নাতে প্রবেশ করিয়ে দেয়া হবে আর দুনিয়ায় সফলতা হলো নিজের সত্তার সফলতা কিন্তু যদি এই সফলতা আখিরাতে ক্ষতির কারণ হয় তবে সত্যিকারেই এটি ক্ষতির কারণ আর বিশেষকরে সেই লোকেরা, যারা দুনিয়ার সফলতার জন্য সব কিছুই করে এবং আখিরাতের সফলতার জন্য কিছুই করে না তবে নিশ্চয় ক্ষতিতেই রয়েছে। সুতরাং প্রত্যেক মুসলমানের উচিৎ, তারা যেনো এরূপ আমলের প্রতি বেশি মনোযোগি হয় এবং এর জন্য বেশি চেষ্টা করে, যাতে তার সত্যিকার সফলতা অর্জিত হতে পারে এবং ঐসকল আমল থেকে বিরত থাকে, যা তার সত্যিকারের সফলতার প্রতিবন্ধক হতে পারে। আল্লাহ পাকের নিকট দোয়া হলো: তিনি যেনো আমাদের নেক আমল করা এবং গুনাহ থেকে বাঁচার তৌফিক দান করেন আর আমাদেরকে সত্যিকার সফলতা দান করেন। اٰمِين\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]