[
    {
        "1": "মাওলা আলী رَضِیَ اللهُ عَنْہُ ’র আখিরাতের ভাবনা",
        "2": "لْـحَـمْـدُ لِلّٰهِ رَبِّ الْـعٰـلَـمِـیْـنَ وَالـصَّـلٰوۃُ وَالسَّـلَامُ عَـلٰی خَـاتَـمِ الـنَّـبِـيّٖـنَ ط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِ ط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরুদ শরীফের ফযিলত",
        "2": "عَنْ اَبِي طَلْحَةَ الْاَنْصَارِيِّ قَالَ: اَصْبَحَ رَسُولُ اللهِ صَلَّى اللهُ عَلَيْهِ وَسَلَّمَ يَوْمًا طَيِّبَ النَّفْسِ يُرَى فِي وَجْهِهِ الْبِشْرُ قَالُوا يَا رَسُولَ اللهِ اَصْبَحْتَ الْيَوْمَ طَيِّبَ النَّفْسِ يُرَى فِي وَجْهِكَ الْبِشْرُ قَالَ اَجَلْ اَتَانِي آتٍ مِنْ رَبِّي عَزَّ وَجَلَّ فَقَالَ مَنْ صَلَّى عَلَيْكَ مِنْ اُمَّتِكَ صَلَاةً كَتَبَ اللهُ لَهُ عَشْرَ حَسَنَاتٍ وَمَحَا عَنْهُ عَشْرَ سَيِّئَاتٍ وَرَفَعَ لَهُ عَشْرَ دَرَجَاتٍ وَرَدَّ عَلَيْهِ مِثْلَهَا۔\n\n      \tহযরত আবু তালহা আনসারি رَضِیَ اللهُ عَنْہُ বলেন: একবার সকালে আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم এর চেহারা মোবারকে আনন্দের প্রভাব ছিল। সাহাবায়ে কিরাম عَلَیْہِمُ الرِّضْوَان এর কারণ জিজ্ঞাসা করলে তখন ইরশাদ করলেন: আল্লাহ পাক বার্তা পাঠিয়েছেন যে, হে মাহবুব صَلَّی اللهُ عَلَیْہِ وَاٰلِہٖ وَسَلَّم! আপনার যে উম্মত আপনার উপর একবার দরুদ পাঠ করবে, আমি তার জন্য দশটি নেকী লিপিবদ্ধ করব, তার দশটি গুনাহ ক্ষমা করব, দশটি মর্যাদা বৃদ্ধি করব এবং ততটাই রহমত বর্ষণ করব।\n(মুসনাদে আহমদ, ৫ম খন্ড, পৃষ্টা ৫০৯, হাদিস: ১৬৩৫২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা! এখন যেই দিনগুলি অতিবাহিত হচ্ছে অর্থাৎ রমযানুল মোবারকের দ্বিতীয় দশকের শেষ দিন সমূহ।  ইসলামী হিসেবে এগুলো খুবই ঐতিহাসিক দিন। ১৭ই রমযানুল মোবারকে  হক ও বাতিলের এক মহান যুদ্ধ অর্থাৎ বদরের যুদ্ধ হয়েছিল। এটা এত মর্যাদা সম্পন্ন দিন ছিল যে, আল্লাহ পাক একে یَوْمُ الْفُرْقَان (অর্থাৎ হক বাতিলের মাঝে পার্থক্যকারী দিন) বলেছেন। মুসলমানদের সংখ্যা ছিল ৩১৩ জন আর অমুসলিমদের সংখ্যা ছিল এক হাজারেরও অধিক, দিনটিও ছিল রমযান মাস, এতদসত্তেও সাহাবায়ে কিরাম عَلَیْہِمُ الرِّضْوَان পূর্ণ সাহসীকতা দেখান, যুদ্ধে অংশগ্রহণ করেন এবং মক্কার কাফিরদের যারা দ্বীনে ইসলামকে দুনিয়া থেকে মুছে দিতে দিন রাত চেষ্টা করত, সাহাবায়ে কিরাম  عَلَیْہِمُ الرِّضْوَانদেরকে কঠিন থেকে কঠিনতর কষ্ট দিত, তাদের কাছে সম্পদ ছিল, জনবলও ছিল বেশি কিন্তু সাহাবায়ে কিরাম  عَلَیْہِمُ الرِّضْوَانএর ঈমানী স্পৃহার সামনে না তাদের সম্পদ কাজে এসেছে, না শক্তি কাজে এসেছে, না জনবল কিছু করতে পেরেছে। ওই দিন আল্লাহ পাক মুসলমানদের এমন মহান বিজয় দান করলেন যে, এর দ্বারা হক ও বাতিলের মাঝে সুষ্পষ্ট পার্থ্ক্য হয়ে গেল। (সীরাতে মুস্তফা ﷺ, পৃ: ২১০-২৩২)\n      \tঅনুরূপভাবে ১৯ রমযানুল মোবারক নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রিয় কন্যা হযরত রুকাইয়া رَضِیَ اللهُ عَنْہَا এর ওরসে পাক হয়ে থাকে। যখন নবী করীম صَلَّی اللهُ عَلَیْہِ وَاٰلِہٖ وَسَلَّم বদরের যুদ্ধের জন্য রওয়ানা হলেন, সে সময় তিনি অসুস্থ ছিলেন, ১৯ রমযানুল মোবারক যখন বদর যুদ্ধের বিজয়ের সুসংবাদ মদীনায় পৌছে, তখন লোকেরা হযরত রুকাইয়া\nرَضِیَ اللهُ عَنْہَا কে দাফন করছিল। (বজলুল কুয়াহ, পৃঃ ৪৩০)\n\n          اَللهُ اَكْبَرُ প্রিয় ইসলামী ভাইয়েরা! চিন্তা করুন! এটা কত বড় কোরবানি....!! শাহজাদী অসুস্থ ছিল, এতদসত্তেও হুযুর নবী করিম صَلَّی اللهُ عَلَیْہِ وَاٰلِہٖ وَسَلَّم ইসলামের সুউচ্চতার জন্য বদরে তাশরীফ নিয়ে গেলেন।\n\n\n          ১৭ই রমযানুল মোবারক মুসলমানদের প্রিয় আম্মাজান, সিদ্দিকা বিনতে সিদ্দিক হযরত আয়েশা সিদ্দিকা তৈয়্যেবা, তাহেরা رَضِیَ اللهُ عَنْہَا  এরও ওরসে পাক। * সায়্যিদাহ আয়েশা رَضِیَ اللهُ عَنْہَا অনেক ফযিলতময় মহিলা ছিলেন * নবী করিম صَلَّی اللهُ عَلَیْہِ وَاٰلِہٖ وَسَلَّم এর প্রিয়তম স্ত্রী ছিলেন * হযরত সিদ্দিকে আকবর رَضِیَ اللهُ عَنْہُ এর কন্যা ছিলেন * তিনি অনেক বড় আলীমা (জ্ঞানী) মুত্তাকী ছিলেন * তাফসীর, হাদিস এবং ফিকাহ (অর্থাৎ ইসলামী হুকুম আহকামের জ্ঞান) শাস্ত্রে খুবই অভিজ্ঞ ছিলেন * অধিকহারে রোযা রাখতেন * খুব বেশি ইবাদত করতেন * খুব বেশি দানশীল ছিলেন * দুনিয়া বিমুখ এবং সর্বদা আখিরাতের চিন্তায় নিমগ্ন থাকতেন * ১৭ই রমযানুল মোবারক তিনি এই দুনিয়া থেকে ইন্তিকাল করেন, তাঁর মাযারে পাক জান্নাতুল বকীতে অবস্থিত। (সীরাতে মুস্তফা صَلَّی اللهُ عَلَیْہِ وَاٰلِہٖ وَسَلَّم, পৃষ্ঠা ৬৫৭-৬৬২)\n      \tআর ২১ রমযানুল মোবারক মুসলমানদের চতুর্থ খলিফা হযরত মাওলা আলী শেরে খোদা رَضِیَ اللهُ عَنْہُ এর শাহাদাত দিবস।\n(কারামতে শেরে খোদা, পৃঃ ১৩ )\n\n\n\n"
    },
    {
        "1": "মাওলা আলী رَضِیَ اللهُ عَنْہُ এর সংক্ষিপ্ত পরিচিতি",
        "2": "      \tপ্রিয় ইসলামী ভাইয়েরা! * হযরত মাওলা আলী رَضِیَ اللهُ عَنْہُ মুসলমানদের চতুর্থ খলিফা * তিনি মক্কা মোকাররমায় জন্মগ্রহণ করেন * ১০ বছর বয়সে ইসলাম গ্রহণ করেন। (কারামতে শেরে খোদা, পৃঃ ১২) * তাঁর আম্মাজান তাঁর নাম হায়দার রাখেন কিন্তু তাঁর বাবা তাঁর নাম রাখেন আলী * প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে আসাদুল্লাহ উপাধী দান করেন। (মিরাতুল মানাজীহ, খন্ড ৮, পৃঃ ৪১২) * আসাদুল্লাহ এর অর্থ: আল্লাহর সিংহ। * মাওলা আলী মুহাজিরীনে আওয়াল (অর্থাৎ প্রথম হিজরতকারী) এবং আশারায়ে মুবাশশারা (অর্থাৎ ওই ১০ জন সৌভাগ্যবান সাহাবী, যাদেরকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم নাম নিয়ে জান্নাতের সুসংবাদ দান করেছেন, তাঁদের) অন্তর্ভুক্ত। * বদর, উহুদ ইত্যাদি যুদ্ধে অংশগ্রহণ করেন। (উসদুল গাবাহ, খন্ড ৪, পৃঃ ৮৮) * তাঁর বীরত্ব ও সাহসীকতা খুবই প্রসিদ্ধ ছিল * মুসলমানদের তৃতীয় খলিফা হযরত উসমানে গণী رَضِیَ اللهُ عَنْہُ এর শাহাদাতের পর তিনি খিলাফতের মসনদে আসীন হন। (তারীখুল খোলাফা, পৃঃ ১১১) * তিনি ৪ বছর ৮ মাস এবং ৯ দিন পর্যন্ত খিলাফতের দায়িত্ব খুব সুন্দরভাবে পালন করেন। (কারামতে শেরে খোদা, পৃঃ১৩) * ১৭ বা ১৯ রমযানুল মোবারক ৪০হিজরীতে এক পথভ্রষ্ট খারেজীর হামলায় মারাত্মকভাবে আহত হন এবং ২১ রমযানুল মোবারক রবিবার রাতে শাহাদাতের সুধা পান করেন। (কারামতে শেরে খোদা, ১৩ পৃঃ)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "মাওলা আলী رَضِیَ اللهُ عَنْہُ এর শান",
        "2": "      \tহে আশিকানে রাসূল! মাওলা আলী শেরে খোদা رَضِیَ اللهُ عَنْہُ এর শানে ওই হাদিস সমূহ, যেগুলো মুসলমানদের আম্মাজান হযরত আয়েশা সিদ্দিকা رَضِیَ اللهُ عَنْہُ লোকদেরকে শুনাতেন, সেগুলো শুনব। অনুরূপভাবে সায়্যিদা আয়েশা رَضِیَ اللهُ عَنْہَا এর উত্তম আলোচনাও হয়ে যাবে এবং মাওলা আলী رَضِیَ اللهُ عَنْہُ এর আলোচনার বরকতও নসীব হয়ে যাবে।\n"
    },
    {
        "1": "প্রিয় আকার প্রিয় ব্যক্তিগণ",
        "2": "      \tতিরমিযী শরীফে রয়েছে: হযরত আয়েশা সিদ্দিকা رَضِیَ اللهُ عَنْہَا এর কাছে জিজ্ঞাসা করা হয়েছে (আহলে বায়তের মধ্যে) প্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর নিকট সবচেয়ে প্রিয় ব্যক্তি কে ছিল? বললেন: খাতুনে জান্নাত সায়্যিদা ফাতেমা رَضِیَ اللهُ عَنْہَا। জিজ্ঞাসা করা হল: আর পুরুষদের মধ্যে কে? বললেন: তাঁর স্বামী (অর্থাৎ মাওলা আলী শেরে খোদা رَضِیَ اللهُ عَنْہُ)। তিনি আরো বলেন: আমার জানা মতে এর কারণ হল যে, হযরত আলী رَضِیَ اللهُ عَنْہُ অধিক রোযা পালনকারী, অধিক ইবাদতকারী ছিলেন। (তিরমিযী, পৃঃ ৮৭২, হাদিস: ৩৮৭৭)\n          سُبْحٰنَ الله! মাওলা আলী رَضِیَ اللهُ عَنْہُ এর কেমন শান....!! তিনি অধিকহারে রোযা পালনকারী, অধিকহারে ইবাদতকারী ছিলেন...!!\n\n      \tপ্রিয় ইসলামী ভাইয়েরা! আমাদেরও অধিকহারে রোযা পালন এবং বেশি থেকে বেশি সময় ইবাদতে অতিবাহিত করার অভ্যাস গড়া উচিত। আজকাল তো اَلْحَمْدُ لِلّٰه ইবাদতের বসন্ত চলছে * রমযানুল মোবারক হল বরকতময় দিন * দিনরাত রহমত বর্ষন হয় * ক্ষমার বার্তা বন্টন হয় * এই মাসে প্রতিদিন ইফতারের সময় লাখো মানুষের ক্ষমা হয়\n* ইবাদতের আকাঙ্ক্ষা বাড়ানোর দিবস বরং শেষ দশক শুরু হতে যাচ্ছে, এটা হল সেই বরকতময় দশক, সায়্যিদা আয়েশা সিদ্দিকা رَضِیَ اللهُ عَنْہَا বলেন: যখন রমযানুল মোবারকের শেষ দশক আসে তখন নবী করিম صَلَّی اللهُ عَلَیْہِ وَاٰلِہٖ وَسَلَّم ইবাদতের জন্য প্রস্তুত হয়ে যেতেন। (বুখারী, পৃঃ ৫২৯, হাদিস: ২০২৪)\n          اَللهُ اَكْبَرُ কেমন শান...!! * আমাদের নবী করীম صَلَّی اللهُ عَلَیْہِ وَاٰلِہٖ وَسَلَّم  তো এমন মনিষী যে, তাঁর একটি মূহুর্তের কোটি কোটি অংশও অহেতুক কাজে অতিবাহিত হয়নি * তিনি صَلَّی اللهُ عَلَیْہِ وَاٰلِہٖ وَسَلَّم কখনো কোন অহেতুক কাজ করবেন এর কল্পনাই করা যায় না * বরং তিনি তো সেই, যাঁর কর্মকান্ড দ্বীন * যাঁর পন্থা অবলম্বন করা ইবাদত।\n      \tযখন নবী করীম صَلَّی اللهُ عَلَیْہِ وَاٰلِہٖ وَسَلَّم এর এমন উচ্চ মর্যাদা এবং তিনিও রমযানুল মোবারকের শেষ দশকে ইবাদতের মাত্রা বাড়িয়ে দিতেন, সুতরাং চিন্তা করুন! কতই আধিক্যতার সাথে ইবাদত করতেন....!! এই কারণে আমাদের মতো  গোলামদেরও উচিত যে, ইবাদতে অন্তর লাগানো * খুব উৎসাহ উদ্দীপনার সাথে বাহ্যিক ও অভ্যন্তরীন আদবের প্রতি খেয়াল রেখে রোযা রাখতে থাকা * রমযানুল মোবারকের রোযা তো ফরয, অবশ্যই রাখতে হবে, এটা থেকে তো মুক্তি নেই * এরপর নফল ইবাদতের অভ্যাস গড়ুন * এবং অধিকহারে ইবাদত করুন * অধিকহারে তিলাওয়াত করুন * নফল পড়ুন * আজকাল তাহাজ্জুদ পড়া খুব সহজ, সেহেরীর জন্য তো উঠতে হবে, তাহাজ্জুদও পড়ে নিন * সেহেরীর সময় তাওবা ইস্তিগফারের অনেক ফযিলত, এটাও করে নিন * পাঁচ ওয়াক্ত নামায মসজিদে জামাআত সহকারে আদায় করতে থাকুন * ইশরাক, চাশত এবং আওয়াবীনের নফলেরও অভ্যাস গড়ুন * তারাবীহ সম্পূর্ন ২০ রাকাত আদায় করুন * অধিকহারে দরুদে পাক পাঠ করুন * চলতে ফিরতে উঠতে বসতে আল্লাহ পাকের যিকির চালু রাখুন * জিহবাকে অনর্থক কাজ থেকে বিরত রেখে আল্লাহর যিকিরে লাগিয়ে দিন * মন মস্তিষ্ককে আল্লাহ পাকের স্মরণে লাগিয়ে রাখুন, اِنْ شَآءَ الله অনেক বরকত নসীব হবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "আয়েশা ! তাঁকে সম্মান কর!",
        "2": "      \tহযরত মায়াযা গাফারিয়া رَضِیَ اللهُ عَنْہَا বলেন: একদিন আমি হযরত আয়েশা رَضِیَ اللهُ عَنْہَا এর সাথে দেখা করতে গেলাম, আমি দেখলাম যে, হযরত মাওলা আলী رَضِیَ اللهُ عَنْہُ তাঁর ঘর থেকে বাহিরে বের হলেন এবং আপন গন্তব্যের উদ্দেশ্যে চলে গেলেন,আমি ভিতরে গেলাম, তখন নবী করিম صَلَّی اللهُ عَلَیْہِ وَاٰلِہٖ وَسَلَّم ঘরের মধ্যেই ছিলেন, তিনি সায়্যিদা আয়েশা\nرَضِیَ اللهُ عَنْہَا কে ইরশাদ করেছিলেন: হে আয়েশা! সে (অর্থাৎ আলীয়ূল মুরতাযা رَضِیَ اللهُ عَنْہُ) সকল পুরুষের মধ্যে আমার নিকট খুবই প্রিয়, হে আয়েশা! আমার সন্তুষ্টির জন্য তাঁর হক সম্পর্কে জানো! এবং তাঁকে সম্মান কর....!! (উসদুল গাবাহ, খন্ড ৭, পৃঃ ২৫৯)\n"
    },
    {
        "1": "প্রিয় আকার সর্বাধিক প্রিয় কে?",
        "2": "      \tপ্রিয় ইসলামী ভাইয়েরা! সায়্যিদা আয়েশা সিদ্দিকা رَضِیَ اللهُ عَنْہَا এর মুখে মাওলা আলী رَضِیَ اللهُ عَنْہُ এর আরো শান শুনুন! তিনি বলেন: সায়্যিদা ফাতেমা এবং তাঁর স্বামী (অর্থাৎ মাওলা আলী رَضِیَ اللهُ عَنْہُ) প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সর্বাধিক প্রিয় ছিল। (রিয়াদুন নাদ্বরা, ৩য় অংশ, পৃঃ ১০০)\n          سُبْحٰنَ الله! মাওলা আলী رَضِیَ اللهُ عَنْہُ এর কেমন শান ....!! এমনিতে সবচেয়ে শ্রেষ্ট সাহাবী প্রথম খলিফা হযরত আবু বকর সিদ্দিক رَضِیَ اللهُ عَنْہُ কিন্তু আহলে বায়ত আতহারের মধ্যে নবী করীম صَلَّی اللهُ عَلَیْہِ وَاٰلِہٖ وَسَلَّم এর সবচেয়ে প্রিয় ছিলেন মাওলা আলী رَضِیَ اللهُ عَنْہُ ।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "মাওলা আলী",
        "2": "      \tপ্রিয় ইসলামী ভাইয়েরা! হযরত মাওলা আলী, শেরে খোদা, আলীয়্যূল মুরতাযা رَضِیَ اللهُ عَنْہُ ইলম ও আমলে অনেক উচ্চ মর্যাদার অধিকারী ছিলেন। ইলমের মধ্যে এমনি অনন্য ছিলেন যে, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَنَا مَدِیْنَۃُ الْعِلْمِ وَ عَلِیٌّ بَابُہَا অর্থাৎ আমি জ্ঞানের শহর আর আলী হল সেই শহরের দরজা। (মুসতাদরাক, খন্ড ৪, পৃঃ ৯৬, হাদিস: ৪৬৯৩)\n          অনুরপভাবে চরিত্রে, কাজেকর্মে হযরত মাওলা আলী رَضِیَ اللهُ عَنْہُ এর শান ছিল অনন্য, অসংখ্য বৈশিষ্ট্যাবলী, অগণিত ভালো গুণ তাঁর পবিত্র জীবনী থেকে শিক্ষা পাই। হযরত মাওলা আলী رَضِیَ اللهُ عَنْہُ এর অন্যতম বৈশিষ্ট্য, যা তিনি নিজে ধারনও করে রেখেছিলেন এবং এর শিক্ষাও দিতেন, তা হল: আখিরাতের চিন্তা ।\n      \tহযরত মাওলা আলী رَضِیَ اللهُ عَنْہُ আখিরাতের চিন্তা ধারনকারী ছিলেন * কবর ও আখিরাতকে স্মরণ করার জন্য কবরস্থানে যাওয়া * আখিরাতের চিন্তায় কান্নাকাটি করা * সর্বদা আখিরাতের সফলতার চিন্তায় চিন্তিত থাকা * এর জন্য দোয়া করতে থাকা * আখিরাতের চিন্তায় নিমগ্ন হয়ে ইবাদত করা * সারারাত জাগ্রত থাকা * দুনিয়া থেকে দূরে থাকা * দুনিয়ার ভালোবাসা থেকে একেবারে বেঁচে থাকা * এবং দরস ও বয়ানের মাধ্যমে মানুষদেরকে আখিরাতের প্রস্তুতির উপর প্ররোচিত করতে থাকা, মাওলা আলী رَضِیَ اللهُ عَنْہُ এর জীবনের এক উল্লেখযোগ্য দিক * রবং শায়খ জুনায়েদ বাগদাদী رَحْمَۃُ اللهِ عَلَیْہِ  বলেন: شَیْخُنَا فِی الْاُصُولِ وَ الْبَلاَءِ عَلِیُّ الْمُرْتَضٰی অর্থাৎ ত্বরীকতের রাস্তায় এবং বিপদাপদে (অর্থাৎ আখিরাতের কল্যাণের জন্য দুনিয়ায় কষ্ট সহ্য করার ব্যাপারে) মাওলা আলী رَضِیَ اللهُ عَنْہُ আমাদের ইমাম। (কাশফুল মাহজুব, পৃঃ ৮৭)\n"
    },
    {
        "1": "মাওলা আলী رَضِیَ اللهُ عَنْہُ এর এক আমল",
        "2": "      \tহযরত দ্বররার رَحْمَۃُ اللهِ عَلَیْہِ বলেন: আমি আল্লাহ পাককে স্বাক্ষী বানিয়ে বলছি, আমি অনেকবার মাওলা আলী رَضِیَ اللهُ عَنْہُ কে দেখেছি; তিনি রাতের অন্ধকারে তাঁর মেহরাবের মধ্যে ভয়ে প্রকম্পিত হয়ে (অর্থাৎ একেবারে ভীত সন্ত্রস্ত অবস্থায়) বসতেন, দাড়ি মোবারক ধরতেন এবং এমন অস্থির হতেন যেন তাঁকে বিষাক্ত সাপ দংশন করেছে। তিনি খুব মারাত্নকভাবে কান্না করতেন এবং অসহায়ভাবে বলে উঠতেন: হে আমার রব! হে আমার রব....!! এরপর দুনিয়াকে উদ্দেশ্য করে বলতেন: হে দুনিয়া তুমি আমাকে ধোকায় ফেলতে এসেছ, আমার জন্য সজ্জিত হয়ে এসেছ? দূর হয়ে যাও! অন্য কাউকে ধোকা দাও, আমি তোমাকে তিন তালাক দিয়ে দিয়ে দিয়েছি, তোমার বয়স কম অথচ তোমার বিপদ সহ্য করা সহজ। এরপর হতাশ হয়ে বলতেন: আহ আফসোস! শত আফসোস! পাথেয় সামান্য, সফর অনেক লম্বা আর রাস্তা আতঙ্কে ভরপুর।\n(হিলিয়াতুল আউলিয়া, ১ম খন্ড, পৃঃ১২৬, সংখ্যা: ২৬১)\n\n          اَللهُ اَكْبَرُ প্রিয় ইসলামী ভাইয়েরা! ইনি হলেন মাওলা আলী رَضِیَ اللهُ عَنْہُ ...!! * তিনি হলেন সেই, যার সন্তান জান্নাতি যুবকদের সর্দার * তিনি সেই, যাকে দেখা ইবাদত * তিনি সেই, যার নামে দুনিয়া আখিরাতের বিপদ আপদ দূর হয় * তিনি সেই, যার সদকায় লক্ষ লক্ষ লোক জান্নাতে যাবে * তিনি সেই, যার ভালোবাসাকে ঈমানের আলামত আখ্যায়িত করা হয়েছে * তিনি সেই, যার শানে কুরআনের আয়াত অবতীর্ণ হয়েছে\n* তিনি সেই, যাকে রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم নিজের ভাই বলতেন\n* তিনি সেই, যাকে নবী করীম صَلَّی اللهُ عَلَیْہِ وَاٰلِہٖ وَسَلَّم একবার নয় বরং অনেকবার জান্নাতের সুসংবাদ শুনিয়েছেন, বরং তিনি হলেন সেই, যার ভালোবাসা জান্নাতে যাওয়ার উপলক্ষ হয়ে যায়, কিন্তু ধরন দেখুন! আল্লাহ ভীতির অবস্থা দেখুন! আখিরাতের চিন্তা দেখুন! রাতের নির্জনে আল্লাহ পাকের সামনে বসে কাঁপতেন, কান্না করতেন, অশ্রু প্রবাহিত করতেন, দুনিয়াকে ধিক্কার দিতেন এবং আখিরাতের চিন্তায় নিমগ্ন থাকতেন।\n\n      \tকিন্তু আফসোস! আমাদের অবস্থা বেহাল * নেকীর কোন নাম নেই * আমলনামা গুনাহে ভরপুর * না জাহির ভালো আর না বাতিন পবিত্র, এতদসত্তেও কোন চিন্তা নেই...!! * ব্যস দিনরাত দুনিয়া, দুনিয়া এবং দুনিয়া কামানোর চিন্তা * সম্পদের লোভ লালসা রয়েছে * কী খাব? কী পরিধান করব? ভবিষ্যত কেমন হবে? একটা ব্যবসা তো চলছে, আরেকটা কিভাবে চলবে? এক জায়গা থেকে আয় হচ্ছে, আয়ের আরো অধিক মাধ্যম কিভাবে খোলা যায়? কার, বিল্ডিং, বাংলো কিভাবে পাব? ব্যাস দিন রাত এরই চিন্তা ভাবনা। না তাওবার অশ্রু, না লজ্জা, না অনুশোচনা, আর না কোন চিন্তা, ব্যস দিনরাত উদাসীনতার মধ্যেই অতিবাহিত করছে ....!!\n\n\n\n"
    },
    {
        "1": "আখিরাতের প্রত্যাশাকারী হও....!!",
        "2": "      \tপ্রিয় ইসলামী ভাইয়েরা! আহ! আমাদের যেন আখিরাতের চিন্তা নসীব হয়ে যায়। বিশ্বাস করুন! দুনিয়া খুবই অকৃতজ্ঞ। মুসলমানদের চতুর্থ খলিফা হযরত আলীয়্যূল মুরতাযা শেরে খোদা رَضِیَ اللهُ عَنْہُ বলেন: হে লোকেরা! আখিরাত আসছে, দুনিয়া যাচ্ছে। এই দুইয়ের মধ্যে উভয়ের প্রত্যাশাকারী রয়েছে, তোমরা আখিরাতে  প্রত্যাশাকারী হও, দুনিয়ার প্রত্যাশাকারী হয়ো না....!! নিশ্চয় আজ হল আমলের দিন, আজকে হিসাব নয় কিন্তু কাল হিসাবের দিন হবে, সেখানে আমল নয়। (বুখারী, পৃঃ ১৫৮১)\n\n      \tপ্রিয় ইসলামী ভাইয়েরা! এটাই বাস্তব, সুষ্পষ্ট বাস্তব, দুনিয়া যাচ্ছে আর আখিরাত আগমন করছে। সময় যা থামানো যায় না, নিঃশ্বাস ক্রমেই আমাদেরকে মৃত্যুর নিকটবর্তী করছে। আহ! অতিসত্তর....!! দ্রুত এবং খুব দ্রুত মালাকুল মউত (মৃত্যুর ফেরেশতা) হযরত আজরাইল عَلَیْہِ السَّلَام তাশরীফ আনবেন, নিঃশ্বাস আটকাবে, প্রাণ ছটফট করবে, শেষ হেচকি আসবে এবং রুহ শরীর থেকে আলাদা হয়ে ‍যাবে। এরপর এই ‍দুনিয়া অসম্পূর্ণ স্বপ্নের মত হয়ে রয়ে যাবে। এখানকার টাকা, এখানকার সম্পদ, এখানকার আরাম আয়েশ, এখানকার মেডেল, এখানকার পদবী, এখানকার সম্মান, নাম, যশ, খ্যাতি সব কিছু বেকার পড়ে থাকবে আর আমরা শূন্য হাতে অন্ধকার কবরে নেমে যাব।\n"
    },
    {
        "1": "সবচেয়ে বড় অনুশোচনা",
        "2": "      \tহযরত আব্দুর রহমান মুররী رَحْمَۃُ اللهِ عَلَیْہِ বলেন: মুসলমানদের চতুর্থ খলিফা হযরত আলীয়্যূল মুরতাযা رَضِیَ اللهُ عَنْہ একদিন বললেন: হে লোকেরা! আমি কি তোমাদেরকে সবচেয়ে বড় অনুশোচনার ব্যাপারে বলব না...!! এটা ওই ব্যক্তির অনুশোচনা, যে টাকার উপর টাকা, কিরাতের উপর কিরাত (অর্থাৎ সম্পদই সম্পদ) জমা করেছিল, এরপর তার মৃত্যু এসে গেল এবং তার সমস্ত সম্পদ অন্যের উত্তরাধিকারে চলে গেল।\n(যুহুদ লিইবনে মোবারক, পৃঃ ৪৬৫, সংখ্যা: ১৫৫)\n          প্রিয় ইসলামী ভাইয়েরা! আসলেই এটা অনেক বড় অনুশোচনার বিষয়, সম্পদ তো জমা করল কিন্তু নিজের সম্পদ থেকে কোন উপকার নিতে পারল না, সমস্ত সম্পদ অন্যের হাতে চলে গেল, এখন কি হয়, উত্তরাধিকারি মাটির উপর ওই সম্পদ দ্বারা আরাম আয়েশ করছে আর সম্পদ জমাকারি মাটির নিচে আযাবে গ্রেফতার অথবা অনুশোচনার স্বীকার হয় ।\n"
    },
    {
        "1": "মাওলা আলীর কবরবাসীদের সাথে কথাবার্তা",
        "2": "      \tহযরত সাঈদ ইবনে মুসায়্যিব رَحْمَۃُ اللهِ عَلَیْہِ বলেন: আমরা হযরত শেরে খোদা আলীয়্যূল মুরতাযা رَضِیَ اللهُ عَنْہُ এর সাথে কবরস্থানের পাশ দিয়ে যাচ্ছিলাম, তিনি বললেন: اَلسَّلَامُ عَلَیْکُمْ یَا اَهْلَ الْقُبُوْرِ وَرَحْمَۃُ الله অর্থাৎ হে কবরবাসী! তোমাদের উপর শান্তি এবং আল্লাহ পাকের রহমত বর্ষণ হোক।\n      \tএরপর বললেন: হে কবরবাসীরা! তোমরা তোমাদের সংবাদ বলবে নাকি আমরা তোমাদেরকে বলব? হযরত সাঈদ ইবনে মুসায়্যিব رَحْمَۃُ اللهِ عَلَیْہِ বলেন: আমরা কবর থেকে وَ عَلَیْکَ السَّلَامُ وَرَحمَۃُ اللهِ وَبَرَکَاتُہٗ এর আওয়াজ শুনলাম। এরপর একজন বলল: হে আমীরুল মুমিনীন! আপনিই সংবাদ দিন যে, আমাদের মৃত্যুর পর কী হল? হযরত মাওলা আলী\nرَضِیَ اللهُ عَنْہُ বললেন: শুনে নাও! * তোমাদের সম্পদ বন্টন হয়ে গেছে\n* তোমাদের স্ত্রীরা দ্বিতীয় বিবাহ করে নিয়েছে * তোমাদের সন্তানরা এতিমদের অর্ন্তভুক্ত হয়ে গেছে * যেই ঘরগুলো তোমরা খুব মজবুতভাবে বানিয়েছো সেখানে তোমাদের শত্রুরা বসবাস করছে। এবার তোমরা তোমাদের অবস্থা শুনাও।\n      \tএটা শুনে একটি কবর থেকে আওয়াজ এল: হে আমিরুল মোমিনীন! আমাদের কাফন ফেটে টুকরো টুকরো হয়ে গেছে। আমাদের চুল ঝরে পড়ে বিক্ষিপ্ত হয়ে গেছে, আমাদের চামড়া টুকরো টুকরো হয়ে গেছে। আমাদের চোখ গালে নেমে গেছে। আমাদের নাক থেকে পূঁজ প্রবাহিত হচ্ছে, আমরা যা কিছু সামনে প্রেরণ করেছি (অর্থাৎ যেমন; আমল করেছি) সেটাকেই পেয়েছি। যা কিছু পেছনে রেখে এসেছি তাতে ক্ষতি হয়েছে। (তারিখে দামেস্ক, খন্ড: ২৭, পৃ: ৩৯৫)\n      \tপ্রিয় ইসলামী ভাইয়েরা! এই ঘটনা থেকে হযরত মাওলা আলী মুশকিল কুশা আলীয়্যূল মুরতাযা শেরে খোদা رَضِیَ اللهُ عَنْہُ এর সুউচ্চ মর্যাদা এবং সম্মান আর শুনার শক্তির একটি ঝলক দেখা গেল যে, তিনি মৃতদের সাথে তাদের বরযখী (কবরের জগৎ) অবস্থা জিজ্ঞাসা করলেন, উত্তর শুনলেন এবং তাদেরকে দুনিয়াবি অবস্থাও জানালেন। নিঃসন্দেহে এটা তাঁর মহান কারামত। এই বর্ণনায় আরো আমাদের জন্য শিক্ষার বিষয়ও রয়েছে যে, যেই ব্যক্তি দুনিয়ায় থেকে নিজের আকীদা ও আমলকে সংশোধন করবে না, দুনিয়ার আকাঙ্ক্ষার ফাঁদে ফেঁসে আখিরাত থেকে উদাসীন থাকবে তার কবর তার জন্য কঠোরতার ঘর হবে। আর এই দুনিয়ার অহেতুক চিন্তা ও আকাঙ্ক্ষা তার কোন কাজে আসবে না বরং দুনিয়ার সম্পদ জমা করার চিন্তায় নিমগ্ন থাকা ব্যক্তি এবং ওই অবস্থায় মৃত্যুবরন করে অন্ধকার কবরের সিড়ি অতিক্রমকারী তার দুনিয়াবি সম্পদ থেকে কোন উপকার লাভ করতে পারবে না। তার উত্তরাধিকারীরা তার সম্পদ হস্তগত বরং সম্পদ নেওয়ার জন্য ঝগড়া করে নিজেদের আপন কাজে ব্যতিবস্ত হয়ে পড়বে। আর এই বোকা লোকটি সম্পদ জমা করার ধ্যানে মগ্ন থেকে হালাল হারামের পার্থক্য ভুলে বসে গুনাহেভরা জীবন অতিবাহিত করার কারণে জাহান্নামের আযাবের অধিকারী হবে।\n"
    },
    {
        "1": "ধ্বংসে পতিত করার ২টি বিষয়",
        "2": "      \tপ্রিয় ইসলামী ভাইয়েরা! এই দুনিয়া ধোকার ঘর, দ্রুতই ধ্বংস হয়ে যাবে, আমরা এই কথা জানি কিন্তু আফসোস! আমরা চিন্তা করিনা। হযরত মাওলা আলী رَضِیَ اللهُ عَنْہُ আমাদেরকে উপদেশ দিয়ে বলেন: আমি তোমাদের ব্যাপারে দুটি জিনিসের ভয় করছি: (১) দীর্ঘ আশা (অর্থাৎ দীর্ঘদিন বেঁচে থাকার আশা করা) (২) কুপ্রবৃত্তির অনুসরণ। নিশ্চয় দীর্ঘ আশা আখিরাতকে ভুলে যাওয়ার কারণ এবং কুপ্রবৃত্তি মানুষকে সত্যের পথ থেকে বিপথগামী করে। (আয যুহুদ লিইবনে মোবারক, পৃঃ ১১০, সংখ্যা: ২৫৫)\n      \tপ্রিয় ইসলামী ভাইয়েরা! এই দুটি বড় অসুস্থতা, যা আজ আমাদেরকে ধোকায় ফেলেছে, আমরা মনে করি যে, এখনো জীবন অনেক বাকী, আমাকে দীর্ঘ জীবন বেঁচে থাকতে হবে বরং সত্য বললে তো মৃত্যুর খেয়ালই আসে না। কারো মৃত্যুর খবর এলে আমরা মনে মনেই মিথ্যা প্রশান্তি দিয়ে থাকি, উদাহরণস্বরূপ * সে হার্টের রোগী ছিল * তার ক্যান্সার হয়ে গিয়েছিল, এই কারণেই মারা গেছে * অমুক ড্রাইভিং ঠিকভাবে করত না, এই কারণে সড়ক দূর্ঘটনায় মারা গেছে * অমুক সতর্কতা অবলম্বন করত না, এই কারণে বিদ্যুতের তার থেকে বাঁচতে পারেনি এবং মৃত্যুর কোলে ঢলে পড়েছে, এইভাবে আমরা মিথ্যা শান্ত্বনা দিয়ে প্রশান্তি লাভ করি অথচ সত্য হল, এখানে যে এসেছে তাকে যেতে হবে, মরতেই হবে। আল্লাহ পাক ইরশাদ করেন:\nکُلُّ نَفْسٍ ذَآئِقَۃُ  الْمَوْتِ\n(পারা ১৭, সূরা আম্বিয়া, আয়াত ৩৫)          কানযুল ঈমানের অনুবাদ: প্রত্যেক প্রাণকেই মৃত্যুর স্বাদ গ্রহণ করতে হবে।\n\n      \tএটা মৃত্যু, এর স্বাদ প্রত্যেককেই গ্রহণ করতে হবে, মৃত্যুর সম্পর্ক না সুস্থতার সাথে, না সতর্ক ড্রাইভিংয়ের সাথে, মৃত্যু না রোগের কারণে আসে, না দূর্ঘটনার মাধ্যমে আসে। এগুলো বাহ্যিক উপকরণ, অন্যথায় মৃত্যু তো শরীর থেকে রুহ বের হওয়ার নাম এবং রুহ আল্লাহ পাকের হুকুমে বের হয়। মালাকুল মউত (অর্থাৎ হযরত আজরাইল عَلَیْہِ السَّلَام) বের করেন। কত যুবক যারা বৃদ্ধকালের অপেক্ষায় ছিল কিন্তু আজ কবরে।\n* কত সুস্থ লোক, যাদের সুস্থতা তাদেরকে ধোকায় ফেলেছিল, আজ তাদের শরীর কবরে গলে গেছে। * কতলোক এমন, যাদের শক্তির অহংকার ছিল, আজ কবরের মাটি তাদের সকল অহঙ্কার ভেঙে চুরমার করে দিয়েছে। যখন থেকে দুনিয়া সৃষ্টি হয়েছে, কোটি কোটি লোক দুনিয়ায় এসেছে, চলে গেছে, না পূর্বে কেউ বেঁচেছে, না আমরা বাঁচতে পারব। আল্লাহ পাক ইরশাদ করেন:\nاَلَمْ یَرَوْا کَمْ  اَھْلَکْنَا قَبْلَہُمْ مِّنَ الْقُرُوْنِ  اَنَّہُمْ  اِلَیْہِمْ لَا یَرْجِعُوْنَ\n(পারা ২৩, সূরা ইয়াসীন, আয়াত ৩১)                            কানযুল ঈমানের অনুবাদ: তারা কি দেখেনি আমি তাদের পূর্বে কত সম্প্রদায়কে ধ্বংস করেছি যে, তারা এখন তাদের দিকে প্রত্যাবর্তনকারী নয়?\n\n\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "মাওলা আলী رَضِیَ اللهُ عَنْہُ এর উপদেশ",
        "2": "      \tহযরত বায়েজিদ বোস্তামি رَحْمَۃُ اللهِ عَلَیْہِ অনেক বড় আল্লাহর ওলী ছিলেন। একবার তাঁর ভাগ্য চমকে উঠল এবং স্বপ্নে মুসলমানদের চতুর্থ খলিফা মাওলা আলী মুশকিল কুশা رَضِیَ اللهُ عَنْہُ তাশরীফ আনলেন। হযরত বায়েজিদ বোস্তামি رَحْمَۃُ اللهِ عَلَیْہِ আদব সহকারে আরয করলেন: হে আমিরুল মোমিনীন رَضِیَ اللهُ عَنْہُ! আমাদের উপকারী বিষয় শিখান! তিনি কিছু উপদেশ দিলেন, এরপর বললেন: সবচেয়ে উত্তম উপদেশ হল, এতটুকু বলে তিনি তাঁর মুষ্টি খুললেন, তাতে স্বর্ণের পানি দ্বারা এই কবিতা লিখা ছিল:\n‌كُنْتَ ‌مَيِّتًا ‌فَصِرْتَ حَيًّا                                                         وَعَنْ قَلِيلٍ تَکُونُ مَيِّتًا\nفَابْنِِ بِدَارِ الْبَقَاءِ بَيْتًا                                                    وَاْهْدِم بِدَارِ الْفَنَاءِ بَيْتًا\n\n          অনুবাদ: তোমরা প্রথমে কিছুই ছিলে না, এরপর জীবিত হলে, অতিসত্তর দ্বিতীয়বার মৃত্যুর মুখে পতিত হবে। অতঃপর চিরস্থায়ী থাকা পৃথিবীতে (অর্থাৎ আখিরাত) নিজের ঘর বানাও, অস্থায়ী (অর্থাৎ দুনিয়ার) ঘর ভেঙ্গে ফেল। (তারিখে দামেস্ক, খন্ড ১৪, পৃঃ ১০৫)\n      \tপ্রিয় ইসলামী ভাইয়েরা! এটা খুব সুন্দর একটি উপদেশ, এর দ্বারা এটা কখনোই উদ্দেশ্য নয় যে, আমরা আমাদের ঘর ভেঙ্গে রাস্তায় এসে যাবো। তবে হ্যাঁ! এটাতো উদ্দেশ্য অবশ্যই যে, এই দুনিয়ার ঘরে অন্তর লাগাবে না বরং আখিরাতের চিন্তা করবে।\n"
    },
    {
        "1": "মাগফিরাতের দিকে দ্রুত অগ্রসর হও !",
        "2": "    হযরত আলীয়্যূল মুরতাযা رَضِیَ اللهُ عَنْہُ একবার খুতবা দিতে গিয়ে বলেন: হে আল্লাহ পাকের বান্দারা! মৃত্যু! মৃত্যু! যেটা থেকে বাঁচতে পারে এমন কেউ নেই। যদি তোমরা এটা থেকে পালাতে চেষ্টা কর তবে এটা তোমাদেরকে পালাতে দেবে না এবং তোমাদেরকে ধরে ফেলবে। এই মৃত্যু তোমাদেরকে কপালে ধরে রেখেছে। এখন মুক্তি শুধুমাত্র দ্রুত আমল করার মধ্যেই রয়েছে। তোমাদের পিছনে এক দ্রুত কাজ সম্পাদনকারী প্রত্যাশি রয়েছে আর সেটা হল কবর। শোন! কবর জান্নাতের বাগানের মধ্যে থেকে একটি বাগান অথবা জাহান্নামের গর্ত থেকে একটি গর্ত। শোন! এই কবর প্রতিদিন তিনবার বলে: আমি অন্ধকার ঘর, আমি ভয়ানক জায়গা এবং পোকা মাকড়ের ঘর। শোন! এই কবরের পর এমন একদিন আসবে যেটা থেকে কঠিন আর কোন দিন আসবে না। ওই দিন বাচ্চা বৃদ্ধ হয়ে যাবে এবং বৃদ্ধ হুঁশে থাকবে না। আল্লাহ পাক ইরশাদ করেন:\nتَذْہَلُ کُلُّ مُرْضِعَۃٍ عَمَّاۤ اَرْضَعَتْ\nوَ تَضَعُ کُلُّ ذَاتِ حَمْلٍ حَمْلَہَا وَ تَرَی النَّاسَ سُکٰرٰی وَ مَا ھُمْ  بِسُکٰرٰی\nوَ لٰکِنَّ عَذَابَ اللّٰہِ شَدِیْدٌ\n(পারা ১৭, সূরা হজ্জ, আয়াত ২)                কানযুল ঈমানের অনুবাদ: প্রত্যেক স্তন্যদাত্রী আপন দুগ্ধপায়ী শিশুকে ভুলে যাবে এবং প্রত্যেক গর্ভবতী তার গর্ভপাত করে ফেলবে আর তুমি মানুষকে দেখবে যেন নেশাগ্রস্ত; অথচ তারা নেশাগ্রস্ত থাকবে না কিন্তু ঘটনা এই যে, আল্লাহ্‌র মার কঠিন।\n\n      \tশোন! এরপর এমন একদিন (অর্থাৎ কিয়ামত) রয়েছে, যেটার চেয়ে কঠিন আর কোন দিন হবে না। ওই দিন জাহান্নামকে প্রজ্জ্বলিত করা হবে, সেটার গরম হবে তীব্র এবং সেটার গভীরতা হবে খুব বেশি। সেই জাহান্নামের লোহা হবে শিকলের আর পানি হবে পূঁজের। তাতে আল্লাহ পাকের রহমতের কোন অংশ নেই। এটা শুনে এক লোক খুব বেশি কান্না করল, এরপর তিনি رَضِیَ اللهُ عَنْہُ বললেন: এরপরেও একটা দিন রয়েছে, যেটার ব্যাপারে আল্লাহ পাক ইরশাদ করেন:\nوَ سَارِعُوْۤا اِلٰی مَغْفِرَۃٍ  مِّنْ رَّبِّکُمْ وَ جَنَّۃٍ عَرْضُہَا السَّمٰوٰتُ\nوَ الْاَرْضُ ۙ اُعِدَّتْ  لِلْمُتَّقِیْنَ\n(পারা ৪, আলে ইমরান, আয়াত ১৩৩)       কানযুল ঈমানের অনুবাদ: এবং (তোমরা) দ্রুত অগ্রসর হও নিজ রবের ক্ষমা এবং এমন বেহেশ্‌তের প্রতি যার প্রশস্ততায় সমস্ত আসমান ও যমীন এসে যায়, যা পরহেয্‌গারদের জন্য তৈরী রাখা হয়েছে।\n\n      \tআল্লাহ পাক আমাদেরকে এবং তোমাদেরকে জান্নাতে প্রবেশ করান এবং বেদনাদায়ক আযাব থেকে বাঁচান। (তাম্বীহুল গাফেলীন, পৃঃ ২০)\n"
    },
    {
        "1": "বাকী জীবন অমূল্য",
        "2": "      \tপ্রিয় ইসলামী ভাইয়েরা! এটাই সঠিক কথা, আমাদেরকে হুকুম দেওয়া হয়েছে যে, জান্নাতের দিকে দ্রুত অগ্রসর হও, এতে একেবারে বিলম্ব কর না। ব্যস আজ থেকে আমরা পাকাপোক্ত এই মানসিকতা বানিয়ে নিই, পূর্বে যে জীবন অতিবাহিত হয়েছে, যেভাবে অতিবাহিত হয়েছে, চলে গেছে, এখন থেকে আমরা নেকীতে মন লাগাব, পূর্বে যা গুনাহ হয়ে গেছে, সেগুলো থেকে সত্যিকার তাওবা করে নিব, আগামীতে কখনো গুনাহের নিকটে যাব না আর ব্যস আখিরাতের চিন্তায় মগ্ন থাকব। হযরত মাওলা আলী رَضِیَ اللهُ عَنْہُ এর খুব সুন্দর বাণী: তিনি বলেছেন: بَقِیَّۃُ عُمْ اِلرَّجُلِ لَا ثَمَنَ لَہٗ অর্থাৎ মানুষের যে জীবন অবশিষ্ট রয়েছে, সেটা অমূল্য। (আয যুহুদুল কবীর লিল বায়হাকী, পৃঃ ২৯৫, সংখ্যা: ৭৭৯)\n\n          اَلْحَمْدُ لِلّٰه আমাদের নিঃশ্বাস এখনো চলছে, সেটাকে গনীমত জানুন, এখনো তাওবার দরজা খোলা রয়েছে, তা থেকে উপকারীতা অর্জন করুন। اَلْحَمْدُ لِلّٰه রমযান মাসের বরকতময় দিন চলছে, শেষ দশক আসন্ন, ক্ষমা ও মাগফিরাতের বার্তা বন্টন হওয়ার দিন। এর থেকে উপকার লাভ করুন, রমযানের বাকী দিন অতঃপর সারা জীবন নেকীর কাজে অতিবাহিত করার পরিপক্ক সত্যিকার তাওবা করে নিন। আল্লাহ পাক আমাদের সবাইকে আমল করার তাওফিক দান করুক। اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "১২টি দ্বীনি কাজের মধ্যে একটি দ্বীনি কাজ হল ফজরের জন্য জাগানো",
        "2": "      \tপ্রিয় ইসলামী ভাইয়েরা! আল্লাহ পাকের সন্তুষ্টি অর্জনে, নেককার নামাযী হওয়ার জন্য আশিকানে রাসূলের দ্বীনি সংগঠন দাওয়াতে ইসলামীর ১২টি দ্বীনি কাজে কার্যতভাবে (Practically) অংশ নিন! দাওয়াতে ইসলামীর ১২টি দ্বীনি কাজের মধ্যে থেকে একটি কাজ হল ফজরের জন্য জাগানো। ফজরের নামাযের জন্য মানুষদের জাগ্রত করা নবী করীম صَلَّی اللهُ عَلَیْہِ وَاٰلِہٖ وَسَلَّم এর সুন্নাত। اَلْحَمْدُ لِلّٰه দাওয়াতে ইসলামীর সাথে সম্পৃক্ত আশিকানে রাসূল নবী করীম  صَلَّی اللهُ عَلَیْہِ وَاٰلِہٖ وَسَلَّمএর সুন্নাতের উপর আমলের স্পৃহা নিয়ে ভোরে ফজরের নামাযের পূর্বে গলি গলি গিয়ে উচু আওয়াজে দরুদ ও সালাম পড়ে থাকে এবং মানুষদেরকে বিছানা ছেড়ে ফজরের নামাযের জন্য যাওয়ার দাওয়াত দিয়ে থাকে। আপনিও এই দ্বীনি কাজের অংশ নিন, ভোরে তাড়াতাড়ি উঠুন, আল্লাহ পাক নসীব করলে তবে তাহাজ্জুদের নামায আদায় করুন, যিকির ও ওযিফা আদায় করুন। ফজরের আযানের পর মাদানী মারকাজের প্রদত্ত পন্থা অনুসারে মানুষদেরকে ফজরের নামাযের জন্য জাগ্রত করুন। এই আমলের বরকতে اِنْ شَآءَ الله অঢেল সাওয়াব হাতে আসবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ইতিকাফের সুন্নাত ও আদব",
        "2": "      \tপ্রিয় ইসলামী ভাইয়েরা! আসুন! ইতিকাফের সুন্নাত ও আদবের ব্যাপারে কিছু মাদানী ফুল শ্রবণ করার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী লক্ষ্য করুন। (১) ইরশাদ করেন: যে ব্যক্তি ঈমানের সহিত সাওয়াব অর্জনের নিয়্যতে ইতিকাফ করল, তার অতীতের সমস্ত গুনাহ ক্ষমা করে দেওয়া হবে। (জামেয়ে সগীর, পৃঃ ৫১৬, হাদিস: ৮৪৮০) (২) ইরশাদ করেন: যে ব্যক্তি রমযানুল মোবারকে দশদিন ইতিকাফ করল, সে এমন, যেন দুটি হজ্জ  এবং দুটি ওমরা করল। (শুয়াবুল ঈমান, ৩/৪২৫, হাদিস: ৩৯৬৬) * রমযানুল মোবারকের শেষ দশকের ইতিকাফ সুন্নাতে মুয়াক্কাদা আলাল কিফায়া, যদি সবাই ছেড়ে দেয় তবে সবাই জিজ্ঞাসীত হবে আর শহরে একজন করে নিল তবে সবাই দায়িত্বমুক্ত হল। (ফয়যানে রমযান, পৃঃ ২৩৫) * মান্নত এবং সুন্নাতে মুয়াক্কাদা ছাড়া যে ইতিকাফ করা হয় সেটা হল মুস্তাহাব, এর জন্য না রোযা শর্ত, না কোন সময় নির্ধারিত, যখনই মসজিদে প্রবেশ করবেন ইতিকাফের নিয়ত করে নিন। (প্রাগুক্ত, ২৩৫ পৃঃ) * রমযানুল মোবারকে ইতিকাফ করার সবচেয়ে বড় উদ্দেশ্য হল শবে কদর অন্বেষণ করা। (প্রাগুক্ত, ২৩২ পৃঃ) * ইতিকাফের জন্য জামে মসজিদ হওয়া শর্ত নয় বরং মসজিদে জামাআতেও হতে পারে, মসজিদে জামাআত হল সেটাই, যেখানে ইমাম মুয়াজ্জিন নিয়োগ রয়েছে যদিও তাতে পাঁচ ওয়াক্ত নামায না হয়। (প্রাগুক্ত, ২৩৯ পৃঃ)\n"
    },
    {
        "1": "ঘোষনা",
        "2": "      \tইতিকাফের বাকী সুন্নাত ও আদব তরবিয়তি হালকায় বর্ণনা করা হবে, সুতরাং সেগুলো শিখার জন্য তরবিয়তি হালকায় অবশ্যই অংশগ্রহন করুন।\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম।صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "সাপ্তাহিক ইজতিমার হালকার সিডিউল ২০ মার্চ ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট,\n(৩) যাচাই: ৫ মিনিট, সর্বমোট ১৫ মিনিট"
    },
    {
        "1": "ইতিকাফের বাকী সুন্নাত ও আদব",
        "2": "          * সবচেয়ে উত্তম হল মসজিদে হেরম শরীফে ইতিকাফ করা, এরপর মসজিদে নববীতে এরপর মসজিদে আকসায় (অর্থাৎ বায়তুল মুকাদ্দাস) এরপর সেখানে, যেখানে বড় জামাআত হয়। (প্রাগুক্ত, পৃঃ ২৪০) * ইতিকাফের কারণে যে সকল নেকী থেকে বঞ্চিত হয়ে গেল, যেমন: কবর যিয়ারত, মুসলমানদের সাথে সাক্ষাত, রোগীর সেবা, জানাযার নামাযে উপস্থিতি, সে এই সকল নেকীর সাওয়াব সেভাবে পাবে যেভাবে এগুলোর উপর আমলকারী সাওয়াব পায়। (মিরাতুল মানাজিহ, ৩/২১৭) * ইসলামী বোনেরা মসজিদে বায়তে ইতিকাফ করবে, মসজিদে বায়ত ওই জায়গাকে বলে, যা মহিলারা নিজের নামাযের জন্য নির্ধারিত করে রাখে। (ফয়যানে রমযান, পৃঃ ২৮৯) * ইতিকাফের সময় দু’টি কারণে মসজিদ থেকে বের হওয়ার অনুমতি রয়েছে: (১) হাজতে শরয়ী (২) হাজতে ত্ববয়ী। হাজতে শরয়ী, যেমন: জুমার নামায আদায় করার জন্য যাওয়া। (প্রাগুক্ত, পৃঃ ২৬৫)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "শবে কদরের দোয়া",
        "2": "      \tদাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুসারে “শবে কদরের দোয়া” মূখস্থ করানো হবে। দোয়াটি হল:\nاَللّٰھُمَّ اِنَّکَ عَفُوٌّ کَرِیْمٌ تُحِبُّ  الْعَفْوَ فَاعْفُ عَنِّی\n      \tঅনুবাদ: হে আল্লাহ! নিশ্চয়ই তুমি ক্ষমাশীল, দয়ালু এবং ক্ষমা করাকেই পছন্দ কর, তাই আমাকে ক্ষমা করে দাও। (মাদানী পাঞ্জেসূরা, পৃঃ ১৯২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n২.  যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n৩.  যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n৪.  গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো।\n৫.  বিনা প্রয়োজনে নিজের নেকী (যেমন; অমুক অমুক বা এতগুলো নেক কাজের উপর আমল করেছি) প্রকাশ করবো না।\n৬.  যে সকল নেক আমলের উপর পরে আমল করা যাবে (যেমন; আজ ৩১৩ বার দরূদ শরীফ পড়া হয়নি) তবে পরে অথবা কাল আমল করবো।\n\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]