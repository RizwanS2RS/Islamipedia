[
    {
        "1": "তিন বন্ধু",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n\n\n"
    },
    {
        "1": "দরূদ শরীফের ফযিলত",
        "2": "عَنْ اَبِي طَلْحَةَ الْاَنْصَارِيِّ قَالَ: اَصْبَحَ رَسُولُ اللهِ صَلَّى اللهُ عَلَيْهِ وَسَلَّمَ يَوْمًا طَيِّبَ النَّفْسِ يُرَى فِي وَجْهِهِ الْبِشْرُ قَالُوا يَا رَسُولَ اللهِ اَصْبَحْتَ الْيَوْمَ طَيِّبَ النَّفْسِ يُرَى فِي وَجْهِكَ الْبِشْرُ قَالَ اَجَلْ اَتَانِي آتٍ مِنْ رَبِّي عَزَّ وَجَلَّ فَقَالَ مَنْ صَلَّى عَلَيْكَ مِنْ اُمَّتِكَ صَلَاةً كَتَبَ اللهُ لَهُ عَشْرَ حَسَنَاتٍ وَمَحَا عَنْهُ عَشْرَ سَيِّئَاتٍ وَرَفَعَ لَهُ عَشْرَ دَرَجَاتٍ وَرَدَّ عَلَيْهِ مِثْلَهَا۔\n(মুসনদে আহমদ, ৫/৫০৯, হাদিস: ১৬৩৫২)\n\n          হযরত আবু তালহা আনসারী رَضِیَ اللهُ عَنْہُ বলেন: একবার সকালবেলা আল্লাহ পাকের সর্বশেষ নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর নূরানী চেহারায় খুশির প্রভাব ছিলো, সাহাবায়ে কিরাম عَلَیْہِمُ الرِّضْوَان এর কারণে জিজ্ঞাসা করলে ইরশাদ করেন: আল্লাহ পাক বার্তা পাঠিয়েছেন: হে মাহবুব صَلَّی اللهُ عَلَیْہِ وَاٰلِہٖ وَسَلَّم! আপনার যেই উম্মত আপনার প্রতি একবার দরূদ পাঠ করবে, আমি তার জন্য ১০টি নেকী লিখবো, তার ১০টি গুনাহ মুছে দিবো, ১০টি মর্যাদা বৃদ্ধি করবো এবং ততটি রহমত প্রেরণ করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n"
    },
    {
        "1": "সবচেয়ে বড় উপদেশ",
        "2": "একবারের ঘটনা, তখনকার যুগের অনেক বড় এক ইমাম, কামিল ওলী এবং আমলদার আলিম হযরত ইমাম হাসান বসরী رَحْمَۃُ اللهِ عَلَیْہِ এক জানাজায় অংশগ্রহণ করেন। মৃত ব্যক্তিকে দাফন করার পর তিনি একজনকে জিজ্ঞাসা করলেন: আপনার কী মনে হয়? এই ব্যক্তি (যাকে আমরা এখন দাফন করলাম, সে কি) দুনিয়ায় ফিরে এসে আরও বেশি নেক আমল করবে এবং তার গুনাহ থেকে তাওবা করার ইচ্ছা প্রকাশ করে না? সে বলল: হ্যাঁ! নিশ্চয়ই এর ইচ্ছা রাখে হয়তো। তখন ইমাম হাসান বসরী رَحْمَۃُ اللهِ عَلَیْہِ বললেন: তাহলে আমাদের কী অবস্থা? আমরা কেন এই মৃত ব্যক্তির মতো হতে পারি না? (অর্থাৎ আমরা এখনও দুনিয়ায় আছি এবং আমাদের হাতে সময় আছে। আমরা কেন নেক আমলের দিকে এগিয়ে যাই না? কেন তাওবা করি না?) এই কথা বলে তিনি রওনা হলেন এবং বলতে লাগলেন: যদি হৃদয় জীবিত থাকে, তবে এর চেয়ে বড় উপদেশ আর কী হতে পারে...! (আদাবুল হাসানিল বসরী, ২৯ পৃ:)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n"
    },
    {
        "1": "পাঁচজন যায়, চারজন ফিরে আসে",
        "2": "প্রিয় ইসলামী ভাইয়েরা! এটি একটি চিরন্তন সত্য যে, মৃত্যুর পর নেক আমলই কাজে আসবে * আমাদের গাড়ি * বাড়ি * ব্যাংক ব্যালেন্স * ধন-সম্পদের জন্য আমাদের পরিশ্রম * আমাদের বড় বড় ডিগ্রি * উত্তম কৃতিত্বের পদক, এ সবকিছুই এই দুনিয়ারই। দুনিয়াতেই রয়ে যাবে। কবরের অন্ধকারে আমাদের সঙ্গী হবে শুধুমাত্র আমাদের আমল। এছাড়া আর কিছুই আমাদের সাথে সাথে যাবে না। হাদিসে পাকে রয়েছে: মৃত ব্যক্তির সঙ্গে তিনটি জিনিস যায়, যার মধ্যে দুইটি ফিরে আসে এবং একটি তার সঙ্গে রয়ে যায়। (১) তার পরিবার পরিজন (২) তার সম্পদ এবং (৩) তার আমল সাথে যায়, অতঃপর পরিবার ও সম্পদ ফিরে আসে, কিন্তু আমল তার সঙ্গে রয়ে যায়।\n(বুখারী, কিতাবুর রিকাক্ব, বাবু সাকরাতিল মউত, ১৫৯৯ পৃ:, হাদিস: ৬৫১৪)\n"
    },
    {
        "1": "তিন বন্ধু",
        "2": "একটি বর্ণনায় রসেছে, আল্লাহ পাকের শেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তোমার, তোমার পরিবার পরিজন, ধন-সম্পদ এবং আমলের উদাহরণ সেই ব্যক্তির মতো, যার তিনজন প্রিয় বন্ধু রয়েছে। যখন তার মৃত্যুর সময় ঘনিয়ে আসে, তখন সে তিন বন্ধুকে ডাকে। প্রথম বন্ধুকে সে জিজ্ঞাসা করে: তুমি আমার অবস্থা দেখছ, তুমি আমার জন্য কী করতে পারবে? বন্ধু উত্তর দেয়: আমি তোমার যত্ন নিতে পারব, তোমার পাশে থাকতে পারব, তোমার প্রয়োজন পূরণ করতে পারব। তোমার মৃত্যুর পর আমি তোমার দাফন-কাফনের কাজে সহায়তা করব, তারপর ফিরে আসব। যারা তোমার সম্পর্কে জিজ্ঞাসা করবে, তাদের সামনে তোমার ভালো দিকগুলো বলব। এই বন্ধু হলো তার পরিবার।\nতারপর সে দ্বিতীয় বন্ধুকে জিজ্ঞাসা করে: তুমি আমার অবস্থা দেখছ, তুমি আমার জন্য কী করতে পারবে? দ্বিতীয় বন্ধু উত্তর দেয়: আমি তোমার পাশে থাকব যতক্ষণ তুমি জীবিত থাক। কিন্তু তোমার মৃত্যুর পর আমি তোমার সঙ্গে যেতে পারব না। তুমি কবরস্থানে যাবে আর আমি পৃথিবীতেই থেকে যাব। এই বন্ধু হলো তার সম্পদ।\nতারপর সে তৃতীয় বন্ধুকে জিজ্ঞাসা করে: তুমি আমার অবস্থা দেখছ এবং আমার পরিবার ও সম্পদ কী বলল তা তুমি শুনেছ। তুমি আমার জন্য কী করতে পারবে? তৃতীয় বন্ধু উত্তর দেয়: আমি তোমার কবরেও তোমার সঙ্গে থাকব। তোমার একাকিত্ব দূর করব। কিয়ামতের দিন আমি তোমার কর্মফল হিসেবে তোমার পাল্লায় বসব এবং তোমার পক্ষে সাক্ষ্য দেব।এই বন্ধু হলো তার আমল।\nসাহাবায়ে কিরামগণ عَلَیْہِمُ الرِّضْوَان আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! এ তো সত্যিই ভালো বন্ধু! নবী করিম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: এটাই বাস্তবতা।\n(কানযুল উম্মাল, কিতাবুল মউত, ১৫ তম অংশ, ৩১৮ পৃ:, হাদিস: ৪২৯৭৪)\n\nহে আশিকানে রাসূল! আমাদের জীবনের এই তিন বন্ধু, অর্থাৎ পরিবার, সম্পদ এবং আমল, আমাদের জীবনের বিভিন্ন দিকের প্রতিনিধি। অধিকাংশ মানুষ তার পরিবার ও সম্পদের জন্যই ব্যস্ত হয়ে পড়ে বরং অধিকাংশেরই তাদের সম্পদ ও পরিবার পরিজনের চিন্তাই ভর করে থাকে। সাধারণত মানুষ এই কারণেই গুনাহেও লিপ্ত হয়ে যায়, হালাল-হারামের তোয়াক্কা করেনা। সকাল থেকে রাত পর্যন্ত, তাদের দিন কাটে কেবল অর্থ উপার্জন, ঘরবাড়ি তৈরি, নতুন নতুন আরাম-আয়েশের পেছনে ছুটতে ছুটতে। কিন্তু এই দুনিয়া তো অস্থায়ী!! খুব শিগগিরই মৃত্যু এসে যাবে, আমাদের গাড়ি, বাড়ি, সম্পদ সবকিছু এখানেই থেকে যাবে আর আমরা আমাদের আমলকে সঙ্গে নিয়ে কবরে নেমে যাবো।\n"
    },
    {
        "1": "কবরের বিছানা ও বালিশ",
        "2": "      \tপ্রিয় ইসলামী ভাইয়েরা! আল্লাহ পাক কুরআনে পাকে ইরশাদ করেন:\nوَمَنْ عَمِلَ صَالِحًا فَلِاَنْفُسِہِمْ یَمْہَدُوْنَ (۴۴)\n(পারা: ২১, সূরা রোম, আয়াত: ৪৪)                             কানযুল ঈমান থেকে অনুবাদ: যারা সৎকাজ করে তারা নিজেদের জন্যই প্রস্তুতি নিচ্ছে।\n\n এই আয়াতের আলোকে ওলামায়ে কিরাম رَحِمَہُمُ اللهُ السَّلَام বলেন: আমাদের আমলই আমাদের কবরের বিছানা। কবরের জন্য কোনো দুনিয়াবি বিছানা নেই। সেখানে বিছানা ও বালিশ হবে আমাদেরই আমল, তা ভালো হোক বা খারাপ। (মাজমুউ রাসায়িলিল হাফিয ইবনে রজবুল হাম্বলি, ৪৩১ পৃ:)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "কবরের সঙ্গী হলো আমল",
        "2": "হযরত ইয়াযিদ রাকাশি رَحْمَۃُ اللهِ عَلَیْہِ বলেন: আমার কাছে খবর এসেছে যে, যখন কোনো মৃত ব্যক্তিকে কবরে রাখা হয়, তখন তার আমলগুলো তাকে ঘিরে ফেলে। এরপর আল্লাহ পাক সেই আমলগুলোকে কথা বলার ক্ষমতা দান করেন। তখন সেই আমলগুলো বলে: হে কবরের নির্জনে একা হয়ে পড়া ব্যক্তি! তোমার সব বন্ধু ও আত্মীয়-স্বজন পেছনে রয়ে গেছে। আজ আমরাই তোমার প্রকৃত বন্ধু। এই কথা বলে হযরত ইয়াযিদ রাকাশি رَحْمَۃُ اللهِ عَلَیْہِ কাঁদতে লাগলেন এবং বললেন: সুখবর তার জন্য, যার কবরের সঙ্গী নেক আমল হয় এবং ধ্বংস তার জন্য, যার কবরের সঙ্গী তার জন্য কষ্টের কারণ হয়ে দাঁড়ায়। (শরহুস সুদুর, ৮৭ পৃ:)\n"
    },
    {
        "1": "এটা সংশোধনের সময়",
        "2": "প্রিয় ইসলামী ভাইয়েরা! এটাই আসল সত্য। আমাদের মনে অনেক পরিকল্পনা থাকে, আমাদের অন্তরে অনেক স্বপ্ন থাকে। আমরা প্রতিদিন ভবিষ্যতের জন্য অনেক কিছু চিন্তা করি, নতুন নতুন পরিকল্পনা তৈরি করি। কিন্তু আসল সত্য হলো, যখন মালাকুল মউত (অর্থাৎ মৃত্যুর ফেরেশতা) হযরত আযরাইল عَلَیْہِ السَّلَام এসে উপস্থিত হবে, তখন কোনো পরিকল্পনা, কোনো স্বপ্ন অবশিষ্ট থাকবে না। তখন কেবল আমাদের আমলই বাকি থাকবে। অতএব আমাদের দায়িত্ব হলো, আমরা দুনিয়াতে কী করব তা ভালোভাবে ভেবে দেখা। ভালো বাড়ি, ভালো গাড়ি, ভালো ব্যবসা এসব আমাদের ভবিষ্যৎ ভাবনার অংশ। কিন্তু আমাদের আমল আমাদের আজকের দায়িত্ব। আমরা আমাদের দুনিয়াবি ভবিষ্যতে পৌঁছাতে পারব কিনা সেটা কেউ জানে না, কিন্তু আমরা নিশ্চয়ই কবরে নামব এবং আমাদের আমলগুলো আমাদের সঙ্গী হবে, এটা প্রত্যেক মুসলমান জানে।\nতাই আমাদের উচিত এখনই আমাদের আমল নিয়ে চিন্তা করা।\nএকবার হযরত উসমান বিন আবু আস رَضِیَ اللهُ عَنْہُ একটি জানাযার সাথে কবরস্থানে গেলেন। তার সাথে একজন যুবকও ছিলো। ওই যুবক কিছুটা উদাসিন ছিলো। তখন হযরত উসমান বিন আবু আস رَضِیَ اللهُ عَنْہُ সেই কবরটির দিকে ইঙ্গিত করে বললেন: তোমার ঘরটি উঁকি দিয়ে দেখ। যুবক কবরের দিকে তাকালো। হযরত উসমান رَضِیَ اللهُ عَنْہُ জিজ্ঞেস করলেন: কী দেখতে পাচ্ছো? বললো: একটি অন্ধকার ও সংকীর্ণ ঘর, যেখানে না খাবার আছে, না পানি, না পরিবার পরিজন, আর আমার এই দুনিয়ার ঘরে খাবার, পানিও পরিবার পরিজনও রয়েছে। তখন হযরত উসমান رَضِیَ اللهُ عَنْہُ বললেন: তুমি সত্য বলেছ। আল্লাহর শপথ! যদি আজ তুমি ফিরে গিয়ে তোমার দুনিয়ার ঘরে থেকেও যাও, একদিন তোমাকে এই অন্ধকার ও সংকীর্ণ ঘরেই আসতে হবে। (অতএব এখন থেকেই এই ঘরের জন্য প্রস্তুতি নাও!) (আয যুহুদ লি আহমদ বিন হাম্বল,  ২৫৫ পৃ:, হাদিস: ১১৩৭)\n"
    },
    {
        "1": "দুনিয়ায় এমনভাবে বাস করো যেনো একজন মুসাফির...!!",
        "2": "হে আশিকানে রাসূল! এই ধারণা একেবারেই করবেন না! যে, এখনো অনেক সময় বাকি আছে, আমি এখনও তরুণ, তারপর বুড়ো বয়স আসবে, এরপর মৃত্যুর সময় আসবে...!! এটা এক ধরনের মিথ্যা প্রতিশ্রুতি, একটি সুদৃশ্য স্বপ্ন, যা পূর্ণ হবে কিনা, তা আমরা জানি না। তাই বুদ্ধিমান সেই ব্যক্তি, যিনি সব সময় মৃত্যুর জন্য প্রস্তুত থাকে। সাহাবি ইবনে সাহাবি, হযরত আবদুল্লাহ বিন ওমর رَضِیَ اللهُ عَنْہُمَا বলেন: আল্লাহ পাকের শেষ নবীصَلَّی اللهُ عَلَیْہِ وَاٰلِہٖ وَسَلَّم একদিন আমাকে (কাঁধ) ধরে ইরশাদ করলেন: হে আবদুল্লাহ বিন ওমর! দুনিয়ায় এমনভাবে বসবাস করো যেনো একজন অপরিচিত ব্যক্তি অথবা যেনো একজন মুসাফির এবং নিজেকে মৃতদের মধ্যে গণ্য করো...!! (মুসান্নাফ ইবনে আবী শায়বা, ৪/১২৪, হাদিস: ৩)\n"
    },
    {
        "1": "দুনিয়ার চিন্তা ত্যাগ করো! আখিরাতের জন্য প্রস্তুত হয়ে যাও!",
        "2": "      \tরাসূলের সাহাবি, হযরত আবু হুরাইরা رَضِیَ اللهُ عَنْہُ থেকে বর্ণিত, আল্লাহ পাকের শেষ নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ২৫তম পারা, সূরা শূ’রা এর এই আয়াত তিলাওয়াত করলেন:\n\nمَنْ کَانَ یُرِیْدُ حَرْثَ الْاٰخِرَۃِ  نَزِدْ لَہٗ فِیْ حَرْثِہٖ ۚ وَ مَنْ کَانَ یُرِیْدُ حَرْثَ الدُّنْیَا نُؤْتِہٖ  مِنْہَا وَمَا لَہٗ  فِی الْاٰخِرَۃِ مِنْ نَّصِیْبٍ (۲۰)\n(পারা: ২৫, আশ শূরা, আয়াত: ২০)                কানযুল ঈমান থেকে অনুবাদ: যে আখিরাতের ফসল চায়, আমি তার জন্য তার ফসল বৃদ্ধি করে দিই, আর যে দুনিয়ার ফসল কামনা করে আমি তাকে তা থেকে কিছু প্রদান করবো এবং আখিরাতে তার কোন অংশ নেই।\n\nঅতঃপর ইরশাদ করেন: আল্লাহ পাক ইরশাদ করেছেন: হে আদম সন্তান! (দুনিয়াবি চিন্তা বাদ দিয়ে) ইবাদতের জন্য সময় বের করো! তাহলে তোমার অন্তর ধনী হয়ে যাবে। আর যদি তুমি এভাবে না করো (যেমন; দুনিয়াবি চিন্তায় ডুবে থাকো, শুধুই দুনিয়ার ভবিষ্যৎ চিন্তা করো), তবে তোমার হৃদয় দুনিয়াবি ব্যস্ততায় পূর্ণ করে দেয়া হবে।                                                                          (মুস্তাদরাক, ৩/২৩৪, হাদিস: ৩৭০৯)\n"
    },
    {
        "1": "দুনিয়াবি চিন্তায় থাকা ধ্বংসের কারণ",
        "2": "হযরত আবদুল্লাহ বিন মাসউদ رَضِیَ اللهُ عَنْہُ থেকে বর্ণিত, হুযূরে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি তার সমস্ত চিন্তাভাবনাকে শুধুমাত্র একটি অর্থাৎ আখিরাতের চিন্তা বানিয়ে নেয়, তবে আল্লাহ পাক তার দুনিয়ার চিন্তার জন্য যথেষ্ট আর যে ব্যক্তি দুনিয়ার চিন্তায় মগ্ন থাকে, আল্লাহ পাক তার বিষয়ে কোনো খেয়াল রাখেন না যে, সে কোন উপত্যকায় ধ্বংস হচ্ছে। (ইবনে মাজাহ, ৬৬৪ পৃ:, হাদিস: ৪১০৬)\n\n          হে আশিকানে রাসূল! ভাববার বিষয়! * আমরা কোথায় খাব? * কী পরব? * সকালে তো খেয়েছি, বিকেলে খাব কোথা থেকে? * ভবিষ্যত কী হবে? * বুড়ো বয়স কেমন কাটবে? *সন্তানদের ভবিষ্যত কেমন হবে? * একটা ব্যবসা তো চলতে শুরু করেছে, আরেকটি কীভাবে শুরু হবে? * এক জায়গা থেকে ভালো আয় হচ্ছে, আয় বাড়ানোর আরো কী উপায় হতে পারে? * গাড়ি, বাড়ি, বাংলো কীভাবে পাবো? ইত্যাদি হাজারো চিন্তা আমরা অন্তরে লালন করছি, এসব চিন্তা নিয়েই আমাদের সকাল আসে, আর সেসব চিন্তা নিয়েই আমাদের সন্ধ্যা হয় এবং জীবনের সময় চলে যায়।  আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এসব চিন্তা ছেড়ে দিবে, শুধুমাত্র একটি চিন্তা আখিরাতের চিন্তা করবে যে, আমাকে কবরে, হাশরে, পুলসিরাতে সফল হতে হবে, জান্নাতে যেতে হবে, আল্লাহ পাককে সন্তুষ্ট করতে হবে, কীভাবে করবো? এই একটি চিন্তাই করবে, তবে আল্লাহ তার সমস্ত চিন্তার জন্য যথেষ্ট হয়ে যাবে এবং যে ব্যক্তি এই একটি চিন্তা করবে না বরং দুনিয়ার চিন্তাতেই পড়ে থাকে, আল্লাহ পাকের কোন ভ্রুক্ষেপ নেই যে, সে কোন উপত্যকায় ধ্বংস হচ্ছে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\nপ্রিয় ইসলামী ভাইয়েরা! আহ! আমরা এই সত্যকে এখনই স্বীকার করে নিই এবং আখিরাতের চিন্তা করতে শুরু করি, নেক কাজের জন্য সময় বের করি এবং বেশি সময় নেকির মধ্যে কাটানোর চেষ্টা করি।\nاٰمین بِجاہِ خاتَمِْالنَّبِیّٖنصَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "নেকির বীজ বপনের মাস",
        "2": "اَلْحَمْدُ لِلّٰه রজব মাসের আগমন হয়ে গেছে, রজব অত্যন্ত বরকতময়, সম্মানজনক এবং পবিত্র মাস। জান্নাতী সাহাবি হযরত আনাস বিন মালিক رَضِیَ اللهُ عَنْہُ বলেন: রজব শরীফের পবিত্র মাস আসে তো আল্লাহ পাকের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এই দোয়া করতেন: اَللّٰہُمَّ بَارِكْ لَنَا فِی رَجَبٍ وَّ شَعْبَانَ وَبَلِّغْنَا رَمَضَانَ অর্থাৎ হে আল্লাহ পাক! তুমি আমাদের জন্য রজব এবং শাবান মাসে বরকত দান করো ও আমাকে রমযান পর্যন্ত পৌঁছে দাও।\n(মুসনাদে বাযযার, ১৩/১১৭, হাদিস ৬৪৯৬)\nআসুন! আমরাও এই দোয়াটি পড়ে নিই:\nاَللّٰہُمَّ بَارِکْ لَنَا فِی رَجَبٍ وَّ شَعْبَانَ  وَبَلِّغْنَا رَمَضَانَ\nاٰمین بِجاہِ خاتَمِْالنَّبِیّٖنصَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!           \t  صَلَّی اللهُ عَلٰی مُحَمَّد\n"
    },
    {
        "1": "কিছু সহজ নেকি",
        "2": "আল্লাহ পাক আমাদের রজব শরীফের সম্মান করা, এই মাসে বেশি বেশি নেকি করার এবং কবর ও আখিরাতের চিন্তা করার তৌফিক দান করুক। মনে রাখবেন! ইবাদতের মধ্যে সবচেয়ে প্রথম এবং গুরুত্বপূর্ণ বিষয় হচ্ছে ফরয। নেকি করা এবং ইবাদতকারী হওয়ার জন্য আমাদের উচিত আমাদের ফরযগুলো সম্পন্ন করা, যেমন; * পাঁচ ওয়াক্ত নামায জামাআত সহকারে মসজিদে আদায় করার অভ্যাস গড়ে তোলা\n*  যাকাত দেওয়ার সময় এলে যাকাত আদায় করা * যদি রোযার কাযা থাকে, তবে তা দ্রুত পূর্ণ করা * অন্যান্য যত ফরয ও ওয়াজিব রয়েছে, তা সবই পূরণ করা। আর এরপর নেক কাজের সুযোগ অনেক বিস্তৃত। যদি আমরা আমাদের মনোভাব পরিবর্তন করি এবং নেকির প্রতি আগ্রহ বাড়িয়ে তুলি, তবে প্রতিদিন হাজারো নেকি অর্জন করতে পারবো। যেমন:"
    },
    {
        "1": "(১) তাওবা করা",
        "2": "সত্যিকারের তাওবা একটি সহজ নেকী। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلتَّائِبُ مِنَ الذَّنْبِ کَمَنْ لَّا ذَنْبَ لَہٗ অর্থাৎ গুনাহ থেকে তাওবাকারী এমন, যেনো সে কোনো গুনাহই করেনি।\n(ইবনে মাজাহ, কিতবুয যুহুদ, ৬৮৯ পৃ:, হাদিস: ৪২৫০)\n"
    },
    {
        "1": "জান্নাতে প্রবেশ",
        "2": "তাওবাকারী সৌভাগ্যবানের গুনাহ ক্ষমার পাশাপাশি অন্যান্য ফযিলত রয়েছে যেমন; জান্নাতের নেয়ামতেরও অধিকারী হয়ে যায়। পারা ২৮, সূরা তাহরীমের ৮নং আয়াতে রয়েছে:\n\nیٰۤاَیُّہَا  الَّذِیْنَ  اٰمَنُوْا تُوْبُوْۤا  اِلَی اللّٰہِ تَوْبَۃً  نَّصُوْحًا ؕ عَسٰی رَبُّکُمْ  اَنْ یُّکَفِّرَ عَنْکُمْ سَیِّاٰتِکُمْ وَ یُدْخِلَکُمْ جَنّٰتٍ تَجْرِیْ  مِنْ تَحْتِہَا الْاَنْہٰرُ ۙ\n(পারা ২৮, সূরা তাহরীম, আয়াত: ৮)             কানযুল ঈমান থেকে অনুবাদ: হে ঈমানদারগণ! আল্লাহ্‌র প্রতি এমন তাওবা  করো যা আগামীর জন্য উপদেশ হয়ে যায় অদূর ভবিষ্যতে তোমাদের রব তোমাদের পাপসমূহ তোমাদের থেকে মোচন করে দেবেন এবং তোমাদেরকেও বাগান সমূহে নিয়ে যাবেন, যেগুলোর পাদদেশে নহরসমূহ প্রবাহমান।\n"
    },
    {
        "1": "তাওবা করা কঠিন কাজ নয়",
        "2": "প্রিয় ইসলামী ভাইয়েরা! সত্যিকার তাওবার মাত্র তিনটি শর্ত রয়েছে: (১) গুনাহকে আল্লাহ পাকের অসন্তুষ্টি মনে করে এর জন্য লজ্জিত হওয়া, (২) ভবিষ্যতে এই গুনাহ আর না করার দৃঢ় প্রতিজ্ঞা করা এবং (৩) সেই গুনাহের ক্ষতিপূরণ করা (যেমন; * নামায কাযা হয়ে থাকলে, তবে এখন হিসেব করে তা আদায় করা। * কোনো মুসলমানকে শরয়ী অনুমতি ব্যতীত কষ্ট দিয়ে থাকলে, তবে তার থেকে ক্ষমা চেয়ে নেয়া\n* কারো ঋণ আত্মসাৎ করে থাকলে, তবে তা ফিরিয়ে দেয়া এবং ক্ষমা চেয়ে নেয়া) ফাতাওয়ায়ে রযবীয়া, ২১/১২১)\n"
    },
    {
        "1": "(২) আল্লাহ পাকের যিকির করা",
        "2": "প্রিয় ইসলামী ভাইয়েরা! আল্লাহ পাকের যিকির করাও এমন একটি সহজ ইবাদত, যা মানুষ সামান্য মনোযোগ সহকারে যে কোনো সময় করতে পারে। এর ফযিলত এবং উপকারিতা অসংখ্য। যেমন; হযরত আবু মুসা رَضِیَ اللهُ عَنْہُ থেকে বর্ণিত যে, আল্লাহ পাকের শেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যদি এক ব্যক্তির ঝুলি দিরহামে ভরা থাকে এবং সে তা বিতরণ করছে আর আরেকজন আল্লাহ পাকের যিকির করছে, তবে আল্লাহ পাকের যিকিরকারীই উত্তম হবে। (মু’জামুল আওসাত, ৪/২৭৪ পৃ:, হাদিস: ৫৯৬৯)\n"
    },
    {
        "1": "সর্বোত্তম স্তরে হবে",
        "2": "তিরমিযি শরীফের হাদিসে পাকে রয়েছে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে জিজ্ঞাসা করা হলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! কিয়ামতের দিন আল্লাহ পাকের নিকট সবচেয়ে উত্তম মর্যাদার অধিকারী কোন লোকেরা হবে? ইরশাদ করলেন: অধিকহারে আল্লাহ পাকের যিকিরকারীরা।\n(তিরমিযি, কিতাবুদ দাওয়াত, ৭৭৮ পৃ:, হাদিস: ৩৩৭৬)\n"
    },
    {
        "1": "আল্লাহর যিকিরের কিছু সহজ পদ্ধতি",
        "2": "প্রিয় ইসলামী ভাইয়েরা! ভাবুন তো! আল্লাহর যিকিরের কতইনা ফযিলত। আমাদের প্রতিদিন কিছু না কিছু যিকিরের অভ্যাস তৈরি করা উচিত, যেমন; * সকাল এবং সন্ধ্যায় ১০০ বার করেسُبْحٰنَ الله!  পড়ার অভ্যাস করে নিন! হাদিসে পাক অনুযায়ী যে ব্যক্তি সকালে ও সন্ধ্যায় ১০০ বার سُبْحٰنَ الله! পড়ে, সে ১০০টি হজ্ব সম্পাদনকারীর মতোই। (তিরমিযি, কিতাবুদ দাওয়াত, ৭৯৭ পৃ: হাদিস: ৩৪৭১) * অনুরূপভাবে কালেমা তায়্যিবা لَاۤ اِلٰهَ اِلَّا اللهُ   পড়ার অভ্যাস বানিয়ে নিন! বর্ণনায় এসেছে: যে ব্যক্তি দিনে বা রাতে কোনো সময় لَاۤ اِلٰهَ اِلَّا اللهُ বলে, তার আমলনামায় গুনাহ মুছে দিয়ে এর পরিবর্তে সমপরিমাণ নেকী লিখে দেয়া হয়।\n(মুসনাদে আবী ইয়া’লা, ৩/১৮৯ পৃ:, হাদিস: ৩৬১১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "(৩) তিলাওয়াত করা",
        "2": "প্রিয় ইসলামী ভাইয়েরা! কুরআনে মজীদ আল্লাহ পাকের প্রদানকৃত এমন এক মহান উপহার, যা দেখা, পড়া, শোনা, বুঝা, সে অনুযায়ী আমল করা এবং নিজের নিকট রাখা সবই নেকীর কাজ। কুরআনে পাকের একটি অক্ষর পড়লে ১০টি সাওয়াব পাওয়া যায়, যেমনটি নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি আল্লাহ পাকের কিতাবের একটি অক্ষর পড়বে, সে একটি নেকী পাবে, যা ১০টির সমান হবে। আমি এটা বলছি না যে, الٓمّٓ একটি অক্ষর, বরং আলিফ একটি অক্ষর, লাম একটি অক্ষর এবং মীম একটি অক্ষর।\n(তিরমিযি, কিতাবু ফাযায়িলিল কুরআন,..!! ৬৭৬ পৃ:, হাদিস: ২৯১০)\n\n          প্রিয় ইসলামী ভাইয়েরা! ভাবুন তো, যেই সৌভাগ্যবান শুধুমাত্র الٓمّٓ এর তিলাওয়াত করবে, তার আমলনামায় কয়েক সেকেণ্ডেই ৩০টি নেকী বৃদ্ধি পাবে, তো কুরআনে পাকের একটি সূরা বা এক রুকু পড়াতে কতটুকু সাওয়াব পাবে! প্রত্যেক ইসলামী ভাইয়ের উচিত যে, প্রতিদিন কিছু না কিছু পরিমাণে কুরআনে পাকের তিলাওয়াত অবশ্যই করা, বেশি না হলেও প্রতিদিন কমপক্ষে তিন আয়াত কানযুল ঈমানের অনুবাদ ও খাযায়িনুল ইরফান বা সীরাতুল জিনানসহ পাঠ করারই অভ্যাস বানিয়ে নিন, তো اِنْ شَآءَ الله প্রতিদিন তার আমলনামায় অসংখ্য নেকী বৃদ্ধি পেতে থাকবে।\n"
    },
    {
        "1": "(৪) দরুদ শরীফ পাঠ করা",
        "2": "প্রিয় ইসলামী ভাইয়েরা! অধিকহারে দরুদ শরীফ পাঠ করা অতি সহজতম একটি নেকী। দরূদ শরীফ * বরকত লাভ * মর্যাদা বৃদ্ধি * ঈমান শক্তিশালী করা * এবং আল্লাহ ও রাসূলের নৈকট্য অর্জনের অনন্য উপায়। উঠতে - বসতে, চলতে - ফিরতে, দিন হোক বা রাত মুখে দরুদ শরীফ পাঠের অভ্যাস করে নিন! اِنْ شَآءَ الله অনেক বরকত নসিব হবে।"
    },
    {
        "1": "মাদানী পাঞ্জেসূরায় রয়েছে",
        "2": "(১) দরুদ শরীফ পড়াতে আল্লাহ পাকের আদেশ পালন করা হয়। (২) একবার দরুদ শরীফ পাঠকারীর উপর দশটি রহমত অবতীর্ণ হয়। (৩) তার দশটি মর্যাদা বৃদ্ধি পায়। (৪) তার জন্য দশটি নেকী লিখা হয়। (৫) তার দশটি গুনাহ মুছে দেয়া হয়। (৬) দোয়ার পূর্বে দরুদ শরীফ পড়ার দ্বারা দোয়া কবুলিয়্যতের মাধ্যম।\nسُبْحٰنَ الله! চিন্তা করুন! দরুদ শরীফের কত অসংখ্য বরকত রয়েছে, এগুলো তো কেবল দরূদ শরীফের কয়েকটি বরকত উল্লেখ করা হয়েছে, তবে দরুদ শরীফের এত বেশি বরকত রয়েছে যে, সংখ্যা গণনা করা সম্ভব নয়। এটি একটি খুব সহজ নেকী, আমাদের প্রতিদিন কিছু সময় ও সংখ্যা নির্ধারণ করে এবং সে অনুযায়ী দরুদ শরীফ পাঠ করার অভ্যাস গড়া উচিত। এছাড়াও চলতে ফিরতে দরূদ শরীফ পড়তে থাকুন, আল্লাহ পাক চাইলে দুনিয়া ও আখিরাতের সকল পর্যায়ে সফলতা নসিব হবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\nপ্রিয় ইসলামী ভাইয়েরা! এছাড়া আরও অনেক সহজ নেকী রয়েছে, যা আমরা সহজেই গ্রহণ করে আমাদের জীবনকে অধিকাংশ সময় নেকীর মধ্যে কাটাতে পারি। যদি আমরা সামান্য মনোযোগ দিই এবং আমাদের মানসিকতা তৈরি করি, তবে اِنْ شَآءَ الله আমরা খুব সহজেই কবর এবং আখিরাতের প্রস্তুতি নিতে পারব। মাকতাবাতুল মদীনার একটি কিতাব রয়েছে: “আ’ছান নেকীয়া”। এই কিতাবটি মাকতাবাতুল মদীনা থেকে সংগ্রহ করুন! অথবা দাওয়াতে ইসলামীর ওয়েবসাইট www.dawateislami.net থেকে ফ্রি ডাউনলোড করে নিন! এটি পড়ুন এবং এতে উল্লেখিত সহজ নেকীসমূহ গ্রহণ করার চেষ্টা করুন। اِنْ شَآءَ الله অনেক বরকত নসিব হবে।\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم রজব মাসে রোযা রাখতেন",
        "2": "হে আশিকানে রাসূল! রজব শরীফে অন্যতম গুরুত্বপূর্ণ ইবাদত হলো রোযা রাখা। হযরত উরওয়া বিন জুবায়ের رَضِیَ اللهُ عَنْہُ হযরত আবদুল্লাহ বিন উমর رَضِیَ اللهُ عَنْہُمَا কে জিজ্ঞাসা করলেন: আল্লাহ পাকের রাসূল صَلَّی اللهُ عَلَیْہِ وَاٰلِہٖ وَسَلَّم কি রজব শরীফে রোযা রাখতেন? বললেন: হ্যাঁ! (রোযাও রাখতেন) এবং এর গুরুত্বও প্রদান করতেন।\n(কানযুল উম্মাল, ৮ম অংশ, ৩০১ পৃষ্ঠা, হাদিস ২৪৫৯৬)\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "নেক আমল নাম্বার ৫ এর প্রতি উৎসাহ",
        "2": "প্রিয় ইসলামী ভাইয়েরা! নেককার নামাযী হতে, গুনাহ থেকে বাঁচতে এবং নেকীর প্রেরণা পেতে আশিকানে রাসূলের দ্বীনি সংগঠন দাওয়াত ইসলামীর সাথে সম্পৃক্ত হয়ে যান! ১২টি দ্বীনি কাজে অংশগ্রহণ করুন! \"৭২টি নেক আমল\" এর উপর আমল এবং মাদানী কাফেলায় সফর করুন। اِنْ شَآءَ الله দুনিয়া ও আখিরাতের অসংখ্য বরকত নসিব হবে। শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদত্ত ৭২টি নেক আমলের মধ্যে একটি নেক আমল নাম্বার ৫ আর তা হলো, আজ কি আপনি পাঁচ ওয়াক্ত নামাযের পর কমপক্ষে একবার আয়াতুল কুরসি, সূরা ইখলাস ও তাসবিহে ফাতিমা পড়েছেন? যদি আমরা সামান্য মনোযোগ দিই এবং এই নেক আমলের উপর আমল করি, তাহলে আমরা অনেক সহজ নেকী করা, প্রত্যেক নামাযের পর আল্লাহর যিকির করার একটি সুযোগ পেয়ে যাবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\nপ্রিয় ইসলামী ভাইয়েরা! বয়ান শেষ করার পূর্বে সুন্নাতের ফযিলত এবং কিছু জীবনের আদব বর্ণনা করার সৌভাগ্য অর্জন করছি। রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اَحَبَّ سُنَّتِی فَقَدْ اَحَبَّنِی وَمَنْ اَحَبَّنِی كَانَ مَعِیَ فِی الْجَنَّةِ যে আমার সুন্নাতকে ভালোবাসলো, সে আমাকে ভালোবাসলো এবং যে আমাকে ভালোবাসলো, সে আমার সাথে জান্নাতে থাকবে।\n(তারিখে মদীনা দামেশক, ৯/৩৪৩)\n\n\n"
    },
    {
        "1": "উত্তম সাহচর্যের মাদানী ফুল",
        "2": "প্রিয় ইসলামী ভাইয়েরা! আসুন! উত্তম সাহচর্যের কতিপয় মাদানী ফুল শ্রবণ করার সৌভাগ্য লাভ করি। প্রথমে নবী করীম صَلَّی اللهُ عَلَیْہِ وَاٰلِہٖ وَسَلَّم এর ২টি বাণী শ্রবণ করুন: اَلْمَرْءُ مَعَ مَنْ اَحَبَّ অর্থাৎ মানুষ তার সাথেই থাকবে, যাকে সে ভালবাসে। (সহীহ মুসলিম, ১০৮৮ পৃ:, হাদিস: ৬৭১৮) (২) ইরশাদ হচ্ছে: اَلْمَرْءُ عَلیٰ دِیْنِ خَلِیْلِہِ فَلْیَنْظُرْ اَحَدُ کُمْ مَنْ یُّخَالِلُ অর্থাৎ মানুষ তার বন্ধুর আদর্শে থাকে, সুতরাং তার বন্ধু নির্বাচনের সময় এই বিষয়ে খেয়াল রাখা উচিত যে, সে কাকে বন্ধু নির্বাচন করছে। (মুসনাদে ইমাম আহমদ বিন হাম্বল, ৩/২৩৩, হাদিস: ৮৪২৫) * ভালো ও খারাপ সঙ্গীর উদাহরণ হলো মুশক (সুগন্ধ) বিক্রেতা ও চুল্লিতে অগ্নি প্রজ্জ্বলন কারীর ন্যায়, সুগন্ধ বিক্রিতা তোমাকে হয়তো এমনিতেই দিবে, নয়তো তোমার নিকট বিক্রি করবে কিংবা তার থেকে ভালো সুগন্ধ পাবে। আর চুল্লিতে অগ্নি প্রজ্জ্বলনকারী হয়তো তোমার কাপড় পুড়িয়ে দিবে, নয়তো তুমি তার থেকে দুর্গন্ধ পাবে। (সহীহ মুসলিম, ১০৮৪ পৃ:, হাদিস: ৬৬৯২) * হাদিসে পাকে রয়েছে: বড়দের সাহচর্যে বসো এবং আলিমদেরকে জিজ্ঞাসা করো আর হিকমত সম্পন্নদের সাথে মিলেমিশে থাকো (আল মুজামুল কবীর, ২২/১২৫, হাদিস: ৩২৪)\n\n\nصَلُّوْا عَلَی الْحَبِیْب!  \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tউত্তম সাহচর্যের অবশিষ্ট সুন্নাত তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!  \tصَلَّی اللهُ عَلٰی مُحَمَّد\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n  সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সাপ্তাহিক ইজতিমার হালকার সিডিউল ০৯ জানুয়ারী ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n"
    },
    {
        "1": "উত্তম সাহচর্যের অবশিষ্ট মাদানী ফুল",
        "2": "* সৎসঙ্গী হলো সে যাকে দেখলে তোমার মনে আল্লাহ পাকের কথা স্মরণ হবে, তার কথায় তোমার আমল বৃদ্ধি পাবে এবং তাঁর আচরণ তোমাকে আখিরাতের কথা স্মরণ করিয়ে দিবে। (আল জামেউস সগীর, ২২৭ পৃ:, হাদিস: ৪০৬৩) * ভালো বন্ধুর সাহচর্য কেবল এই দুনিয়াতেই উপকারী নয়, বরং কবরেও নেককারের সাহচর্য উপকারে আসে। (আচ্ছে মাহল কি বরকতে, পৃ: ৩৩) * আমল করার সেই উচ্চমানের স্পৃহা যা একটি পরিচ্ছন্ন পরিবেশের সাহচর্য থেকে পাওয়া যায়, তা অন্যভাবে পাওয়া সম্ভব নয়, বরং এটি কঠিন। (প্রাগুক্ত, পৃ: ২১) * এমন একটি পরিবেশ তৈরি করা উচিত, যাতে সকলের উঠা-বসা, একে অপরের সঙ্গে সাক্ষাৎ এবং পরস্পরের প্রতি ভালোবাসা শুধুমাত্র আল্লাহ পাকের সন্তুষ্টি লাভের জন্য হয়। (প্রাগুক্ত, পৃ: ২৫) * ভালো পরিবেশ থেকে ভালো সাহচর্য পাওয়া যায়। (প্রাগুক্ত, পৃ:১৬)\n* ভালো পরিবেশের সঙ্গে সম্পৃক্ত থাকার মাধ্যমে জাহির ও বাতিন সংশোধন হয়। (প্রাগুক্ত, পৃ: ১৬) * অসৎ পরিবেশ গ্রহণকারী ব্যক্তিরা তাদের মর্যাদা ও অবস্থান হারিয়ে ফেলে। (প্রাগুক্ত, পৃ: ২৬) * হযরত মালিক বিন দিনার رَحْمَۃُ اللهِ عَلَیْہِবলেন: যে ভাই বা বন্ধুর সাহচর্য তোমাকে দ্বীনি উপকার প্রদান করে না, তার সাহচর্য থেকে তোমার বেঁচে থাকা উচিত, যাতে তুমি নিরাপদ ও সুস্থ থাকো। (কাশফুল মাহযুব,পৃ: ৩৭৪) * দাওয়াতে ইসলামীর উত্তাল প্রাণবন্তকার পরিবেশ ইবাদত ও দৈনন্দিন জীবন ব্যবস্থার প্রতি পরিচর্যা এবং সুন্নাতের সংরক্ষণ করার আগ্রহ নিয়ে মদীনার পানে অগ্রসর হচ্ছে। অতএব দাওয়াতে ইসলামীর পবিত্র ও নেক পরিবেশের সঙ্গে সম্পৃক্ত হওয়া উভয় জগতের জন্য কল্যাণকর। (আচ্ছে মাহল কি বরকতে,পৃ: ২২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বদ নযর লাগলে পাঠ করার দোয়া",
        "2": "          দাওয়াতে ইসলামীর সাপ্তাহিক সুন্নাতে ভরা ইজতিমারি শিডিউল অনুযায়ী “বদ নযর লাগলে পাঠ করার দোয়া” মুখস্ত করানো হবে। দোয়াটি হলো:\nبِسْمِ اللهِ  اَللّٰھُمَّ اَذْھِب حَرَّھَا وَ بَرْدَھَا وَ وَصَبَھَا\n      \tঅনুবাদ: আল্লাহ পাকের নামে ইয়া ইলাহী এর গরম ও ঠান্ডা এবং এর বিপদ দূর করে দাও। (খযিনায়ে রহমত, ১৪৯ পৃ:)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n ২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার।"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া\n     হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]