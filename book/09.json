[{"1":"দুইটি উত্তম আমল\nবিঃ দ্রঃ উত্তম আমল ইমাম তাবারানির উত্তম আচরনের অংশ নয়। পাঠকবৃন্দ উপকৃত হবেন বিবেচনায় এ অংশটুকু এখানে যুক্ত করা হয়েছে।","2":""},{"1":"মৃত্যুর পরেও তিনটি আমল থেকে কবরে সওয়াব পৌঁছায়","2":"মৃত্যুর পরেও তিনটি আমল থেকে কবরে সওয়াব পৌঁছায় - সুবহানআল্লাহ!\nعَنْ أَبِي هُرَيْرَةَ رَضِيَ اللَّهُ تَعَالَى عَنْهُ, رَسُولَ اللَّهِﷺ ، قَالَ : ” إِذَا مَاتَ الإِنْسَانُ انْقَطَعَ عَمَلُهُ إِلا مِنْثَلاثٍ : صَدَقَةٍ جَارِيَةٍ ، أَوْ عِلْمٍ يُنْتَفَعُ بِهِ ، أَوْ وَلَدٍ صَالِحٍ يَدْعُو لَهُ ” رَوَاهُ مُسْلِمٌ\n\nঅনুবাদ: হযরত আবু হুরায়রা (রা:) থেকে বর্ণিত তিনি বলেন,রাসুলুল্লাহ (ﷺ) বলেছেন যে,যখন মানুষ মারা যায় তখন তার আমলের (সওয়াবের) ধারা বন্ধ হয়ে যায়, তিনটি আমল ব্যতিত (এ তিনটি আমলের সওয়াব বন্ধ হয় না)। \n\n১. সদকায়ে জারিয়াহ। \n২. এমন ইলম যা দ্বারা উপকার লাভ করা যায়। \n৩. এমন সু-সন্তান যে তার জন্য দোয়া করবে। \n\nতথ্যসূত্রঃ\n-----------\n(ক.) সহীহ   মুসলিম, ওছিয়ত   অধ্যায়,  হাঃ  ১৬৩১\n(খ.) সুনানে  তিরমিজি,আহকাম   অধ্যায় ১৩৭৬\n(গ.) সুনানে  নাসাঈ,ওছিয়ত    অধ্যায়   হাঃ  ৩৬৫১\n(ঘ.) সুনানে  আবু   দাউদ  ২৮৮০\n(ঙ.) মুসনাদে   আহমদ বিন হাম্বল ২/৩৭২\n"},{"1":"ফরজ সালাত শেষে কতিপয় দো’য়া ও জিকিরঃ","2":"ফরজ সালাত শেষে কতিপয় দো’য়া ও জিকিরঃ\n-----------------------\n\n☛১. হাদিস শরীফে ইরশাদ হয়েছেঃ\n\nاَللهُ أَكْبَرُ، أَسْتَغْفِرُ اللهَ، اَسْتَغْفِرُ اللهَ، اَسْتَغْفِرُ اللهَ-\n\nউচ্চারণ : আল্লা-হু আকবার (একবার পড়বে)। আসতাগফিরুল্লাহ, আসতাগফিরুল্লাহ,আস্তাগফিরুল্লাহ (তিনবার)। \n\nঅর্থ : আল্লাহ সবার চেয়ে বড়। আমি আল্লাহর নিকটে ক্ষমা প্রার্থনা করছি। \n\n[মুত্তাফাক্ব ‘আলাইহ,মুসলিম,মিশকাত হা/৯৫৯, ৯৬১ ‘ছালাত পরবর্তী যিকর’ অনুচ্ছেদ-১৮]\n\n\n☛২. হাদিস শরীফে আরও ইরশাদ হয়েছেঃ\n\nاَللَّهُمَّ أَنْتَ السَّلاَمُ وَمِنْكَ السَّلاَمُ، تَبَارَكْتَ يَا ذَا الْجَلاَلِ وَ الْإِكْرَامِ.\n\nউচ্ছারন: আল্লা-হুম্মা আন্তাস্ সালা-মু ওয়া মিন্কাস্ সালা-মু,তাবা-রক্তা ইয়া যাল জালা-লি ওয়াল ইকরাম। \n\nঅর্থ : ‘হে আল্লাহ! আঁপনিই শান্তি, আঁপনার থেকেই আসে শান্তি। বরকতময় আঁপনি,হে মর্যাদা ও সম্মানের মালিক’। ‘এটুকু পড়েই ইমাম উঠে যেতে পারেন’। [মুসলিম, মিশকাত হা/৯৬০]\n\n\n☛৩. হাদিস শরীফে আরও ইরশাদ হয়েছেঃ\n\nلآ إِلَهَ إِلاَّ اللهُ وَحْدَهُ لاَ شَرِيْكَ لَهُ، لَهُ الْمُلْكُ وَ لَهُ الْحَمْدُ وَهُوَ عَلَى كُلِّ شَيْءٍ قَدِيْرٌ، لاَحَوْلَ وَلاَ قُوَّةَ إلاَّ بِاللهِ- اَللَّهُمَّ أَعِنِّيْ عَلَى ذِكْرِكَ وَ شُكْرِكَ وَ حُسْنِ عِبَادَتِكَ، اَللَّهُمَّ لاَ مَانِعَ لِمَا أَعْطَيْتَ وَلاَ مُعْطِيَ لِمَا مَنَعْتَ وَلاَ يَنْفَعُ ذَا الْجَدِّ مِنْكَ الْجَدُّ-\n\nউচ্চারন: লা ইলা-হা ইল্লাল্লা-হু ওয়াহ্দাহূ লা শারীকা লাহূ, লাহুল মুল্কু ওয়া লাহুল হাম্দু ওয়া হুয়া ‘আলা কুল্লি শাইয়িন ক্বাদীর; লা হাওলা ওয়ালা কুউওয়াতা ইল্লা বিল্লা-হ (উঁচুস্বরে)। \n\n[সালাম ফিরানোর পরে রাসূল (ﷺ) এটুকু তাঁর সর্বোচ্চ স্বরে পড়তেন। মুসলিম,মিশকাত হা/৯৬৩]\n\n\n☛৪. হাদিস শরীফে আরও ইরশাদ হয়েছেঃ\n\nرَضِيتُ بِاللَّهِ رَبًّا وَّبِالْإِسْلاَمِ دِيْنًا وَّبِمُحَمَّدٍ نَبِيًّا-\n\nউচ্চারন: রাযীতু বিললা-হে রববাঁও ওয়া বিল ইসলা-মে দীনাঁও ওয়া বিমুহাম্মাদিন্ নাবিইয়া। \n\nঅর্থ: আমি সন্তুষ্ট হয়ে গেলাম আল্লাহর উপরে প্রতিপালক হিসাবে,ইসলামের উপরে দ্বীন হিসাবে এবং মুহাম্মাদের উপরে নবী হিসাবে’। রাসূলুল্লাহ (ﷺ) বলেন,যে ব্যক্তি এই দো‘আ পাঠ করবে, তার জন্য জান্নাত ওয়াজিব হয়ে যাবে’। \n\n[আবুদাঊদ হা/১৫২৯, ‘ছালাত’ অধ্যায়-২, ‘ক্ষমা প্রার্থনা’ অনুচ্ছেদ-৩৬১]\n\n\n☛৫. হাদিস শরীফে ইরশাদ হয়েছেঃ\n\nاَللَّهُمَّ إِنِّىْ أَعُوْذُبِكَ مِنَ الْجُبْنِ وَأَعُوْذُبِكَ مِنْ الْبُخْلِ وَأَعُوْذُبِكَ مِنْ أَرْذَلِ الْعُمُرِ وَأَعُوْذُبِكَ مِنْ فِتْنَةِ الدُّنْيَا وَ عَذَابِ الْقَبْرِ-\n\nউচ্চারন: আল্লা-হুম্মা ইন্নী আ‘ঊযুবিকা মিনাল জুব্নে ওয়া আ‘ঊযুবিকা মিনাল বুখ্লে ওয়া আ‘ঊযুবিকা মিন আরযালিল ‘উমুরে; ওয়া আ‘ঊযুবিকা মিন্ ফিৎনাতিদ দুন্ইয়া ওয়া ‘আযা-বিল ক্বাবরে। \n\nঅর্থঃ ‘হে আল্লাহ! (১) আমি আঁপনার নিকট আশ্রয় প্রার্থনা করছি ভীরুতা হ’তে (২) আশ্রয় প্রার্থনা করছি কৃপণতা হ’তে (৩) আশ্রয় প্রার্থনা করছি নিকৃষ্টতম বয়স হ’তে এবং (৪) আশ্রয় প্রার্থনা করছি দুনিয়ার ফিৎনা হ’তে ও (৫) কবরের আযাব হ’তে’। \n\n[বুখারী, মিশকাত হা/৯৬৪। \n\n\n☛৬. হাদিস শরীফে আরও ইরশাদ হয়েছেঃ\n\nاَللَّهُمَّ إِنِّي أَعُوْذُ بِكَ مِنَ الْهَمِّ وَالْحَزَنِ وَالْعَجْزِ وَالْكَسَلِ وَالْجُبْنِ وَالْبُخْلِ وَضَلَعِ الدَّيْنِ وَغَلَبَةِ الرِّجَالِ –\n\nউচ্চারন: আল্লা-হুম্মা ইন্নী আ‘ঊযুবিকা মিনাল হাম্মে ওয়াল হাযানে ওয়াল ‘আজঝে ওয়াল কাসালে ওয়াল জুবনে ওয়াল বুখলে ওয়া যালা‘ইদ দায়নে ওয়া গালাবাতির রিজা-লে। \n\nঅর্থ : হে আল্লাহ! আমি আঁপনার নিকটে আশ্রয় প্রার্থনা করছি দুশ্চিন্তা ও দুঃখ-বেদনা হ’তে, অক্ষমতা ও অলসতা হ’তে, ভীরুতা ও কৃপণতা হ’তে এবং ঋণের বোঝা ও মানুষের যবরদস্তি হ’তে’। \n\n[মুত্তাফাক্ব ‘আলাইহ, মিশকাত হা/২৪৫৮ ‘দো‘আ সমূহ’ অধ্যায়-৯, ‘আশ্রয় প্রার্থনা’ অনুচ্ছেদ-৮]\n\n\n☛৭. হাদিস শরীফে ইরশাদ হয়েছেঃ\n\nسُبْحَانَ اللهِ وَ بِحَمْدِهِ عَدَدَ خَلْقِهِ وَ رِضَا نَفْسِهِ وَ زِنَةَ عَرْشِهِ وَ مِدَادَ كَلِمَاتِهِ-\n\nউচ্চারন: সুবহা-নাল্লা-হে ওয়া বিহাম্দিহী ‘আদাদা খাল্ক্বিহী ওয়া রিযা নাফ্সিহী ওয়া ঝিনাতা ‘আরশিহী ওয়া মিদা-দা কালেমা-তিহ (৩ বার)। \n\nঅর্থ : মহাপবিত্র আল্লাহ এবং সকল প্রশংসা তাঁর জন্য। তাঁর সৃষ্টিকুলের সংখ্যার সমপরিমাণ, তাঁর সত্তার সন্তুষ্টির সমপরিমাণ এবং তাঁর আরশের ওযন ও মহিমাময় বাক্য সমূহের ব্যাপ্তি সমপরিমাণ। \n[মুসলিম, মিশকাত হা/২৩০১ ‘দো‘আ সমূহ’ অধ্যায়, ‘তাসবীহ ও হামদ পাঠের ছওয়াব’ অনুচ্ছেদ-৩; আবুদাঊদ হা/১৫০৩]\n\n\n☛৮. হাদিস শরীফে ইরশাদ হয়েছেঃ\n\nيَا مُقَلِّبَ الْقُلُوْبِ ثَبِّتْ قَلْبِي عَلَى دِيْنِكَ، اَللَّهُمَّ مُصَرِّفَ الْقُلُوْبِ صَرِّفْ قُلُوْبَنَا عَلَى طَاعَتِكَ-\n\nউচ্চারন: ইয়া মুক্বাল্লিবাল ক্বুলূবে ছাবিবত ক্বালবী ‘আলা দ্বীনিকা,আল্লা-হুম্মা মুছারিরফাল কবুলূবে ছাররিফ ক্বুলূবানা ‘আলা ত্বোয়া-‘আতিকা। \n\nঅর্থ : হে হৃদয় সমূহের পরিবর্তনকারী! আমার হৃদয়কে তোমার দ্বীনের উপর দৃঢ় রাখো’। ‘হে অন্তর সমূহের রূপান্তরকারী! আমাদের অন্তর সমূহকে তোমার আনুগত্যের দিকে ফিরিয়ে দাও’। \n\n[তিরমিযী, ইবনু মাজাহ, মিশকাত হা/১০২ ‘ঈমান’ অধ্যায়-১, ‘তাক্বদীরের প্রতি বিশ্বাস’ অনুচ্ছেদ-৩; মুসলিম, মিশকাত হা/৮৯]\n\n\n☛৯. হাদিস শরীফে ইরশাদ হয়েছেঃ\n\nاَللَّهُمَّ أَدْخِلْنِىْ الْجَنَّةَ وَ أَجِرْنِىْ مِنَ النَّارِ-\n\nউচ্চারন: আল্লা-হুম্মা আদখিলনিল জান্নাতা ওয়া আজিরনী মিনান্ না-র (৩ বার)। \n\nঅর্থ : হে আল্লাহ তুমি আমাকে জান্নাতে প্রবেশ করাও এবং জাহান্নাম থেকে পানাহ দাও!\n\n[তিরমিযী, নাসাঈ, মিশকাত হা/২৪৭৮ ‘দো‘আ সমূহ’ অধ্যায়-৯, ‘আশ্রয় প্রার্থনা’ অনুচ্ছেদ-৮। ]\n\n\n☛১০. হাদিস শরীফে ইরশাদ হয়েছেঃ\n\nاَللَّهُمَّ إِنِّي أَسْأَلُكَ الْهُدَى وَالتُّقَى وَالْعَفَافَ وَالْغِنَى-\n\nউচ্চারন: আল্লা-হুম্মা ইন্নী আসআলুকাল হুদা ওয়াত তুক্বা ওয়াল ‘আফা-ফা ওয়াল গিণা। \n\nঅর্থ : হে আল্লাহ! আমি তোমার নিকটে সুপথের নির্দেশনা, পরহেযগারিতা, পবিত্রতা ও সচ্ছলতা প্রার্থনা করছি। \n\n[মুসলিম, মিশকাত হা/২৪৮৪ ‘দো‘আ সমূহ’ অধ্যায়-৯, ‘সারগর্ভ দো‘আ’ অনুচ্ছেদ-৯]\n\n\n☛১১. হাদিস শরীফে ইরশাদ হয়েছেঃ\n\nسُبْحَانَ اللهِ، اَلْحَمْدُ ِللهِ، اَللهُ أَكْبَرُ، لآ إلهَ إلاَّ اللهُ وَحْدَهُ لاَ شَرِيْكَ لَهُ، لَهُ الْمُلْكُ وَ لَهُ الْحَمْدُ وَ هُوَ عَلَى كُلِّ شَيْئٍ قَدِيْرٌ-\n\nসুবহা-নাল্লা-হ (৩৩ বার)। আলহাম্দুলিল্লা-হ (৩৩ বার)। আল্লাহু-আকবার (৩৩ বার)। লা ইলা-হা ইল্লাল্লা-হু ওয়াহ্দাহূ লা শারীকা লাহূ; লাহুল মুল্কু ওয়া লাহুল হাম্দু ওয়া হুয়া ‘আলা কুল্লে শাইয়িন ক্বাদীর (১ বার)। অথবা আল্লা-হু আকবার (৩৪ বার)। \n\nঅর্থ : পবিত্রতাময় আল্লাহ। যাবতীয় প্রশংসা আল্লাহর জন্য। আল্লাহ সবার চেয়ে বড়। নেই কোন উপাস্য একক আল্লাহ ব্যতীত; তাঁর কোন শরীক নেই। তাঁরই জন্য সমস্ত রাজত্ব ও তাঁরই জন্য যাবতীয় প্রশংসা। তিনি সকল কিছুর উপরে ক্ষমতাশালী। \n\n[মুসলিম, মিশকাত হা/৯৬৬, ৯৬৭, ‘ছালাত’ অধ্যায়-৪, ‘ছালাত পরবর্তী যিকর’ অনুচ্ছেদ-১৮]\n\n☛রাসূলুল্লাহ (ﷺ) বলেন, ‘যে ব্যক্তি প্রত্যেক ফরয ছালাতের পর উক্ত দো‘আ পাঠ করবে, তার সকল গোনাহ মাফ করা হবে। যদিও তা সাগরের ফেনা সমতুল্য হয়’। \n\n[মুসলিম, মিশকাত হা/৯৬৭]\n\n☛অন্য বর্ণনায় এসেছে, তিনি আয়েশা ও ফাতেমা  (رضي الله عنه)-কে বলেন, তোমরা এ দো‘আটি প্রত্যেক ছালাতের শেষে এবং শয়নকালে পড়বে। এটাই তোমাদের জন্য একজন খাদেমের চাইতে উত্তম হবে’। \n\n[মুত্তাফাক্ব ‘আলাইহ, মুসলিম, মিশকাত হা/২৩৮৭-৮৮ ‘দো‘আ সমূহ’ অধ্যায়-৯, ‘সকালে, সন্ধ্যায় ও শয়নকালে কি দো‘আ পড়তে হয়’ অনুচ্ছেদ- ৬]\n\n\n☛১২. হাদিস শরীফে ইরশাদ হয়েছেঃ\n\nسُبْحَانَ اللهِ وَ بِحَمْدِهِ ، سُبْحَانَ اللهِ الْعَظِيْمِ-\n\nসুব্হা-নাল্লা-হি ওয়া বিহাম্দিহী, সুব্হা-নাল্লা-হিল ‘আযীম। অথবা সকালে ও সন্ধ্যায় ১০০ বার করে ‘সুবহা-নাল্লা-হে ওয়া বেহামদিহী’ পড়বে। \n\nঅর্থ : ‘মহাপবিত্র আল্লাহ এবং সকল প্রশংসা তাঁর জন্য। মহাপবিত্র আল্লাহ, যিনি মহান’। এই দো‘আ পাঠের ফলে তার সকল গোনাহ ঝরে যাবে। যদিও তা সাগরের ফেনা সমতুল্য হয়’। রাসূলুল্লাহ (ﷺ) এই দো‘আ সম্পর্কে বলেন যে,দু’টি কালেমা রয়েছে,যা রহমানের নিকটে খুবই প্রিয়, যবানে বলতে খুবই হালকা এবং মীযানের পাল্লায় খুবই ভারী। তা হ’ল সুব্হা-নাল্লা-হি….। \n\n[মুত্তাফাক্ব ‘আলাইহ, মিশকাত হা/২২৯৬-৯৮, ‘দো‘আ সমূহ’ অধ্যায়-৯, ‘তাসবীহ, তাহমীদ, তাহলীল ও তাকবীর পাঠের ছওয়াব’ অনুচ্ছেদ-৩; বুখারী হা/৭৫৬৩ ‘তাওহীদ’ অধ্যায়, অনুচ্ছেদ-৫৮]\n\n\n☛১৩. হাদিস শরীফে ইরশাদ হয়েছেঃ\n\nاَللَّهُمَّ اكْفِنِيْ بِحَلاَلِكَ عَنْ حَرَامِكَ وَ أَغْنِنِىْ بِفَضْلِكَ عَمَّنْ سِوَاكَ-\n\nউচ্চারন: আল্লা-হুম্মাক্ফিনী বিলহালা-লিকা ‘আন হারা-মিকা ওয়া আগ্নিনী বিফায্লিকা ‘আম্মান সিওয়া-কা। \n\nঅর্থ : হে আল্লাহ! আঁপনি আমাকে হারাম ছাড়া হালাল দ্বারা যথেষ্ট করুন এবং আপনার অনুগ্রহ দ্বারা আমাকে অন্যদের থেকে মুখাপেক্ষীহীন করুন! রাসূলুল্লাহ (ﷺ) বলেন, এই দো‘আর ফলে পাহাড় পরিমাণ ঋণ থাকলেও আল্লাহ তার ঋণ মুক্তির ব্যবস্থা করে দেন’। \n\n[তিরমিযী, বায়হাক্বী (দা‘ওয়াতুল কাবীর), মিশকাত হা/২৪৪৯, ‘দো‘আ সমূহ’ অধ্যায়-৯, বিভিন্ন সময়ে বিভিন্ন দো‘আ’ অনুচ্ছেদ-৭ ; ছহীহাহ হা/২৬৬]\n\n\n☛১৪. হাদিস শরীফে ইরশাদ হয়েছেঃ\n\nأَسْتَغْفِرُ اللهَ الَّذِىْ لآ إِلَهَ إِلاَّ هُوَ الْحَىُّ الْقَيُّوْمُ وَ أَتُوْبُ إِلَيْهِ-\n\nউচ্চারন: আস্তাগফিরুল্লা-হাল্লাযী লা ইলা-হা ইল্লা হুওয়াল হাইয়ুল ক্বাইয়ূমু ওয়া আতূবু ইলাইহে’। \n\nঅর্থ : আমি আল্লাহর নিকটে ক্ষমা প্রার্থনা করছি। যিনি ব্যতীত কোন উপাস্য নেই। যিনি চিরঞ্জীব ও বিশ্বচরাচরের ধারক। আমি অনুতপ্ত হৃদয়ে তাঁর দিকে ফিরে যাচ্ছি বা তওবা করছি’। এই দো‘আ পড়লে আল্লাহ তাকে ক্ষমা করেন, যদিও সে জিহাদের ময়দান থেকে পলাতক আসামী হয়’। \n\n[তিরমিযী, আবুদাঊদ, মিশকাত হা/২৩৫৩ ‘দো‘আসমূহ’ অধ্যায়-৯, ‘ক্ষমা প্রার্থনা ও তওবা করা’ অনুচ্ছেদ-৪; সিলসিলা ছহীহাহ হা/২৭২৭]\n\n---------------"},{"1":"দুইটি মাদানী ফুল","2":"দইটি মাদানী ফুল\n--------------------\n১. ভাল নিয়্যত ছাড়া কোন ভাল কাজের সাওয়াব পাওয়া যায়না।\n২. ভাল নিয়্যত যত বেশি, সাওয়াবও তত বেশি।\n\nপ্রিয় নবী (ﷺ) ইরশাদ করেন: \"মুসলমানের নিয়্যত তার আমলের চেয়ে উত্তম।”\n\n(আল মু\u0027জামুল কবির লিত তাবারানি, ৬/১৮৫, হাদীস- ৫৯৪২)\n\n----------"},{"1":"কিতাবটি পাঠ করার ১৪টি নিয়্যাত","2":"কিতাবটি পাঠ করার ১৪টি নিয়্যাত\n--------------------\n১. প্রতিবার হামদ ও \n২. সালাত এবং \n৩. তা\u0027উয ও \n৪. তাসমিয়া সহকারে শুরু করবাে। (এই পৃষ্ঠার প্রারম্ভে দেওয়া আরবী ইবারতটি পাঠ করাতে এই চারটি নিয়্যতের উপর আমল হয়ে যাবে) \n৫. কোরআনি আয়াত এবং \n৬. হাদীসে মােবারাকার যিয়ারত করব। \n৭. আল্লাহ পাকের সন্তুষ্টি অর্জনের জন্য এই কিতাবটি শুরু থেকে শেষ পর্যন্ত পড়বাে। \n৮. যথাসম্ভব ওযু সহকারে এবং কিবলামুখী হয়ে পাঠ করবাে। \n৯. যেখানে যেখানে আল্লাহ তায়ালার নাম আসবে সেখানে “أزواجال” এবং \n১০. যেখানে যেখানে “নবী”র নাম মােবারক আসবে সেখানে “(ﷺ)” পাঠ করবাে। \n১১. (নিজের ব্যক্তিগত কপিতে) প্রয়ােজনে বিশেষ বিশেষ স্থানে আন্ডার লাইন করবাে। \n১২. অপরকে এই কিতাবটি পাঠ করার উৎসাহ প্রদান করবাে। \n১৩. এই হাদীসে পাক “একে অপরকে উপহার দাও, পরস্পর ভালবাসা বৃদ্ধি পাবে।” (মুওয়াত্তা ইমাম মালেক, ২য় খন্ড, ৪০৭ পৃষ্ঠা, হাদীস নং-১৭৩১) এর উপর আমলের নিয়্যতে (একটি বা সামর্থ অনুযায়ী) এই কিতাব ক্রয় করে অন্যান্যদেরকে উপহার স্বরূপ প্রদান করবাে। \n১৪. কিতাবের লিখনী ইত্যাদিতে শরয়ী কোন ভুল-ত্রুটি পরিলক্ষিত হলে তা লিখিতভাবে অবহিত করব।\n(প্রকাশক ও লিখককে কিতাবের ভুলত্রুটি শুধুমাত্র মুখে বলাতে তেমন কোন উপকার হয় না।)\n\n----------"},{"1":"প্রথমে এটি পড়ে নিন","2":"প্রথমে এটি পড়ে নিন\n--------------------\nএক ব্যক্তি হুযুর নবী করীম ﷺ এর নিকট উত্তম চরিত্র সম্পর্কে জানতে চাইলেন, তখন নবী করীম ﷺ এই আয়াতে মােবারাকাটি তিলাওয়াত করলেন:\n\n(কানযুল ঈমান থেকে অনুবাদ) হে মাহবুব!  ক্ষমা করে দেওয়ার পথ অবলম্বন করুন। সৎ কাজের আদেশ দিন। মুর্খদের দিক থেকে মুখ ফিরিয়ে রাখুন। \n\n(পারা ৯, সূরা আরাফ, আয়াত ১৯৯)\n\n\nঅতঃপর ইরশাদ করলেন: “উত্তম চরিত্র হলাে যে, তুমি সম্পর্ক ছিন্নকারীদের সাথে সম্পর্ক রক্ষা করাে, যে তােমাকে বঞ্চিত করবে, তাকে দান করাে এবং যে তােমার উপর অত্যাচার করবে, তাকে ক্ষমা করে দাও।”\n\n(তথ্যসূত্রঃ ইহইয়াউ উলুমিদ্দীন, কিতাবু রিয়াযাতিন নাফস, বয়ান ফযীলাতু হুসনিল খুলুক,৩য় খন্ড, ৬১ পৃষ্ঠা।)\n\n\nহযরত সায়্যিদুনা আব্দুল্লাহ ইবনে মােবারক رضي الله عنه বলেন: “হাসিমুখে সাক্ষাৎ করা, অত্যধিক উপকার সাধন করা এবং কাউকে কষ্ট না দেওয়ার নামই হলাে উত্তম চরিত্র।”\n\n(তথ্যসূত্রঃ সুনানে তিরমিযী, কিতাবুল বিররে ওয়াস সিলা, বা\u0027বু মাজা ফি হুসনিল খুলুক, ৩/৪০৪, হাদীস নং- ২০১২।)\n\n----------\nপ্রথমে এটি পড়ে নিন\n--------------------\nএক ব্যক্তি হুযুর নবী করীম ﷺ এর নিকট উত্তম চরিত্র সম্পর্কে জানতে চাইলেন, তখন নবী করীম ﷺ এই আয়াতে মােবারাকাটি তিলাওয়াত করলেন:\n\n(কানযুল ঈমান থেকে অনুবাদ) হে মাহবুব!  ক্ষমা করে দেওয়ার পথ অবলম্বন করুন। সৎ কাজের আদেশ দিন। মুর্খদের দিক থেকে মুখ ফিরিয়ে রাখুন। \n\n(পারা ৯, সূরা আরাফ, আয়াত ১৯৯)\n\n\nঅতঃপর ইরশাদ করলেন: “উত্তম চরিত্র হলাে যে, তুমি সম্পর্ক ছিন্নকারীদের সাথে সম্পর্ক রক্ষা করাে, যে তােমাকে বঞ্চিত করবে, তাকে দান করাে এবং যে তােমার উপর অত্যাচার করবে, তাকে ক্ষমা করে দাও।”\n\n(তথ্যসূত্রঃ ইহইয়াউ উলুমিদ্দীন, কিতাবু রিয়াযাতিন নাফস, বয়ান ফযীলাতু হুসনিল খুলুক,৩য় খন্ড, ৬১ পৃষ্ঠা।)\n\n\nহযরত সায়্যিদুনা আব্দুল্লাহ ইবনে মােবারক رضي الله عنه বলেন: “হাসিমুখে সাক্ষাৎ করা, অত্যধিক উপকার সাধন করা এবং কাউকে কষ্ট না দেওয়ার নামই হলাে উত্তম চরিত্র।”\n\n(তথ্যসূত্রঃ সুনানে তিরমিযী, কিতাবুল বিররে ওয়াস সিলা, বা\u0027বু মাজা ফি হুসনিল খুলুক, ৩/৪০৪, হাদীস নং- ২০১২।)\n\n----------\nপ্রথমে এটি পড়ে নিন\n--------------------\nএক ব্যক্তি হুযুর নবী করীম ﷺ এর নিকট উত্তম চরিত্র সম্পর্কে জানতে চাইলেন, তখন নবী করীম ﷺ এই আয়াতে মােবারাকাটি তিলাওয়াত করলেন:\n\n(কানযুল ঈমান থেকে অনুবাদ) হে মাহবুব!  ক্ষমা করে দেওয়ার পথ অবলম্বন করুন। সৎ কাজের আদেশ দিন। মুর্খদের দিক থেকে মুখ ফিরিয়ে রাখুন। \n\n(পারা ৯, সূরা আরাফ, আয়াত ১৯৯)\n\n\nঅতঃপর ইরশাদ করলেন: “উত্তম চরিত্র হলাে যে, তুমি সম্পর্ক ছিন্নকারীদের সাথে সম্পর্ক রক্ষা করাে, যে তােমাকে বঞ্চিত করবে, তাকে দান করাে এবং যে তােমার উপর অত্যাচার করবে, তাকে ক্ষমা করে দাও।”\n\n(তথ্যসূত্রঃ ইহইয়াউ উলুমিদ্দীন, কিতাবু রিয়াযাতিন নাফস, বয়ান ফযীলাতু হুসনিল খুলুক,৩য় খন্ড, ৬১ পৃষ্ঠা।)\n\n\nহযরত সায়্যিদুনা আব্দুল্লাহ ইবনে মােবারক رضي الله عنه বলেন: “হাসিমুখে সাক্ষাৎ করা, অত্যধিক উপকার সাধন করা এবং কাউকে কষ্ট না দেওয়ার নামই হলাে উত্তম চরিত্র।”\n\n(তথ্যসূত্রঃ সুনানে তিরমিযী, কিতাবুল বিররে ওয়াস সিলা, বা\u0027বু মাজা ফি হুসনিল খুলুক, ৩/৪০৪, হাদীস নং- ২০১২।)\n\n----------\nপ্রথমে এটি পড়ে নিন\n--------------------\nএক ব্যক্তি হুযুর নবী করীম ﷺ এর নিকট উত্তম চরিত্র সম্পর্কে জানতে চাইলেন, তখন নবী করীম ﷺ এই আয়াতে মােবারাকাটি তিলাওয়াত করলেন:\n\n(কানযুল ঈমান থেকে অনুবাদ) হে মাহবুব!  ক্ষমা করে দেওয়ার পথ অবলম্বন করুন। সৎ কাজের আদেশ দিন। মুর্খদের দিক থেকে মুখ ফিরিয়ে রাখুন। \n\n(পারা ৯, সূরা আরাফ, আয়াত ১৯৯)\n\n\nঅতঃপর ইরশাদ করলেন: “উত্তম চরিত্র হলাে যে, তুমি সম্পর্ক ছিন্নকারীদের সাথে সম্পর্ক রক্ষা করাে, যে তােমাকে বঞ্চিত করবে, তাকে দান করাে এবং যে তােমার উপর অত্যাচার করবে, তাকে ক্ষমা করে দাও।”\n\n(তথ্যসূত্রঃ ইহইয়াউ উলুমিদ্দীন, কিতাবু রিয়াযাতিন নাফস, বয়ান ফযীলাতু হুসনিল খুলুক,৩য় খন্ড, ৬১ পৃষ্ঠা।)\n\n\nহযরত সায়্যিদুনা আব্দুল্লাহ ইবনে মােবারক رضي الله عنه বলেন: “হাসিমুখে সাক্ষাৎ করা, অত্যধিক উপকার সাধন করা এবং কাউকে কষ্ট না দেওয়ার নামই হলাে উত্তম চরিত্র।”\n\n(তথ্যসূত্রঃ সুনানে তিরমিযী, কিতাবুল বিররে ওয়াস সিলা, বা\u0027বু মাজা ফি হুসনিল খুলুক, ৩/৪০৪, হাদীস নং- ২০১২।)\n\n----------"},{"1":"ভূমিকা","2":"ভূমিকা\n--------------------\nদাওয়াতে ইসলামীর প্রকাশনা প্রতিষ্ঠান মাকতাবাতুল মদীনার প্রকাশিত ৫৪ পৃষ্ঠা সম্বলিত কিতাব “নসিহতোঁ কে মাদানী ফুল বাওসিলায়ে আহাদীসে রাসূল (ﷺ)”এর ৫১-৫২ পৃষ্ঠায় রয়েছে: আল্লাহ তায়ালা ইরশাদ করেন:  হে আদম সন্তান! যে হেসে হেসে গুনাহ করে, আমি তাকে কাঁদিয়ে কাঁদিয়ে জাহান্নামে নিক্ষেপ করবাে এবং যে আমার ভয়ে কান্না করতে থাকে, আমি তাকে খুশি করে জান্নাতে প্রবেশ করাবাে। হে আদম সন্তান! কতাে ধনী ব্যক্তির অবস্থা, এমন হবে, যারা হিসাব নিকাশের দিন অপারগতা ও দ্রারিদ্রতার আকাংখা করবে। কতাে নির্দয় ব্যক্তির অবস্থা এমন হবে, মৃত্যু তাদেরকে অপমানিত ও অপদস্থ করে দিবে। কতাে মিষ্ট জিনিসের অবস্থা এমন হবে, মৃত্যু থাকে তিক্ত করে দিবে। নিয়ামত সমূহের উপর অনেক আনন্দ প্রকাশের অবস্থা এমন হবে, যাকে মৃত্যু মেঘাচ্ছন্ন করে দিবে। অনেক আনন্দ প্রকাশের অবস্থা এমন হবে, যা এরপরে দীর্ঘ কষ্টে লিপ্ত করিয়ে দিবে। \n\n(তথ্যসূত্রঃমজমুআতু রাসাইল আল ইমাম গাযালী, ৫৭৭ পৃষ্ঠা)।\n\n----------"},{"1":"কুরআন তিলাওয়াত, আল্লাহর যিকির, সদাচারণ, মিসকিনের প্রতি ভালবাসার ফযীলত","2":"কুরআন তিলাওয়াত, আল্লাহর যিকির, সদাচারণ, মিসকিনের প্রতি ভালবাসার ফযীলত\n\nহযরত সায়্যিদুনা আবু যর গিফারী رضي الله عنه বর্ণনা করেন, \nআমি হুযুর পুরনূর ﷺ কে আরয করলাম: “ইয়া রাসূলাল্লাহ্ ﷺ আমাকে কিছু উপদেশ দিন।” \nহুযুর ﷺ ইরশাদ করলেন: “আমি তােমাকে আল্লাহকে ভয় করার উপদেশ দিচ্ছি। নিঃসন্দেহে এটি তােমার দ্বীনের (ধার্মিকতার) মূল।” \n\nআমি আরয করলাম: “আরাে কিছু উপদেশ দিন।” \nইরশাদ করলেন: “কোরআন মজীদের তিলাওয়াত এবং অধিকহারে আল্লাহর যিকির করাে, কেননা তা তােমার জন্য আসমান এবং জমিনে নূর হবে।” \n\nআমি আরয করলাম: “ইয়া রাসূলাল্লাহ্ ﷺ আমাকে আরাে কিছু উপদেশ দিন।”\nইরশাদ করলেন: “জিহাদ করাকে নিজের উপর অপরিহার্য করে নাও, কেননা তা আমার উম্মতদের জন্য রাহবানিয়াত স্বরূপ।”\n\nআমি আরয করলাম: “ইয়া রাসূলাল্লাহ্ ﷺ আরাে কিছু নসিহত করুন।” \nইরশাদ করলেন: “কম হাসবে, কেননা অধিক হাসি অন্তরকে মৃত এবং চেহারাকে অনুজ্জ্বল করে দেয়।” \n\nআমি আরয করলাম: “আরাে উপদেশ দিন।” \nইরশাদ করলেন: “ভাল কথা বলা ব্যতিত নিরব থাকবে, কেননা নিরবতা শয়তানের বিরুদ্ধে ঢাল স্বরূপ আর দ্বীনি কাজে তােমার জন্য সহায়ক।”\n\nআমি আরয করলাম: “আরাে কিছু নসিহত করুন।” \nইরশাদ করলেন: “(দুনিয়াবী বিষয়ে) তােমার চেয়ে নগন্যকে দেখাে, উত্তমদের দিকে দেখাে না, কেননা এই আমলটি তা থেকে উত্তম যে, তুমি আল্লাহ পাকের নেয়ামতকে তুচ্ছ মনে করবে।” \n\nআমি আরয করলাম: ইয়া রাসূলাল্লাহ্ ﷺ আরাে কিছু নসিহত করুন। \nইরশাদ করলেন: “অভাবীদেরকে ভালবাসাে আর তাদের সংস্পর্শ অবলম্বন করাে।” \n\nআমি আরয করলাম: ইয়া রাসূলাল্লাহ্ ﷺ আরাে কিছু ইরশাদ করুন। \nইরশাদ করলেন: “সত্য কথা বলাে, যদিও তা তিক্ত হয়।” \n\nআমি আরয করলাম: ইয়া রাসূলাল্লাহ্ ﷺ আরাে কিছু নসিহত করুন। \nইরশাদ করলেন: “আত্মীয়-স্বজনদের সাথে সুসম্পর্ক বজায় রেখাে, যদিওবা তারা তােমার সাথে সম্পর্ক ছিন্ন করে।” \n\nআমি আর করলাম; ইয়া রাসূলাল্লাহ্ ﷺ আরাে কিছু নসিহত করুন। \nইরশাদ করলেন: “আল্লাহ পাকের ব্যাপারে কারাে নিন্দাকে ভয় করাে না।” \n\nআমি আরয করলাম: “আরাে কিছু নসিহত করুন।” \nইরশাদ করলেন: “মানুষের জন্যও তা-ই পছন্দ করাে, যা নিজের জন্য পছন্দ করাে।” \n\nঅতঃপর হুযুর ﷺ তাঁর হাত মােবারক আমার বুকে রাখলেন এবং ইরশাদ করলেন: “হে আবু যর! তদবীরের চাইতে কোন বুদ্ধিমত্তা নেই, গুনাহ্ থেকে বাঁচার চাইতে কোন পরহেযগারী নেই আর উত্তম চরিত্রের চাইতে কোন আভিজাত্য নেই।\n\n\nতথ্যসূত্রঃ\nআত তারগীব ওয়াত তারহীব, (কিতাবুল কাযা, হাদীস নং- ২৪, ৩/১৩১।)\n\n●\"অধিকহারে ইবাদত ও রিয়াযত করা এবং লোকজন থেকে দূরে থাকাকে রাহবানিয়াত বলে\"\n"},{"1":"উত্তম চরিত্রের ফযীলত","2":"উত্তম চরিত্রের ফযীলতঃ\n\n\n▶ আমীরুল মুমিনীন হযরত সায়্যিদুনা আলী মুরতাদ্বা থেকে বর্ণিত, হুযুর নবীয়ে আকরাম, নূরে মুজাসসাম (ﷺ)  ইরশাদ করেন: “নিশ্চয় বান্দা উত্তম চরিত্রের মাধ্যমে দিনের বেলায় রােযা এবং রাতের বেলায় নামাযে রত ব্যক্তিদের মর্যাদা পেয়ে যায়, আবার কখনাে বান্দাকে অহংকারী ও অবাধ্য বলে লিখে দেওয়া হয়, অথচ সে নিজেদের পরিবারের সদস্য ব্যতীত অন্য কিছুরই মালিক নয়।”\n\nতথ্যসূত্রঃ মু\u0027জামুল আওসাত, হাদীস নং- ৬২৭৩-৬২৮৩, ৪/৩৬৯-৩৭২\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা  رضي الله عنه থেকে বর্ণিত, নবীয়ে আকরাম (ﷺ)  ইরশাদ করেন: “বান্দা উত্তম চরিত্রের কারণে তাহাজ্জুদ আদায়কারী এবং প্রচন্ড গরমের দিনে রােযা রাখার কারণে পিপাসার্ত থাকা ব্যক্তির মর্যাদা লাভ করেন।”\n\nতথ্যসূত্রঃ আল ওস্তাযু কার লিল কুরবাতি, বাবু মাজা ফি হুসনিল খুলুক, হাদীস নং- ১৬৭২, ৮/২৭৯\n\n▶ হযরত সায়্যিদুনা আবু দারদা رضي الله عنه থেকে বর্ণিত, নবী করীম রউফুর রহীম (ﷺ)  ইরশাদ করেন: “আমলের মীযানে (পাল্লায়) উত্তম চরিত্রের চেয়ে ভারী আমল আর কোনটিই নয়।”\n\nতথ্যসূত্রঃ সুনানে আবু দাউদ, বাবু ফি হুসনিল খুলুক, হাদীস নং- ৪৭৯৯, ৪/৩২।\n\n▶ হযরত সায়্যিদুনা জাবির رضي الله عنه থেকে বর্ণিত, হুযুর নবী করীম রউফুর রহীম (ﷺ)  ইরশাদ করেন: “আমি কি তােমাদেরকে তােমাদের মধ্যে সবচেয়ে উত্তম ব্যক্তি সম্পর্কে জানাবাে না?” আমরা আরয করলাম: “কেন নয়!” ইরশাদ করেন: “সেই ব্যক্তি, যে তােমাদের মধ্যে উত্তম চরিত্রের অধিকারী।\n\nতথ্যসূত্রঃ আত তারগীব ওয়াত তারহীব, কিতাবুল আদব, হাদীস নং- ৪০৭১, ৩/৩৩০।\n\n▶ হযরত সায়্যিদুনা জাবির رضي الله عنه থেকে বর্ণিত, নবীদের সুলতান, রহমতে আলমিয়ান (ﷺ)  ইরশাদ করেন: “কিয়ামতের দিন তােমাদের মধ্য থেকে আমার সর্বাধিক প্রিয় এবং আমার মজলিসের অধিক নিকবর্তী সে-ই হবে, যে ব্যক্তি উত্তম চরিত্রের অধিকারী ও বিনয় অবলম্বনকারী হবে, সে লােকজনকে এবং লােকজন তাকে ভালবাসে আর তােমাদের মধ্যে আমার সর্বাধিক অপছন্দের এবং আমার মজলিস থেকে দূরে সেই লােক থাকবে, যে বাচাল, বক বক কারী এবং অহংকারকারী হবে।”\n\nতথ্যসূত্রঃ সুনানে তিরমিযী, কিতাবুল বিররে ওয়াস সিলাহ, হাদীস নং- ২০২৫, ৩/৪০৯।\n\n▶ হযরত সায়্যিদুনা আব্দুল্লাহ্ ইবনে ওমর رضي الله عنه থেকে বর্ণিত, হুযুরে আকরাম, নূরে মুজাসসাম (ﷺ)  ইরশাদ করেন: “আল্লাহ তায়ালা ইরশাদ করেন: আমি বান্দাদেরকে আমার জ্ঞান দ্বারা সৃষ্টি করেছি। অতএব, আমি যার কল্যাণ চাই, তাকে উত্তম চরিত্র দান করি এবং যার অকল্যাণ চাই, তাকে মন্দ চরিত্র প্রদান করি।”\n\nতথ্যসূত্রঃ জামেউল আহাদীস, হরফুল কাফ মাআল আলিফ, হাদীস নং- ১৫১২৯, ৫/৩২৫।\n\n▶ হযরত সায়্যিদুনা জাবির বিন সামুরা رضي الله عنه থেকে বর্ণিত, নবী করীম, রউফুর রহীম (ﷺ)  ইরশাদ করেন: “মুসলমানদের মধ্যে সবচেয়ে উত্তম সেই ব্যক্তি, যার চরিত্র সবার চেয়ে উত্তম।”\n\nতথ্যসূত্রঃ আল মুসনাদ লিল ইমাম আহমদ বিন হাম্বল, হাদীসে জাবির বিন সামুরা, হাদীস নং- ২০৮৭৪, ৭/৪১০\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, মক্কী মাদানী মুস্তফা (ﷺ)  ইরশাদ করেন: “পরিপূর্ণ মুমিন সেই, যার চরিত্র সবচেয়ে বেশি উত্তম।”\n\nতথ্যসূত্রঃ সুনানে আবু দাউদ, কিতাবুস সুন্নাহ, হাদীস নং- ৪৬৮২, ৪/২৯০।\n\n▶ হযরত সায়্যিদুনা আবু হুরায়রা  رضي الله عنه থেকে বর্ণিত, হুযুর পুরনূর (ﷺ)  ইরশাদ করেন: “আল্লাহ তায়ালা যে বান্দার আকৃতি ও চরিত্রকে উত্তম বানিয়েছেন, তাকে আগুন গ্রাস করবে না।”\n\nতথ্যসূত্রঃ শুয়াবুল ঈমান লিল বায়হাকী, বাবু ফি হুসনিল খুলুক, হাদীস নং- ৮০৩৮, ৬/২৪৯\n\n▶ হযরত সায়্যিদুন আবু হুরায়রা رضي الله عنه থেকে বর্ণিত, হুযুর নবীয়ে আকরাম, নূরে মুজাসসাম (ﷺ)  ইরশাদ করেন: “উত্তম চরিত্র গুনাহসমূহকে এমনভাবে বিগলিত করে দেয়, যেভাবে সূর্যের তাপ বরফকে বিগলিত করে দেয়।”\n\nতথ্যসূত্রঃ শুয়াবুল ঈমান লিল বায়হাকী, বাবু ফি হুসনিল খুলুক, হাদীস নং- ৮০৩৬, ৬/২৪৭।\n\n▶ হযরত সায়্যিদুনা উসামা বিন শুরাইক رضي الله عنه থেকে বর্ণিত, সাহাবায়ে কেরামগণ رضي الله عنه প্রিয় নবী (ﷺ) এর দরবারে আরয করলেন: “ইয়া রাসূলাল্লাহ্ (ﷺ)  মানুষকে সবচেয়ে উত্তম কোন্ জিনিসটি দান করা হয়েছে?” হুযুর (ﷺ) ইরশাদ করলেন: “মানুষকে উত্তম চরিত্রের চাইতে বেশি উত্তম কোন জিনিসই দান করা হয়নি।”\n\nতথ্যসূত্রঃ মুজামুল কবীর, হাদীস নং- ৪৬৩, ১/১৭৯\n\n▶ হযরত সায়্যিদুনা আবু যর গিফারী  رضي الله عنه বর্ণনা করেন, নবী করীম, রউফুর রহীম (ﷺ) আমাকে নসিহত করেন, “যেখানেই থাকো না কেন আল্লাহ তায়ালাকে ভয় করতে থাকো এবং গুনাহ সংগঠিত হয়ে গেলে তবে সাথে সাথে নেকী করে নাও, কেননা তা গুনাহকে মিটিয়ে দিবে আর মানুষের সাথে উত্তম আচরণ করাে।”\n\nতথ্যসূত্রঃ  মু\u0027জামু আওসাত, হাদীস নং- ৮৩৭, ১/২৪৪\n"},{"1":"নম্র স্বভাব, সচ্চরিত্র ও বিনয়ের ফযীলত","2":"নম্র স্বভাব, সচ্চরিত্র ও বিনয়ের ফযীলতঃ\n\n\n▶ হযরত সায়্যিদুনা জাবির  رضي الله عنه থেকে বর্ণিত, নবী করীম, রউফুর রহীম (ﷺ)  ইরশাদ করেন: “আমি কি তােমাদেরকে ঐ ব্যক্তি সম্পর্কে বলবাে না, যার উপর জাহান্নামের আগুন হারাম? যে নম্র স্বভাব, কোমল ভাষী, মানুষকে মার্জনাকারী এবং চাহিদা পূরণকারী হবে।”\n\nতথ্যসূত্রঃ মু\u0027জামু আওসাত, হাদীস নং- ৮৩৭, ১/২৪৪\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, হুযুর নবী পাক (ﷺ)  ইরশাদ করেন: “মুমিন এতই নম্র স্বভাব, কোমল ভাষী হয়ে থাকে যে, তার নম্রতার কারণে লােকেরা তাকে বােকা মনে করে।\n\nতথ্যসূত্রঃ শুয়াবুল ঈমান লিল বায়হাকী, বাবু ফি হুসনিল খুলুক, হাদীস নং- ৮১২৭, ৬/২৭২\n\n▶ হযরত সায়্যিদুনা ইরবায বিন সারিয়া رضي الله عنه থেকে বর্ণিত, হুযুর নবী করীম (ﷺ)  ইরশাদ করেন: “মুমিন লাগামবিশিষ্ট উটের ন্যায় হয়ে থাকে, কেননা যদি তাকে বেঁধে রাখা হয় সে দাঁড়িয়ে থাকে আর যদি চালানাে হয় তবে চলতে থাকে এবং কোন কংকরময় জায়গায় বসানাে হয়, তবে বসে যায়।”\n\nতথ্যসূত্রঃ সুনানে ইবনে মাজাহ, কিতাবুস সুন্নাহ, হাদীস নং- ৪৩, ১/৩২। তাফসীরে রুহুল বয়ান, ফোরকান, ৬৩ নং আয়াতের পাদটিকা, ৬/২৪০\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, নবীয়ে রহমত, শফীয়ে উম্মত (ﷺ)  ইরশাদ করেন: “সেই ব্যক্তির জন্য সুসংবাদ, যে ব্যক্তি কোন ভুল-ত্রুটি না করা সত্ত্বেও বিনয় করে এবং সুসংবাদ সেই ব্যক্তির জন্য, যে ব্যক্তি জ্ঞান ও প্রজ্ঞার অধিকারী আলেমদের সাথে মেলামেশা রাখে এবং অপদস্ত ও গুনাহ্গারদের থেকে দূরে থাকে। সুসংবাদ সেই ব্যক্তির জন্য, যে নিজের অতিরিক্ত সম্পদ আল্লাহর রাস্তায় ব্যয় করে দেয় এবং অযথা কথাবার্তা থেকে বিরত থাকে। সুসংবাদ সেই ব্যক্তির জন্য, যে ব্যক্তি আমার সুন্নাত অনুযায়ী চলে আর সুন্নাতকে ছেড়ে দিয়ে বিদআত গ্রহণ না করে।”\n\nতথ্যসূত্রঃ শুয়াবুল ঈমান লিল বায়হাকী, বাবু ফিম যুহু ওয়া কসরিল আমল, হাদীস নং- ১০৫৬৩, ৭/৩৫৫\n"},{"1":"মানুষের সাথে হাসিমুখে সাক্ষাৎ করার ফযীলত","2":"মানুষের সাথে হাসিমুখে সাক্ষাৎ করার ফযীলতঃ\n\n\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, মক্কী মাদানী মুস্তফা (ﷺ)  ইরশাদ করেন: “তােমরা মানুষকে নিজেদের সম্পদ দ্বারা খুশি করতে পারবে না, কিন্তু তােমাদের হাসিমুখে সাক্ষাৎ এবং উত্তম চরিত্র তাদের খুশি করতে পারে।”\n\nতথ্যসূত্রঃ মুস্তাদরিক লিল হাকিম, কিতাবুল ইলম, হাদীস নং- ৪৩৫, ১/৩২৯।\n\n▶ হযরত সায়্যিদুনা জাবির বিন আব্দুল্লাহ্ رضي الله عنه থেকে বর্ণিত, হুযুরে আকরাম নূরে মুজাসসাম (ﷺ)  ইরশাদ করেন: “সর্বোত্তম সদকা হলাে, তুমি তােমার পাত্র থেকে পানি তােমার ভাইয়ের পাত্রে ঢেলে দাও আর তার সাথে হাসিমুখে সাক্ষাৎ করাে।”\n\nতথ্যসূত্রঃ সুনানে তিরমিযী, কিতাবুল বিররে ওয়াস সিলাহ আন রাসূলাল্লাহ্ (ﷺ),  হাদীস নং- ১৯৭৭, ৩/৩৯১।\n"},{"1":"মুসলমান ভাইয়ের জন্য মুচকি হাসির ফযীলত","2":"মুসলমান ভাইয়ের জন্য মুচকি হাসির ফযীলতঃ\n\n\n▶ হযরত সায়্যিদুনা আবু যর গিফারী رضي الله عنه থেকে বর্ণিত, রাসূলে আকরাম (ﷺ)  ইরশাদ করেন: “তােমার নিজের বালতি থেকে তােমার ভাইয়ের বালতি পূর্ণ করা সদকা। তােমাদের নেকীর নির্দেশ দেওয়া এবং মন্দ কাজ থেকে বারণ করাও সদকা। তােমাদের আপন মুসলমান ভাইয়ের জন্য মুচকি হাসা সদকা এবং তােমাদের কোন পথহারা ব্যক্তিকে পথ দেখিয়ে দেওয়াও সদকা।”\n\nতথ্যসূত্রঃ শুয়াবুল ঈমান লিল বায়হাকী, বাবু ফিয যাকাত, হাদীস নং- ৩৩২৮, ৩/২০৪\n\n▶ হযরত সায়্যিদাতুনা উম্মে দরদা رضي الله عنه হযরত সায়্যিদুনা আবু দরদা رضي الله عنه সম্পর্কে বলেন: তিনি কথাবার্তার সময় মুচকি হাসতেন। আমি এ ব্যাপারে জিজ্ঞাসা করলে তিনি উত্তরে বললেন: আমি নবী করীম (ﷺ)  কে দেখেছি যে, তিনি (ﷺ)  কথাবার্তা বলার সময় মুচকি হাসতে থাকতেন।”\n\nতথ্যসূত্রঃ তারিখে মদীনা দামেশক লি ইবনে আসাকির, হাদিস নং- ৫৪৬৪, ৪৭/১৮৭\n\n▶ হযরত সায়্যিদুনা জাবির رضي الله عنه থেকে বর্ণিত, যখন রাসুলে আকরাম শাহানশাহে বনী আদম (ﷺ)  এর উপর ওহী অবতীর্ণ হতাে, তখন আমি বলতাম যে, হুযুর (ﷺ)  জাতিকে ভীতি প্রদর্শন করবেন আর যখন ওহী অবতীর্ণ হতাে না, তখন প্রিয় নবী (ﷺ) মানুষের মাঝে সবচেয়ে বেশি মুচকি হাস্যোজ্জ্বল এবং উত্তম চরিত্র সম্পন্ন হতেন।”\n\nতথ্যসূত্রঃ আল কামিলু ফি দা ফায়ির রিজাল, হাদিস নম্বর- ৪২/১৬৬৩, মুহাম্মদ বিন আব্দুর রহমান বিন আবী লাইলী, ৭/৩৯৪।\n"},{"1":"নম্রতা ও সহনশীলতার ফযীলত","2":"নম্রতা ও সহনশীলতার ফযীলতঃ\n\n\n▶ হযরত সায়্যিদুনা আব্দুল্লাহ বিন মুগাফফাল رضي الله عنه থেকে বর্ণিত, আল্লাহ তায়ালার প্রিয় হাবীব (ﷺ)  ইরশাদ করেন: “নিশ্চয় আল্লাহ তায়ালা নম্রতা প্রদর্শনকারী এবং নম্রতাকেই ভালবাসেন আর তার জন্য যা কিছু দান করেন, তা কঠোরতার জন্য দান করেন না।”\n\nতথ্যসূত্রঃ সুনানে আবু দাউদ, কিতাবুল \u0027আদ, বাৰু ফির রিকাক, হাদীস নং- ৪৮০৭, ৪৩৩৪\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা رضي الله عنه থেকে বর্ণিত, মদীনার তাজেদার, নবীদের সর্দার (ﷺ)  ইরশাদ করেন: “আল্লাহ তায়ালা প্রত্যেক ব্যাপারে নম্রতাকেই পছন্দ করেন।”\n\nতথ্যসূত্রঃ  সহীহ বুখারী, কিতাবুল আদব, বাবুর রিকাক ফিল আমর কুলুহু, হাদীস নং- ৬০২৪, ৪/১০৬\n\n▶ হযরত সায়্যিদুনা আনাস বিন মালিক  رضي الله عنه থেকে বর্ণিত, শাহানশাহে নবুয়ত, তাজেদারে রিসালাত (ﷺ)  ইরশাদ করেন: “নম্রতা যে জিনিসে থাকে, সেটিকে সৌন্দর্যমণ্ডিত করে।”\n\nতথ্যসূত্রঃ মুসনাদিল বাশার, মুসনাদে আবী হামযা আনাস বিন মালিক, হাদীস নং- ৭০০২, ২৩২৯\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা رضي الله عنه থেকে বর্ণিত, নবী করীম, রউফুর রহীম, রাসূলে আমীন (ﷺ)  ইরশাদ করেন: “যখন আল্লাহ তায়ালা কোন পরিবারের কল্যাণের ইচ্ছা করেন, তখন তাদের (অন্তরে) ভালবাসা ও নম্রতা সৃষ্টি করে দেন।”\n\nতথ্যসূত্রঃ আল মুসনাদ লিইমাম আহমদ বিন হাম্বল, মুসনাদে আয়েশা, হাদীস নং- ৪৮০৭, ৪/৩৪\n\n▶ হযরত সায়্যিদুনা সাহাল বিন সা\u0027আদ رضي الله عنه থেকে বর্ণিত, প্রিয় নবী (ﷺ)  ইরশাদ করেন: “প্রশান্ত (স্থিরতা) আল্লাহ তায়ালার পক্ষ থেকে আর তাড়াহুড়া (স্বভাব) শয়তানের পক্ষ থেকে।”\n\nতথ্যসূত্রঃ সুনানে তিরমিযী, কিতাবুল বিররে ওয়াস সিলাহ, বাবু মাজা ফির রিকাক, হাদীস নং- ২০১৯, ৩/৪০৭\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, নবী করীম, রউফুর রহীম (ﷺ)  ইরশাদ করেন: “মানুষের সম্মান হলাে তার দ্বীন, মনুষ্যত্ব হলাে তার বিবেক এবং আভিজাত্য হলাে তার চরিত্র।”\n\nতথ্যসূত্রঃ আল মুসনাদ লিইমাম আহমদ বিন হাম্বল, মুসনাদে আবী হুরায়রা, হাদীস নং- ৮৭৮২, ৩/২৯২।\n\n▶ হযরত সায়্যিদুনা আশজ আসরী  رضي الله عنه বলেন, উত্তম চরিত্রের আধার, নবীদের সরদার (ﷺ)  আমাকে ইরশাদ করেন: “তােমার মধ্যে দুইটি অভ্যাস এমন, যা আল্লাহ তায়ালা পছন্দ করেন, তা হচ্ছে সহনশীলতা আর প্রশান্তি (স্থিরতা)।” আমি আরয করলাম: “ইয়া রাসূলাল্লাহ (ﷺ)  এই দুইটি গুণ কি আমি আমার মাঝে নিজে থেকে সৃষ্টি করেছি, নাকি আল্লাহ তায়ালা আমার মাঝে প্রকৃতিগত ভাবে তা সৃষ্টি করেছেন?” ইরশাদ করলেন: “না, বরং আল্লাহ তায়ালা তােমার প্রকৃতিতেই এই দুটি স্বভাব রেখেছেন।” অতঃপর আমি বললাম: “সমস্ত প্রশংসা সেই মহান প্রতিপালকের জন্য, যিনি আমার প্রকৃতিতে এই দুটি স্বভাব রেখেছেন, যে কারণে তিনি এবং তাঁর রাসূল (ﷺ)  সন্তুষ্ট।”\n\nতথ্যসূত্রঃ আস সুনানুল কুবরা লিল বায়হাকী, কিতাবুন নিকাহ, হাদীস নং-১৩৫৮৭, ৭/১৬৪\n\n▶ হযরত সায়্যিদাতুনা উম্মে সালমা رضي الله عنه থেকে বর্ণিত, রাসূলে আকরাম, নূরে মুজাসসাম (ﷺ)  ইরশাদ করেন: “যার মাঝে তিনটি বিষয় থেকে কোন একটিও বিদ্যমান না থাকে, তবে সে যেনাে তার কোন আমলের সাওয়াবের আশা না রাখে: (১) এমন তাকওয়া যা হারাম কাজ থেকে বিরত রাখে (২) এমন সহিষ্ণুতা, যা তাকে পথভ্রষ্টতা থেকে বিরত রাখে (৩) উত্তম চরিত্র, যা দ্বারা সে মানুষের সাথে জীবন অতিবাহিত করে।”\n\nতথ্যসূত্রঃ শুয়াবুল ঈমান লিল বায়হাকী, বাবু ফি হুসনিল খুলুক, হাদীস নং- ৮৪২৪, ৬/৩৩৯।\n"},{"1":"ধৈৰ্য্য ও দানশীলতার ফযীলত","2":"ধৈৰ্য্য ও দানশীলতার ফযীলতঃ\n\n\n▶ হযরত সায়্যিদুনা জাবির رضي الله عنه থেকে বর্ণিত, তাজেদারে রিসালত, শফীয়ে উম্মত (ﷺ)  ইরশাদ করেন: “(পরিপূর্ণ) ঈমান ধৈৰ্য্য ও দানশীলতারই নাম।”\n\nতথ্যসূত্রঃ আল মুসনাদ লি আবী ইয়ালা, মুসনাদে জাবির বিন আব্দুল্লাহ, হাদীস নং- ১৮৪৯, ২/২২০।\n\n▶ হযরত সায়্যিদুনা আব্দুল্লাহ ইবনে ওমর رضي الله عنه থেকে বর্ণিত, প্রিয় নবী রাসূলে আরবী (ﷺ)  ইরশাদ করেন: ঐ মুমিন, যে মানুষের সাথে মেলামেশা করে এবং তাদের পক্ষ থেকে পাওয়া কষ্টে ধৈৰ্য্যধারণ করে, সে ঐ মুমিন থেকে উত্তম, যে মানুষের সাথে মেলামেশা করে না এবং তাদের পক্ষ থেকে পাওয়া কষ্টে ধৈৰ্য্যধারণ করে না।”\n\nতথ্যসূত্রঃ আস সুনানুল কুবরা লিল বায়হাকী, কিতাবু আদাবিল কাযী, হাদীস নং- ২০১৭৫, ১০/১৫৩।\n\n▶ হযরত সায়্যিদুনা জাবির বিন আব্দুল্লাহ  رضي الله عنه থেকে বর্ণিত, শাহানশাহে নবুয়ত, রাসূলুল্লাহ্ (ﷺ)  ইরশাদ করেন: “যখন হযরত ইব্রাহীম আলাইহিস সালামকে জমিন ও আসমানে ভ্রমণ করানাে হলাে, তখন তিনি আলাইহিস সালাম  জনৈক ব্যক্তিকে গুনাহে লিপ্ত দেখে তার ধ্বংসের জন্য দোয়া করেন, অতএব তাকে ধ্বংস করে দেয়া হলাে। অতঃপর আরেক ব্যক্তিকে গুনাহে লিপ্ত দেখে তার বিরুদ্ধেও দোয়া করলেন, তখন আল্লাহ তায়ালা তাঁর প্রতি ওহী প্রেরণ করলেন: হে ইব্রাহীম! নিশ্চয় যে ব্যক্তি আমার অবাধ্যতা করলাে, সে আমারই বান্দা এবং তিনটি বিষয় থেকে যে কোন একটি বিষয় তাকে আমার গজব থেকে বাঁচিয়ে নিবে, হয়তাে সে তাওবা করে নিবে, তখন আমি তার তাওবা কবুল করবাে, নয়তাে সে আমার নিকট ক্ষমা চাইবে, তখন আমি তাকে ক্ষমা করে দিবাে। অথবা তার বংশে এমন কোন ব্যক্তি জন্ম নিবে যে আমার ইবাদত করবে। হে ইব্রাহীম! তুমি কি জানে না যে, আমার নামসমূহের মধ্যে এমন একটি নামও রয়েছে যা হচ্ছে ‘আমি সবুর’ (অর্থাৎ অতিশয় সহনশীল)।”\n\nতথ্যসূত্রঃ আল মু\u0027জামুল আওসাত, হাদীস নং-৭৪৭৫, ৫/৩২২।\n\n▶ হযরত সায়্যিদুনা আবু মুসা আশআরী رضي الله عنه থেকে বর্ণিত, নবীয়ে মুকাররাম, নূরে মুজাস্সাম (ﷺ)  ইরশাদ করেন: “কোন কষ্টদায়ক কথা শুনে আল্লাহ তায়ালার চেয়ে অধিক ধৈৰ্যশীল আর কেউই নেই, কেননা মানুষ তাঁর প্রতি সন্তানের ইঙ্গিত করে, কিন্তু তবু আল্লাহ তায়ালা তাকে ক্ষমা করে দেন এবং রিযিক দান করেন।”\n\nতথ্যসূত্রঃ সহীহ মুসলিম, কিতাবু সিফতুল কিয়ামাতি ওয়াল জান্নাতি ওয়ান নার, হাদীস নং- ২৮০৪, ১৫০৬ পৃষ্ঠা।\n\n▶ হযরত সায়্যিদুনা আবু মাসউদ رضي الله عنه থেকে বর্ণিত, যখন তােমরা আপন কোন মুসলমান ভাইকে গুনাহে লিপ্ত দেখবে, তখন তার বিরুদ্ধে শয়তানের সাহায্যকারী হয়ে যেও না যে, তােমার এরূপ বলবে: “আল্লাহ তায়ালা তােমাকে লাঞ্ছিত করুক, আল্লাহ তায়ালা তার অমঙ্গল করুক।” বরং এরূপ বলবে: “আল্লাহ তায়ালা তাকে তাওবা করার তৌফিক দান করুক এবং তাকে ক্ষমা করে দিক।”\n\nতথ্যসূত্রঃ মু\u0027জামুল কবীর, হাদিস নং- ৮১৫৪,৯/১১০\n"},{"1":"রাগের সময় নিজেকে নিয়ন্ত্রণে রাখার ফযীলত","2":"রাগের সময় নিজেকে নিয়ন্ত্রণে রাখার ফযীলতঃ\n\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, রাসূলে আকরাম, শাহে বনী আদম (ﷺ)  ইরশাদ করেন: “শক্তিশালী সেই নয়, যে অন্যকে পরাজিত করে।” সাহাবায়ে কিরাম رضي الله عنه আর করলেন: “ইয়া রাসূলাল্লাহ্ (ﷺ)  তবে শক্তিশালী কে?” ইরশাদ করলেন: “ঐ ব্যক্তি, যে রাগের সময় নিজেকে নিজে নিয়ন্ত্রণে রাখে।”\n\nতথ্যসূত্রঃ সহীহ মুসলিম, কিতাবুল বিররে ওয়াস সিলাহ, হাদীস নং-২৬০৮, ১৪০৬ পৃষ্ঠা।\n\n▶ হযরত সায়্যিদুনা আনাস رضي الله عنه বর্ণনা করেন যে, নবীয়ে রহমত, শফীয়ে উম্মত (ﷺ)  কিছু লােকের পাশ দিয়ে গমন করলেন তখন দেখলেন যে, তারা পাথর উঠানাের প্রতিযােগিতা করছিলাে। হুযুর (ﷺ)  ইরশাদ করলেন: “এখানে কী হচ্ছে?”লােকেরা আরয করলাে: “ইয়া রাসূলাল্লাহ্ (ﷺ)  এগুলাে সেই পাথর, যেগুলােকে আমরা জাহেলী যুগে শক্তিশালী ব্যক্তির পাথর বলতাম।” হুযুর (ﷺ)  ইরশাদ করলেন: “আমি কি তােমাদেরকে তােমাদের মধ্যে সবচেয়ে শক্তিশালী ব্যক্তি সম্পর্কে জানাবাে না? তােমাদের মধ্যে সবচেয়ে শক্তিশালী সেই ব্যক্তি, যে রাগের সময় নিজেকে সবচেয়ে বেশি নিয়ন্ত্রণে রাখতে পারে।”\n\nতথ্যসূত্রঃ  জামেউল আহাদীস লিস সুয়ুতি, মুসনাদে আনাস বিন মালিক, হাদীস নং- ১৩০৮৭, ১৮/৪৯৩\n\n▶ হযরত সায়্যিদুনা আব্দুল্লাহ্ ইবনে ওমর رضي الله عنه থেকে বর্ণিত, এক ব্যক্তি প্রিয় নবী (ﷺ)  এর দরবারে আরয করলাে: “ইয়া রাসূলাল্লাহ্ (ﷺ)  কোন জিনিসটি আমাকে আল্লাহ তায়ালার গযব থেকে বাঁচাতে পারে?” হুযুর (ﷺ)  ইরশাদ করলেন: “রাগ পরিহার করাে।”\n\nতথ্যসূত্রঃ আল মুসনাদে লিইমাম আহমদ বিন হাম্বল, মুসনাদে ইবনে ওমর, হাদীস নং- ৬৬৪৬, ২/৫৮৭।\n\n▶ হযরত সায়্যিদুনা ওয়াহাব বিন মুনাব্বাহ্  رضي الله عنه থেকে বর্ণিত, “তাওরাতে লিপিবদ্ধ রয়েছে: “যখন তােমার রাগ আসবে, তখন আমাকে স্মরণ করাে, যখন আমার জালাল আসবে, তখন আমি তােমাকে স্মরণ রাখবাে এবং যখন তােমার উপর অত্যাচার করা হবে, তখন ধৈর্য ধারণ করাে, তােমাকে আমার সাহায্য করা, তােমার জন্য তােমার সাহায্যের চেয়ে উত্তম। নিজের হাতকে নাড়া দাও, তােমার জন্য রিযিকের দরজা খুলে যাবে\"\n\nতথ্যসূত্রঃ ফয়যুল কদীর, ৬০২২ নং হাদীসের পাদটিকা, ৪/৬২৯\n"},{"1":"দয়া ও কোমল হৃদয়ের ফযীলত","2":"দয়া ও কোমল হৃদয়ের ফযীলতঃ\n\n\n▶ হযরত সায়্যিদুনা আনাস رضي الله عنه থেকে বর্ণিত, নবী করীম, রউফুর রহীম (ﷺ)  ইরশাদ করেন: “সেই সত্তার শপথ, যার কুদরতের হাতে আমার প্রাণ! আল্লাহ তায়ালা শুধুমাত্র দয়ালুকেই তাঁর দয়া দান করেন।” আমরা আরয করলাম: “ইয়া রাসূলাল্লাহ্ (ﷺ)  আমরা কি সবাই দয়ালু?” ইরশাদ করলেন: “সেই ব্যক্তি দয়ালু নয়, যে শুধুমাত্র নিজের এবং নিজের পরিবার-পরিজনদের উপর দয়া করে বরং দয়ালু সেই ব্যক্তি, যে সকল মুসলমানের উপর দয়া করে।”\n\nতথ্যসূত্রঃ আয যুহুদ লিহানাদ, বাবুর রাহমাতি, হাদীস নং-১৩২৫, ২/৬১৬\n\n▶ আমীরুল মুমিনীন হযরত সায়্যিদুনা আবু বকর সিদ্দীক  رضي الله عنه থেকে বর্ণিত, নবীয়ে করীম, রউফুর রহীম (ﷺ)  ইরশাদ করেন: আল্লাহ তায়ালা ইরশাদ করছেন: “যদি তােমরা আমার দয়া পেতে চাও, তবে আমার সৃষ্টির প্রতি দয়া করাে।”\n\nতথ্যসূত্রঃ  আল কামিলু ফি দা ফায়ির রিজাল, নম্বর- ২৩/৫৯৩, খালিদ বিন ওমর, ৩/৪৫৭\n\n▶ হযরত সায়্যিদুনা উসামা বিন যায়েদ رضي الله عنه থেকে বর্ণিত, প্রিয় আক্বা মক্কী মাদানী মুস্তফা (ﷺ)  ইরশাদ করেন: “নিশ্চয় আল্লাহ তায়ালা দয়ালু বান্দাদের প্রতিই দয়া করে থাকেন।”\n\nতথ্যসূত্রঃ সহীহ বুখারী, কিতাবুজ জানায়িয, হাদীস নং- ১২৮৪, ১/৪৩৪\n\n▶ হযরত সায়্যিদুনা জাবির رضي الله عنه থেকে বর্ণিত, নবী করীম, রউফুর রহীম (ﷺ)  ইরশাদ করেন: “যে মানুষের প্রতি দয়া করে না, আল্লাহ তায়ালা তার প্রতি দয়া করেন না।”\n\nতথ্যসূত্রঃ সহীহ মুসলিম, কিতাবুল ফাযায়িল, হাদীস নং- ২৩১৯, ১২৬৮ পৃষ্ঠা।\n\n▶ হযরত সায়্যিদুনা জরীর رضي الله عنه থেকে বর্ণিত, তাজেদারে রিসালত, শাহানশাহে নবুয়ত, হুযুর (ﷺ)  ইরশাদ করেন: “যে ব্যক্তি দয়া করে না, তাকেও দয়া করা হয় না এবং যে ব্যক্তি ক্ষমা করে না, তাকে ক্ষমা করা হয় না।”\n\nতথ্যসূত্রঃ আত তারগীব ওয়াত তারহীব, কিতাবুল কাযায়ি ওয়া গাইরুহু, হাদীস নং- ৩৪৪৮, ৩/১৫৪\n\n▶ হযরত সায়্যিদুনা জরীর رضي الله عنه থেকে বর্ণিত, নবী করীম, রউফুর রহীম (ﷺ)  ইরশাদ করেন: “যে পৃথিবীবাসীকে দয়া করে না, আসমানের মালিক তাকে দয়া করেন না।”\n\nতথ্যসূত্রঃ আত তারগীব ওয়াত তারহীব, কিতাবুল কায়ি ওয়া গাইরুহু, হাদীস নং- ৩৪৫১, ৩/১৫৪\n\n▶ হযরত আব্দুল্লাহ্ ইবনে মাসউদ رضي الله عنه থেকে বর্নিত মদীনার তাজেদার, রাসূলদের সরদার, হুযুরে আনওয়ার (ﷺ)  ইরশাদ করেন, \"পৃথিবীবাসীদের প্রতি দয়া করো, আসমানের মালিক তোমার প্রতি দয়া করবেন।\"\n\nতথ্যসূত্রঃ মুসান্নিফ ইবনে আবী শায়বা, কিতাবুল আদব, হাদীস নং- ১০, ৬/৯৪\n\n▶ হযরত সায়্যিদুনা আব্দুল্লাহ ইবনে আমর  رضي الله عنه বর্ণনা করেন, আমি আল্লাহ তায়ালার প্রিয় হাবীব (ﷺ)  - কে ইরশাদ করতে শুনেছি যে, “দয়া করাে, তােমার উপর দয়া করা হবে। ক্ষমা করাে, তােমাকে ক্ষমা করা হবে।”\n\nতথ্যসূত্রঃ শুয়াবুল ঈমান লিল বায়হাকী, বাবু ফি মুয়ালাজাতি কুল্ল যানবী বিহু গুবাতি, হাদীস নং-৭২৩৬, ৫/৪৪৯\n\n▶ হযরত সায়্যিদুনা সাহাল বিন সাআদ رضي الله عنه থেকে বর্ণিত, এক মহিলা প্রিয় নবী (ﷺ) এর দরবারে কোন চাহিদার কথা আরজ করার জন্য উপস্থিত হলেন, কিন্তু তার নবীয়ে করীম  এর নিকটে যাওয়ার কোন সুযােগ হলাে না। এ অবস্থা দেখে একজন সাহাবী নিজের স্থান ছেড়ে দিলেন এবং মহিলাটি সেখানেই বসে গেলেন। অতঃপর তার চাহিদা পূর্ণ হয়ে গেলাে। হুযুর (ﷺ) সেই সাহাবীকে জিজ্ঞাসা করলেন: “তুমি এরূপ করলে কেন?” তিনি আরয করলেন: “তার প্রতি আমার দয়া হয়েছিলাে।” এ কথা শুনে নবী করীম (ﷺ)  ইরশাদ করলেন: “আল্লাহ তায়ালা তােমার প্রতি দয়া করুক।”\n\nতথ্যসূত্রঃ আল মু\u0027জামুল কবীর, হাদীস নং- ৫৮৫৪, ৬/১৬১।\n\n▶ হযরত সায়্যিদুনা কুররা رضي الله عنه থেকে বর্ণিত, এক ব্যক্তি প্রিয় নবী (ﷺ)  এর দরবারে আরয করলেন: “ইয়া রাসূলাল্লাহ্ (ﷺ) আমি যখন ছাগল জবাই করি, তখন তার প্রতি আমার দয়া হয়।” হুযুর (ﷺ)  ইরশাদ করলেন: “তুমি যদি ছাগলের প্রতি দয়া করাে, আল্লাহ তায়ালা তােমার প্রতি দয়া করবেন।”\n\nতথ্যসূত্রঃ আল মুসনাদে লিইমাম আহমদ বিন হাম্বল, হাদীস নং- ১৫৫৯২, ৫/৩০৪\n"},{"1":"রাগ দমন করার ফযীলত","2":"রাগ দমন করার ফযীলতঃ\n\n\n▶ হযরত সায়্যিদুনা আনাস জুহানী رضي الله عنه থেকে বর্ণিত, নবী করীম (ﷺ)  ইরশাদ করেন: “যে প্রতিশােধ গ্রহণের ক্ষমতা থাকা সত্ত্বেও নিজের রাগকে দমন করে নেয়, তবে আল্লাহ তায়ালা তাকে কিয়ামতের দিন সকল সৃষ্টির সম্মুখে আহ্বান করবেন এবং তাকে স্বাধীনতা দিবেন যে, হুরদের মধ্য থেকে যাকে খুশি নিয়ে নাও।”\n\nতথ্যসূত্রঃ সুনানে তিরমিযী, কিতাবু সিফতিল কিয়ামাতি, অধ্যায়- ৪৮, হাদীস  নং-২৫০১,৪/২২২।\n\n▶ হযরত সায়্যিদুনা আব্দুল্লাহ্ ইবনে ওমর  رضي الله عنه থেকে বর্ণিত, তাজেদারে মদীনা, হুযুর পুরনুর (ﷺ)  ইরশাদ করেন: “মানুষের কোন চুমুক পান করা রাগের ঐ চুমুক থেকে উত্তম নয়, যা সে আল্লাহ তায়ালার সন্তুষ্টির উদ্দেশ্যে পান করে।”\n\nতথ্যসূত্রঃ আল মুসনাদে লিইমাম আহমদ বিন হাম্বল, মুসনাদে আব্দুল্লাহ ইবনে ওমর, হাদীস নং- ৬১২২, ২/৪৮২\n\n▶ হযরত সায়্যিদুনা আনাস رضي الله عنه থেকে বর্ণিত, নবীয়ে আকরাম (ﷺ)  এমন কতগুলাে লােকের পাশ দিয়ে গমন করছিলেন যারা কুস্তি লড়ছিলাে। হুযুর (ﷺ)  জিজ্ঞাসা করলেন: “এগুলাে কী হচ্ছে?” লােকেরা বললাে: “ইয়া রাসূলাল্লাহ্ (ﷺ) অমুক খুবই শক্তিশালী। যেই তার সাথে লড়াই করে, সে তাকে পরাজিত করে দেয়।” তখন নবী করীম (ﷺ)  ইরশাদ করলেন: “আমি কি তােমাদেরকে তার চেয়েও অধিক শক্তিশালী ব্যক্তি সম্পর্কে জানাবাে না? সেই ব্যক্তি, যার উপর কেউ অত্যাচার করলাে এবং সে রাগকে দমন করে নিলাে আর নিজের রাগকে নিয়ন্ত্রণ করতে পারলাে, তবে এমন ব্যক্তি নিজের ও অপর ব্যক্তির শয়তানের বিরুদ্ধে বিজয়ী হয়ে যায়।”\n\nতথ্যসূত্রঃ মুসনাদিল বাযার, মুসনাদ আবী হামযা আনাস বিন মালিক, হাদীস নং- ৭২৭২, ২/৩৪৫\n\n▶ হযরত সায়্যিদুনা আনাস رضي الله عنه থেকে বর্ণিত, প্রিয় আক্কা, মক্কী মাদানী মুস্তফা (ﷺ)  ইরশাদ করেন: “তােমরা কি আবু দ্বামদ্বামের মত হতে পারনা?” সাহাবায়ে কিরামগণ رضي الله عنه আরজ করলেন: “আবু দ্বামদ্বাম কে?” হুযুর (ﷺ)  ইরশাদ করলেন: “সে হলাে ঐ ব্যক্তি, যে ভাের হলে বলে: \"হে আল্লাহ! আমি আমার জীবন ও সম্মান সমর্পন করলাম। অতএব সে গালি দানকারীকে গালি দিত না, অত্যাচারীর প্রতি অত্যাচার করতাে না এবং প্রহারকারীকে প্রহার করতাে না।”\n\nতথ্যসূত্রঃ জামেউল আহাদীসি লিস সুয়ুতী, হরফুল হামযা মাআল ইয়া, হাদীস নং- ৯৪৪৭, ৩/৪১০।\n\n▶ হযরত সায়্যিদুনা আব্দুল্লাহ্ ইবনে আব্বাস رضي الله عنه আয়াতে মােবারাকা  (পারা ৪, সূরা আলে ইমরান, আয়াত ১৩৪) কানযুল ঈমান থেকে অনুবাদ: এবং ক্রোধ-সংবরণকারীরা-এর তাফসীরে বলেন: “এটা দ্বারা উদ্দেশ্য হলাে, যখন কোন ব্যক্তি তােমাকে গালমন্দ করে এবং তুমি তার জবাব দেয়ার ক্ষমতা রাখ, কিন্তু তবুও নিজের রাগকে সংবরণ করে নিলাে এবং তাকে কোন উত্তর দেয় না।”\n"},{"1":"লােকদেরকে মার্জনা করার ফযীলত","2":"লােকদেরকে মার্জনা করার ফযীলতঃ\n\n\n▶ হযরত সায়্যিদুনা আনাস رضي الله عنه থেকে বর্ণিত, নবী করীম, রউফুর রহীম, হুযুর পুরনুর (ﷺ) ইরশাদ করেন: কিয়ামতের দিন যখন লােকেরা হিসাব-নিকাশের জন্য দন্ডায়মান হবে, তখন একজন ঘােষনাকারী ঘােষনা করবেন, “যে ব্যক্তির প্রতিদান আল্লাহ তায়ালার দয়াময় দায়িত্বে রয়েছে তারা উঠুন এবং জান্নাতে প্রবেশ করুন।” অতঃপর দ্বিতীয়বার ঘােষনা করবেন, “যে ব্যক্তির প্রতিদান আল্লাহ তায়ালার দয়াময় দায়িত্বে রয়েছে, তারা দাঁড়িয়ে যান।” লােকেরা জিজ্ঞাসা করবে: “তারা কারা, যাদের প্রতিদান আল্লাহ তায়ালার দয়াময় দায়িত্বে রয়েছে?” ঘােষনাকারী বলবে: “ঐ লােক, যারা লােকদেরকে মার্জনা করে দিতাে।” অতএব অসংখ্য লােক দাঁড়িয়ে যাবে এবং হিসাব-নিকাশ ছাড়াই জান্নাতে প্রবেশ হয়ে যাবে।”\n\nতথ্যসূত্রঃ আততারগীব ওয়াত তারহীব, কিতাবুল হুদুদ, হাদীস নং-১৭, ৩/২১১\n\n▶ হযরত সায়্যিদুনা ওকবা বিন আমের رضي الله عنه বলেন, আমি নবীয়ে করীম, রউফুর রহীম (ﷺ) এর সাথে মিলিত হলে তিনি আমার হাত ধরে ইরশাদ করলেন: “হে ওকবা! আমি কি তােমাকে দুনিয়া ও আখিরাতবাসীদের সচ্চরিত্রবান সম্পর্কে বলবাে না?” আমি আরয করলাম: “অবশ্যই ইরশাদ করুন।” হুযুর (ﷺ) ইরশাদ করলেন: “যে তােমার সাথে সম্পর্ক ছিন্ন করবে, তুমি তার সাথে সম্পর্ক বজায় রাখাে, যে তােমাকে বঞ্চিত করবে, তুমি তাকে দান করাে, যে তােমার প্রতি অত্যাচার করবে, তুমি তাকে ক্ষমা করে দাও।”\n\nতথ্যসূত্রঃ আল মুজামুল কবীর, হাদীস নং- ৭৩৯, ১৭/২৬৯\n\n▶ হযরত সায়্যিদুনা ওবাই বিন কাব رضي الله عنه থেকে বর্ণিত, হুযুরে আকরাম (ﷺ) ইরশাদ করেন: “যার এটা পছন্দ যে, তার জন্য (জান্নাতে) প্রাসাদ তৈরি করা হােক এবং তার মর্যাদা বৃদ্ধি করা হােক, তবে তার উচিৎ, যে তার উপর অত্যাচার করবে তাকে ক্ষমা করে দেয়া, যে তাকে বঞ্চিত করে তাকে দান করা এবং যে তার সাথে সম্পর্ক ছিন্ন করে তার সাথে সম্পর্ক বজায় রাখা।”\n\nতথ্যসূত্রঃ আল মুস্তাদরিক, কিতাবুত তাফসীর, হাদীস নং- ৩২১৫, ৩/১২\n\n▶ হযরত সায়্যিদুনা আবু আব্দুল্লাহ জাদলী   رضي الله عنه বলেন: আমি উম্মুল মুমিনীন হযরত সায়্যিদাতুনা আয়েশা সিদ্দীকা رضي الله عنه এর নিকট হুযুর নবীয়ে করীম, রউফুর রহীম (ﷺ) এর উত্তম চরিত্র সম্পর্কে জিজ্ঞাসা করলাম, তখন তিনি বললেন: “হুযুর (ﷺ) কোন মন্দ কথা বলতেন না, কোন মন্দ কাজ করতেন না, বাজারে হৈ-হুল্লোড় করতেন না আর মন্দের উত্তরও মন্দভাবে দিতেন না বরং প্রিয় নবী (ﷺ) ছিলেন ক্ষমাশীল ও মার্জনাকারী।”\n\nতথ্যসূত্রঃ সুনানে তিরমিযী, কিতাবুল বিররে ওয়াস সিলাহ, হাদীস নং- ২০২৩, ৩/৪০৯\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা رضي الله عنه ; বলেন: নবীয়ে আকরাম, নূরে মুজাসসাম (ﷺ) জিহাদ ব্যতীত কখনাে কাউকে নিজের হাতে প্রহার করেননি এবং কখনাে ব্যক্তিগত আক্রোশের প্রতিশােধ নেননি। তবে হ্যাঁ, যখন কোন ব্যক্তি আল্লাহ তায়ালার হারাম ঘােষিত কোন বিষয়ে লিপ্ত হতাে, তখন হুযুর পুরনূর (ﷺ) আল্লাহ তায়ালার জন্য তার প্রতিশােধ নিতেন। হুযুর (ﷺ) এর নিকট যা কিছুই চাওয়া হয়েছে কখনাে তা নিষেধ করেননি তবে গুনাহের প্রতি ধাবিত হওয়া বিষয়াবলী ছাড়া, কেননা নবী করীম রউফুর রহীম (ﷺ) সেসব ব্যাপারে লােকজন থেকে দূরে থাকতেন। যখনই তাঁকে দুটি কাজের স্বাধীনতা দেওয়া হয়েছে, তখন হুযুর (ﷺ) সহজ কাজটিই বেছে নিতেন।”\n\nতথ্যসূত্রঃ আল মুসনাদে লিইমাম আহমদ বিন হাম্বল, মুসনাদে আয়েশা, হাদীস নং- ২৫০৩৯, ৯/৪৫১\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, রাসূলুল্লাহ্ (ﷺ)ইরশাদ করেন: “যে লজ্জিত ব্যক্তির ভুল-ত্রুটি ক্ষমা করে দিবে, আল্লাহ তায়ালা কিয়ামতের দিন তার গুনাহ ক্ষমা করে দিবেন।”\n\nতথ্যসূত্রঃ মুসনাদে বাযার, মুসনাদে আবী হুরায়রা, হাদীস নং- ৮৯৬৭, ২/৪৭৭\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা رضي الله عنه ; থেকে বর্ণিত, হুযুর নবীয়ে মুকাররাম, নূরে মুজাস্সাম (ﷺ) ইরশাদ করেন: “ভদ্র ব্যক্তিদের ভুল-ত্রুটি ক্ষমা করে দাও, যতক্ষণ পর্যন্ত না সে শরয়ী শাস্তির যােগ্য হয়ে যায়।”\n\nতথ্যসূত্রঃ আল মুসনাদে লিইমাম আহমদ বিন হাম্বল, মুসনাদে আয়েশা, হাদীস নং- ২৫৫৩০, ৯/৫৪৪\n\n▶ হযরত সায়্যিদুনা আব্দুল্লাহ ইবনে ওমর رضي الله عنه  বলেন: “শিষ্টচার সম্পন্নদের শাস্তি দিও না, যদি সে সৎ হয়ে থাকে।”\n\nতথ্যসূত্রঃ ফয়যুল কদীর, হরফুত তা\u0027, ৩২৩৩ নং হাদীসের পাদটিকা, ৩/২৯৯\n\n▶ হযরত সায়্যিদুনা আবু হুরায়রা رضي الله عنه থেকে বর্ণিত, রাসূলে আকরাম, শাহে বনী আদম, হুযুর (ﷺ) ইরশাদ করেন: “সদকা করাতে কখনাে সম্পদ কমে যায় না। যে ব্যক্তি ক্ষমা করে দেয়, আল্লাহ তায়ালা তার সম্মান বাড়িয়ে দেন আর যে আল্লাহ তায়ালার জন্য বিনয়ভাব পােষণ করে, আল্লাহ তায়ালা তাকে উন্নতি দান করেন।”\n\nতথ্যসূত্রঃ সহীহ মুসলিম, কিতাবুল বিররে ওয়াস সিলাহ, হাদীস নং- ২৫৮৮, ১৩৯৭ পৃষ্ঠা।\n\n▶ হযরত সায়্যিদুনা মারওয়ান বিন জিনাহ্  رضي الله عنه বলেন: “দুনিয়া এই বিষয়ের উপর প্রতিষ্ঠিত যে, অসদাচরণকারীকে কোন ব্যক্তি ক্ষমা করে দিবে।”\n\nতথ্যসূত্রঃ তারিখে মদীনা দামেসক লি ইবনে আসাকির, নম্বর ২১৫৭, রবিই বিন ইয়াহইয়া, ১৮/৮৪\n\n▶ হযরত সায়্যিদুনা মাইসারা বিন হালবিস رضي الله عنه বলেন: “সুসংবাদ সেই ব্যক্তির জন্য, যে ব্যক্তি ঐ স্থানে হক আদায় করে, যেই স্থানে মানুষ হক আদায় করতে জানে না। অতএব, আল্লাহ তায়ালা তাকে আপন সন্তুষ্টির পরিচয় দান করে দেন, তা এমন এক সময় যা অজ্ঞাত থাকা ব্যক্তিরাই পরিত্রাণ পেতে পারে। তাদের অন্তর অন্ধকারের প্রদীপ। আল্লাহ তায়ালা তাদের জন্য জান্নাতের দরজা খুলে দেন আর তাদেরকে সকল অপরিস্কার অন্ধকারাচ্ছন্ন জায়গা থেকে মুক্তি দান করেন।”\n"},{"1":"মুসলমানদের কল্যাণ কামনা করার ফযীলত","2":"মুসলমানদের কল্যাণ কামনা করার ফযীলতঃ\n\n\n▶ হযরত সায়্যিদুনা আব্দুল্লাহ ইবনে ওমর থেকে বর্ণিত, নবীয়ে রহমত, শফীয়ে উম্মত, হুযুর (ﷺ) ইরশাদ করেন: “ধর্ম হচ্ছে কল্যাণ কামনা করা।” সাহবায়ে কিরামগণ আরয করলেন: ইয়া রাসূলাল্লাহ্ (ﷺ) কার? ইরশাদ করেন, আল্লাহ্ তা\u0027আলার, তাঁর কিতাবের, তাঁর রাসূলের, মুসলমানদের ইমামের এবং সাধারণ মুমিনের।\n\nতথ্যসূত্রঃ সহিহ মুসলিম, কিতাবুল ঈমান, বাবু বয়ানুদ দ্বীনিন নসিহাতি, হাদিস নং- ৫৫,৪৭ পৃষ্ঠা\n\n▶ হযরত সায়্যিদুনা আনাস (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: “মুমিন একে অপরের কল্যাণকামী এবং পরস্পর ভালবাসা পােষণকারী হয়ে থাকে, যদিও তারা বিভিন্ন শহরের অধিবাসী হয়ে থাকে আর মুনাফিকরা একে অপরের সাথে প্রতারণাকারী হয়ে থাকে যদিও তারা একই শহরের অধিবাসী হয়।”\n\nতথ্যসূত্রঃ (সহীহ মুসলিম, কিতাবুল ঈমান, বাবু বয়ানুদ দ্বীনিন নসিহাতি, হাদীস নং- ৫৫, ৪৭ পৃষ্ঠা।)\n\n▶ হযরত সায়্যিদুনা বকর বিন আব্দুল্লাহ মুনী (رضي الله عنه) বলেন: “যদি আমি কোন মসজিদে যাই এবং তা লােকে ভরপুর থাকে, অতঃপর আমাকে যদি জিজ্ঞাসা করা হয় যে, এর মধ্যে সবচেয়ে উত্তম ব্যক্তি কে? তবে আমি প্রশ্নকারীকে জিজ্ঞাসা করবাে: তুমি কি এর মধ্যে সবচেয়ে বেশি কল্যাণকামী ব্যক্তিটিকে চিনাে? যদি সে তাকে চিনে থাকে, তবে আমি বলবাে: সে-ই সবচেয়ে উত্তম এবং আমি এও জানি যে, তার সাথে প্রতারণাকারীই সবচেয়ে নিকৃষ্ট ব্যক্তি। আমার তাদের এই উত্তম ব্যক্তির অবাধ্যতায় লিপ্ত হয়ে যাওয়ার ভয় হয় এবং তাদের মন্দ ব্যক্তির নেককার হয়ে যাওয়ার আশাও রয়েছে।”\n\nতথ্যসূত্রঃ (আত তারগীব ওয়াত তারহীব, কিতাবুল বুয়ু, হাদীস নং- ১২, ২/৩৬১।)\n\n▶ হযরত সায়্যিদুনা আনাস (رضي الله عنه) থেকে বর্ণিত, তাজেদারে মদীনা, হুযুর পুরনুর (ﷺ) ইরশাদ করেন: “তােমাদের মধ্যে কেউ ততক্ষণ পর্যন্ত পরিপূর্ণ মুমিন হতে পারবে না, যতক্ষণ পর্যন্ত সে আপন মুসলমান ভাইয়ের জন্যও তা পছন্দ করবে না, যা সে নিজের জন্য পছন্দ করে।”\n\nতথ্যসূত্রঃ (সহীহ মুসলিম, কিতাবুল ঈমান, হাদীস নং- ৪৫, ৪২ পৃষ্ঠা)\n\n▶ হযরত সায়্যিদুনা মুয়ায (رضي الله عنه) প্রিয় আক্কা, মক্কী মাদানী মুস্তফা (ﷺ) এর নিকট উত্তম ঈমান সম্পর্কে জানতে চাইলেন, তখন প্রিয় নবী (ﷺ) ইরশাদ করলেন: “উত্তম ঈমান হলাে, তুমি আল্লাহ তায়ালার জন্যই ভালবাসবে, তাঁর জন্যই বিদ্বেষ পােষণ করবে আর তােমার জিহ্বাকে আল্লাহর যিকির দ্বারা সতেজ রাখবে।” অতঃপর আর করলাম: “ইয়া রাসূলুল্লাহ (ﷺ)! তারপর?” ইরশাদ করেন: “মানুষের জন্য তা-ই পছন্দ করাে, যা নিজের জন্য পছন্দ করে থাকো এবং মানুষের জন্য তা অপছন্দ করাে, যা নিজের জন্য অপছন্দ করে থাকে আর ভাল কথা বলাে, অন্যথায় চুপ থাকো।”\n\nতথ্যসূত্রঃ (আল মুসনাদ লিইমাম আহমদ বিন হাম্বল, হাদীস মুয়ায বিন জাবাল, হাদীস নং- ২২১৯৩, ৮/২৬৬।)\n"},{"1":"অন্তরের পরিচ্ছন্নতা এবং মুসলমানের প্রতি ঘৃণা থেকে বাঁচার ফযীলত","2":"অন্তরের পরিচ্ছন্নতা এবং মুসলমানের প্রতি ঘৃণা থেকে বাঁচার ফযীলতঃ\n\n\n▶ হযরত সায়্যিদুনা আবু সাঈদ খুদরী (رضي الله عنه) থেকে বর্ণিত, নবী করীম, রউফুর (ﷺ) ইরশাদ করেন: “আমার উম্মতের আবদালরা (ইবাদতকারীরা) জান্নাতে (শুধুমাত্র) তাদের আমলের কারণেই প্রবেশ করবে না বরং তারা আল্লাহ তায়ালার দয়া, ব্যক্তিগত উদারতা, অন্তরের পরিচ্ছন্নতা এবং সকল মুসলমানের প্রতি দয়াবান হওয়ার কারণেই জান্নাতে প্রবেশ করবে।”\n\nতথ্যসূত্রঃ (কানযুল উম্মাল, কিতাবুল ফাযায়িল, হাদীস নং- ৩৪৫৯৬, ১২/৮৫।)\n\n▶ হযরত সায়্যিদুনা আনাস বিন মালিক (رضي الله عنه) বর্ণনা করেন; আমরা নবী করীম, রউফুর রহীম (ﷺ) এর দরবারে উপস্থিত ছিলাম আর হুযুর পুরনূর (ﷺ) ইরশাদ করেন: “এই পথ দিয়ে তােমাদের নিকট একজন জান্নাতী ব্যক্তি আসবে।” এমন সময় একজন আনসারী সাহাবী এলেন, যাঁর দাড়ি থেকে অযুর পানি ঝরছিলাে। তিনি তার জুতােগুলাে বাম হাতে করে নিয়েছিলেন। অতঃপর তিনি সালাম করলেন। দ্বিতীয় দিন আবারাে হুযুর (ﷺ) একই কথা ইরশাদ। করলেন, তখন আবারাে সেই আনসারী সাহাবীটি আগের মতই এলেন। তৃতীয় দিনও এরূপ হলাে। যখন হুযুর (ﷺ) তাঁর মজলিস থেকে উঠলেন, তখন হযরত সায়্যিদুনা আব্দুল্লাহ ইবনে আমর (رضي الله عنه) সেই সাহাবীটির পিছনে পিছনে গমন করলেন। \n\nতাঁকে বলতে লাগলেন: “আল্লাহ তায়ালার শপথ, আমি আমার পিতাকে লজ্জা করি, তিনদিন পর্যন্ত আমি তাঁর কাছে যাবাে না, আপনি যদি ভাল মনে করেন, তবে এই তিনদিন আমাকে আপনার সাথে থাকার অনুমতি দিন।” আনসারী সাহাবীটি অনুমতি দিয়ে দিলেন। হযরত সায়্যিদুনা আনাস (رضي الله عنه) বলেন: হযরত সায়্যিদুনা আব্দুল্লাহ ইবনে আমর (رضي الله عنه) তাকে বললেন যে, আমি তিনটি রাত তাঁর সাথে কাটিয়েছি কিন্তু তাঁকে রাতে ইবাদত করতে দেখিনি। হ্যাঁ, তবে তিনি যখন বিছানায় পার্শ্ব পরিবর্তন করতেন, তখন আল্লাহর যিকির এবং তাঁর মহত্ব বর্ণনা করতেন, এমতাবস্থায় ফজরের নামাজের জন্য উঠে যেতেন।”\n\nহযরত সায়্যিদুনা আব্দুল্লাহ (رضي الله عنه) বলেন: আমি আনসারী সাহাবীটির কাছ থেকে ভাল কথা ছাড়া অন্য কোন কথাই শুনিনি। যখন তিনদিন পূর্ণ হয়ে গেলাে, তখন আমার তাঁর আমলকে তুচ্ছ মনে হওয়ার উপক্রম হচ্ছিলাে, কিন্তু যখন আমি সেই আনসারী সাহাবীটিকে বললাম: “হে আল্লাহর বান্দা! আমার আর আমার পিতার মাঝে কোন মনােমালিন্য এবং বিরােধ নেই বরং আমি তাে হুযুর (ﷺ) কে তিন বার বলতে শুনেছি যে, এখনই তােমাদের নিকট একজন জান্নাতী লােক আসবে আর তিনবারই আপনি উপস্থিত হয়েছেন। তাই আমি দৃঢ় প্রতিজ্ঞা করলাম যে, আপনার সাথে অবস্থান করবাে আর দেখবাে আপনি কী আমল করেন, যেনাে আমিও আপনাকে অনুসরণ করতে পারি। কিন্তু আমি তাে আপনাকে কোন বড় আমল করতে দেখলাম না, তবে কিভাবে আপনি এতাে উচ্চ মর্যাদার অধিকারী হলেন যে, হুযুর (ﷺ) আপনার ব্যাপারে এই কথাটি ইরশাদ করলেন?” \n\nআনসারী সাহাবীটি উত্তর দিলেন: “আর তাে কোন আমল নেই, ব্যস এতটুকুই যা আপনি দেখেছেন।” হযরত সায়্যিদুনা আব্দুল্লাহ্ (رضي الله عنه) বলেন: এ কথা শুনে আমি যখন সেখান থেকে চলে আসছিলাম, তখন আনসারী সাহাবীটি আমাকে ডাক দিয়ে বললেন: “আমার আর কোন আমলই নেই, ব্যস এতটুকুই যা আপনি দেখেছেন। তাছাড়া আমি কোন মুসলমানের জন্য আমার মনে ঘৃণা পােষণ করি না এবং আল্লাহ তায়ালা কাউকে কিছু দান করলে আমি তাতে হিংসা করি না।” হযরত সায়্যিদুনা আব্দুল্লাহ বিন আমর (رضي الله عنه) বলেন যে, আমি তাঁকে বললাম: “এটাই সেই আমল, যা আপনাকে মর্যাদা সম্পন্ন করেছে এবং আমরা এর ক্ষমতা রাখি না।”\n\nতথ্যসূত্রঃ (মুসান্নিফ আব্দুর রাযযাক, কিতাবুল ইলম, হাদীস নং- ৪৯৪৪, ১/২৬০।)\n\n▶ হযরত সায়্যিদুনা মুয়াবিয়া বিন কুররা (رضي الله عنه) বলেন: “মানুষের মধ্যে সর্বোত্তম সেই ব্যক্তি, যে তাদের মধ্যে সবচেয়ে পবিচ্ছন্ন অন্তরের অধিকারী এবং সবচেয়ে বেশী যে গীবত থেকে বিরত থাকে।”\n\nতথ্যসূত্রঃ (মুসান্নিফ লিইবনে আবী শায়বা, কিতাবুয যুহুদ, হাদীস নং-৮, ৮/২৫৪।)\n\n▶ হযরত সায়্যিদুনা কা’ব (رضي الله عنه) কে জিজ্ঞাসা করা হলাে: “ঘুমন্ত ব্যক্তি মাগফিরাতপ্রাপ্ত এবং নামাযী ব্যক্তি কৃতজ্ঞ কিভাবে হবে?” তিনি (رضي الله عنه) বললেন: “এক ব্যক্তি রাতে নামায পড়ে এবং নিজের ঘুমন্ত ভাইয়ের অবর্তমানে তার জন্য দোয়া করে, তবে আল্লাহ তায়ালা সেই নামাযরত ব্যক্তির দোয়ার কারণে সেই ঘুমন্ত ব্যক্তিকে ক্ষমা করে দেন এবং ঘুমন্ত ব্যক্তির কল্যাণ কামনার কারণে নামাযরত ব্যক্তি এই বিষয়ের অধিকারী হয়ে যায়, তার কৃতজ্ঞতা আদায় করা হয়।”\n\n"},{"1":"মানুষের মাঝে মীমাংসা করানাের ফযীলত","2":"মানুষের মাঝে মীমাংসা করানাের ফযীলতঃ\n\n\n▶ হযরত সায়্যিদুনা আবু দারদা (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: \n- “আমি কি তােমাদেরকে মর্যাদার দিক থেকে নামায, রােযা এবং সদকার চেয়ে উত্তম আমলের ব্যাপারে বলবাে না?” \n- সাহাবায়ে কিরামগণ (رضي الله عنه) আরয করলেন: “অবশ্যই বলুন।” \n- হুযুর (ﷺ) ইরশাদ করলেন: “পরস্পর সম্পর্ককে ঠিক করাে, কেননা অনৈক্য দ্বীনকে নিশ্চিহ্নকারী।”\n\nতথ্যসূত্রঃ \nসুনানে তিরমিযী, কিতাবুল সিফতিল কিয়ামাতি, ৫৬তম অধ্যায়, হাদীস নং- ২৫১৭, ৪/২২৮।\n"},{"1":"হক আদায় করার ফযীলত","2":"হক আদায় করার ফযীলতঃ\n\n\n▶ হযরত সায়্যিদুনা আনাস (رضي الله عنه) থেকে বর্ণিত, মদীনার তাজেদার, রাসূলদের সরদার (ﷺ) ইরশাদ করেন: “যে নিজের মুখ দিয়ে কোন হক পূরণ করলাে, তবে তার প্রতিদান বৃদ্ধি পেতে থাকবে, এমনকি কিয়ামতের দিন আল্লাহ তায়ালা তাকে তার পুরােপুরি সাওয়াব প্রদান করবেন।”\n\nতথ্যসূত্রঃ হিলইয়াতুল আউলিয়া, নম্বর ৩৯৯, আব্দুল্লাহ বিন মােবারক, হাদীস নং- ১১৭৫১, ৮/১৯২।\n"},{"1":"মজলুমকে সাহায্য করার ফযীলত","2":"মজলুমকে সাহায্য করার ফযীলতঃ\n\n\n▶ হযরত সায়্যিদুনা বারা’ বিন আযিব (رضي الله عنه) বলেন: আল্লাহ তায়ালার প্রিয় হাবীব (ﷺ) আমাদেরকে মজলুমকে সাহায্য করার নির্দেশ দিয়েছেন।\n\nতথ্যসূত্রঃ \nসুনানে তিরমিযী, কিতাবুল আদব, হাদীস নং- ২৮১৮, ৪/৩৬৯।\n\n▶ হযরত সায়্যিদুনা আনাস (رضي الله عنه) থেকে বর্ণিত, নবীয়ে রহমত, শফীয়ে উম্মত (ﷺ) ইরশাদ করেন: “নিজের ভাইকে সাহায্য করাে, চাই সে অত্যাচারী হােক কিংবা অত্যাচারিত।” আমি আরয করলাম:\n\n“আমি তাে অত্যাচারিতের সাহায্য করতে পারবাে, কিন্তু অত্যাচারীকে কীভাবে সাহায্য করবাে?” ইরশাদ করলেন: “তাকে অত্যাচার করা থেকে বিরত রাখাে।”\n\nতথ্যসূত্রঃ সুনানে তিরমিযী, কিতাবুল ফিতন, ৬৮তম অধ্যায়, হাদীস নং- ২২৬২, ৪/১১২।\n"},{"1":"অত্যাচারীকে অত্যাচার করা থেকে বিরত রাখার বর্ণনা","2":"অত্যাচারীকে অত্যাচার করা থেকে বিরত রাখার বর্ণনাঃ\n\n\n▶ হযরত সায়্যিদুনা কায়েস বিন আবি হাযেম (رضي الله عنه) বর্ণনা করেন, আমি আমীরুল মুমিনীন হযরত সায়্যিদুনা আব বকর সিদ্দীক (رضي الله عنه) কে এরূপ বলতে শুনেছি যে, হে লােকেরা! তােমরা কি এই আয়াতে মােবারকা পড়াে:\n\nকানযুল ঈমান থেকে অনুবাদঃ হে ঈমনাদারগণ! তােমরা তােমাদের কথা ভাবতে থাক। যারা পথভ্রষ্ট তারা তােমাদের কোন ক্ষতি করতে পারবে না; যেহেতু তােমরা সুপথপ্রাপ্ত। (পারা ৭, সূরা মায়েদা, আয়াত ১০৫)।\n\n(তারপর বললেন) আমি তাজেদারে রিসালত, শফীয়ে উম্মত, হুযুর (ﷺ) কে ইরশাদ করতে শুনেছি, “যখন লােকেরা অত্যাচারীকে দেখবে আর তাকে অত্যাচার করা থেকে রিবত করবে না, তবে অচিরেই আল্লাহ তায়ালা তাদের সকলের প্রতি আযাব অবতীর্ণ করবেন।”\n\nতথ্যসূত্রঃ সুনানে তিরমিযী, কিতাবুত তাফসির, বাবু সূরা মায়েদা, হাদীস নং- ৩০৬৮, ৫/৪১।\n\n▶ হযরত সায়্যিদুনা আব্দুল্লাহ ইবনে ওমর (رضي الله عنه) থেকে বর্ণিত, তাজেদারে রিসালত, শাহানশাহে নবুয়ত, রাসূলুল্লাহ (ﷺ) ইরশাদ করেন: “যখন তােমরা দেখবে যে, আমার উম্মত অত্যাচারীকে সম্মান করছে, তখন তােমার অত্যাচারীকে অত্যাচারী বলা তােমাকে তাদের কাছ থেকে পৃথক করে দেবে।”\n\nতথ্যসূত্রঃ আল মুসনাদে লিইমাম আহমদ বিন হাম্বল, মুসনাদে আব্দুল্লাহ ইবনে ওমর, হাদীস নং- ৬৭৯৮, ২/৬২১।\n"},{"1":"মূর্খদের বাধা প্রদানের বর্ণনা","2":"মূর্খদের বাধা প্রদানের বর্ণনাঃ\n\n\n▶ হযরত সায়্যিদুনা নােমান বিন বশীর (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: “তােমরা তােমাদের মূর্খদের বাধা দাও।”\n\nটিকাঃ হযরত সায়্যিদুনা আল্লামা আব্দুর রউফ মুনাভী(رحمة الله) এই হাদীসে মােবারাকার আলােকে বলেন: “এতে উদ্দেশ্য হচ্ছে অভিভাবকরা, যেনাে তারা তাদের অবুঝ অধিনস্তদেরকে অহেতুক ব্যয় করা থেকে বাধা প্রদান করে।”\n\nতথ্যসূত্রঃ \nশুয়াবুল ঈমান লিল বায়হাকী, হাদীস নং- ৭৫৭৭, ৬/৯৬।\n"},{"1":"মুসলমানদের সাহায্য এবং তাদের চাহিদা পূরণ করার ফযীলত","2":"মুসলমানদের সাহায্য এবং তাদের চাহিদা পূরণ করার ফযীলতঃ\n\n\n▶ হযরত সায়্যিদুনা আব্দুল্লাহ ইবনে ওমর (رضي الله عنه) থেকে বর্ণিত, রাসূলে পাক (ﷺ) ইরশাদ করেন: “এমন কিছু লােক রয়েছে। যাদেরকে আল্লাহ তায়ালা মানুষের চাহিদা পূরণ করার জন্য সৃষ্টি করেছেন। লােকেরা প্রয়ােজনের সময় তাদের দিকে ধাবিত হয়। এরাই সেই লােক, যারা কিয়ামতের দিন আল্লাহ তায়ালার আযাব থেকে নিরাপদ থাকবে।”\n\nতথ্যসূত্রঃ আল মু\u0027জামুল কবীর, হাদীস নং- ১৩৩৩৪, ১২/২৭৪।\n\n▶ হযরত সায়্যিদুনা সাহাল বিন সা’দ (رضي الله عنه) থেকে বর্ণিত, নবীয়ে আকরাম, নূরে মুজাসসাম (ﷺ) ইরশাদ করেন: “কল্যাণ ও অকল্যানের ভাণ্ডার আল্লাহ তায়ালা নিকট আর এর চাবি হচ্ছে মানুষ। সেই ব্যক্তির জন্য সুসংবাদ, যাকে আল্লাহ তায়ালা কল্যাণের চাবি এবং অকল্যাণের তালা বানিয়েছেন আর ধ্বংস তার জন্য, যাকে অকল্যাণের চাবি এবং কল্যাণের তালা বানিয়েছেন।”\n\nতথ্যসূত্রঃ আল মু\u0027জামুল কবীর, হাদীস নং- ৫৮১৬, ৬/১৫০\n\n▶ হযরত সায়্যিদুনা ইবনে আব্বাস (رضي الله عنه) থেকে বর্ণিত, মদীনার তাজেদার, নবীদের সর্দার, হুযুর (ﷺ) ইরশাদ করেন: আল্লাহ তায়ালা ইরশাদ করেন: “আমিই হলাম প্রতিপালক। আমি কল্যাণ ও অকল্যাণকে ভাগ্য বানিয়ে দিয়েছি। সুসংবাদ তার জন্য, যার হাতে কল্যাণের চাবি রয়েছে এবং ব্যর্থতা তার জন্য, যার হাতে রয়েছে অকল্যাণের চাবি।”\n\nতথ্যসূত্রঃ দুররে মনসুর, সূরা আম্বিয়া, ২১ নং আয়াতের পাদটিকা, ৫/৬২২।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, প্রিয় নবী (ﷺ), রাসূলে আরাবী (ﷺ) ইরশাদ করেন: “যে ব্যক্তি কোন মুমিনের দুঃখ-কষ্ট লাঘব করলাে, আল্লাহ তায়ালা তার জন্য পুলসিরাতের উপর নূরের দু’টি এমন অংশ সৃষ্টি করবেন, যার আলােয় এত বেশি সংখ্যক সৃষ্টি আলাে পাবে যার সংখ্যা আল্লাহ তায়ালা ছাড়া আর কেউ জানে না।”\n\nতথ্যসূত্রঃ আল মু\u0027জামু আওসাত, হাদীস নং- ৪৫০৪, ৩/২৫৪।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, সায়্যিদে আলম, নূরে মুজাস্সাম (ﷺ) ইরশাদ করেন: “যে ব্যক্তি কোন মুসলমানের দুনিয়াবী বিপদ দূর করবে, আল্লাহ তায়ালা কিয়ামতের দিন তার বিপদ দূর করে দেবেন এবং যে ব্যক্তি কোন মুসলমানের দোষ-ত্রুটি গােপন করবে, আল্লাহ তায়ালা দুনিয়া ও আখিরাতে সেই ব্যক্তির দোষ-ত্রুটি গােপন করবেন আর আল্লাহ তায়ালা ততক্ষণ পর্যন্ত বান্দাকে সাহায্য করতে থাকেন, যতক্ষণ পর্যন্ত সে তার মুসলমান ভাইকে সাহায্য করতে থাকে।”\n\nতথ্যসূত্রঃ সহীহ মুসলিম, কিতাবুয যিকরে ওয়াদ দোয়া, হাদীস নং- ২৬৯৯, ১৪৪৭ পৃষ্ঠা।\n\n▶ হযরত সায়্যিদুনা আনাস (رضي الله عنه) থেকে বর্ণিত, হুযুর নবীয়ে পাক (ﷺ) ইরশাদ করেন: “সমস্ত সৃষ্টি আল্লাহ তায়ালারই পালিত। (অর্থাৎ সকল সৃষ্টিকে তিনিই পালনকতা)। আল্লাহ তায়ালার নিকট তাঁর সৃষ্টি জগতের মধ্যে সবচেয়ে অধিক প্রিয় সেই ব্যক্তি, যে তাঁর পালিতের (সৃষ্টিজগতের) সর্বাধিক উপকার সাধন করে।”\n\nতথ্যসূত্রঃ আল মুসনাদ লিআবী ইয়ালা মওসলী, হাদীস নং- ৩৪৬৫, ৩/২৩২\n\n▶ হযরত সায়্যিদুনা আনাস (رضي الله عنه) থেকে বর্ণিত, নবীয়ে আকরাম, নূরে মুজাসসাম (ﷺ) ইরশাদ করেন: “যে মুসলমান ভাইয়ের চাহিদা পূরণ করলাে, যেনাে সে সারা জীবন আল্লাহ তায়ালার ইবাদত করলাে।”\n\nতথ্যসূত্রঃ আল ফিরদাউস বিমাসুরিল খাত্তাব, বাবুল মিম, হাদীস নং- ২১১১, ২/২৮৬।\n\n▶ হযরত সায়্যিদুনা আবু মুসা আশআরী (رضي الله عنه) থেকে বর্ণিত, রাসূলে আকরাম (ﷺ), শাহে বনী আদম, হুযুর (ﷺ) ইরশাদ করেন: “এক মুমিন অপর মুমিনের জন্য দালান স্বরূপ, যার একটি অংশ অপর অংশকে শক্তি জোগায়।”\n\nতথ্যসূত্রঃ সহীহ বুখারী, কিতাবুল মাআলিম ওয়াল গব, হাদীস নং- ২৪৪৬, ২/১২৭।\n\n▶ হযরত সায়্যিদুনা নােমান বিন বশীর (رضي الله عنه) থেকে বর্ণিত, নবীয়ে। রহমত, শফীয়ে উম্মত, রাসূলুল্লাহ (ﷺ) (ﷺ) ইরশাদ করেন: “মুমিনদের পরস্পরের মাঝে দয়া, ভালবাসা ও সুসম্পর্কের উপমা একটি শরীরের মতই, যখন এর একটি অঙ্গব্যথা পায় তখন সারা শরীরে জ্বর এবং অনিদ্রার শিকার হয়ে যায়।”\n\nতথ্যসূত্রঃ শরহে সুন্নাহ লিল বাগভী, কিতাবুল বিররে ওয়াস সিলাহ, হাদীস নং- ৩৩৫৩, ৬/৪৫৩।\n\nহযরত সায়্যিদুনা সুলায়মান বিন আহমদ তাবারানী (رحمة الله) বলেন: আমি স্বপ্নে নবীয়ে করীম, রউফুর রহীম (ﷺ) এর যিয়ারত লাভে ধন্য হই, তখন আমি এই (উক্ত) হাদীস সম্পর্কে জিজ্ঞাসা করলাম, প্রিয় নবী (ﷺ)  আমাকে তিনবার হাতের ইশারা করে ইরশাদ করলেন: “এটি বিশুদ্ধ”।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, এক ব্যক্তি প্রিয় নবী (ﷺ), রাসূলে আরাবী (ﷺ), হুযুর পুরনূর (ﷺ) এর দরবারে আরয করলাে: “ইয়া রাসূলুল্লাহ (ﷺ)! কোন আমলটি উত্তম?” নবী করীম, হুযুর পুরনূর (ﷺ) ইরশাদ করলেন: “আপন মুসলমান ভাইকে খুশি করা বা তার ঋণ পরিশােধ করে দেয়া অথবা তাকে আহার করানাে।”\n\nতথ্যসূত্রঃ শুয়াবুল ঈমান লিল বায়হাকী, বাবু ফিত তাউন আলাল বিররে ওয়াত তাকওয়া, হাদীস নং- ৭৬৭৮, ৬/১২৩।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, প্রিয় রাসূল (ﷺ), রাসূলে আরাবী (ﷺ) ইরশাদ করেন: “এক মুমিন অপর মুমিনের আয়না স্বরূপ। মুমিন পরস্পর ভাই ভাই। যেখানেই সাক্ষাত হয়, তাকে ক্ষতি থেকে বাঁচায় আর অবর্তমানে তার নিরাপত্তা বিধান করে।”\n\nতথ্যসূত্রঃ সুনানে আবী দাউদ, কিতাবুল \u0027আদব, হাদীস নং- ৪৯১৮, ৪/৩৬৫।\n\n▶ হযরত সায়্যিদুনা আব্দুল্লাহ্ ইবনে ওমর (رضي الله عنه) থেকে বর্ণিত, একদা প্রিয় আক্বা, মক্কী মাদানী মুস্তফা (ﷺ) সাহাবায়ে কিরামদের (رضي الله عنه) নিকট জিজ্ঞাসা করলেন: “আমাকে এমন বৃক্ষ সম্পর্কে বলাে, যা মুসলমান পুরুষের সাথে সামঞ্জস্য রাখে এবং এর পাতা ঝরে যায় না, যা আল্লাহ তায়ালার আদেশে সর্বদা ফল দিতে থাকে।” হযরত সায়্যিদুনা আব্দুল্লাহ্ ইবনে ওমর (رضي الله عنه) বলেন: আমার মনে ধারণা হলাে, তা খেজুরের বৃক্ষই হবে, কিন্তু আমি আমিরুল মুমিনিন হযরত সায়্যিদুনা আবু বকর সিদ্দীক ও আমিরুল মুমিনিন হযরত সায়্যিদুনা ওমর ফারুক (رضي الله عنه) এর উপস্থিতিতে বলা উচিত মনে করলাম না। যখন তাঁরা উভয়েও বললেন না, তখন নবী করীম (ﷺ) স্বয়ং ইরশাদ করেলন: “তা হলাে খেজুর বৃক্ষ।”\n\nতথ্যসূত্রঃ মুসনাদিল বাহার, মুসনাদে আব্দুল্লাহ ইবনে আব্বাস, হাদীস নং- ৫৭১৪, ২/২৩৬\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, শাহানশাহে নবুয়ত, মুস্তফা জানে রহমত, রাসূলুল্লাহ (ﷺ) ইরশাদ করেন: “যে ব্যক্তি কোন মুমিনের মেহমানদারি করে কিংবা তার অভাব তার জন্য সহজ করে দেয়, তবে আল্লাহ তায়ালা তাঁর দয়াময় দায়িত্ব হলাে, তাকে জান্নাতে সেবক দান করবেন।”\n\nতথ্যসূত্রঃ হিলইয়াতুল আউলিয়া, ইয়াজিদ বিন আবান রাকাশি, হাদীস নং-৩১৭৩, ৩/৬২।\n"},{"1":"অন্যের দুঃখ-কষ্ট লাঘব করার ফযীলত","2":"অন্যের দুঃখ-কষ্ট লাঘব করার ফযীলতঃ\n\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, নবী করীম, রউফুর রহীম, হুযুর পুরনুর (ﷺ) ইরশাদ করেন: “নিশ্চয় আল্লাহ তায়ালা দুর্দশাগ্রস্তদের সাহায্য করাকে পছন্দ করেন।”\n\nতথ্যসূত্রঃ আল মুসনাদে লিইবনে ইয়ালা মাসলি, হাদীস সা’দ বিন সুনান আন আনাস, হাদীস নং- ৪২৮০, ৩/৪৫২\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, নবীয়ে আকরাম, নূরে মুজাসসাম (ﷺ) ইরশাদ করেন: “যে ব্যক্তি কোন দুর্দশাগ্রস্তের সাহায্যে এগিয়ে আসে, আল্লাহ তায়ালা তার জন্য ৭৩টি নেকী লিখে দেন। একটি নেকী দিয়ে আল্লাহ তায়ালা তার দুনিয়া ও আখিরাতকে সজ্জিত করে দেন আর অবশিষ্ট নেকীগুলাে তার মর্যাদা বৃদ্ধির মাধ্যম হয়।”\n\nতথ্যসূত্রঃ আল মুসনাদে লিইবনে ইয়ালা মাসলি, হাদীস সা\u0027দ বিন সুনান আন আনাস, হাদীস নং- ৪২৫, ৩/৪৪৫।\n\n▶ হযরত সায়্যিদুনা আবু সাঈদ খুদরী (رضي الله عنه) বর্ণনা করেন: একদা আমরা নবী করীম (ﷺ) এর সাথে সফরে ছিলাম, এক ব্যক্তি একটি দুর্বল বাহনে করে এলাে এবং সে তার বাহনটিকে ডানে বামে ঘুরাতে শুরু করলাে। নবী করীম (ﷺ) ইরশাদ করলেন: “যার নিকট অতিরিক্ত বাহন রয়েছে তা তাকে দিয়ে দাও, যার নিকট বাহন নাই এবং যার নিকট অবশিষ্ট খাবার রয়েছে তা তাকে খাইয়ে দাও, যার নিকট খাবার নাই। অনুরূপভাবে সম্পদের বিভিন্ন প্রকার সম্পর্কে বর্ণনা করলেন। অবশেষে আমরা অনুভব করলাম যে, অবশিষ্ট জিনিস থেকে কারােরই কিছু রেখে দেওয়ার কোন অধিকারই  নাই।\n\nতথ্যসূত্রঃ সুনানে আবী দাউদ, কিতাবুয যাকাত, বাবু হুকুকিল মাল, হাদীস নং-১৬৬৩, ২/১৭৫\n\n▶ হযরত সায়্যিদুনা আবু যর গিফারী (ﷺ) বলেন: আমি প্রিয় নবী (ﷺ) এর দরবারে আবেদন করলাম: \n- “ইয়া রাসূলুল্লাহ (ﷺ)! বান্দাকে কোন্ জিনিসটি দোযখ থেকে মুক্তি দিবে?”\n- ইরশাদ করলেন: “আল্লাহ তায়ালার উপর ঈমান আনা।” \n- আমি আবেদন করলাম: “ঈমানের সাথে কি কোন আমলও রয়েছে?” \n- ইরশাদ করলেন: “বান্দাকে আল্লাহ তায়ালা যে রিযিক দান করেছেন, তা থেকে কিছু না কিছু সদকা করতে থাকা।” \n- আমি আবেদন করলাম: “যদি সে যদি অভাবী হয়, দেয়ার জন্য কিছু না থাকে, তবে?” \n- ইরশাদ করলেন: “তবে সে নেকীর প্রতি দাওয়াত দিবে এবং গুনাহ থেকে নিষেধ করবে।”\n-আমি আবেদন করলাম: “ইয়া রাসূলুল্লাহ (ﷺ)! যদি সে গুছিয়ে কথা বলতে না পারে যেন নেকীর দাওয়াত দিবে এবং গুনাহ থেকে নিষেধ করবে, তবে?” \n- ইরশাদ করলেন: “কোন মুর্খের সাথে কোন নেকী করবে।” \n- আমি আবেদন করলাম: “যদি সে নিজেই মুর্খ হয়, কারাে সাথে নেকী করতে না পারে, তবে?” \n- ইরশাদ করলেন: “সে পরাজিতকে সাহায্য করবে।” অতঃপর ইরশাদ করলেন: “তুমি কি তােমার ভাইয়ের মাঝে এমন কোন ভাল কাজ রেখে যেতে চাও না, যা মানুষের দুর্দশা লাঘব করে?” \n- আমি আবেদন করলাম: “ইয়া রাসূলুল্লাহ (ﷺ)! এমন যে করবে সে কি জান্নাতে প্রবেশ করবে?” \n- ইরশাদ করলেন: “যে মুমিন বা মুসলমান এসব স্বভাব থেকে যেকোন স্বভাব গ্রহণ করবে, আমি তার হাত ধরে জান্নাতে প্রবেশ করিয়ে দিব।”\n\nতথ্যসূত্রঃ আল মু\u0027জামুল কবীর, হাদীস নং-১৬৫০, ২/১৫৬।\n"},{"1":"দুর্বলদের ভরণ পােষণ করার ফযীলত","2":"দুর্বলদের ভরণ পােষণ করার ফযীলতঃ\n\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, আল্লাহ তায়ালার প্রিয় হাবীব (ﷺ) ইরশাদ করেন: “বিধবা ও অনাথদের ভরণ-পােষণের জন্য চেষ্টাকারী আল্লাহ তায়ালার পথে জিহাদকারীর ন্যায়।”\n\nতথ্যসূত্রঃ সহীহ বুখারী, কিতাবুন নাফকাত, বাবু ফলিন নাফকাতি আলাল আহল, হাদীস নং- ৫৩৫৩, ৩/৫১১।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, রাসূল আকরাম (ﷺ), নূরে মুজাসসাম (ﷺ) ইরশাদ করেন: “বিধবা ও অনাথদের ভরণ-পােষণের চেষ্টাকারী আল্লাহ তায়ালার পথে জিহাদকারী মুজাহিদ কিংবা ঐ ব্যক্তির ন্যায়, যে ব্যক্তি দিনে রােযা রাখে, রাতে নামায পড়ে।”\n\nতথ্যসূত্রঃ আল মুসনাদ লিইমাম আহমদ বিন হাম্বল, মুসনাদে আবী হুরায়রা, হাদীস নং- ৮৭৪০, ৩/২৮৫।\n\n▶ হযরত সায়্যিদুনা জাবির (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: “যে ব্যক্তি (কোন মুসলমান মৃতের জন্য) কবর খনন করবে, আল্লাহ তায়ালা তার জন্য জান্নাতে ঘর তৈরি করবেন এবং সে কিয়ামত পর্যন্ত এর প্রতিদান পেতে থাকবে, যে ব্যক্তি মৃত ব্যক্তিকে গােসল দিলাে, সে গুনাহ থেকে এমনভাবে পবিত্র হয়ে যাবে, যেন তাকে আজই তার মা জন্ম দিয়েছে, যে ব্যক্তি মৃত ব্যক্তিকে কাফন পরিধান করালাে, আল্লাহ তায়ালা সেই ব্যক্তিকে মৃত ব্যক্তির কাপড়ের সম সংখ্যক জান্নাতী পােশাক পরিধান করাবেন, যে ব্যক্তি কোন দুর্দশাগ্রস্ত ব্যক্তিকে শান্তনা দেবে, আল্লাহ তায়ালা তাকে তাকওয়ার পােশাক পরিধান করাবেন এবং (যখন সে মারা যাবে তখন) রূহ সমূহের মধ্যে তার রূহের উপর রহমত অবতীর্ণ করবেন, যে ব্যক্তি কোন দূর্দশাগ্রস্ত ব্যক্তিকে সান্ত্বনা দিবে, আল্লাহ তায়ালা তাকে এমন দু’টি জান্নাতী হুল্লা (পােশাক) দান করবেন, যার মূল্য সমগ্র পৃথিবীও হতে পারে না, যে ব্যক্তি দাফন শেষ করা পর্যন্ত জানাযার সাথে চলবে, তবে আল্লাহ তায়ালা তার জন্য তিন কীরাত প্রতিদান লিখে দিবেন এবং এক কীরাত হলাে উহুদ পর্বতের চেয়েও বড়, যে ব্যক্তি কোন বিধবা কিংবা এতিমের ভরণ-পােষণের দায়িত্ব নিলাে, আল্লাহ তায়ালা তাকে আরশের ছায়ায় জায়গা দিবেন এবং জান্নাতে প্রবেশ করাবেন, যে ব্যক্তি রােযা রাখে বা মিসকিনকে আহার করায় এবং জানাযার সাথে চলে আর রােগী দেখতে যায়, তবে তাকে কোন গুনাহ স্পর্শ করবে না।”\n\nতথ্যসূত্রঃ মু\u0027জামুল আওসাত, হাদীস নং- ৯২৯২, ৬/৪২৯।\n"},{"1":"এতিমের ভরণ-পােষণ করার ফযীলত","2":"এতিমের ভরণ-পােষণ করার ফযীলতঃ\n\n\n▶ হযরত সায়্যিদুনা সুফিয়ান বিন ওয়াইনা (رضي الله عنه) থেকে বর্ণিত, রাসূলে আকরাম (ﷺ). শাহানশাহে বনী আদম (ﷺ) ইরশাদ করেন: “আমি এবং এতিমকে ভরণ-পােষণকারী যােক সে এতিমের আত্মীয় কিংবা অনাত্মীয় জান্নাতে এভাবে থাকবাে।” অতঃপর হযরত সুফিয়ান বিন ওয়াইনা (رضي الله عنه) নিজের হাতের আঙ্গুল দ্বারা ইশারা করেলেন।\n\nতথ্যসূত্রঃ আল আদবুল মুফরাদ, বাবু ফদলি মিন ইয়াউলু ইয়াতিমান বায়না আবওয়ায়হু, হাদীস নং- ১৩৩, ৫৮ পৃষ্ঠা।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, নবী করীম, রউফুর রহীম (رضي الله عنه) ইরশাদ করেন: “মুসলমানদের ঘরগুলাের মধ্যে সর্বোত্তম ঘর সেটি, যাতে এতিমের সাথে সদ্ব্যবহার করা হয় এবং মুসলমানদের ঘরগুলাের মধ্যে সবচেয়ে নিকৃষ্ট ঘর সেটি, যাতে এতিমদের সাথে অসদাচরণ করা হয়। অতঃপর নবী করীম, রউফুর রহীম (رضي الله عنه) ইরশাদ করলেন: “আমি এবং এতিমের ভরণ পােষণকারী জান্নাতে এভাবে থাকবাে।” অতঃপর শাহাদাত ও মধ্যমা আঙ্গুলদ্বয় একত্র করলেন।\n\nতথ্যসূত্রঃ আল আদবুল মুফরাদ, হাদীস নং-১৩৭, ৫৮ পৃষ্ঠা।\n\n▶ হযরত সায়্যিদুনা আবু মুসা আশআরী (رضي الله عنه) থেকে বর্ণিত, প্রিয় নবী (ﷺ). হুযুর পুরনূর (ﷺ) ইরশাদ করেন: “যে দস্তরখানায় এতিম থাকে শয়তান সেই দস্তরখানার নিকটেও আসে না।”\n\nতথ্যসূত্রঃ মাজমাউয যাওয়ায়িদ, কিতাবুল বিররে ওয়াস সিলাহ, হাদীস নং- ১৩৫১২, ৮/২৯৩।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: “সেই সত্তার শপথ, যিনি আমাকে সত্য সহকারে প্রেরণ করেছেন! আল্লাহ পাক কিয়ামতের দিন। সেই ব্যক্তিকে শাস্তি দিবেন না, যে এতিমের প্রতি দয়া করলাে এবং তার সাথে কোমল ব্যবহার করলাে আর তার এতিম এবং দুর্বল অবস্থার উপর দয়া করলাে এবং আল্লাহ পাক আপন দয়ায় তাকে যে অঢেল সম্পদ দান করেছেন, সেই কারণে সে প্রতিবেশীদের সাথে অহংকার দেখায় না।”\n\nতথ্যসূত্রঃ আল মু\u0027জামুল আওসাত, হাদীস নং- ৮৮২৮, ৬/২৯৬।\n\n▶ হযরত সায়্যিদুনা আবু উমামা (رضي الله عنه) থেকে বর্ণিত, নবীয়ে রহমত, শফীয়ে উম্মত (ﷺ) ইরশাদ করেন: “যে ব্যক্তি এতিমের মাথায় হাত বুলিয়ে দেয়, আল্লাহ তায়ালা তাকে প্রতিটি চুলের পরিবর্তে একটি করে নেকী দান করেন এবং যার লালন-পালনে এতিম ছেলে বা মেয়ে রয়েছে চাই সেই এতিমের আত্মীয় হােক কিংবা অনাত্মীয়, তবে আমি এবং সে জান্নাতে এভাবে অবস্থান করবাে।” অতঃপর হুযুর (ﷺ) বৃদ্ধাঙ্গুল ও শাহাদাত আঙ্গুলদ্বয় মিলিয়ে দিলেন।\n\nতথ্যসূত্রঃ শুয়াবুল ঈমান লিল বায়হাকী, বাবু ফি রেহেমুস সগীর ওয়া তাকীরিল কবীর, হাদীস নং- ১১০৩৬, ৭/৪৮২।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, এক ব্যক্তি প্রিয় নবী (ﷺ) এর পবিত্র দরবারে এসে নিজের পাষাণ হৃদয়ের অভিযােগ করলাে, তখন হুযুর (ﷺ) ইরশাদ করেন: “যদি তুমি তােমার হৃদয়কে কোমল করতে চাও, তবে মিসকিনদের আহার করাও এবং এতিমের মাথায় স্নেহভরা হাত বুলিয়ে দাও।”\n\nতথ্যসূত্রঃ শুয়াবুল ঈমান লিল বায়হাকী, বাবু ফি রেহেমুস সগীর ওয়া তাণ্ডকীরিল কবীর, হাদীস নং- ১১০৩৪, ৭/৪৮২।\n\n▶ হযরত সায়্যিদুনা মালিক বিন আমর কুশাইরী (رضي الله عنه) থেকে বর্ণিত, নবী করীম, রউফুর রহীম, রাসূলে আরবী (ﷺ) ইরশাদ করেন: “যে ব্যক্তি কোন মুসলমান এতিমের লালন-পালনের ভার নেয়, এমনকি সেই এতিম অমুখাপেক্ষী হয়ে যায়, তবে আল্লাহ তায়ালা অবশ্যই তার জন্য জান্নাত অপরিহার্য করে দিন।”\n\nতথ্যসূত্রঃ আল মু\u0027জামুল কবীর, হাদীস নং- ৬৬৯, ১৯/৩০০।\n\n▶ হযরত সায়্যিদুনা জাব্ব আনসারী (رضي الله عنه) তাঁর পিতা থেকে বর্ণনা করেন: একটি ছেলে প্রিয় নবী (ﷺ). রাসূলে আরবী (ﷺ) কে। মসজিদে দেখে আরয করলাে: “ইয়া রাসূলুল্লাহ (ﷺ)! আপনার প্রতি শান্তি বর্ষিত হােক। আমি একজন এতিম ও অনাথ ছেলে এবং আমর মা অত্যন্ত গরীব ও অভাবী, আল্লাহ তায়ালা আপনাকে যা কিছু দান করেছেন তা থেকে আপনি আমাকেও কিছু দান করুন! আল্লাহ তায়ালা আপনার সন্তুষ্টি চান এমনকি আপনি সন্তুষ্ট হয়ে যাবেন।” হুযুর নবীয়ে আকরাম (ﷺ) ইরশাদ করলেন: “হে বংস! তােমার কথাগুলাে আবার বলল, তােমার মুখ দিয়ে তাে ফিরিশতারা বলছেন।” সে তার কথাগুলাে পুনরায় বললাে। অতঃপর প্রিয় নবী (ﷺ)  ইরশাদ করলেন: “রাসূলের (ﷺ) বংশের ঘরে যা কিছু আছে নিয়ে আসাে।”\n\nঅতএব একটি পাত্র (সবজির) আনা হলাে, যা ছিল এক মুষ্টির চেয়ে বেশি এবং দুইটির কম। নবীয়ে পাক (ﷺ) ইরশাদ করলেন: “হে বৎস! এটি নিয়ে যাও! এতে তােমার এবং তােমার মা ও বােনের দুপুর ও রাতের খাবার রয়েছে। আমি এতে বরকতের জন্য দোয়া করে তােমাদের সাহায্য করতে থাকবাে।” অতঃপর ছেলেটি সেখান থেকে বিদায় নিয়ে যখন মসজিদের দরজা পর্যন্ত এলাে তখন তার সাক্ষাৎ হযরত সায়্যিদুনা সা\u0027দ বিন আবি ওয়াক্কাস (رضي الله عنه) এর সাথে হলাে, তিনি তার মাথায় স্নেহভরা হাত বুলিয়ে দিলেন। বর্ণনাকারী বলেন: এ কথা জানিনা যে, তিনি তাকে কিছু দিয়েছিলেন কি না? যখন তিনি (رضي الله عنه) হুযুরে পাক (ﷺ) এর দরবারে এসে উপস্থিত হলেন, তখন হুযুর পুরনূর (ﷺ) ইরশাদ করলেন: “তুমি যখন এতিমটির সাথে সাক্ষাত করেছে, আমি কি তখন তােমাকে তার মাথায় হাত বুলাতে দেখিনি?” হযরত সায়্যিদুনা সা’দ বিন আবি ওয়াক্কাস (رضي الله عنه) আরজ করলেন: “কেন নয়?” প্রিয় নবী (ﷺ) ইরশাদ করলেন: “যে চুলগুলাের উপর তােমার হাত লেগেছে, তার পরিবর্তে তােমার জন্য নেকী রয়েছে।”\n\nহযরত সায়্যিদুনা আল্লামা আব্দুর রউফ মুনাভী (رحمة الله) এই হাদীসে পাকের আলােকে বলেন:“এই হাদীসে নিজের সন্তান এবং অপরের এতিম সন্তান ইত্যাদি সবাই অন্তর্ভুক্ত।” \n\nতথ্যসূত্রঃ ফয়যুল কদীর, ৮৬৯৬ নং হাদীসের পাদটিকা, ৬/১৭৪। হাদীসটি দ্বারা বুঝা যায় যে, এতিমের মাথায় হাত বুলানাে মুস্তাহাব।\n"},{"1":"বেওয়ারিশ শিশুদের শিক্ষা-দীক্ষা এবং বড় হওয়া পর্যন্ত তাদের জন্য ব্যয় করার ফযীলত","2":"বেওয়ারিশ শিশুদের শিক্ষা-দীক্ষা এবং বড় হওয়া পর্যন্ত তাদের জন্য ব্যয় করার ফযীলতঃ\n\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা (رضي الله عنه) থেকে বর্ণিত, নবীয়ে রহমত, শফীয়ে উম্মত (ﷺ) ইরশাদ করেন: “যে ব্যক্তি কোন শিশুর লালন-পালন করে, এমনকি সে \"লা ইলাহা ইল্লাল্লাহ\" বলা শুরু করে দেয়, তবে আল্লাহ তায়ালা ঐ ব্যক্তির কাছ থেকে হিসাব নিকাশ নিবেন না।”\n\nতথ্যসূত্রঃ আল মুজামুল আওসাত, হাদীস নং- ৪৮৬৫, ৩৭০।\n"},{"1":"উত্তম আচরণের ফযীলত","2":"উত্তম আচরণের ফযীলতঃ\n\n\n▶ হযরত সায়্যিদুনা আব্দুল্লাহ্ ইবনে ইয়াজিদ খিতমী (رضي الله عنه) থেকে বর্ণিত, রহমতে আলম, নূরে মুজাসসাম (ﷺ) ইরশাদ করেন: “প্রত্যেক নেক আমলই হলাে সদকা।”\n\nতথ্যসূত্রঃ আল মুসনাদ লিইমাম আহমদ বিন হাম্বল, হাদীস আব্দুল্লাহ বিন ইয়াজিদ খাতমী আনসারী, হাদীস নং-১৮৭৬৬, ৬/৪৫৪ ।\n\n▶ হযরত সায়্যিদুনা আব্দুল্লাহ্ ইবনে মাসউদ (رضي الله عنه) থেকে বর্ণিত, নবীয়ে আকরাম, নূরে মুজাস্সাম (ﷺ) ইরশাদ করেন: “প্রত্যেক নেক আমলই হলাে সদকা। তা ধনীর সাথে হােক কিংবা গরীবের সাথে।”\n\nতথ্যসূত্রঃ আল মু\u0027জামুল কবীর, হাদীস নং- ১০০৪৭, ১০/৯০।\n\n▶ হযরত সায়্যিদুনা আবু মুসা আশআরী (رضي الله عنه) থেকে বর্ণিত, রাসূলে আকরাম (ﷺ). শাহে বনী আদম (ﷺ) ইরশাদ করেন: “নেকী এবং গুনাহকে মানুষের জন্য সৃষ্টি করা হয়েছে। কিয়ামতের দিন তাদের দাঁড় করানাে হবে। যারা নেক আমল করেছে নেকীসমূহ তাদেরকে সুসংবাদ দিবে এবং তাদের সাথে মঙ্গলের ওয়াদা করবে, পক্ষান্তরে গুনাহ বলবে দূর হয়ে যাও, কিন্তু সে এর সামর্থ্য রাখবে না, বরং গুনাহের সাথে জড়িয়ে যাবে।”\n\nতথ্যসূত্রঃ আল মুসনাদ লিইমাম আহমদ বিন হাম্বল, হাদীস আবু মুসা আশআরী, হাদীস নং-১৯৫০৪, ৭/১২৩।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, নবীয়ে রহমত, শফীয়ে উম্মত (ﷺ) ইরশাদ করেন: “দুনিয়ায় নেক আমলকারী আখিরাতেও নেকীসমৃদ্ধ হবে এবং দুনিয়ায় মন্দ আমলকারী আখিরাতেও গুনাহ সমৃদ্ধ হবে।”\n\nতথ্যসূত্রঃ আল মু\u0027জামুল আওসাত, হাদীস নং-১৫৬, ১/১৫৬।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, হুযুর নবীয়ে করীম, রউফুর রহীম (ﷺ) ইরশাদ করেন: “তােমরা কি জানাে যে, সিংহ গর্জন করার সময় কী বলে?” সাহাবায়ে কিরামগণ (رضي الله عنه) আরয করলেন: “আল্লাহ তায়ালা ও তাঁর রাসূল (ﷺ)-ই ভাল জানেন।” নবী করীম (ﷺ) ইরশাদ করলেন: “সিংহ বলে: হে আল্লাহ তায়ালা! আমাকে তােমার কোন নেককার বান্দার উপর চড়াও করিও না।\n\nতথ্যসূত্রঃ আল ফিরদাউস বিমাসুরিল খাত্তাব, বাবুত তা, হাদীস নং- ২১৫৫, ১/২৯৭।\n\n▶ হযরত সায়্যিদুনা জাবির বিন আব্দুল্লাহ্ (رضي الله عنه) থেকে বর্ণিত, তাজেদারে মদীনা, হুযুর পুরনুর (ﷺ) উক্ত ইরশাদ করেন: “সদকা যদিও ৭০ হাজার হাত ঘুরে আসে তবুও সর্বশেষ লােকটির প্রতিদান সর্বপ্রথম সদকাকারীর সমান হবে।”\n\nতথ্যসূত্রঃ আল ফিরদাউস বিমাসুরিল খাত্তাব, বাবুল লাম, হাদীস নং- ৫১২৮, ২/১৯৯।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, প্রিয়। আক্বা, মক্কী মাদানী মুস্তফা (ﷺ) ইরশাদ করেন: “প্রতিদিন। সূর্যোদয়ের পর মানুষের প্রতিটি জোড়ার সদকা রয়েছে। যদি তােমরা দুজন বান্দার মাঝে ন্যায় বিচার করে দাও, তবে তাও সদকা। যদি তােমরা কাউকে বাহনে উঠতে সাহায্য করাে, তবে তাও সদকা। যদি কারাে সরঞ্জাম বাহনে উঠিয়ে দাও, তবে তাও সদকা। ভাল কথা বলাও সদকা। নামাযের জন্য প্রদত্ত প্রত্যেকটি পদক্ষেপও সদকা এবং রাস্তা থেকে কষ্টদায়ক বস্তু সরিয়ে দেওয়াও সদকা।”\n\nতথ্যসূত্রঃ সহীহ মুসলিম, কিতাবুয যাকাত, হাদীস নং- ১০০৯, ৫০৪ পৃষ্ঠা।\n\n▶ হযরত সায়্যিদুনা ওবাই বিন কা\u0027ব (رضي الله عنه) থেকে বর্ণিত, নবী করীম, রউফুর রহীম (ﷺ) আমার পাশ দিয়ে গমন করলেন, তখন আমার সাথে একজন লােক ছিলাে। নবীয়ে পাক (ﷺ) জিজ্ঞাসা করলেন: “হে ওবাই! সে কে?” আমি উত্তর দিলাম: “সে হচ্ছে আমার কাছ থেকে ঋণ গ্রহিতা। আমি তার কাছ থেকে ঋণ পরিশােধের দাবী করছি।” হুযুর (ﷺ) ইরশাদ করলেন: “হে ওবাই! তার সাথে সদ্ব্যবহার করাে।” এ কথাটি বলার পর হুযুর (ﷺ) নিজের কোন কাজে চলে গেলেন। যখন দ্বিতীয়বার আমার পাশ দিয়ে যাচ্ছিলেন, তখন ঐ লােকটি আমার সাথে ছিলাে না। জিজ্ঞাসা করলেন: “হে ওবাই! তুমি তােমার ঋণগ্রহীতা ভাইটির সাথে কেমন আচরণ করেছাে?” আমি আরয করলাম: “ইয়া রাসূলুল্লাহ (ﷺ)! সে ঋণ পরিশােধ করতে পারছিলাে না। সুতরাং আমি ঋণের এক তৃতীয়াংশ আল্লাহ তায়ালার ওয়াস্তে, এক তৃতীয়াংশ আপনার (ﷺ) ওয়াস্তে এবং অবশিষ্ট এক তৃতীয়াংশ আল্লাহ তায়ালার পক্ষ থেকে তাওহীদের আকীদা অর্জন করার সৌভাগ্য লাভের জন্য ক্ষমা করে দিয়েছি।” তখন নবী করীম, রউফুর রহীম (ﷺ) (আনন্দিত। হয়ে) তিনবার ইরশাদ করলেন: “আল্লাহ তায়ালা তােমাকে দয়া করুক, আমাকে এই বিষয়েরই নির্দেশ দেয়া হয়েছে।”\n\nঅতঃপর ইরশাদ করলেন: “হে ওবাই! নিশ্চয় আল্লাহ তায়ালা আপন সৃষ্টি থেকে কিছু লােককে কল্যাণের মাধ্যম বানিয়েছেন। কল্যাণ ও কল্যাণের কাজকে তাদের প্রিয় বানিয়ে দিয়েছেন। কল্যাণের প্রতি আগ্রহীদেরকে কল্যাণ অন্বেষণ করা সহজ করে দিয়েছেন এবং তাদের উপর বৃষ্টি দানের বর্ষণ করেছেন। সুতরাং কল্যাণ কামনাকারীদের উপমা সেই বৃষ্টির ন্যায়, যা আল্লাহ তায়ালা অনুর্বরভূমি ও অনাবৃষ্টির কারণে শুকিয়ে যাওয়া ভূমির উপর বর্ষণ করেন, সেই কারণে ভূমিতে এবং ভূমির অধিবাসীদের জীবন দান করেন এবং নিশ্চয় আল্লাহ তায়ালা সৃষ্টির মধ্যে ভালর বিরুদ্ধে শত্রুও সৃষ্টি করেছেন। অতঃপর ভাল এবং ভাল কাজগুলাে তাদের জন্য অপছন্দনীয় বানিয়ে দিয়েছেন আর তাদেরকে কল্যাণ কামনা করা থেকে বাধাগ্রস্থ করে দিয়েছেন, তাদের উপমা ঐ বৃষ্টির ন্যায়, যা আল্লাহ তায়ালা খরায় শুকনাে ভূমির উপর বর্ষণ হওয়া থেকে বারণ করে দিয়েছেন এবং সেই কারণে ভূমি ও ভূমির অধিবাসীদের জীবন বিপন্ন করে দিয়েছেন।”\n\nতথ্যসূত্রঃ আল মওসুআতু লি ইবনে আবিদ দুনিয়া, কিতাবু কাযায়িল হাওয়ায়িজ, হাদীস নং- ৪, ৪/১৪১।\n"},{"1":"নেক আমল করার ফযীলত","2":"নেক আমল করার ফযীলতঃ\n\n\n▶ হযরত সায়্যিদুনা জাবির (رضي الله عنه) থেকে বর্ণিত। তাজেদারে রিসালত, শাহানশাহে নবুয়ত, হুযুর (ﷺ) ইরশাদ করেন: নিশ্চয় আল্লাহ তায়ালা আমাকে সুন্দর চরিত্র ও নেক আমলকে পূর্ণতায় পৌঁছিয়ে দেয়ার জন্য প্রেরণ করেছেন।\n\nতথ্যসূত্রঃ আল মু\u0027জামুল আওসাত, হাদীস নং- ৬৮০৫, ৫/১৫৩।\n\n▶ হযরত সায়্যিদুনা জাবির (رضي الله عنه) থেকে বর্ণিত, হুযুর নবীয়ে আকরাম, নূরে মুজাসসাম (ﷺ) ইরশাদ করেন: নিশ্চয় আল্লাহ তায়ালা নেক ও উত্তম কাজগুলােকে পছন্দ করেন এবং মন্দ কাজগুলােকে অপছন্দ করেন।\n\nতথ্যসূত্রঃ শুয়াবুল ঈমান লিল বায়হাকী, বাবু ফি হুসনিল হুলক, হাদীস নং-৮০১২, ৬/২৪১।\n\n▶ হযরত সায়্যিদুনা ওসমান বিন আফফান (رضي الله عنه) থেকে বর্ণিত, মদীনার তাজেদার, রাসূলদের সরদার (ﷺ) ইরশাদ করেন: আল্লাহ তায়ালার ১১৭টি চারিত্রিক গুণ রয়েছে। \nযে বান্দা এর মধ্য থেকে কোন একটি গুণকেও নিজের চরিত্রে প্রতিফলন করবে, আল্লাহ তায়ালা তাকে অবশ্যই জান্নাতে প্রবেশ করবেন।\n\nতথ্যসূত্রঃ মুসনাদে আবী দাউদ তিয়ালসি, ১ম অংশ, হাদীসের ওসমান বিন আফফান, ১৪ পৃষ্ঠা।\n\n▶ হযরত সায়্যিদুনা আবু সাঈদ খুদরী (رضي الله عنه) থেকে বর্ণিত, আল্লাহর প্রিয় হাবীব (ﷺ) ইরশাদ করেন: আল্লাহ তায়ালার নিকট একটি ‘লওহ\u0027 রয়েছে, যাতে ৩১৫টি চারিত্রিক বৈশিষ্ট্য রয়েছে। আল্লাহ তায়ালা ইরশাদ করেন: যে ব্যক্তি এর মধ্য থেকে কোন একটির উপর আমল করবে এবং আমার সাথে কাউকে অংশীদার করবে না, তবে আমি তাকে জান্নাতে প্রবেশ করাবাে।\n\nতথ্যসূত্রঃ ওমদাতুল ক্বারী শরহে সহীহ বুখারী, কিতাবুল ঈমান, ৯নং হাদীনের পাদটিকা, ১/১৯৬।\n\n▶ বর্ণিত আছে, প্রিয় নবী (ﷺ). রাসূলে আরবী (ﷺ)  ইরশাদ করেন: “ঈমানের ৩৩৩টি গুণাবলী রয়েছে। যে এর মধ্য থেকে কোন একটির উপরও আমল করবে, সে জান্নাতে প্রবেশ করবে।”\n\nতথ্যসূত্রঃ মা\u0027রিফাতে সাহাবা লিআবী নাইম, নম্বর- ১৯৪৩, ওবাইদ আবু আব্দুর রহমান, হাদীস নং- ৪৮০৬, ৩/৩২৮।\n"},{"1":"মুসলমানদের উপর অত্যাচার করার নিন্দা","2":"মুসলমানদের উপর অত্যাচার করার নিন্দাঃ\n\n\n▶ হযরত সায়্যিদুনা ওকবা বিন আমের (رضي الله عنه) থেকে বর্ণিত, প্রিয় নবী (ﷺ) হুযুর পুরনুর (ﷺ) ইরশাদ করেন: যখন তােমরা দেখবে যে, আল্লাহ তায়ালা কোন বান্দাকে গুনাহ করা সত্ত্বেও (নেয়ামত) দান করে যাচ্ছেন, তবে তা আল্লাহ তায়ালার পক্ষ থেকে তার জন্য এটি শৈথিল্য (অবকাশ)। \n\nঅতঃপর প্রিয় নবী (ﷺ) এই আয়াতে মােবারাকা তিলাওয়াত করলেন:\n\n[কানযুল ঈমান থেকে অনুবাদ]\n\"অতঃপর তাদেরকে যেসব উপদেশ দেওয়া হয়েছিল তা যখন তারা ভুলে গেল, তখন আমি তাদের জন্য সব ধরনের দরজাসমূহ খুলে দিলাম। এক পর্যায়ে তারা যখন সেসবে খুশি হল যা তারা পেয়েছে, আমি তখন হঠাৎ করে তাদেরকে পাকড়াও করে নিলাম। এখন তারা হতাশায় ভুগছে। অতএব, অত্যাচারীদের মূল উৎপাটন করে দেওয়া হল। আর সমস্ত প্রশংসা সমগ্র বিশ্বজগতের প্রতিপলক আল্লাহরই।\" [পারা ৭, সুরা আনআম, আয়াত ৪৪, ৪৫]\n\nতথ্যসূত্রঃ আল মুসনাদ লিইমাম আহমদ বিন হাম্বল, হাদীসে ওকবা বিন আমের জাহনী, হাদীস নং- ১৭৩১৩, ৬/১২২।\n\n▶ হযরত সায়্যিদুনা আম্মার বিন ইয়াসির (رضي الله عنه) বলেন: আল্লাহ তায়ালার রহমত থেকে নিরাশ হওয়া, তাঁর সাহায্য থেকে হতাশ হওয়া এবং তাঁর গােপন ব্যবস্থাপনাকে ভয় না করা, কবীরা গুনাহের অন্তর্ভুক্ত। \n\nতথ্যসূত্রঃ শুয়াবুল ঈমান লিল বায়হাকী, বাবু ফির রিজা মিনাল্লাহি, হাদীস নং- ১০৫০, ২/২০।\n\n▶ হযরত সায়্যিদুনা খুযাইমা বিন ছাবিত (رضي الله عنه) থেকে বর্ণিত, তাজেদারে রিসালত, শাহানশাহে নবুয়ত, রাসূলুল্লাহ (ﷺ) ইরশাদ করেন: মজলুমের বদদোয়া থেকে বেঁচে থাকো। কেননা তা আসমানে উঠিয়ে নেয়া হয় এবং আল্লাহ তায়ালা ইরশাদ করেন: “(হে মজলুম!) আমার সম্মান ও মহত্বের শপথ, আমি অবশ্যই তােমাকে সাহায্য করবাে, যদিও কিছুটা দেরীতে হয়।”\n\nতথ্যসূত্রঃ আল মু\u0027জামুল কবীর, হাদীস নং- ৩৭১৮, ৪/৮৪।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: মজলুমের বদদোয়া থেকে বেঁচে থাকো, যদি সে কাফিরও হােক না কেন, কেননা তার কুফর তাে তার প্রাণের সাথে সম্পৃক্ত।\n\nতথ্যসূত্রঃ আত তারগীব ওয়াত তারহিব, কিতাবুল কাযা, হাদীস নং- ৩৪১৫, ৩/১৪২।\n\n▶ হযরত সায়্যিদুনা জাবির (رضي الله عنه) থেকে বর্ণিত, রহমতে আলম, নূরে মুজাস্সাম, রাসূলে আকরাম (ﷺ) ইরশাদ করেন: অত্যাচার কিয়ামতের দিন অন্ধকার হবে।\n\nতথ্যসূত্রঃ সহীহ মুসলিম, কিতাবুল বিররে ওয়াস সিলাহ, বাবু তাহরিমিল যুলম, হাদীস নং- ২৫৭৮, ১৩৯৪ পৃষ্ঠা।\n\n▶ হযরত সায়্যিদুনা ইবনে আব্বাস (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: তােমাদের প্রতিপালক ইরশাদ করেন: \"আমার সম্মান ও মহত্বের শপথ। আমি অত্যাচারি থেকে অবশ্যই প্রতিশােধ গ্রহণ করবাে। শীঘ্রই কিংবা বিলম্বে। এবং তার কাছ থেকেও অবশ্যই প্রতিশােধ নেব যে মজলুমকে দেখলাে কিন্তু ক্ষমতা থাকা সত্ত্বেও তাকে সাহায্য করেনি।\"\n\nতথ্যসূত্রঃ আল মু\u0027জামু আওসাত, হাদীস নং- ৩৬, ১/২০।\n"},{"1":"মুসলমান ভাইয়ের পক্ষে জায়িয সুপারিশ করার ফযীলত","2":"মুসলমান ভাইয়ের পক্ষে জায়িয সুপারিশ করার ফযীলতঃ\n\n\n▶ হযরত সায়্যিদুনা আবু মুসা আশআরী (رضي الله عنه) থেকে বর্ণিত, সুন্দর চরিত্রের আধার, আল্লাহ পাকের প্রিয় হাবীব (ﷺ) ইরশাদ করেন: যখন কোন ব্যক্তি আবেদন নিয়ে আসে, তবে তার পক্ষে সুপারিশ করাে। যাতে তুমি প্রতিদান পাও আর আল্লাহ তায়ালা যদি চান, তবে তাঁর নবীর মুখ দিয়ে ফায়সালা করিয়ে দিবেন।\n\nতথ্যসূত্রঃ সহীহ বুখারী, কিতাবুয যাকাত, হাদীস নং- ১৪৩২, ১/৪৮৩।\n\n▶ হযরত সায়্যিদুনা সামুরা বিন জুনদুব (رضي الله عنه) থেকে বর্ণিত, খাতামুল মুরসালীন, রাহমাতুল্লিল আলামীন, \n- রাসূলুল্লাহ (ﷺ) ইরশাদ করেন: সর্বোত্তম সদকা হলাে মুখের সদকা।\n- সাহাবায়ে কিরামগণ (رضي الله عنه) আরয করলেন: ইয়া রাসূলুল্লাহ (ﷺ)! মুখের সদকা কী? \n- ইরশাদ করলেন: তােমার সেই সুপারিশ যা দ্বারা কোন কয়েদী মুক্তি পেলাে, কারাে জীবন বেঁচে গেল। এবং কোন কল্যাণ তােমার ভাইয়ের দিকে বাড়িয়ে দাও এবং তার কাছ থেকে কোন বিপদ দূর করাে।\n\nতথ্যসূত্রঃ শুয়াবুল ঈমান, বাবু ফি \u0027তান আলাল বিররে ওয়াত তাকওয়া, হাদীস নং- ৭৬৮৩, ৬/১২৪।\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা (رضي الله عنه) থেকে বর্ণিত, হুযুরে আকরাম, নূরে মুজাসসাম (ﷺ) ইরশাদ করেন: যে ব্যক্তি তার কোন মুসলমান ভাইয়ের কোন ভাল কাজে কিংবা কোন সমস্যা সমাধানের জন্য বাদশার নিকট সুপারিশ করবে, তবে আল্লাহ তায়ালা পুলসিরাত অতিক্রম করতে যে দিন পা পিছলে যাওয়ার উপক্রম হবে, তখন তাকে সাহায্য করবেন।\n\nতথ্যসূত্রঃ আল মুজামুল আওসাত, হাদীস নং- ৩৫৭৭, ২/৩৭৪।\n\n▶ হযরত সায়্যিদুনা আবু সাঈদ খুদরী (رضي الله عنه) থেকে বর্ণিত, সায়্যিদে আলম, নূরে মুজাস্সাম (ﷺ) ইরশাদ করেন: অত্যাচারি শাসকের সম্মুখে সত্য কথা বলা অনেক বড় জিহাদ।\n\nতথ্যসূত্রঃ সুনানে তিরমিযী, কিতাবুল ফিতন, বাবু মাজা আফযালুল জিহাদ, হাদীস নং- ২১৮১, ৪/৭২।\n"},{"1":"মুসলমানদের সম্মান রক্ষা এবং তাদের সাহায্য করার ফযীলত","2":"মুসলমানদের সম্মান রক্ষা এবং তাদের সাহায্য করার ফযীলতঃ\n\n\n▶ হযরত সায়্যিদুনা আবু দারদা (رضي الله عنه) থেকে বর্ণিত, রহমতে আলম, নূরে মুজাস্সাম (ﷺ) ইরশাদ করেন: যে তার মুসলমান ভাইয়ের সম্মান রক্ষা করবে, আল্লাহ তায়ালা কিয়ামতের দিন জাহান্নামের আগুন থেকে তাকে রক্ষা করবেন। \n\nঅতঃপর প্রিয় নবী (ﷺ) এই আয়াতে মােবারাকা তিলাওয়াত করলেন: \n[কানযুল ঈমান থেকে অনুবাদ] \"আর আমার অনুগ্রহের যিম্মায় রয়েছে মুমিনদের সাহায্য করা।” \n(পারা ২১, সূরা রােম, আয়াত ৪৭) \n\nতথ্যসূত্রঃ মিশকাতুল মাসাবিহ, কিতাবুল আদব, হাদীস নং- ৪৯৮২, ২/২১৫।\n\n▶ হযরত সায়্যিদুনা ইমরান বিন হােছাইন (رضي الله عنه) থেকে বর্ণিত, নবীয়ে মুকাররাম, নূরে মুজাস্সাম (ﷺ) ইরশাদ করেন: যে তার ভাইকে সাহায্য করার সামর্থ্য রাখে এবং তার অবর্তমানে তাকে সাহায্য করে, তবে আল্লাহ তায়ালা দুনিয়া ও আখিরাতে তাকে সাহায্য করবেন।\n\nতথ্যসূত্রঃ আল বাহরুষ আখারিল মারুফ বিমাসনাদিল বাযযার, মুসনাদে ইমরান বিন হােছাইন, হাদীস নং- ৩৫৪২, ৯/৩১।\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, রাসূলে আকরাম (ﷺ) শাহে বনী আদম (ﷺ) ইরশাদ করেন: যে তার ভাইয়ের অবর্তমানে তাকে সাহায্য করে, তবে আল্লাহ তায়ালা তাকে দুনিয়া ও আখিরাতে সাহায্য করবেন।\n\nতথ্যসূত্রঃ শুয়াবুল ঈমান লিল বায়হাকী, বাবু ফিত তাআউন আলাল বিররে ওয়াত তাকওয়া, হাদীস নং-৭৬৩৭, ৬/১১১।\n\n▶ হযরত সায়্যিদুনা জাবির বিন আব্দুল্লাহ্ এবং হযরত সায়্যিদুনা আবু তালহা (رضي الله عنه) থেকে বর্ণিত, নবীয়ে রহমত, শফীয়ে উম্মত (ﷺ) ইরশাদ করেন: যে ব্যক্তি কোন মুসলমাকে এমন স্থানে সাহায্য করা ছেড়ে দিলাে, যেখানে তার অসম্মান হচ্ছে। তবে আল্লাহ তায়ালা সেই ব্যক্তিকেও এমন জায়গায় সাহায্য করবেন না, যেখানে সে সাহায্য প্রার্থী হবে। এবং যে ব্যক্তি কোন মুসলমানকে এমন জায়গায় সাহায্য করে যেখানে তার অসম্মান হচ্ছে এবং তাকে অপমানিত করা হচ্ছে। তবে আল্লাহ তায়ালা তাকে এমন জায়গায় সাহায্য করবেন, যেখানে সে সাহায্য প্রার্থী হবে।\n\nতথ্যসূত্রঃ সুনানে আবু দাউদ, কিতাবুল আদব, হাদীস নং- ৪৮৮৪, ৪/৩৫৫।\n\n▶ হযরত সায়্যিদুনা সাহাল বিন মুয়ায বিন আনাস জুহানী (رضي الله عنه) থেকে বর্ণিত, নবীয়ে করীম, রউফুর রহীম (ﷺ) ইরশাদ করেন: যে ব্যক্তি কোন মুসলমানকে (তার সম্মান) সেই মুনাফিক থেকে রক্ষা করে, যে তার অবর্তমানে তার নিন্দা করে যাচ্ছিল। তবে আল্লাহ তায়ালা (কিয়ামতের দিন) তার পক্ষ থেকে একজন ফিরিশতা প্রেরণ করবেন, যে তাকে জাহান্নামের আগুন থেকে রক্ষা করবে। এবং যে ব্যক্তি কোন মুসলমানকে তুচ্ছ ও অপমানিত করার উদ্দেশ্য কোন কথা বললাে, তবে আল্লাহ তায়ালা তাকে জাহান্নামের পুলের উপর আটকে রাখবেন। এমনকি সে কথিত কথার সমর্থন করে (অর্থাৎ তার কথিত কথার পক্ষে কোন প্রমাণ নিয়ে আসে)।\n\nতথ্যসূত্রঃ আল মু\u0027জামুল কবীর, হাদীস নং- ৪৩৩, ২০/১৯৪।\n"},{"1":"মানুষকে ভালবাসার ফযীলত","2":"মানুষকে ভালবাসার ফযীলতঃ\n\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, মদীনার তাজেদার, রাসূলদের সরদার (ﷺ) ইরশাদ করেন: ঈমানের পর সবচেয়ে উত্তম আমল হচ্ছে মানুষকে ভালবাসা।\n\nতথ্যসূত্রঃ জামেয়েল আহাদীসে লিস সুয়ুতী, হরফিল হামযা মাআল ফা, হাদীস নং- ৩৪৯৫, ২/১৩।\n\n▶ হযরত সায়্যিদুনা আব্দুল্লাহ্ ইবনে ওমর (رضي الله عنه) থেকে বর্ণিত, প্রিয় আক্বা, মক্কী মাদানী মুস্তফা (ﷺ) ইরশাদ করেন: মধ্যমপন্থায় ব্যয় করা অর্ধেক জীবন ধারণের উপকরণ। মানুষকে ভালবাসা অর্ধেক বুদ্ধিমত্তা। এবং ভাল প্রশ্ন করা জ্ঞানের অর্ধেক।\n\nতথ্যসূত্রঃ শুয়াবুল ঈমান লিল বায়হাকী, বাবু ফিল ইজ্ঞিসাদ ফিন নাফকা..., হাদীস নং- ২৫২৮, ৫/২৫৪।\n\n▶ হযরত সায়্যিদুনা জাবির (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: মানুষের সাথে উফুল্লচিত্তে সাক্ষাৎ করা সদকা স্বরূপ।\n\nতথ্যসূত্রঃ শরহে সহীহ বুখারী লি ইবনে বতাল, কিতাবুল আদব, বাবুল মাদারাতি মাআন নাস, ৯/৩০৫।\n"},{"1":"আল্লাহর রাস্তার সৈন্যদের সাহায্য করার ফযীলত","2":"আল্লাহর রাস্তার সৈন্যদের সাহায্য করার ফযীলতঃ\n\n\n▶ হযরত সায়্যিদুনা যায়েদ বিন খালিদ (رضي الله عنه) বর্ণনা করেন: যে ব্যক্তি মুজাহিদদের মালামাল ইত্যাদির ব্যবস্থা করবে, তার প্রতিদানও মুজাহিদেরই ন্যায়। এবং যে ব্যক্তি মুজাহিদের পরিবারকে দেখাশােনা করলাে, তার প্রতিদানও মুজাহিদের ন্যায়।\n\nতথ্যসূত্রঃ সহীহ ইবনে হাব্বান, কিতাবুস সেয়র, বাবু ফসলিজ জিহাদ, হাদীস নং- ৪৬১৩, ৭৭১।\n\n▶ হযরত সায়্যিদুনা যায়েদ বিন খালিদ (رضي الله عنه) থেকে বর্ণিত, তাজেদারে রিসালত, শাহানশাহে নবুয়ত, হুযুর (ﷺ) ইরশাদ করেন: যে ব্যক্তি মুজাহিদকে জিহাদে যাওয়ার জন্য পাথেয় ব্যবস্থা করে দিলাে, তবে নিশ্চয় সে যেনাে (নিজেই) জিহাদ করলাে। এবং যে ব্যক্তি মুজাহিদের পরিবারকে ভালভাবে দেখাশুনা করলাে, তবে সেও জিহাদকারীর ন্যায় সাওয়াব পাবে।\n\nতথ্যসূত্রঃ সহীহ মুসলিম, কিতাবুল ইমারা, হাদীস নং- ১৮৯৫, ১০৫০ পৃষ্ঠা।\n"},{"1":"হাজীকে সাহায্য করার ফযীলত","2":"হাজীকে সাহায্য করার ফযীলতঃ\n\n\n▶ হযরত সায়্যিদুনা জাবির (رضي الله عنه) থেকে বর্ণিত, নবী করীম, হুযুর পুরনূর (ﷺ) ইরশাদ করেন: আল্লাহ তায়ালা একটি হজ্বের কারণে তিনজন ব্যক্তিকে জান্নাতে প্রবেশ করাবেন:\n\n(১) মৃত ব্যক্তি\n(২) তার পক্ষ থেকে হজ্ব পালনকারী এবং\n(৩) অসিয়ত পূরণকারী।\n\nতথ্যসূত্রঃ সুনানে কুবরা লিল বায়হাকী কিতাবুল হজ্ব, হাদীস নং- ৯৮৫৫, ৫/২৯৩।\n"},{"1":"রােযাদারকে ইফতার করানাের ফযীলত","2":"রােযাদারকে ইফতার করানাের ফযীলতঃ\n\n\n▶ হযরত সায়্যিদুনা যায়েদ বিন খালিদ (رضي الله عنه) থেকে বর্ণিত। নবীয়ে আকরাম, নূরে মুজাসসাম (ﷺ) ইরশাদ করেন: যে ব্যক্তি রােযাদারকে ইফতার করালাে কিংবা কোন মুজাহিদকে জিহাদে যাওয়ার পাথেয় ব্যবস্থা করে দিলাে, তবে সেও (রােযা ও জিহাদের) সাওয়াব পাবে এবং তাদের প্রতিদানেও কোনরূপ কমতি হবে না।\n\nতথ্যসূত্রঃ আল মুসান্নিফ লি ইবনে আবী শেয়বা, কিতাবুজ জিহাদ, হাদীস নং- ২৫১, ৪/৫৯৯।\n\n▶ হযরত সায়্যিদুনা সালমান ফারসী (رضي الله عنه) থেকে বর্ণিত, আল্লাহর প্রিয় হাবীব (ﷺ) ইরশাদ করেন: যে ব্যক্তি হালাল উপার্জন থেকে কোন রােযাদারকে ইফতার করায়, তবে ফিরিশতারা পুরাে রমযান মাস তার জন্য মাগফিরাতের দোয় করতে থাকে। এবং শবে কদরে হযরত জিব্রাঈল আমীন (আঃ) সেই ব্যক্তির সাথে মুসাফাহা করবেন। এবং যে ব্যক্তির সাথে হযরত জিব্রাঈল আমীন (আঃ) মুসাফাহা করেন তার অন্তর কোমল এবং চোখের পানি অধিক হয়ে যায়। \n\n- এক ব্যক্তি আরজ করলাে: ইয়া রাসূলুল্লাহ (ﷺ) ! যদি কারাে এতটুকুও না থাকে, তবে? \n- ইরশাদ করলেন: “শুধু এক গ্রাস বা এক টুকরাে রুটি হলেও। \n- আরেকজন আরয করলাে: ইয়া রাসূলুল্লাহ (ﷺ)! যদি কারাে নিকট তাও না থাকে, তবে?\n- ইরশাদ করলেন: এক চুমুক দুধের লাচ্ছি হলেও। \n- আরেকজন ব্যক্তি আরয করলাে: ইয়া রাসূলুল্লাহ (ﷺ)! যদি তাও না থাকে, তবে? \n- নবী করীম, রউফুর রহীম (ﷺ) ইরশাদ করলেন: এক চুমুক পানি দিয়ে হলেও ইফতার করিয়ে দাও (তখনও এই সাওয়াব পাবে)।\n "},{"1":"ছােটদের উপর স্নেহ, বড়দের প্রতি শ্রদ্ধা এবং ওলামাদের সম্মান করার ফযীলত","2":"ছােটদের উপর স্নেহ, বড়দের প্রতি শ্রদ্ধা এবং ওলামাদের সম্মান করার ফযীলতঃ\n\n\n▶ হযরত সায়্যিদুনা ওবাদা বিন ছামিত (رضي الله عنه) বর্ণনা করেন: আমি নবীয়ে আকরাম, নূরে মুজাসসাম (ﷺ) কে ইরশাদ করতে শুনেছি, যে ব্যক্তি আমাদের বড়দের সম্মান, ছােটদের স্নেহ করে না এবং আমাদের আলেমদের হক সম্পর্কে জানে না (অর্থাৎ তাদের সম্মান করে না) সে আমার উম্মতের অন্তর্ভুক্ত নয়।\n\nতথ্যসূত্রঃ আল মুসনাদ লিল ইমাম আহমদ বিন হাম্বল, হাদীস ওবাদা বিন সামিত, হাদীস নং- ২২৮১৯, ৮/৪১২।\n\n▶ হযরত সায়্যিদুনা সাবাহ (رضي الله عنه) তাঁর দাদা থেকে বর্ণনা করেন: প্রিয় নবী (ﷺ). রাসূলে আরবী (ﷺ) ইরশাদ করেন: সাদা চুল সম্পন্ন মুসলমান এবং কোরআনের ধারকগণ (অর্থাৎ আলিম ও হাফিয) যারা কোরআন নিয়ে বাড়াবাড়ি করে না, তা এড়িয়েও চলে না। তাদেরকে সম্মান করা আল্লাহ তায়ালাকেই সম্মান করার ন্যায়।\n\nতথ্যসূত্রঃ সুনানে আবী দাউদ, কিতাবুল আদব, বাবু ফি তানযিলিন নাস মানাযিলহুম, হাদীস নং- ৪৮৪৩, ৪/৩৪৪।\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, নবীয়ে রহমত, শফীয়ে উম্মত (ﷺ) ইরশাদ করেন: যে যুবক কোন বৃদ্ধকে তার বয়সের কারণে সম্মান করলাে, তবে তার পরিবর্তে আল্লাহ তায়ালা অন্য কাউকে দিয়ে তার সম্মান করাবেন।\n\nতথ্যসূত্রঃ সুনানে তিরমিযী, কিতাবুল বিররে ওয়াস সিলাহ, বাবু মাজা ফি আজলাল কবীর, হাদীস নং-২০২৯, ৩/৪১১।\n"},{"1":"ওলামাদের জন্য মজলিসে জায়গা করে দেওয়ার ফযীলত","2":"ওলামাদের জন্য মজলিসে জায়গা করে দেওয়ার ফযীলতঃ\n\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: তােমরা তােমাদের মজলিশকে আলিমের ইলম, বৃদ্ধদের বয়স এবং বাদশাহের পদ মর্যাদার কারণে প্রশস্ত করে দাও।\n\nতথ্যসূত্রঃ \nকানযুল উম্মাল, কিতাবুস সােহবাতি মিন কিসমুল আওয়াল, বাবুল ঈমান, হাদীস নং- ২৫৪৯৫, ৯/৬৬\n"},{"1":"মুসলমান ভাইকে বালিশ উপস্থাপন করার ফযীলত","2":"মুসলমান ভাইকে বালিশ উপস্থাপন করার ফযীলতঃ\n\n\n▶ হযরত সায়্যিদুনা আনাস বিন মালিক (رضي الله عنه) বলেন: হযরত সায়্যিদুনা সালমান ফারসী (رضي الله عنه) আমিরুল মুমিনীন হযরত সায়্যিদুনা ওমর ফারুক (رضي الله عنه) এর নিকট উপস্থিত হলেন। তখন আমীরুল মুমিনীন (رضي الله عنه) বালিশে হেলান দিয়ে বসা ছিলেন। তিনি সেই বালিশটি হযরত সালমান ফারসী (رضي الله عنه) কে এগিয়ে দিলেন। \n- তখন তিনি আরজ করলেন: রাসূলুল্লাহ (ﷺ) সত্যই ইরশাদ করেছেন।\n- আমীরুল মুমিনীন হযরত সায়্যিদুনা ওমর ফারুক বললেন: হে আবু আব্দুল্লাহ! আমাকেও বলুন যে, হুযুর (رضي الله عنه) কী ইরশাদ। করেছেন? \n- তিনি (رضي الله عنه) আরয করলেন: আমি হুযুর (ﷺ) এর দরবারে উপস্থিত হলাম। তখন হুযুর (ﷺ) বালিশে হেলান দিয়ে উপবিষ্ট ছিলেন। তখন হুযুর (ﷺ) বালিশটি আমাকে দিয়ে দিলেন।\n\nএবং ইরশাদ করলেন: “কোন মুসলমান যখন তার ভাইয়ের নিকট যায় এবং সে তার সম্মানে নিজের বালিশ তাকে দিয়ে দেয়, তবে আল্লাহ তায়ালা তার গুনাহ ক্ষমা করে দেন।\n\nতথ্যসূত্রঃ আল মুস্তাদরিক লিল হাকিম, কিতাবু মা\u0027রিফাতিস সাহাবা, হাদীস নং- ৬৬০১, ৪/৭৮৩\n\n▶ হযরত সায়্যিদুনা আব্দুল্লাহ ইবনে ওমর (رضي الله عنه) থেকে বর্ণিত, রহমতে আলম, নূরে মুজাস্সাম, হুযুর পুরনূর (ﷺ) ইরশাদ করেন: তিনটি বস্তু ফিরিয়ে দেয়া উচিৎ নয়, সুগন্ধি, বালিশ আর দুধ।\n\nতথ্যসূত্রঃ সুনানে তিরমিযী, কিতাবুল আদব, বাবু মাজা ফি কারাহাতি রদ্দিল তায়্যিব, হাদীস নং- ২৭৯৯, ৪/৩৬২।\n"},{"1":"আহার করানাের ফযীলত","2":"আহার করানাের ফযীলতঃ\n\n\n▶ হযরত সায়্যিদুনা আব্দুল্লাহ্ ইবনে সালাম (رضي الله عنه) বলেন: যখন হুযুর পুরনূর (ﷺ) মদীনা মুনাওয়ারায়  তাশরীফ আনয়ন করলেন। তখন লােকেরা তাড়াতাড়ি তাঁর দিকে দৌঁড়ে আসে। আমিও এসেছিলাম যে, তাঁকে দেখবাে। আমি যখনই নবী করীম হুযুর (ﷺ) এর পবিত্র চেহারা দেখলাম সাথে সাথেই বুঝে গেলাম যে, এটি কোন মিথ্যুকের চেহারা হতে পারে না। সর্বপ্রথম যে উক্তিটি আমি তাঁর কাছ থেকে শুনলাম তা হলাে; “আহার করাও ও সালাম প্রসার করাে এবং আত্মীয়-স্বজনদের সাথে সদ্ব্যবহার করাে আর যখন মানুষ ঘুমিয়ে যায় তখন নামায পড়াে। তবে নিরাপত্তার সহকারে জান্নাতে প্রবেশ করবে।\n\nতথ্যসূত্রঃ সুনানে তিরমিযী, কিতাবু সিফতিল কিয়ামাতি, ৪২তম অধ্যায়, হাদীস নং- ২৪৯৩, ৪/২১৯।\n\n▶ হযরত সায়্যিদুনা ওবাদা বিন ছামিত (رضي الله عنه) বর্ণনা করেন, এক ব্যক্তি প্রিয় নবী (ﷺ) এর দরবারে উপস্থিত হয়ে আরয করলাে: “উত্তম আমল কোনটি?” আল্লাহ তায়ালার প্রিয় হাবীব, হাবীবে লাবীব (ﷺ) ইরশাদ করেন: “আল্লাহ তায়ালার প্রতি ঈমান আনা। তার সত্যায়ন করা। আল্লাহ তায়ালার পথে জিহাদ করা এবং মকবুল হজ্ব।” যখন লােকটি চলে যাচ্ছিলাে তখন হুযুর (ﷺ) তাকে ডেকে ইরশাদ করলেন: “এর চাইতেও সহজ হলাে আহার করানাে এবং নম্র ভাষায় কথাবার্তা বলা।” \n\nতথ্যসূত্রঃ মাজমাউয যাওয়ায়িদ, কিতাবুল ঈমান, বাবু আয়্যিল আমালি., হাদীস নং- ২০১-২০২, ১/২২৪-২২৫।\n\n▶ হযরত সায়্যিদুনা আমর বিন আবাসা (رضي الله عنه) বর্ণনা করেন: আমি প্রিয় নবী (ﷺ) এর দরবারে উপস্থিত হলাম এবং আর করলাম: \n- ইসলাম কী?\n- প্রিয় নবী (ﷺ). রাসূলে আরবী (ﷺ) ইরশাদ করলেন: আহার করানাে এবং নম্র ভাষায় কথা বলা। \n- আমি আরয করলাম: ঈমান কী? \n- ইরশাদ করলেন: ধৈৰ্য্য ধারণ করা এবং দান-খয়রাত করা।\n\nতথ্যসূত্রঃ মাজমাউয যাওয়ায়িদ, কিতাবুল ঈমান, বাবু আয়্যিল আমালি..., হাদীস নং- ২১৫, ১/২২৭।\n\n▶ হযরত সায়্যিদুনা ছুহাইব বিন সিনান (رضي الله عنه) বর্ণনা করেন, আমি রাসূলে আকরাম (ﷺ). নূরে মুজাসসাম কে ইরশাদ করতে শুনেছি: “তােমাদের মধ্যে উত্তম সেই, যে আহার করায়।”\n\nতথ্যসূত্রঃ আল মুসনাদে লি ইমাম আহমদ বিন হাম্বল, হাদীসে সুহাইব বিন সিনান, হাদীস নং- ২৩৯৮১, ৯/২৪০।\n\n▶ হযরত সায়্যিদুনা জাবির (رضي الله عنه) থেকে বর্ণিত, প্রিয় আক্বা, মক্কী মাদানী মুস্তফা (ﷺ) ইরশাদ করেন: মাগফিরাতের কারণ সমূহ হতে একটি কারণ হলাে, ক্ষুধার্ত মুসলমানকে আহার করানাে। আল্লাহ তায়ালা ইরশাদ করেন:\n[কানযুল ঈমান থেকে অনুবাদ] অথবা ক্ষুধার দিনে আহার দেয়া। (পারা ৩০, সূরা বালাদ, আয়াত ১৪)\n\nতথ্যসূত্রঃ মুস্তাদরিক লিল হাকিম, কিতাবুত তাফসির, হাদীস নং- ৩৯৯, ৩৩৭২।\n\n▶ হযরত সায়্যিদুনা শুরাইহ্ (رضي الله عنه) তাঁর দাদা থেকে বর্ণনা করেন: রহমতে আলম, নূরে মুজাস্সাম, হুযুর (ﷺ) ইরশাদ করেন: মাগফিরাত লাভের কারণ সমূহের মধ্যে আহার করানাে এবং সালাম প্রসার করাও রয়েছে।\n\nতথ্যসূত্রঃ আল মু\u0027জামুল কবীর, হাদীস নং- ৪৬৯, ২২/১৮০।\n\n▶ হযরত সায়্যিদুনা আব্দুল্লাহ্ ইবনে আমর (رضي الله عنه) থেকে বর্ণিত, নবীয়ে মুকাররাম, নূরে মুজাস্সাম (ﷺ) ইরশাদ করেন: যে ব্যক্তি তার মুসলমান ভাইকে আহার করালাে, এমনকি সে পরিতৃপ্ত হলাে এবং পানি পান করালাে, এমনকি পরিতৃপ্ত হলাে, তবে আল্লাহ তায়ালা সেই ব্যক্তিকে (যে আহার করিয়েছে তাকে) জাহান্নাম থেকে সাত খন্দক দূরত্বে রাখবেন। প্রতি দু\u0027টি খন্দকের মাঝখানে ১০০ বৎসরের দূরত্ব।\n\nতথ্যসূত্রঃ শুয়াবুল ঈমান লিল বায়হাকী, বাবু ফিয যাকাত, হাদীস নং- ৩৩৬৮, ৩/২১৭।\n\n▶ উম্মুল মুমিনীন হযরত সায়্যিদাতুনা আয়েশা সিদ্দীকা (رضي الله عنه) থেকে বর্ণিত, রাসূলে আকরাম (ﷺ) শাহে বনী আদম (ﷺ) ইরশাদ করেন: যতক্ষণ পর্যন্ত বান্দার দস্তরখানা বিছানাে থাকে, ততক্ষণ পর্যন্ত ফিরিশতারা তার জন্য ক্ষমা প্রার্থনা করতে থাকে।\n\nতথ্যসূত্রঃ আল মু\u0027জামুল আওসাত, হাদীস নং- ৪৭২৯, ৩/৩২৪।\n\n▶হযরত সায়্যিদুনা জাবির (رضي الله عنه) থেকে বর্ণিত, নবীয়ে রহমত, শফীয়ে উম্মত (ﷺ) ইরশাদ করেন: আল্লাহ তায়ালার সবচেয়ে বেশি পছন্দনীয় ঐ খাবার, যে খাবার আহারকারীর সংখ্যা বেশি হয়।\n\nতথ্যসূত্রঃ আল মুসনাদ লি ইবনে আবী ইয়ালাল মাওসুলী, মুসনাদে জাবির বিন আব্দুল্লাহ, হাদীস নং- ২০৪১, ২/২৮৮।\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: যেই ঘরে মেহমান রয়েছে, সেই ঘরের দিকে কোহানে (উটের কুঁজে) ছুরি চলার চাইতেও দ্রুত গতিতে কল্যাণ পৌঁছে যায়।\n\nতথ্যসূত্রঃ সুনানে ইবনে মাজাহ, কিতাবুল আইম্মা, বাবুয যিয়াফত, হাদীস নং- ৩৩৫৬, ৪/৫১।\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: “যে ব্যক্তি আপন মুসলমান ভাইয়ের ক্ষুধা নিবারণের ব্যবস্থা করে এবং তাকে পরিতৃপ্তি সহকারে আহার করায়, তবে আল্লাহ তায়ালা তাকে ক্ষমা করে দিবেন।\"\n\nতথ্যসূত্রঃ আল মুসনাদ লি আবী ইয়ালাল মাওসুলী, মুসনাদে আনাস বিন মালেক, হাদীস নং- ৩৪০৭, ৩/২১৪।\n\n▶ হযরত সায়্যিদুনা জাবের বিন আব্দুল্লাহ্ (رضي الله عنه) থেকে বর্ণিত, প্রিয় আক্বা, মক্কী মাদানী মুস্তফা (ﷺ) ইরশাদ করেন: “যে। ব্যক্তি ক্ষুধার্তকে আহার করায়, আল্লাহ তায়ালা তাকে আপন আরশের ছায়ায় জায়গা দান করবেন।”\n\nতথ্যসূত্রঃ তামহীদুল ফরশ ফিল খিসাল মাজিবাতিল লি যিল্লিল আরশ লিস সুয়ুতী, ৮ পৃষ্ঠা।\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, নবী করীম, রউফুর রহীম (ﷺ) ইরশাদ করেন: আল্লাহ তায়ালা ক্ষুধার্ত কলিজা ঠান্ডাকারীকে (অর্থাৎ তাকে খাবার খাওয়ায় এমন ব্যক্তিকে) ভালবাসেন।\n\nতথ্যসূত্রঃ আল কিনী ওয়াল আসমাউ লিদুল আবী, বাবু মান কুনিয়াত আবু ইয়াহইয়া, হাদীস নং- ২০৮১, ৩/১১৮৮।\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত; আমাদের প্রিয় নবী (ﷺ) ইরশাদ করেন: যেই ব্যক্তি কোন মুসলমান ভাইকে কোন মিষ্টি বস্তু খাওয়ালাে, তবে আল্লাহর তায়ালা তার হাশরের দিনের কষ্টসমূহ দূর করে দিবেন।”\n\nতথ্যসূত্রঃ আল ফিরদাউস বিমাসুরিল খাত্তাব, বাবু মীম, হাদীস নং- ৬০৫০, ২/২৮১\n\n▶ হযরত সায়্যিদুনা আব্দুল্লাহ্ ইবনে ওমর (رضي الله عنه) থেকে বর্ণিত, নবীয়ে আকরাম, নূরে মুজাসসাম (ﷺ) ইরশাদ করেন: “নিশ্চয় জান্নাতে বালাখানা বিদ্যমান, যার ভেতরের দৃশ্য বাহির থেকে এবং বাইরের দৃশ্য ভিতর থেকে দেখা যায়।” সাহাবায়ে কিরামগণ (رضي الله عنه) আরয করলেন: “ইয়া রাসূলুল্লাহ (ﷺ) ! এগুলাে কাদের জন্য?” ইরশাদ করেন: “সেগুলাে তার জন্য, যে ভাল কথা বলে। আহার করায় এবং রাতে যখন লােকেরা ঘুমে থাকে, তখন সে আল্লাহ তায়ালার দরবারে কিয়াম করে (অর্থাৎ নামায পড়ে)।\n\nতথ্যসূত্রঃ আল মুস্তাদরিক লিল হাকীম, কিতাবু সালাতিল তাতুও, বাবু সালাতিল হাজাতি, হাদীস নং- ১২৪০, ১/৬৩১।\n\n▶ হযরত সায়্যিদুনা জাবের (رضي الله عنه) থেকে বর্ণিত, প্রিয় নবী (ﷺ). রাসূলে আরবী (ﷺ) এর দরবারে আরয করা হলাে: “হজ্বের (অনুরূপ) কোন নেকী রয়েছে?” তখন মদীনার তাজেদার, রাসূলদের সরদার(ﷺ) ইরশাদ করলেন: আহার করানাে এবং নম্র ভাষায় কথা বলা।\n\nতথ্যসূত্রঃ আস সুনানুল কুবরা লিল বায়হাকী, কিতাবুল হজ্ব, হাদীস নং- ১০৩৯, ৫/৪৩০।\n\n▶ হযরত সায়্যিদুনা বুদাইল (رضي الله عنه) থেকে বর্ণিত, আল্লাহর প্রিয় হাবীব (ﷺ) ইরশাদ করেন: “নিশ্চয় আমার নিকট আল্লাহ তায়ালার সন্তুষ্টির উদ্দেশ্যে আপন ভাইকে এক লােকমা আহার করানাে, দশ দিরহাম সদকা করার চাইতেও অধিক পছন্দনীয় এবং দশ দিরহাম সদকা করা আমার নিকট গােলাম আযাদ করার চেয়েও অধিক প্রিয়।”\n\nতথ্যসূত্রঃ শুয়াবুল ঈমান লিল বায়হাকী, বাবু ফি আকরামুয যাইফ, হাদীস নং- ৯৬২৭, ৭/১০০।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, প্রিয় আক্বা, মক্কী মাদানী মুস্তফা (ﷺ) ইরশাদ করেন: “আল্লাহ তায়ালা কিয়ামতের দিন ইরশাদ করবেন: \n- হে আদম সন্তান! আমি যখন অসুস্থ ছিলাম, তখন তুমি আমাকে দেখতে আসনি কেন?\n- সে আরয করবে, হে আমার প্রতিপালক! আমি তােমাকে দেখতে যাই কী করে? তুমি তাে রাব্বল আলামীন (সমস্ত জাহানের প্রতিপালক!)।\n- আল্লাহ তায়ালা ইরশাদ করবেন: তুমি কি জানতে না যে, আমার অমুক বান্দাটি অসুস্থ ছিলাে? তবুও তুমি তাকে দেখতে যাওনি। যদি তুমি তাকে দেখতে যেতে তবে তুমি অবশ্যই আমাকে তার পাশে পেতে।\n\n- অতঃপর আল্লাহ তায়ালা ইরশাদ করবেন: হে আদম সন্তান! আমি তােমার কাছে আহার চেয়েছিলাম, তুমি আমাকে আহার দাওনি কেন? \n- সে আরয করবে: হে আল্লাহ তায়ালা! আমি তােমাকে কীভাবে আহার করাতে পারি? তুমি তাে সমস্ত জগতের প্রতিপালনকারী!\n- আল্লাহ তায়ালা ইরশাদ করবেন: আমার অমুক বান্দা কি তােমার কাছে আহার চায়নি? কিন্তু তুমি তাকে আহার করাওনি। তুমি কি জানতে না যে, তাকে যদি তুমি আহার করিয়ে দিতে, তবে তার প্রতিদান তুমি আমার কাছ থেকে পেতে।\n\n- অতঃপর আল্লাহ তায়ালা ইরশাদ করবেন: হে আদম সন্তান! আমি তােমার কাছে পানি চেয়েছিলাম, তুমি আমাকে পানি পান করাওনি কেন? \n- সে আরয করবে: হে আল্লাহ তায়ালা! আমি কীভাবে তােমাকে পানি পান করাতে পারি? তুমি তাে সমস্ত জগতের প্রতিপালক? \n- আল্লাহ তায়ালা ইরশাদ করবেন: আমার অমুক বান্দা কি তােমার কাছে পানি চায়নি? অথচ তুমি তাকে পানি পান করাওনি। যদি তুমি তাকে পানি পান করাতে তবে অবশ্যই এর প্রতিদান তুমি আমার কাছে পেতে।\n\nতথ্যসূত্রঃ সহীহ মুসলিম, কিতাবুল বিররে ওয়াস সিলাতি ওয়াল আদব, হাদীস নং- ২৫৬৯, ১৩৮৯ পৃষ্ঠা।\n\n▶ আমীরুল মুমিনীন হযরত সায়্যিদুনা আলীয়ুল মুরতাদ্বা (رضي الله عنه) বলেন: “আমার কাছে আমার বন্ধুদের এক সা\u0027 পরিমাণ আহার করাতে একত্র করা, আমি বাজারে গিয়ে একটি বাদী কিনে আযাদ করে দেয়া থেকে বেশি পছন্দনীয়।”\n\nতথ্যসূত্রঃ কানযুল উম্মাল, কিতাবুল যিয়াফাতি মান কাসমুল আফআল, হাদীস নং- ২৫৯৬৭, ৫/১১৮।\n\n▶ হযরত সায়্যিদুনা আমর (رضي الله عنه) বর্ণনা করেন, ইমামে আলী মকাম, হযরত সায়্যিদুনা ইমাম হােসাইন (رضي الله عنه) এর সহধর্মিনি তাঁর কাছে বার্তা পাঠালেন যে, “আমি আপনার জন্য সুস্বাদু খাবার ও সুগন্ধি প্রস্তুত করেছি। আপনি আপনার সমগােত্রীয় লােকজন নিয়ে আমার কাছে তাশরীফ নিয়ে আসুন।\n\nহযরত সায়্যিদুনা ইমাম হােসাইন (رضي الله عنه) মসজিদে গেলেন। এবং সেখানে যেসব মিসকিন আর ভিক্ষুক ছিলাে তাদেরকে সাথে নিয়ে তাশরীফ নিলেন। প্রতিবেশী মহিলারাও তাঁর সহধর্মিনির নিকট আসলাে এবং বললাে: আল্লাহর শপথ, তােমাদের ঘরে তাে মিসকিনরা জমা হয়ে গেছে। \n\nঅতঃপর হযরত সায়্যিদুনা ইমাম হােসাইন (رضي الله عنه) তাঁর সহধর্মিনির নিকট তাশরীফ নিয়ে গেলেন এবং বললেন: আমি তােমাকে আমার সেই অধিকারের শপথ দিচ্ছি, যা তােমার প্রতি আমার রয়েছে, তুমি খাবার আর সুগন্ধি কিছুই বাঁচিয়ে রাখবে না। \n\nঅতএব তিনি তা-ই করলেন। তিনি প্রথমে মিসকিনদের আহার করালেন। অতঃপর তাদের কাপড় পরিধান করালেন এবং সুগন্ধি লাগিয়ে দিলেন।\n\n▶ হযরত সায়্যিদুনা ইসমাঈল বিন আবু খালিদ (رضي الله عنه) বর্ণনা করেন: হযরত সায়্যিদুনা আলী ইবনে হােসাইন (رضي الله عنه) বাহনে আরােহী অবস্থায় কিছু মিসকিনদের পাশ দিয়ে যাচ্ছিলেন। যারা উচ্ছিষ্ট কিছু টুকরাে আহার করছিলাে। তিনি (رضي الله عنه) তাদের সালাম করলেন। মিসকিনরা তাঁকে তাদের সাথে খাওয়ার জন্য আহ্বান করলাে। তখন তিনি নিচের আয়াতে মােবারক তিলাওয়াত করলেন:\n\n[কানযুল ঈমান থেকে অনুবাদ] যারা দুনিয়ায় অহংকার এবং ফাসাদ চায় না।(পারা ২০, সূরা কিসাস, আয়াত ৮৩)\n\nঅতঃপর বাহন থেকে নেমে আসলেন এবং তাদের সাথে আহার করলেন। এরপর বললেন: আমি তােমাদের দাওয়াত গ্রহণ করলাম। এবার তােমরা আমার দাওয়াত কবুল করাে।\nঅতঃপর তিনি (رضي الله عنه) তাদেরকে ঘরে নিয়ে গেলেন এবং আহার করালেন ও কাপড় আর দিরহাম দান করলেন।”\n\nতথ্যসূত্রঃ তাফসীরে কুরতুবী, সূরা কিসাস, ৮৩নং আয়াতের পাদটিকা, ৭/২৪০।\n\n▶ হযরত সায়্যিদুনা আমর বিন দীনার (رضي الله عنه) বর্ণনা করেন, “হযরত সায়্যিদুনা আব্দুল্লাহ ইবনে আব্বাস (رضي الله عنه) এর দস্তরখানা খুবই প্রশস্ত এবং কথাবাতা অত্যন্ত ভাল ছিল।”\n\n▶ হযরত সায়্যিদুনা আবু বকর করশী (رضي الله عنه) বলেন: হাজীদের জন্য অনেক বড় একটি মিসরির টুকরাে বানানাে হলাে, যা লােকেরা চতুষ্পদ প্রাণীর উপরও উঠাতে পারতাে না।\nঅতঃপর তা একটি ছকড়া গাড়ি (ছয়টি ঘােড়া দ্বারা টানা গাড়ি) দিয়ে টেনে খলিফা আব্দুল মালিকের নিকট আনা হলাে। তিনি বাইরে আসলেন এবং এর আয়তন দেখে এর অবস্থা অনুমান করলেন। কিন্তু তিনি বুঝতে পারছিলেন না যে, এটি কী করা যায়?\n\nকিছুক্ষণ ভেবে নিজের গােলামকে ডাকলেন এবং বললেন: এটি সায়্যিদুনা আব্দুল্লাহ ইবনে জাফর (رضي الله عنه) এর নিকট নিয়ে যাও। \nতখন তিনি (رضي الله عنه) খলিফার কাছেই অবস্থান করছিলেন। যখন মিসরির এত বড় টুকরােটি তাঁর নিকট আনা হলাে। তখন তিনি খুবই আশ্চর্য হলেন এবং লােকজন তা দেখার জন্য জমা হয়ে গেলাে। \n\n- তিনি (رضي الله عنه) জিজ্ঞাসা করলেন: “এটি কী?” \n- আরয করা হলাে: “এটি একটি মিসরির টুকরাে, যা খলিফা আপনার জন্য পাঠিয়েছেন। \nতিনি (رضي الله عنه) বাইরে এসে এমন একটি জিনিস দেখলেন যার মত কোন জিনিস মানুষ পূর্বে দেখেনি। \n- কিছুক্ষণ ভেবে তিনি গােলামকে বললেন: চামড়ার বিছানা আর কুঠার নিয়ে আসাে। অতএব তা কাটার জন্য কুঠার নিয়ে আসা হলাে এবং একই সাথে চামড়ার বিছানাও উপস্থাপন করা হলাে। \n- তিনি (رضي الله عنه) বললেন: যার হাতে যা আসবে সেটি তার। অতঃপর তিনি (رضي الله عنه) সেখানে দাঁড়িয়ে থাকা অবস্থায় সেই টুকরােটি সম্পূর্ণ ভেঙ্গে ফেলা হলাে। যখন খলিফা আব্দুল মালিক এই সংবাদ জানতে পারলেন তখন খুবই বিস্মিত হলেন। এবং বললেন: তিনি এই বিষয়ে আমাদের সবার চেয়ে বেশি জানেন।\n\n▶ হযরত সায়্যিদুনা উরওয়া (رضي الله عنه) বর্ণনা করেন: আমি হযরত সায়্যিদুনা সা’দ বিন ওবাদা (رضي الله عنه) এর সাথে সাক্ষাত করলাম। তখন একজন ঘােষক মানুষের মাঝে ঘােষণা করছিলাে যে, কেউ যদি মাংস ও চর্বি খেতে চায় তবে তারা সা’দ বিন ওবাদার ঘরে চলে আসুন। \nতিনি বলেন: অতঃপর আমার সাক্ষাত হয় তাঁর পুত্র কায়সের সাথে। তখন তিনিও একই ঘােষণা করছিলেন। হযরত সায়্যিদুনা সা’দ বিন ওবাদা (رضي الله عنه) দোয়া করলেন: “হে আল্লাহ তায়ালা! আমাকে পরিপূর্ণ প্রশংসা করার তৌফিক দান করাে। আমাকে মর্যাদা দান করাে আর মর্যাদা তাে নেক আমলের মধ্যেই নিহিত। নেক আমল করা তাে সম্পদ দ্বারা সম্ভব। হে আল্লাহ তায়ালা! কম সম্পদ আমার জন্য যথেষ্ট নয় এবং আমিও এতে ভরসা করতে পারি না।\n\nতথ্যসূত্রঃ মুসান্নিফ লি ইবনে আবী শায়বা, কিতাবুল আদব, হাদীস নং- ১৩-১৪, ৬/২৫৪।\n\n▶ হযরত সায়্যিদুনা নাফে (رضي الله عنه) বর্ণনা করেন: হযরত সায়্যিদুনা আব্দুল্লাহ ইবনে আমর (رضي الله عنه) রােযা রাখতেন। আর হযরত সায়্যিদাতুনা ছফিয়া বিনতে ওবাইদ (رضي الله عنه) তাঁর ইফতারের জন্য কিছু তৈরি করে দিতেন। একদিন তাঁর নিকট উন্নত মানের আনার নিয়ে আসা হলাে। তখন দরজায় একটি ভিক্ষুক ভিক্ষা চাইলাে।\n- তিনি (رضي الله عنه) বললেন: এটি তাকে দিয়ে দাও।\n- কিন্তু হযরত সায়্যিদাতুনা ছফিয়া (رضي الله عنه) আরয করলেন: তার জন্য এর চেয়ে ভাল কিছু আছে।\n\n- অতঃপর হযরত সায়্যিদাতুনা ছফিয়া (رضي الله عنه) আমাকে বললেন: তাকে অমুক জিনিসটি দিয়ে দাও। \nএরপর যখন সেই আনারটি হযরত আব্দুল্লাহ্ ইবনে ওমর (رضي الله عنه) এর সামনে উপস্থাপন করা হলাে।\n- তখন তিনি বললেন: “এটি নিয়ে যাও এবং অন্য কোন ভিক্ষুককে দিয়ে দাও। কেননা, আমি এটি সদকা করার নিয়্যত করেছি।\n\n\n▶ হযরত সায়্যিদুনা নাফে (رضي الله عنه) বর্ণনা করেন: হযরত সায়্যিদুনা আব্দুল্লাহ্ ইবনে আমর (رضي الله عنه) অসুস্থ হয়ে পড়লেন। তখন আমি তাঁর জন্য এক দিরহামের আঙ্গুর কিনলাম। যখন সেই আঙ্গুর তাঁর সামনে উপস্থাপন করলাম, তখন একজন ভিক্ষুক এসে ভিক্ষা চাইলাে। \n- তিনি (رضي الله عنه) বললেন: “এগুলাে তাকে দিয়ে দাও।” \n- (আমি দিয়ে দিলাম) অতঃপর আমি সেই ভিক্ষুকটির পেছনে পেছনে একজন লােক পাঠালাম। যেনাে সে ভিক্ষুক থেকে সেই আঙ্গুরগুলাে কিনে নেয়। যাতে হযরত সায়্যিদুনা আব্দুল্লাহ্ ইবনে ওমর (رضي الله عنه) জানতে না পারে। যখন আঙ্গুরগুলাে দ্বিতীয়বার তাঁর নিকট উপস্থাপন করা হলাে। তখন ভিক্ষুকটি আবারও চলে এলাে।\n- তিনি (رضي الله عنه) এবারও বললেন: “এগুলাে তাকে দিয়ে দাও।” এভাবে তিন বার হলাে এবং প্রতিবারেই ভিক্ষুক থেকে আঙ্গুরগুলাে কিনে নিয়ে তাঁর নিকট উপস্থাপন করা হয় আর প্রতিবারেই তিনি (رضي الله عنه) আঙ্গুরগুলাে আগত ভিক্ষুককে দিয়ে দেওয়ার নির্দেশ দেন। অবশেষে লােকেরা ভিক্ষুকটিকে এমনভাবে বারণ করলাে যে, হযরত আব্দুল্লাহ্ ইবনে ওমর (رضي الله عنه) তা জানতেও পারলেন না।”\n\nতথ্যসূত্রঃ শুয়াবুল ঈমান লিল বায়হাকী, বাবু ফিয যাকাত, হাদীস নং- ৩৪৮১, ৩/২৫৯\n\n▶ হযরত সায়্যিদুনা খাইছামা (رضي الله عنه) বর্ণিত, হযরত সায়্যিদুনা ঈসা ইবনে মরিয়ম (رضي الله عنه) নিজের হাওয়ারীদের (অনুসারীদের) মধ্য থেকে কিছু লােককে ডাকলেন। তাদের আহার করালেন। অতঃপর দাঁড়িয়ে বললেন: “ইবাদতগুজার বান্দাদের সাথে এরূপ আচরণ করাে।”\n\nতথ্যসূত্রঃ শুয়াবুল ঈমান লিল বায়হাকী, বাবু ফিল ইকরামু যইফ, হাদীস নং- ৯৬৩৮, ৭/১০২।\n\n▶ হযরত সায়্যিদুনা আবু কাবীছা (رضي الله عنه) বর্ণনা করেন: হযরত খাইছামা (رضي الله عنه) সর্বদা খেজুরের হালুয়ার একটি টুকরি তাঁর আসনের নিচে রাখতেন। যখন তাঁর নিকট কোরআন তিলাওয়াতকারী আসতেন, তখন এই হালুয়াগুলাে তিনি (رضي الله عنه) তাদের খাওয়াতেন।\n\nতথ্যসূত্রঃ হিলইয়াতুল আউলিয়া, নম্বর- ২৫৪, হায়ছামা বিন আব্দুর রহমান, হাদীস নং- ৪৯৭৪, ৪১২১।\n\n▶ হযরত সায়্যিদুনা ইবনে আওন (رضي الله عنه) বর্ণনা করেন: আমরা যখনই হযরত সায়্যিদুনা মুহাম্মদ বিন সিরীন (رضي الله عنه) এর নিকট গমন করতাম, তখনই তিনি আমাদেরকে খেজুরের হালুয়া আর ফালুদা খাওয়াতেন।\n\nতথ্যসূত্রঃ হিলইয়াতুল আউলিয়া, নম্বর- ১৯৩, ইবনে সীরিন, হাদীস নং- ২৩২১, ২/৩০৫।\n\n▶ হযরত সায়্যিদুনা আবু (رضي الله عنه) বলেন: আমরা হযরত সায়্যিদুনা মুহাম্মদ বিন সিরীন (رضي الله عنه) এর নিকট গেলাম, তখন তিনি বললেন: আমি বুঝতে পারছি না যে, আপনাদেরকে কী উপস্থাপন করবাে? মাংস ও রুটি তাে আপনাদের সকলের ঘরেই আছে।\nঅতঃপর তিনি (رضي الله عنه) বাদীকে ডাক দিলেন এবং মধু নিয়ে আসতে বললেন, অতঃপর তিনি নিজ হাতেই আমাদেরকে খাওয়ার জন্য মধু ঢেলে দিলেন।\n\nতথ্যসূত্রঃ হিলইয়াতুল আউলিয়া, নম্বর- ১৯৩, ইবনে সীরিন, হাদীস নং- ২৩২৩, ২/৩০৫।\n\n▶ হযরত সায়্যিদুনা ইবরাহীম বিন আবি উবলা (رضي الله عنه) বর্ণনা করেন, আমি বাইতুল মুকাদ্দাসের “বাবুল আসবাতে” হযরত সায়্যিদাতুনা উম্মে দরদা (رضي الله عنه) এর নিকট উপস্থিত হতাম, তখন তিনি আমাকে হাদীস বর্ণনা করতেন। যখন আমি তাঁর নিকট থেকে চলে আসতে চাইতাম, তখন তিনি আমার জন্য হালুয়া এবং অন্যান্য খাবার জিনিস নিয়ে আসতে বলতেন।\n\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, নবীয়ে আকরাম, নূরে মুজাসসাম (ﷺ) ইরশাদ করেন: তােমাদের সামনে মিষ্টি দ্রব্য উপস্থাপন করা হলে, তবে তা থেকে অবশ্যই কিছু নাও আর যখন তােমাদের সামনে সুগন্ধি উপস্থাপন করা হয়, তবে তা থেকেও অবশ্যই কিছু লাগিয়ে নাও।\n\nতথ্যসূত্রঃ মাজমাউয যাওয়ায়িদ, কিতাবুল আইম্মা, বাবু ফিল হালুয়া, হাদীস নং- ৭৯৯১, ৫/৪৬।\n\n▶ হযরত সায়্যিদুনা ইব্রাহীম জামহী (رضي الله عنه) বর্ণনা করেন: এক গ্রাম্য লােক হযরত সায়্যিদুনা আব্বাস বিন আবদুল মুত্তালিব (رضي الله عنه) এর ঘরে প্রবেশ করলেন। তাঁর ঘরের এক দিকে বসে হযরত সায়্যিদুনা আবদুল্লাহ ইবনে আব্বাস (رضي الله عنه) ফতােয়া দেওয়ার কাজ করতেন, তাঁকে যে প্রশ্ন করা হতাে তার উত্তর দিতেন আর ঘরের অপর দিকে হযরত সায়্যিদুনা ওবাইদুল্লাহ বিন আব্বাস (رضي الله عنه) প্রত্যেক আগত ব্যক্তিকে আহার করাতেন।\n\nতা দেখে সেই গ্রাম্য লােকটি বললাে: “যেই ব্যক্তি দুনিয়া ও আখিরাতের মঙ্গল কামনা করে সে যেনাে হযরত আব্বাস বিন আব্দুল মুত্তালিবের ঘরে অবশ্যই আসে, কেননা তিনি ফতােয়া দেন, লােকজনকে ফিকাহ শিখান এবং আহারও করান।”\n\nতথ্যসূত্রঃ তারিখে মদীনা দামেশক লি ইবনে আসাকির, নম্বর - ৪৪৫৬, ওবাইদুল্লাহ বিন আব্বাস, ৩৭/৪৮০।\n\n▶ হযরত সায়্যিদুনা জুবাইর (رضي الله عنه) বলেন, হযরত সায়্যিদুনা ওবাইদুল্লাহ বিন আব্বাস (رضي الله عنه) কুরবানী করার স্থানে পশু জবাই করিয়ে সেখানেই মানুষের মাঝে বণ্টন করে দিতেন। সেই কারণে মক্কা মুকাররামার বাজারে সেই স্থানটি ইবনে আব্বাস (رضي الله عنه) এর কুরবানী করার স্থান নামে প্রসিদ্ধ হয়ে যায়।\n\nতথ্যসূত্রঃ তারিখে মদীনা দামেশক লি ইবনে আসাকির, নম্বর – ৪৪৫৬, ওবাইদুল্লাহ বিন আব্বাস, ৩৭/৪৭২।\n\n▶ হযরত সায়্যিদুনা আলী বিন মুহাম্মদ মাদায়েনী (ﷺ) বলেন: হযরত সায়্যিদুনা ওবাইদুল্লাহ বিন আব্বাস এর জন্য প্রতিদিন একটি উট কিংবা উটের মাংসের সমপরিমাণ ছাগল জবাই করা হতাে।\n\nতথ্যসূত্রঃ তারিখে মদীনা দামেশক লি ইবনে আসাকির, নম্বর - ৪৪৫৬, ওবাইদুল্লাহ বিন আব্বাস, ৩৭/৪৭১।\n\n▶ হযরত সায়্যিদুনা আব্বান বিন ওসমান (رضي الله عنه), বলেন: এক ব্যক্তি হযরত সায়্যিদুনা ওবাইদুল্লাহ বিন আব্বাস (رضي الله عنه) কে অপমান করার ফন্দি করলাে এবং মানুষের সামনে গিয়ে সে বলতে লাগলাে: “ওবাইদুল্লাহ্ বিন আব্বাস তােমাদেরকে ডেকেছে যে, আজ দুপুরের খাবার তার সাথে খাবে।” এই কথা শুনে লােকেরা দলে দলে আসতে লাগলাে এমনকি তাঁর ঘর লােকে ভরে গেলাে।\n- হযরত সায়্যিদুনা ওবাইদুল্লাহ্ বিন আব্বাস (رضي الله عنه) জিজ্ঞাসা করলেন: “মানুষের কি হয়ে গেলাে?” \n- উত্তর দিল: “হুযুর! আপনার পাঠানাে লােকটি আমাদের নিকট এসেছিলাে (সে আমাদেরকে এভাবে বলেছে)।” \n- তিনি এ  ঘটনা বুঝে গেলেন এবং বললেন: “দরজা বন্ধ করে দাও।” অতঃপর খাদেমকে বললেন: “বাজারে গিয়ে যথেষ্ট ফল নিয়ে এসাে।” (ফল যখন নিয়ে আসা হলাে, তখন) লােকেরা ফলসমূহ মধুর সাথে মিশিয়ে খেলাে।\n- তিনি  পুনরায় তাঁর কয়েকজন খাদিমকে বললেন: ভুনা মাংস ও রুটি নিয়ে এসাে। খাদিমরা রুটি নিয়ে এলে তাও লােকদেরকে উপস্থাপন করে দেয়া হলাে। যখন সবাই আহার শেষ করলাে।\n- তখন তিনি (رضي الله عنه) বললেন: আমি কি যা ইচ্ছা (অর্থাৎ ঘােষনা) করেছিলাম তা কি পূর্ণ করতে পেরেছি?\n- তখন সবাই আরয করলাে: জি, হ্যাঁ। \n- অতঃপর তিনি (رضي الله عنه) বললেন: “যদি আরাে লােক আসে তাতেও আমি কোন তােয়াক্কা করিনা।”\n\nতথ্যসূত্রঃ তারিখে মদীনা দামেশক লি ইবনে আসাকির, নম্বর – ৪৪৫৬, ওবাইদুল্লাহ বিন আব্বাস, ৩৭/৪৭২।\n\n▶ হযরত সায়্যিদুনা ইমাম শাআবী (رحمة الله) বলেন: “হযরত সায়্যিদুনা আশআছ বিন কায়েস (رضي الله عنه) এক ব্যক্তিকে হযরত সায়্যিদুনা আদী বিন হাতিম (رضي الله عنه) এর নিকট পাতিল ধার নেওয়ার জন্য পাঠালেন, তখন হযরত সায়্যিদুনা আদী বিন হাতিম (رضي الله عنه) বললেন: “পাতিল পূর্ণ করে দাও।” অতঃপর তা হযরত সায়্যিদুনা আশআছ বিন কায়েস (رضي الله عنه) এর নিকট পাঠানাে হলাে। হযরত সায়্যিদুনা আশআছ বিন কায়েস (رضي الله عنه) তা পুনরায় ফিরিয়ে দিলেন এবং বললেন: “আমি তাে খালি পাতিল চেয়েছিলাম।” হযরত সায়্যিদুনা আদী বিন হাতিম (رضي الله عنه) এই বলে পাতিলটি পুনরায় পাঠিয়ে দিলেন যে, “আমি খালি পাত্র দিই না।”\n\nতথ্যসূত্রঃ আসাদুল গাবাতি ফি মা\u0027রিফাতিস সাহাবা লি-ইবনে আসির, নম্বর- ৩৬০৪, আদী বিন হাতিম, ৪/১২।\n\n▶ হযরত সায়্যিদুনা ইবনে আব্বাস (رضي الله عنه) বলেন: তিনজন ব্যক্তি এমন, যাদের সমতা রাখার যােগ্যতা আমার নাই এবং চতুর্থ ব্যক্তি হলাে সেই, যার সাহায্য আমাকে দিয়ে একমাত্র আল্লাহ তায়ালাই করাতে পারেন। সেই তিনজন ব্যক্তি যাদের সমতা রাখার যােগ্যতা আমার নাই তারা হলাে: \n- এক. সেই ব্যক্তি যে নিজের মজলিসে আমার জন্য জায়গা করে দেয়। \n- দুই. সেই ব্যক্তি যে প্রচন্ড পিপাসায় আমাকে পানি পান করায়। \n- তিন. সেই ব্যক্তি যার পা আমার ঘরে আসা যাওয়ার কারণে ধুলিময় হয়ে যায় এবং \n- চতুর্থ সেই ব্যক্তি যার সাহায্য আল্লাহ তায়ালাই আমাকে দিয়ে করাতে পারেন, যার কোন প্রয়ােজন দেখা দেয় এবং সে সারা রাত এই চিন্তায় জেগে কাটিয়ে দেয় যে, আমার চাহিদা কে পূরণ করবে? যখন ভাের হয় তখন আমাকে তার চাহিদা পূরণকারী রূপে পায়, তিনিই সেই ব্যক্তি যার সাহায্য আমাকে দিয়ে কেবল আল্লাহ তায়ালাই করাতে পারেন এবং আমার এই বিষয়ে লজ্জা হয় যে কেউ (চাহিদা পূরণের জন্য) তিনবার আমার ঘরে আসলাে অথচ আমি তার চাহিদা পূরণ করব না।\n"},{"1":"মুসলমান ভাইকে পােশাক পরিধান করানাের ফযীলত","2":"মুসলমান ভাইকে পােশাক পরিধান করানাের ফযীলতঃ\n\n\n▶ হযরত সায়্যিদুনা আবু উমামা (رضي الله عنه) বর্ণনা করেন: আমীরুল মুমিনীন হযরত সায়্যিদুনা ওমর ফারূক (رضي الله عنه) একদা সাহাবায়ে কিরামের (رضي الله عنه) উপস্থিতিতে নিজের নতুন জামাটি আনিয়ে তা পরিধান করলেন। আমার ধারণা, তিনি জামাটি পরার পূর্বে এই দোয়াটি পাঠ করেন:  “অর্থাৎ সমস্ত প্রশংসা সেই আল্লাহর জন্য, যিনি আমাকে পরিধান করিয়েছেন এবং আমার সতর ঢাকিয়েছেন আর তা দিয়ে আমি আমার জীবনে সৌন্দর্য অর্জন করি।” অতঃপর বললেন: আমি রাসূলে আকরাম (ﷺ) কে দেখেছি তিনি নতুন পােশাক পরিধান করেন এবং এই দোয়া পাঠ করেন, যা আমি এখন পাঠ করেছি। অতঃপর হুযুর (ﷺ) ইরশাদ করেন: “সেই সত্তার শপথ, যার কুদরতের হাতে আমার জীবন! যেই মুসলমান নতুন পােশাক পরিধান করবে আর এই দোয়াটি পাঠ করবে এবং তার পুরাতন পােশাকটি কোন মুসলমান অভাবীকে দান করে দিবে, তবে যতদিন পর্যন্ত তার নিকট সেই কাপড়ের একটি সূতাও অবশিষ্ট থাকবে, সেই বান্দা আল্লাহ তায়ালার নিরাপত্তা ও আশ্রয়ে এবং নৈকট্যে থাকবে, চাই সে (দাতা) জীবিত থাকুক বা মারা যাক।”\n\nতথ্যসূত্রঃ কিতাবুদ দোয়া লি তাবারানী, বাবু কওলু এন্দা লিবাসুস সিয়াব, হাদীস নং-৩৯৩, ১৪২ পৃষ্ঠা।\n\n▶ হযরত সায়্যিদুনা আবু সাঈদ খুদরী (رضي الله عنه) থেকে বর্ণিত, হুযুর নবীয়ে পাক (ﷺ) ইরশাদ করেন: “যেই ব্যক্তি ক্ষুধার্ত মিসকিনকে আহার করায়, আল্লাহ তায়ালা তাকে জান্নাতী আহার করাবেন। যেই ব্যক্তি পিপাসার্তকে পানি পান করায়, আল্লাহ তায়ালা তাকে কিয়ামতের দিন মােহার লাগানাে খাটি পবিত্র শরাব দ্বারা পরিতৃপ্ত করবেন আর যেই ব্যক্তি কোন নগ্ন ব্যক্তিকে কাপড় পরিধান করায়, আল্লাহ তায়ালা তাকে সবুজ জান্নাতী পােশাক পরিধান করাবেন।”\n\nতথ্যসূত্রঃ সুনানে তিরমিযী, কিতাবুস সিফতুল কিয়ামাতি, হাদীস নং- ২৪৫৭, ২০৪ পৃষ্ঠা।\n"},{"1":"প্রতিবেশীর হকের বর্ণনা","2":"প্রতিবেশীর হকের বর্ণনাঃ\n\n\n▶ বর্ণিত রয়েছে, তাজেদারে রিসালত, শাহানশাহে নবুয়ত, মুস্তফা জানে রহমত (ﷺ) ইরশাদ করেন: “জিব্রাঈল আমীন (আঃ) আমাকে প্রতিবেশীদের হক সম্পর্কে আল্লাহ তায়ালার আদেশ পৌঁছাতে থাকেন, এমনকি আমার ধারণা হলাে যে, অচিরেই প্রতিবেশীকে সম্পত্তির উত্তরাধিকারী বানিয়ে দেওয়া হবে।”\n\nতথ্যসূত্রঃ সহীহ বুখারী, কিতাবুল আদব, বাবুল ওয়াসাতি বিল জার, হাদীস নং- ৬১০৫, ৪/১০৪।\n\n▶ হযরত সায়্যিদুনা আব্দুল্লাহ্ ইবনে ওমর (رضي الله عنه) একটি ছাগল জবাই করার নির্দেশ দিলেন তখন তা জবাই করা হলাে। অতঃপর তিনি তাঁর খাদিমকে জিজ্ঞাসা করলেন: তুমি কি তা থেকে আমাদের ইহুদী প্রতিবেশীর নিকট কিছু পাঠিয়েছাে?\n\nকেননা আমি নবী করীম, রউফুর রহীম (ﷺ) কে ইরশাদ করতে শুনেছি যে, “জিব্রাঈল আমীন (আঃ) আমাকে প্রতিবেশীর হক সম্পর্কে আল্লাহ তায়ালার আদেশ পৌঁছাতে থাকেন, এমনকি আমার ধারণা হলাে যে, অচিরেই প্রতিবেশীকে সম্পত্তির উত্তরাধিকারী বানিয়ে দেওয়া হবে।”\n\nতথ্যসূত্রঃ আল মুসনাদ লিল হামিদী, আহাদীসে আব্দুল্লাহ ইবনে ওমর বিন আস, হাদীস নং- ৫৯৩, ২/২৭০।\n\nটীকাঃ\nযিম্মী কাফিরকে যাকাত ইত্যাদি ওয়াজিব সদকা ব্যতীত নফল সদকা দেওয়া যাবে। অবশ্য হারবী কাফিরকে নফল সদকাও দেওয়া যাবে না আর বর্তমানে দুনিয়ার সকল কাফিরই হারবী। অতএব তাদেরকে কোন ধরনের সদকাই দেওয়া যাবে না। হযরত সায়্যিদুনা শায়খ আহমদ প্রকাশ মােল্লা \"তাফসীরাতে আহমদিয়ায় লিখেন: “বর্তমান সময়ে সকল কাফিরই হারবী, যা আলিমরাই জানেন।” (তাফসীরাতে আহমদিয়া, ১০ম পারা, সূরা তাওবা, ২৯নং আয়াতে পাদটিকা, ৪৫৮ পৃষ্ঠা) তাছাড়া কাফির হারবী হােক কিংবা যিম্মী হােক তাদেরকে কুরবানীর মাংসও দেওয়া যাবে না। যেমনটি প্রিয় নবী (ﷺ) প্রতিবেশীদের হক বর্ণনা করতে গিয়ে ইরশাদ করেন: “কাফির প্রতিবেশীর হক কেবল একটি আর তা হল প্রতিবেশিত্ব।” সাহাবায়ে কিরামগণ (رضي الله عنه) আরজ করলেন: “আমরা কি তাদেরকে আমাদের কুরবানীর মাংস দিবাে?” তখন হুযুর (ﷺ) ইরশাদ করেন: “মুশরিকদেরকে তােমাদের কুরবানী থেকে কিছুই দিও না।” \n\nতথ্যসূত্রঃ শুয়াবুল ঈমান লিল বায়হাকী, বাবু ফি আকরামুল জার, হাদীস নং- ৯৫৬০, ৭/৮৩।\n\n▶ হযরত সায়্যিদুনা আবু উমামা বাহলী (رضي الله عنه) বর্ণনা করেন, নবীয়ে রহমত, শফীয়ে উম্মত (ﷺ) তাঁর উষ্ট্রী ‘জাদআ’র উপর আরােহী ছিলেন, আমি তাঁকে ইরশাদ করতে শুনলাম যে, “আমি তােমাদেরকে প্রতিবেশীদের সম্পর্কে ওসীয়ত করছি।” প্রিয় নবী (ﷺ). রাসূলে আরবী (ﷺ) এই উক্তিটি বার বার ইরশাদ করেন। বর্ণনাকারী বলেন: আমি (মনে মনে ভাবলাম যে, হুযুর (ﷺ) তাদেরকে ওয়ারিশ বানিয়ে দেবেন।”\n\nতথ্যসূত্রঃ আল মু\u0027জামুল কবীর, হাদীস নং- ৭৫২৩, ৮/১১১।\n\n▶ হযরত সায়্যিদুনা আনাস বিন মালিক (رضي الله عنه) থেকে বর্ণিত, খাতামুল মুরসালীন, রাহমাতুল্লিল আলামীন, হুযুর পুরনূর (ﷺ) ইরশাদ করেন: “সমস্ত সৃষ্টিকুল আল্লাহ তায়ালারই লালিত পালিত এবং আল্লাহ তায়ালার নিকট তাঁর সৃষ্টির মধ্যে সবচেয়ে প্রিয় সেই ব্যক্তি, যে তার লালিত পালিতদের (সৃষ্টিকূলের) সাথে সদ্ব্যবহার করে।”\n\nতথ্যসূত্রঃ আল মুসনাদ লি ইবনে আবী ইয়ালাল মাওসুলী, হাদীস নং- ৩৪৬৫, ৩/২৩২।\n\n▶ হযরত সায়্যিদুনা আবু শুরাইহ্ কা’বী (رضي الله عنه) বর্ণনা করেন, আমি নবীয়ে করীম, রউফুর রহীম (ﷺ) কে ইরশাদ করতে শুনেছি: “যেই ব্যক্তি আল্লাহ তায়ালা ও আখিরাতের প্রতি ঈমান রাখে, তার উচিৎ যে, প্রতিবেশীর সাথে সদ্ব্যবহার করা।”\n\nতথ্যসূত্রঃ সহীহ বুখারী, কিতাবুল আদব, হাদীস নং- ৬৫১৯, ৪/১০৫।\n\n▶ হযরত সায়্যিদুনা আবু হুরায়রা (رضي الله عنه) থেকে বর্ণিত, সায়্যিদে আলম, নূরে মুজাসসাম, হুযুর পুরনুর (ﷺ) ইরশাদ করেন: “যেই ব্যক্তি আল্লাহ তায়ালা ও আখিরাতের প্রতি ঈমান রাখে, সে যেনাে প্রতিবেশীকে কষ্ট না দেয়।”\n\nতথ্যসূত্রঃ সহীহ বুখারী, কিতাবুল আদব, হাদীস নং- ৬০১৮, ৪/১০৫।\n\n \n\n▶ হযরত সায়্যিদুনা আবু জুহাইফা (رضي الله عنه) থেকে বর্ণিত, এক ব্যক্তি প্রিয় নবী (ﷺ) এর দরবারে তার প্রতিবেশীর বিরুদ্ধে অভিযােগ নিয়ে উপস্থিত হলাে, তখন হুযুর (ﷺ) ইরশাদ করলেন: “তােমার মালামাল রাস্তায় ফেলে দাও।” সে তার মালামাল রাস্তায় ফেলে দিলাে। লােকজন যখন সেখান দিয়ে যাতায়াত করতাে, তখন তার প্রতিবেশীর উপর অভিশাপ দিতাে। সে প্রিয় নবী (ﷺ)  এর দরবারে এসে আরয করলাে: “ইয়া রাসূলুল্লাহ (ﷺ)  লােকেরা আমার সাথে এ কেমন ব্যবহার করছে?” হুযুর (ﷺ) ইরশাদ করলেন: “লােকেরা তােমার সাথে কিরূপ ব্যবহার করছে?” সে বললাে: “আমাকে অভিশাপ দিচ্ছে।” রাসূলুল্লাহ (ﷺ) ইরশাদ করলেন: “লােকদের পূর্বে আল্লাহ তায়ালা তােমাকে অভিশাপ দিয়েছেন।” সে আর করলাে: “আজকের পর আমি আর কখনাে এরূপ করবাে না।” অতএব সেই ব্যক্তি যে প্রিয় নবী (ﷺ) এর দরবারে অভিযােগ এনেছিলাে সে উপস্থিত হলাে। রাসূলুল্লাহ (ﷺ) ইরশাদ করলেন: “তােমার মালামাল গুলাে উঠিয়ে নাও, আল্লাহ তায়ালা তােমার কষ্ট দূর করে দিয়েছেন।”\n\nতথ্যসূত্রঃ আত তারগীব ওয়াত তারহীব, কিতাবুল বিররে ওয়াস সিলাহ, হাদীস নং- ৩৯১১, ৩/২৮৭।\n\n▶ উম্মুল মুমিনীন হযরত সায়্যিদাতুনা উম্মে সালমা (رضي الله عنه) বর্ণনা করেন, একদিন আমি এবং নবী করীম, হুযুর পুরনূর (ﷺ) একই কম্বলে ছিলাম। এমন সময় প্রতিবেশীর একটি ছাগল ঘরে ঢুকলাে। যখন ছাগলটি রুটি মুখে নিলাে, তখন আমি তার দিকে এগিয়ে গেলাম এবং তার মুখ থেকে রুটিটি কেড়ে নিলাম। তা দেখে হুযুর (ﷺ) ইরশাদ করলেন: “তােমার তাকে কষ্ট দেয়া নিরাপত্তা দিবে না, কেননা এটাও প্রতিবেশীকে কষ্ট দেওয়ার চেয়ে কোন অংশে কম নয়।”\n\nতথ্যসূত্রঃ জামেয়েল উলুম ওয়াল হিকম, হাদীস নং- ৫৫, ১৭৩ পৃষ্ঠা।\n"},{"1":"লেখক ও প্রকাশনা","2":""},{"1":"লেখক পরিচিতি","2":"লেখক পরিচিতি▶ নাম ও বংশ\n-------------\nতাঁর নাম মােবারক হলাে সুলায়মান বিন আহমদ বিন আয়ুব মুতীর লাখামী তাবারানী। উপনাম আবু কাসিম আর তিনি ইমাম তাবারানী নামেই প্রসিদ্ধ। \n\n▶সৌভাগ্য মন্ডিত জন্ম\n-------------\n২৬০ হিজরির সফরুল মুযাফফরে তাবারিয়ায় জন্ম গ্রহণ করেন। \n\n▶শিক্ষা জীবন\n-------------\nতিনি رضي الله عنه বাল্যকাল থেকেই শিক্ষা অর্জন করা শুরু করেছিলেন। অতএব তাবারিয়ায় হযরত সায়্যিদুনা আহমদ বিন মাসউদ মিকদাসী رضي الله عنه এর কাছ থেকে হাদীস শ্রবণ করার সময় তাঁর বয়স শরীফ ছিলাে ১৩ বৎসর। অতঃপর সিরিয়া চলে যান, সেখানে তিনি رضي الله عنه ইলমে হাদীসের অভিজ্ঞ মুহাদ্দিসগণের নিকট হাদীস শিক্ষা গ্রহণ করেন।\nঅতঃপর ২৮০ হিজরিতে মিসরে সফর করেন\nএবং ২৮২ হিজরিতে ইয়ামেন গমন করেন।\n২৮৩ হিজরিতে মদীনা মুনাওয়ারা চলে আসেন। অতঃপর মক্কা মুকাররমা হয়ে পুনরায় ইয়ামেনে চলে আসেন। \n২৮৫ হিজরিতে মিসরে ফিরে আসেন \nএবং ২৮৭ হিজরিতে ইরাক সফর করেন। \n\nএসব সফরের সময় কিছুদিন হাদীস শরীফের ইমামদের কাছ থেকে হাদীস শুনার সৌভাগ্য অর্জন করেন। অতঃপর পারস্যে স্থানান্তরিত হয়ে যান এবং জীবনের শেষ সময় পর্যন্ত সেখানেই অবস্থান করেন।\n\n▶শিক্ষকবৃন্দ\n-------------\nহযরত সায়্যিদুনা ইমাম যাহাবী رضي الله عنه ‘তাযকিরাতুল হুফফাজে’ লিখেন: “হযরত সায়্যিদুনা সুলাইমান বিন আহমদ তাবরানী رضي الله عنه এর ওস্তাদগণের সংখ্যা এক হাজারেরও বেশি।” হযরত সায়্যিদুনা ইমাম তাবারানী رضي الله عنه এর শাগরেদ হযরত সায়্যিদুনা ইমাম আবু নাঈম ইসফাহানী رضي الله عنه ‘হিলিয়াতুল আউলিয়া\" কিতাবে বলেন: “তিনি رضي الله عنه এ অসংখ্য বড় বড় পূর্ববর্তী ওলামা থেকে হাদীস বর্ণনা করেছেন।\n\nকতিপয় প্রসিদ্ধ মাশায়িখের নাম হলো (১২ জন): \n১)হযরত সায়্যিদুনা আলী ইবনে আবদুল আযীয বাগাবী \n২)হযরত সায়্যিদুনা আবু মুসলিম কাশী \n৩) হযরত সায়্যিদুনা মুহাম্মদ বিন আব্দুল্লাহ হারামী \n৪)হযরত সায়্যিদুনা আব্দুল্লাহ বিন আহমদ বিন হাম্বল \n৫)হযরত সায়্যিদুনা ইসহাক বিন ইব্রাহীম দাবরী \n৬)হযরত সায়্যিদুনা ইউসুফ বিন এয়াকুব কাযী এবং \n৭) হযরত সায়্যিদুনা মুহাম্মদ বিন ওসমান বিন আবি শায়বা (رضي الله عنه)\n\n▶ছাত্রবৃন্দ\n\n-------------\nঅসংখ্য জ্ঞান-পিপাসু তাঁর জ্ঞানের সমুদ্র থেকে নিজের পিপাসা নিবারণ করেছেন। \n\nতাঁদের মধ্যে কয়েকজনের নাম হলাে: \n১) হযরত সায়্যিদুনা হাফিয আহমদ বিন মুসা বিন মুর্দবিয়া \n২) হযরত সায়্যিদুনা হাফিয মুহাম্মদ বিন আহমদ বিন আহমদ জারূদী \n৩) হযরত সায়্যিদুনা হাফিয মুহাম্মদ বিন ইসহাক বিন মুহাম্মদ বিন ইয়াহইয়া ইসবাহানী এবং \n৪)হযরত সায়্যিদুনা হাফিয মুহাম্মদ বিন আবু আলী আহমদ বিন আব্দুর রহমান হামদানী যাকওয়ানী (رضي الله عنه) তাছাড়া তাঁর কতিপয় শায়খও তাঁর কাছ থেকে রেওয়ায়াত গ্রহণ করেছেন। \n\n▶রচনা ও সংকলন\n\n-------------\nতিনি رضي الله عنه অসংখ্য কিতাব রচনা করেছেন। তন্মধ্যে কয়েকটির নাম হলাে: \n১) আল মুজামুল কবীর \n২) আল মুজামুল আওসাত \n৩) আল মু’জামুস সগীর \n৪)(এই কিতাব) মাকারিমুল আখলাক \n৫)কিতাবুল আওয়ায়িল \n৬)কিতাবুল আহাদীসিত তিওয়াল \n৭) কিতাবুদ দোয়া।\n\n▶প্রশংসা মূলক বাণী\n-------------\nহযরত সায়্যিদুনা ইমাম সামআনী رضي الله عنه ‘আল আনসাব\u0027 কিতাবে লিখেন: “হযরত সায়্যিদুনা ইমাম তাবারানী رضي الله عنه আপন যুগের হাফিযুল হাদীস ছিলেন। ইলমে হাদীস অর্জনের জন্য বিভিন্ন দেশে সফর করেছেন এবং অসংখ্য শায়খের সাথে সাক্ষাত করেছেন আর হাফিযে হাদীসগণের কাছ থেকে পরামর্শও নিয়েছেন। অতঃপর জীবনের শেষ প্রান্তে ইসবাহানে গিয়ে বসতি স্থাপন করেন এবং অসংখ্য কিতাব রচনা করেন।”\n\nহযরত সায়্যিদুনা ইমাম ইবনে আসাকির رضي الله عنه ‘তারীখে দামেশক\u0027কিতাবে লিখেন: “হযরত সায়্যিদুনা ইমাম তাবারানী رضي الله عنه ছিলেন অসংখ্য হাদীস হিফযকারী এবং হাদীস সংগ্রহের জন্য সফরকারীদের মধ্যে অন্যতম।”\n\nহযরত সায়্যিদুনা ইমাম ইবনে ইমাদ رضي الله عنه ‘শাযরাতুয যাহাব’ কিতাবে লিখেন: “হযরত সায়্যিদুনা ইমাম তাবারানী رضي الله عنه নির্ভরযােগ্য এবং সত্যিকার মুহাদ্দিস ছিলেন। অত্যন্ত মেধাবী এবং আলাল ও রিজাল হাদীস এবং অধ্যায় সম্বন্ধে অত্যন্ত পাণ্ডিত্যের অধিকারী ছিলেন।” \n\n▶ওফাত\n-------------\nইলম ও আমলের এই অনুপম আদর্শরূপী ব্যক্তিত্ব জ্ঞানের মুক্তো ছড়াতে এবং জ্ঞান পিপাসুদের পিপাসা নিবারণ করাতে করাতে ৩৬০ হিজরি সনের জিলকদ মাসে এই নশ্বর জগত থেকে অবিনশ্বর জগতের দিকে গমন করেন।\n\n(আল্লাহ পাকের রহমত তাঁর উপর বর্ষিত হােক আর তাঁর সদকায় আমাদের ক্ষমা হােক, আমিন)\n\n\n------------------"},{"1":"আল-মদীনাতুল ইলমিয়া","2":"আল-মদীনাতুল ইলমিয়া\n--------------------\nআল মদীনাতুল ইলমিয়া শায়খে তরীকত, আমীরে আহলে সুন্নাত, দাওয়াতে ইসলামীর প্রতিষ্ঠাতা হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী যিয়ায়ী এর পক্ষ থেকে:\n\nআশিকানে রাসূল (ﷺ)-এর মাদানী সংগঠন দাওয়াতে ইসলামী নেকীর দাওয়াত, সুন্নাতের পুনর্জাগরণ এবং ইলমে শরীয়াতকে সারা দুনিয়ায় প্রসারের সুদৃঢ় সংকল্পবদ্ধ। এসকল কার্যাবলীকে সুচারুরূপে সম্পাদন করার জন্য কিছু মজলিশ (বিভাগ) গঠন করা হয়েছে। তন্মধ্যে একটি মজলিশ হলাে ‘আল মদীনাতুল ইলমিয়া। যা দাওয়াতে ইসলামীর সম্মানিত ওলামা ও মুফতীগণের  সমন্বয়ে গঠিত। এটা বিশেষ করে শিক্ষা, গবেষণা ও প্রচার ও প্রকাশনামূলক কাজের গুরুদায়িত্ব হাতে নিয়েছে। \n\nএতে নিম্নের ৬টি বিভাগ রয়েছে। যথা:\n১. আ’লা হযরতের কিতাব বিভাগ (শােবায়ে কুতুবে আ’লা হযরত) \n২. পাঠ্য পুস্তক বিভাগ (শােবায়ে দরসি কুতুব) \n৩. সংশােধন মূলক কিতাবাদি বিভাগ (শােবায়ে ইছলাহী কুতুব) \n৪. কিতাব অনুবাদ বিভাগ (শােবায়ে তারাজিমে কুতুব) \n৫. কিতাব নিরীক্ষণ বিভাগ (শােবায়ে তাফতীশে কুতুব) \n৬. তথ্যসূত্র নিরুপণ বিভাগ (শােবায়ে তাখরীজ)\n\n‘আল মদীনাতুল ইলমিয়া’র সর্বপ্রথম প্রধান কাজ হচ্ছে আ’লা হযরত, ইমামে আহলে সুন্নাত, আযীমুল বরকত, আযীমুল মারতাবাত, পরওয়ানায়ে শময়ে রিসালত, মুজাদ্দিদে দ্বীন ও মিল্লাত, হামিয়ে সুন্নাত, মাহিয়ে বিদআত, আলিমে শরীয়াত, পীরে তরীকত, বাইছে খাইরাে বারাকাত, হযরত আল্লামা মাওলানা আলহাজ্ব আল হাফেজ আল ক্বারী ইমাম আহমদ রযা খাঁন رضي الله عنه এর দুর্লভ ও মহামূল্যবান কিতাবাদিকে বর্তমান যুগের চাহিদানুযায়ী যথাসাধ্য সহজ সবলীল ভাষায় পরিবেশন করা। সকল ইসলামী ভাই ও ইসলামী বােনেরা এই শিক্ষা, গবেষণা ও প্রচার-প্রকাশনামূলক মাদানী কাজে সবধরনের সর্বাত্মক সহায়তা করুন। আর মজলিশের পক্ষ থেকে প্রকাশিত কিতাবগুলাে স্বয়ং নিজেরাও পাঠ করুন এবং অন্যদেরকেও পড়তে উদ্বুদ্ধ করুন।\n\nআল্লাহ তায়ালা দাওয়াতে ইসলামীর ‘আল মদীনাতুল ইলমিয়া মজলিশ সহ সকল মজলিশকে দিন দিন উন্নতি ও উৎকর্ষতা দান করুক। আর আমাদের প্রতিটি ভাল আমলকে ইখলাছের সৌন্দর্য দ্বারা সুসজ্জিত করে উভয় জাহানের মঙ্গল অর্জনের ওসিলা করুক। আমাদেরকে সবুজ গম্বুজের নিচে শাহাদাত, জান্নাতুল বাকীতে দাফন এবং জান্নাতুল ফিরদাউসে স্থান দান করুক।\n\n----------"},{"1":"প্রকাশনা ও সত্ত্বাধিকার","2":"প্রকাশনা ও সত্ত্বাধিকার\n--------------------\nউত্তম চরিত্রের ফযীলত সম্বলিত সেই ২০০টি বিশুদ্ধ হাদীসের সমষ্টি\nمکارم اخلاق এর অনুবাদকৃত কিতাবের নাম \"উত্তম চরিত্র\"\n\nলিখক: হযরত সায়্যিদুনা ইমাম আবু কাসিম সুলাইমান বিন আহমদ তাবারানী (ওফাত ৩৬০ হিজরি)\n\nউপস্থাপনায়ঃ আল মদীনাতুল ইলমিয়া মজলিশ (দাওয়াতে ইসলামী)\n\nপ্রকাশনায়ঃ মাকতাবাতুল মদীনা\n\nপ্রকাশকাল : রজব ১৪৪০ হিজরি\nমার্চ ২০১৯ ইংরেজি প্রকাশনায় : মাকতাবাতুল মদীনা\nসত্যায়ন পত্র তারিখ: ২ যিলহজ ১৪৩০ হিজরি\n\nالحمد بلورين المحليين واللوة والسلام على سيد المرسلين و على اله وأخيه أجمعين\n\nএই মর্মে সত্যায়ন করা যাচ্ছে যে, “মাকারিমুল আখলাখ” এর অনুবাদ “উত্তম চরিত্র” (প্রকাশনায় মাকতাবাতুল মদীনা) কিতাবটির উপর কিতাব ও রিসালা : নিরীক্ষণ বিভাগের পক্ষ থেকে দ্বিতীয়বার নিরীক্ষণের চেষ্টা করা হয়েছে। বিভাগটি এতে উদ্দেশ্য এবং অন্তর্নিহিত ব্যাখ্যার দিক থেকে : পরিপূর্ণভাবে পর্যবেক্ষণ করেছে। তবে কম্পােজিং বা বাইন্ডিং এর : ভূলের জন্য মজলিশ দায়ী নয়।\n\nকিতাব ও রিসালা নিরীক্ষণ বিভাগ\n(দাওয়াতে ইসলামী)\n২৪-১১-২০০৯\n\n----------"},{"1":"নেকির ভান্ডার","2":"নেকির ভান্ডার\n--------------------\nপ্রিয় ইসলামী ভাইয়েরা! আল্লাহ পাক ও তাঁর প্রিয় রাসূল (ﷺ) এর সন্তুষ্টি অর্জন এবং সচ্চরিত্রবান মুসলমান হওয়ার জন্য “দাওয়াতে ইসলামীর প্রকাশনা প্রতিষ্ঠান মাকতাবাতুল মদীনা থেকে ‘মাদানী ইনআমাত’ নামের রিসালা সংগ্রহ করতঃ সেই অনুযায়ী জীবন অতিবাহিত করার চেষ্টা করুন। তাছাড়া আপনার শহরে অনুষ্ঠিতব্য দাওয়াতে ইসলামীর সাপ্তাহিক সুন্নাতে ভরা ইজতিমায় নির্দিষ্ট সময়ে অংশগ্রহণ করে অধিকহারে সুন্নাতের বাহার কুঁড়িয়ে নিন। দাওয়াতে ইসলামীর সুন্নাত প্রশিক্ষণের অসংখ্য মাদানী কাফেলা শহরে শহরে, গ্রামে গ্রামে সফর করতে থাকে, আপনিও সুন্নাতে ভরা সফরে অংশগ্রহণ করে নিজের আখিরাতের জন্য “নেকীর ভান্ডার” গড়ে তুলুন। আপনি আপনার জীবনে আশ্চর্যজনক ভাবে “মাদানী পরিবর্তন সাধন হতে দেখবেন।\n\n----------"}]