[
    {
        "1": "রমযান কিভাবে অতিবাহিত করবে",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে আমার উপর জুমার দিন দরূদ শরীফ পাঠ করবে, কিয়ামতের দিন আমি তার জন্য সুপারিশ করবো। (জামউল জাওয়ামিউস সুয়ূতী, ৭/১৯৯, হাদীস: ২২৩৫২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বয়ান শুনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n     হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n     প্রিয় ইসলামী ভাইয়েরা! আল্লাহ পাকের লক্ষ লক্ষ কোটি কোটি দয়া যে, আরো একবার আমাদের রমযানুল মুবারকের বরকতময় পরিবেশ নসীব হতে যাচ্ছে, খুবই দ্রুত রমযানুল মুবারকের সুন্দর মাস রহমত, মাগফিরাত ও আমাদের জন্য অসংখ্য এমন বরকত নিয়ে আমাদের মাঝে আগমন করছে, যা সম্পর্কে আমরা অনুমানও করতে পারি না, যেমনটি হাদীসে পাকে রয়েছে: যদি লোকেরা জানতো যে, রমযানে কি রয়েছে, তবে আমার উম্মত আকাঙ্ক্ষা করতো যে, যদি সারা বছর রোযাই হতো।\n(ইবনে খুযাইমা, কিতাবুস সিয়াম, ৩/১৯০, হাদীস: ১৮৮৬)\n    اِنْ شَآءَ الله আজ দা’ওয়াতে ইসলামীর এই সাপ্তাহিক ইজতিমায় আমরা এই বিষয়ে বয়ান শুনার সৌভাগ্য অর্জন করবো যে, রমযানুল মুবারকের কিরূপ মহত্ব ও ফযীলত রয়েছে এবং এর গুরুত্ব কেমন অধিক আর আমাদের রমযানুল মুবারকের পবিত্র ও সম্মানিত মাস কিভাবে অতিবাহিত করা উচিৎ, এছাড়াও অসংখ্য উপকারী দিক নির্দেশনা বর্ণনা করা হবে। আল্লাহ পাকের সন্তুষ্টির জন্য সম্পূর্ণ বয়ান শুনার নিয়্যত করে নিন।\n صَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "বিশ্বস্ত রাখাল",
        "2": "    হযরত আব্দুল্লাহ ইবনে ওমর رَضِیَ اللهُ عَنْہُ তার কতিপয় সাথীদের সাথে একটি সফরে ছিলেন, পথিমধ্যে এক জায়গায় অবস্থান করলেন এবং খাবারের জন্য দস্তরখানা বিছালেন, এমন সময় এক রাখাল এসে গেলো। তিনি বললেন: আসুন! দস্তরখানা থেকে কিছু নিন! আরয করলো: আমি রোযাদার। হযরত আব্দুল্লাহ ইবনে ওমর رَضِیَ اللهُ عَنْہُ বললেন: এই প্রচন্ড গরমে তুমি কি নফল রোযা রেখেছো আর তুমি এই পাহাড়গুলোতে ছাগল চরাচ্ছো! সে বললো: আল্লাহ পাকের শপথ! আমি এটা এই কারণেই করছি যাতে অতীতের দিনগুলোর ক্ষতিপূরণ হয়। তিনি তার ধার্মিকতার পরীক্ষা নিতে গিয়ে বললেন: তুমি কি তোমার ছাগলগুলো থেকে একটি ছাগল আমাকে বিক্রি করবে? এর দাম ও মাংস তোমাকে দিবো, যাতে তুমি তা দ্বারা রোযার ইফতার করতে পারো। সে উত্তর দিলো: এই ছাগলগুলো আমার নয়, আমার মালিকের। তিনি তাকে পরীক্ষা করে বললেন: মালিককে বলে দিবে যে, নেকড়ে তা থেকে একটি নিয়ে গেছে। গোলাম বললো: তবে আল্লাহ পাক কোথায়? (অর্থাৎ আল্লাহ পাক তো দেখছেন, তিনি তো সত্য জানেন এবং এই কারণে আমাকে পাকড়াও করবেন) একথা শুনে হযরত ইবনে ওমর رَضِیَ اللهُ عَنْہُ তার প্রতি প্রভাবিত হলেন, যখন তিনি মদীনায় ফিরে এলেন তখন সেই রাখালের মালিক থেকে সেই রাখাল গোলাম ও সব ছাগল কিনে নিলেন, অতঃপর রাখালকে মুক্ত করে দিলেন এবং সেই সকল ছাগলও তাকে উপহার স্বরূপ দিয়ে দিলেন। (শুয়াবুল ঈমান, ৪/৩২৯, হাদীস: ৫২৯১)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n প্রিয় ইসলামী ভাইয়েরা! আপনারা শুনলেন তো! ঐ নেককার রাখালের আল্লাহর প্রতি কিরূপ দৃঢ় বিশ্বাস ছিলো যে, যখন শুধু তার পরহেযগারীতার পরীক্ষা নিতে গিয়ে তাকে বলা হলো: টাকা নিয়ে একটি ছাগল আমাকে দিয়ে দাও, মালিককে বলে দিও যে, এই ছাগলটি নেকড়ে খেয়ে নিয়েছে, তখন সেই রাখাল এরূপ প্রতারণা করা থেকে বিরত রইলো যে, আমার দয়ালু আল্লাহ পাক আমাকে দেখছেন, আফসোস! আমাদেরও যদি এই মানসিকতা তৈরী হয়ে যেতো, আমাদেরও যদি শয়তান কখনো আল্লাহ পাকের অবাধ্যতা করতে উদ্বুদ্ধ করে তবে আমরাও এই বিশ্বাসের সহিত অবাধ্যতার কাজ থেকে বিরত থাকি যে, আমাদের দয়ালু প্রতিপালক আমাকে দেখছেন। এই ঘটনা থেকে এটাও জানা গেলো! আল্লাহ ওয়ালাগণ রোযা রাখার প্রতি এমন আগ্রহী থাকতেন যে, প্রচন্ড গরমের দিনেও আল্লাহ পাকের নৈকট্য অর্জনের জন্য নফল রোযাও ছাড়তেন না। এ থেকে বিশেষকরে ঐসকল ইসলামী ভাইদের শিক্ষা নেয়া উচিৎ, যারা রমযানুল মুবারকেও শরীয়তের কোন অপারগতা ছাড়া রোযা রাখে না বা শুরুর দিকের কয়েকটি রোযা রেখে অবশিষ্টগুলো ছেড়ে দেয়। রমযানের ন্যায় বরকতময় মাসেও ইবাদত ও নেক কাজ থেকে পালিয়ে বেড়ায়। হায়! রমযানুল মুবারকের পবিত্র মূহুর্তে যেন আমাদের অধিকহারে ইবাদত ও প্রবল আগ্রহ সহকারে অতিবাহিত করা ও রমযানুল মুবারকের রোযা রাখা নসীব হয়ে যায়। আসুন! রমযানের গুরুত্ব ও মর্যাদা এবং রোযা ফরয হওয়ার ব্যাপারে আল্লাহ পাকের বাণী শ্রবণ করি:\n\n\n    ২য় পারা সূরা বাকারার ১৮৫নং আয়াতে আল্লাহ পাক কুরআন অবতীর্ণ হওয়া ও রমযানের রোযার ব্যাপারে ইরশাদ করেন:\nشَہۡرُ رَمَضَانَ الَّذِیۡۤ اُنۡزِلَ فِیۡہِ الۡقُرۡاٰنُ ہُدًی لِّلنَّاسِ وَبَیِّنٰتٍ مِّنَ الۡہُدٰی وَالۡفُرۡقَانِ ۚ   فَمَنۡ شَہِدَ مِنۡکُمُ الشَّہۡرَ فَلۡیَصُمۡہُ ؕ\n(পারা ২, সূরা বাকারা, আয়াত ১৮৫)\nকানযুল ঈমান থেকে অনুবাদ: রমযানের মাস, যাতে কুরআন অবতীর্ণ হয়েছে, মানুষের জন্য হেদায়ত ও পথনির্দেশ এবং মীমাংসার সুস্পষ্ট বাণীসমূহ। সুতরাং তোমাদের মধ্যে যে কেউ এ মাস পাবে, সে যেন অবশ্যই সেটার রোযা পালন করে।\n\n    প্রিয় ইসলামী ভাইয়েরা! এই পবিত্র আয়াতে আল্লাহ পাক রমযান মাসের একটি বিশেষত্ব বর্ণনা করেছেন আর তা হলো: এই মুবারক মাসে কুরআনে করীম অবতীর্ণ হয়েছে এবং এই বিশেষত্বের পাশাপাশি রমযানে রোযা রাখার আদেশও ইরশাদ করেছেন। মনে রাখবেন! তৌহিদ ও রিসালতকে স্বীকার করা এবং দ্বীনের মৌলিক বিষয়াবলীর প্রতি ঈমান আনয়নের পর যেমনিভাবে প্রত্যেক মুসলমানের উপর নামায ফরয ঘোষনা করে দেয়া হয়েছে, তেমনিভাবে রমযান শরীফের রোযাও প্রত্যেক মুসলমান (পুরুষ ও নারী) বিবেকবান ও প্রাপ্তবয়স্কের উপর ফরয। দুররে মুখতারে রয়েছে: রোযা ২য় হিজরীর দশ (১০) শাবানুল মুয়াযযমে ফরয হয়েছে। (দুররে মুখতার ও রদ্দুল মুহতার, কিতাবুস সওম, ৩/৩৮৩)"
    },
    {
        "1": "রোযার ফযীলত",
        "2": "    প্রিয় ইসলামী ভাইয়েরা! রমযানুল মুবারকের সবচেয়ে উত্তম ইবাদত হলো রোযা, অতএব সকল ইসলামী ভাই এখন থেকেই অন্যান্য নেকীর পাশাপাশি রমযান মাসে নিয়মিত রোযা রেখে অতিবাহিত করার নিয়্যত করে নিন। হাদীসে মুবারাকায় রমযান মাসের রোযার অগণিত ফযীলত বর্ণনা করা হয়েছে, আসুন! প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র দু’টি বাণী শ্রবণ করি।\n\n১. ইরশাদ হচ্ছে: مَنْ صَامَ رَمَضَانَ اِيْمَانًا وَ احْتِسَابًا غُفِرَ لَهٗ مَا تَقَدَّمَ مِنْ ذَنْبِـہٖ অর্থাৎ যে মুসলমান সাওয়াবের আশায় রমযানের রোযা রাখে তার পূর্বের গুনাহ ক্ষমা করে দেয়া হবে। (বুখারী, ১/৬২৬, হাদীস: ১৯০১)\n২. ইরশাদ হচ্ছে: নিশ্চয় জান্নাতে একটি দরজা রয়েছে, যাকে “রাইয়্যান” বলা হয়, তা দিয়ে কিয়ামতের দিন রোযাদারগণ প্রবেশ করবে, তারা ব্যতীত আর কেউ প্রবেশ করবে না। বলা হবে: রোযাদারগণ কোথায়? তখন তারা দাঁড়াবে, তারা ব্যতীত আর কেউ এই দরজা দিয়ে প্রবেশ করবে না। যখন তারা প্রবেশ করে নিবে তখন দরজাটি বন্ধ করে দেয়া হবে অতঃপর কেউ এই দরজা দিয়ে প্রবেশ করবে না।\n(বুখারী, ১/৬২৫, হাদীস: ১৮৯৬)"
    },
    {
        "1": "রোযার উদ্দেশ্য ও হিকমত",
        "2": "    প্রিয় ইসলামী ভাইয়েরা! রোযা যেমন আল্লাহ পাকের খুবই প্রিয় একটি ইবাদত, তেমনি এর অসংখ্য উদ্দেশ্য ও হিকমত রয়েছে।\n    * রোযার কারণে সকলের সামনে ও একাকিত্বে সর্বাবস্থায় মানুষ আল্লাহ পাকের প্রতি ভীত থাকে। * আল্লাহ পাকের সন্তুষ্টি লাভের চেষ্টা করে থাকে। * আল্লাহ পাকের অসন্তুষ্টি ও জাহান্নাম থেকে নিরাপত্তা পেয়ে থাকে। * রোযাদার আল্লাহর ক্ষমতার প্রতি অটলতা, * অবাধ্যতা মূলক কাজ থেকে বাঁচতে সাহায্য এবং * নিজের নফসকে সংশোধন করার তৌফিক অর্জিত হয়। * প্রবৃত্তির চাহিদা দূর্বল হয়ে যায়। * শারীরিক সুস্থতা ও অন্তরের পরিছন্নতা নসীব হয়।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "রমযানকে “রমযান” বলার কারণ",
        "2": "    প্রিয় ইসলামী ভাইয়েরা! আসুন! রমযান মাস নেকীতে অতিবাহিত করার পদ্ধতি শুনার পূর্বে রমযান মাসকে ‘রমযান’ বলার মনোমুগ্ধকর কারণটিও শুনে নিই। রমযান ‘رَمْضٌ’ শব্দ থেকে নির্গত, যার অর্থ হলো ‘গরমে জ্বলে যাওয়া’ প্রাচীন আরবে যখন মাসগুলোর নাম বর্ণনা করা হয়েছে তখন যেই ঋতু ছিলো সেই অনুযায়ী মাসের নাম রেখে দেয়া হয়েছে, ঘটনাক্রমে তখন রমযান প্রচন্ড গরমের দিনে ছিলো, তাই এর নাম “রমযান” রাখা হয়। (আন নাহায়াতু লি ইবনিল আসীর, ২/২৪০। আজায়িবুল মাখলুকাত, ৬৯ পৃষ্ঠা)\n    হাকীমুল উম্মত হযরত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: যেভাবে চুল্লী মরিচা ধরা লোহাকে পরিস্কার করে এবং পরিস্কার লোহাকে যন্ত্রাংশ বানিয়ে মূল্যবান করে দেয় আর স্বর্ণকে প্রিয়তমের পরিধানের উপযুক্ত বানিয়ে দেয়, তেমনি রোযা গুনাহগারদের গুনাহ ক্ষমা করায়, নেককার লোকের মর্যাদা বৃদ্ধি করিয়ে দেয় এবং আল্লাহর নৈকট্যবান করে দেয়, তাই একে “রমযান” বলা হয়। এতে মুসলমানরা ক্ষুধা ও পিপাসা সহ্য করে থাকে তার তা গুনাহ সমূহকে জ্বালিয়ে দেয়, তাই একে “রমযান” বলা হয়। (মিরাতুল মানাজিহ, ৩/১৮২) প্রিয় নবী, রাসূলে আবরী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এই মাসের নাম রমযান রাখা হয়েছে, কেননা এটি গুনাহসমূহকে জ্বালিয়ে দেয়।\n(কানযুল উম্মাল, ৪র্থ অংশ, ৮/২১৭, হাদীস: ২৩৬৮৩)"
    },
    {
        "1": "রমযানুল মুবারকের নাম",
        "2": "    হযরত শায়খ শাহাবুদ্দীন আহমদ বিন হিজাযী رَحْمَۃُ اللهِ عَلَیْہِ রমযান মাসের নাম রমযান ব্যতীত আরো দু’টি নামও উল্লেখ করেন: (১) ধৈর্যের মাস (২) সহমর্মিতার মাস। (তাহতুল আখওয়ান ফি কিরাতিল মিয়াদ ফি রজব ওয়া শাবান ওয়া রমযান, ৯৪ পৃষ্ঠা) হযরত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ এছাড়াও আরো একটি নাম “রিযিক প্রশস্তের মাস” বলেও উল্লেখ করেছেন। তিনি বলেন: প্রতিটি মাসে নির্দিষ্ট তারিখ এবং তারিখের মধ্যে নির্দিষ্ট সময়ে ইবাদত থাকে, যেমন; ঈদুল আযহার কয়েক (বিশেষ) তারিখে হজ্জ, মুহররমের দশ তারিখ উত্তম, কিন্তু রমযানের প্রতিটি দিন ও প্রতিটি মুহুর্তেই ইবাদত হয়ে থাকে। রোযা ইবাদত, ইফতার ইবাদত, ইফতারের পর তারাবীর জন্য অপেক্ষা করা ইবাদত, তারাবী পড়ে সাহরীর অপেক্ষায় ঘুমানো ইবাদত, অতঃপর সাহরী খাওয়া ইবাদত মোটকথা প্রতিটি মুহুর্তেই আল্লাহ পাকের শান পরিলক্ষিত হয়। (তাফসীরে নঈমী, ২য় পারা, সূরা বাকারা, ১৮৫ আয়াতের পাদটিকা, ২/২০৮) এই মুবারক মাসে রোযা রাখা ব্যক্তিদের দোয়ার মধ্যে ফেরেশতাগণ আমিন বলে থাকে এবং মাছেরা রোযাদারগণের জন্য ক্ষমা প্রার্থনা করে থাকে। (আত তারগীব ওয়াত তারহীব, ২/৫৫, হাদীস: ৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! খুশি হয়ে যান! আন্দোলিত হয়ে উঠুন, ইবাদত, তিলাওয়াত, নফল, যিকির ও আযকার এবং অন্যান্য নেকীর জন্য প্রস্তুত হয়ে যান আর আল্লাহ পাকের কৃতজ্ঞতা আদায় করুন যে, একবার আবারো আমাদের রমযান মাস নসীব হচ্ছে, এই মুবারক মাসের গুরুত্ব ও ফযীলতের অনুমান এই বিষয় থেকেও করা যেতে পারে যে, আমাদের প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এই মুবারক মাসের আগমনের পূর্বেই নিজের সাহাবাগণের عَلَیْہِمُ الرِّضْوَان সামনে এর ফযীলত বর্ণনা করেন এবং এভাবে এই মাসে ইবাদত করার উৎসাহ প্রদান করেন।"
    },
    {
        "1": "বরকতময় মাস আগমন করছে!",
        "2": "    হযরত সালমান ফারসী رَضِیَ اللهُ عَنْہُ বলেন: প্রিয় নবী صَلَّی اللهُ عَلَیْہِ وَاٰلِہٖ وَسَلَّم শাবান মাসের শেষ দিনে আমাদের খুতবা ইরশাদ করেন: হে লোকেরা! তোমাদের মাঝে মহত্বপূর্ণ ও বরকতময় মাস আগমন করছে, ঐ মাস, যাতে এমন একটি রাতও রয়েছে যা হাজার (১০০০) মাসের চেয়েও উত্তম, আল্লাহ পাক এই মুবারক মাসের রোযা ফরয করেছেন। এর রাতে কিয়াম (অর্থাৎ তারাবী আদায় করা) সুন্নাত, যারা এই মাসে নেকীর কাজ করলো তবে তা এমন যে, অন্য কোন মাসে ফরয আদায় করলো এবং যে এই মাসে ফরয আদায় করলো তবে তা এমন যে, অন্য সময়ে ৭০ ফরয আদায় করলো। এটি ধৈর্যধারণের মাস এবং ধৈর্যের সাওয়াব হলো জান্নাত, এটি সমবেদনা জ্ঞাপন ও কল্যাণের মাস এবং এই মাসে মুমিনের রিযিক বৃদ্ধি করে দেয়া হয়। যে এই মাসে রোযাদারকে ইফতার করাবে তবে তা তার গুনাহের জন্য ক্ষমা স্বরূপ, তাকে আগুন থেকে মুক্তি দেয়া হবে এবং সেই ইফতারকারী এমন সাওয়াব পাবে, যেমনটি রোযা রাখা ব্যক্তি পাবে, তবে তার প্রতিদান থেকে কিছুই কমবে না। আমরা আরয করলাম: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমাদের মধ্যে প্রত্যেক ব্যক্তির এই সামর্থ্য নেই যে, যা দ্বারা সে রোযাদারকে ইফতার করাবে। হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: আল্লাহ পাক তো এই সাওয়াব ঐ ব্যক্তিকে দিবেন, যে একটি খেজুর বা এক চুমুক পানি অথবা এক চুমুক দুধ দ্বারা রোযাদারকে ইফতার করাবে, এটি ঐ মাস, যার প্রথম (অর্থাৎ প্রথম দশক) রহমত, মধ্যখানে (অর্থাৎ মাঝখানের দশক) মাগফিরাত এবং শেষে (অর্থাৎ শেষ দশক) জাহান্নাম থেকে মুক্তি রয়েছে। যে নিজের গোলামকে (অর্থাৎ অধিনস্তদের) দিয়ে এই মাসে কম কাজ করাবে, আল্লাহ পাক তাকে ক্ষমা করে দিবেন এবং তাকে জাহান্নাম থেকে মুক্ত করে দিবেন। যে ব্যক্তি রোযাদারকে পেট ভরে খাবার খাওয়াবে আল্লাহ পাক সেই ব্যক্তিকে আমার হাউজ থেকে এমন এক চুমুক পান করাবেন যে, (যা পান করার পর) সে কখনো পিপাসার্ত হবে না, এমনকি সে জান্নাতে প্রবেশ করবে। (ইবনে খুযাইমা, কিতাবুস সিয়াম, ৩/১৯১, হাদীস: ১৮৮৭)\n    প্রিয় ইসলামী ভাইয়েরা! যদি আমরা এই হাদীসে পাকের বিষয়বস্তুর প্রতি দৃষ্টি দিই তবে আমরা উত্তমভাবে রমযানুল মুবারক অতিবাহিত করতে পারবো, কেননা এই হাদীসে পাকে আমাদের জন্য অনন্য নির্দেশনা রয়েছে যে, আমরা কিভাবে রমযান অতিবাহিত করবো, আমাদের উচিৎ যে, * রমযানুল মুবারকে রোযা রেখে অতিবাহিত করা, * নিয়মিত তারাবী পড়ে অতিবাহিত করা, * অধিকহারে নফল ইবাদত করে অতিবাহিত করা, * নিয়মিত ফরয নামায পড়ে অতিবাহিত করা, * বিপদাপদে ও অন্যান্য স্বভাব বিরুদ্ধ বিষয়ে ধৈর্যধারন করে অতিবাহিত করা, * ইসলামী ভাইদের সাথে সমবেদনা ও মঙ্গলময় আচরণ করে অতিবাহিত করা, * আল্লাহর রহমত প্রার্থনা করে অতিবাহিত করা,\n* মাগফিরাতের ভিক্ষা প্রার্থনা করে অতিবাহিত করা, * জাহান্নাম থেকে মুক্তির আবেদন করে অতিবাহিত করা, * রোযাদারদের জন্য ইফতারের ব্যবস্থা করে অতিবাহিত করা। اِنْ شَآءَ الله এই নেকী সমূহের মাধ্যমে রমযানুল মুবারক অতিবাহিত করলে তবে * রমযানে অত্যাধিক বরকত অর্জিত হবে, * আল্লাহ পাকও সন্তুষ্ট হবে, * প্রিয় নবী صَلَّی اللهُ عَلَیْہِ وَاٰلِہٖ وَسَلَّمও খুশি হবেন, * আল্লাহর রহমত অবতীর্ণ হবে, * গুনাহের মাগফিরাতের মাধ্যম হবে, * জাহান্নাম থেকে মুক্তির বার্তা প্রদান করা হবে, * হাউজে কাওসারের সূধা পান করা নসীব হবে এবং * জান্নাতে প্রবেশ করার অধিকারও অর্জিত হবে।\n صَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "ক্ষমার মাস",
        "2": "    প্রিয় ইসলামী ভাইয়েরা! আসুন! এবার শুনি যে, এই মুবারক মাস আল্লাহ পাকের দরবারে কিরূপ পছন্দণীয় মাস এবং গুনাহসমূহের ক্ষমার মাধ্যম হওয়াতে এই মুবারক মাসের কিরূপ ভূমিকা রয়েছে,\n    প্রসিদ্ধ ও মহান আলিম এবং ইলমে হাদীসের অভিজ্ঞ আল্লামা ইবনে জাওযী رَحْمَۃُ اللهِ عَلَیْہِ বলেন: বার (১২) মাসের উদাহরণ হযরত ইয়াকুব عَلَیْہِ السَّلَام ’র ১২জন সন্তানের ন্যায়, যেমনিভাবে হযরত ইয়াকুব عَلَیْہِ السَّلَام ’র হযরত ইউসুফ عَلَیْہِ السَّلَام সবচেয়ে বেশি পছন্দনীয় ছিলো তেমনিভাবে রমযান মাস আল্লাহ পাকের নিকট অন্যান্য মাসের চেয়ে বেশি পছন্দনীয়, এই পবিত্র মাসের মর্যাদা ও সম্মান অন্যান্য মাসের তুলনায় আল্লাহ পাকের দরবারে অনেক বেশি, যেমনিভাবে আল্লাহ পাক হযরত ইউসুফ عَلَیْہِ السَّلَام ’র দোয়ার বরকতে তাঁর ভাইদের গুনাহ ক্ষমা করে দিয়েছেন, তেমনিভাবে আল্লাহ পাক রমযানের বরকতে এগারো মাসের গুনাহ ক্ষমা করে দেন। (বুস্তানুল ওয়াজিন, ২১০ পৃষ্ঠা)\n    প্রিয় ইসলামী ভাইয়েরা! আমাদের উচিৎ, এই মাসকে অধিকহারে সম্মান করা এবং নেকী করে নিজের মাগফিরাতের উপলক্ষ্য করা আর অপর ইসলামী ভাইদের এই মুবারক মাসের মুবারকবাদ প্রদান করা, নিজেও এই পবিত্র মাসে ইবাদত করুন এবং অপর ইসলামী ভাইদেরও এই মাসের গুরুত্ব, এর ফযীলত এবং এর বরকত সম্পর্কে অবহিত করে তাদেরও নেকী করার মানসিকতা দিতে থাকুন। আমাদের প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم রমযানের আগমনে নিজেও এই বরকতময় মাসকে স্বাগত জানাতেন এবং নিজের সাহাবায়ে কিরামের عَلَیْہِمُ الرِّضْوَان সামনেও এই মুবারক মাসের শান ও মহত্ব, ফযীলত ও বরকত এবং অন্যান্য সুন্দর গুণাবলী বর্ণনা করতেন, এর গুরুত্ব ব্যাখ্যা করতেন এবং তাঁদেরকেও বিভিন্ন নেক আমলের মানসিকতা প্রদান করতেন, রমযানের আগমনে তাঁর ইবাদতের কিরূপ অবস্থা হতো আসুন! শ্রবণ করি:\n"
    },
    {
        "1": "অধিকহারে ইবাদতের অভ্যাস",
        "2": "    উম্মুল মুমিনিন হযরত আয়েশা সিদ্দিকা رَضِیَ اللهُ عَنْہَا বলেন: যখন রমযান মাস আসতো তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের ইবাদতের জন্য প্রস্তুত হয়ে যেতেন এবং পুরো মাস নিজের বিছানায় তাশরীফ নিতেন না। (তাফসীরে দুররে মনসুর, ২য় পারা, বাকারা, ১৮৫নং আয়াতের পাদটিকা, ১/৪৪৯)\n    তিনি আরো বলেন: যখন রমযান মাস তাশরীফ নিয়ে আসতো তখন রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ’র রঙ মুবারক পরিবর্তন হয়ে যেতো, তিনি অধিকহারে নামায আদায় করতেন, প্রচুর কান্না করে করে দোয়া করতেন এবং আল্লাহ পাকের ভয় তাঁর মাঝে বিরাজ করতো।\n(শুয়াবুল ঈমান, বাবু ফিস সিয়াম, ৩/৩১০, হাদীস: ৩৬২৫)\n    প্রিয় ইসলামী ভাইয়েরা! নিঃসন্দেহে রমযানুল মুবারক মাসে নেকীর প্রতিদান অনেক বেড়ে যায়, অতএব চেষ্টা করে অধিকহারে নেকী এই মাসে জমা করে নেয়া উচিৎ, কেননা কম সময়ে অধিক নেকী জমা করার জন্য এই মুবারক মাস থেকে উত্তম আর কোন মাস নেই।\n    হযরত ইব্রাহিম নাখয়ী رَحْمَۃُ اللهِ عَلَیْہِ বলেন: রমযান মাসে একদিনের রোযা রাখা ১০০০ দিনের রোযার চেয়ে উত্তম এবং রমযান মাসে একবার سُبْحٰنَ الله বলা এই মাস ব্যতীত সাধারণ মাসে ১০০০বার سُبْحٰنَ الله বলার চেয়ে উত্তম এবং রমযান মাসে এক রাকাত নামায পড়া রমযান ব্যতীত অন্য সময় ১০০০ রাকাত পড়ার চেয়ে উত্তম।\n(তাফসীরে দুররে মনসুর, ২য় পারা, বাকারা, ১৮৫নং আয়াতের পাদটিকা, ১/৪৫৪)\n\n    প্রিয় ইসলামী ভাইয়েরা! আমরা এতক্ষণ প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ’র যেই কর্মপদ্ধতি ও হযরত ইব্রাহিম নাখয়ী رَحْمَۃُ اللهِ عَلَیْہِ ’র যে বাণী শ্রবণ করলাম, তার আলোকে জানা গেলো! আমাদের রমযানে খোদাভীতিতে কান্না করা উচিৎ, নিয়মিত ফরয সমূহ আদায়ের পাশাপাশি অধিকহারে নফল নামাযও পড়া উচিৎ, আল্লাহ পাকের নিকট নিজের দুনিয়া ও আখিরাতের উন্নতির জন্য দোয়া প্রার্থনা করা উচিৎ, বিশেষকরে রমযানের রোযা সমূহ কঠোরভাবে পালন করা উচিৎ এবং سُبْحٰنَ الله, اَلْحَمْدُ لِلّٰه, لَاۤ اِلٰهَ اِلَّا اللهُ এবং اَسْتَغْفِـرُ الله ইত্যাদি যিকির ও আযকারও করা উচিৎ। আসুন! রমযান মাসে যিকিরুল্লাহ এর উৎসাহ ও গুরুত্ব সম্পর্কে প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ’র দু’টি বাণী শ্রবণ করুন:\n১. ইরশাদ হচ্ছে: এই মাসে চারটি বিষয় অধিকহারে করো। এর মধ্যে দু’টি এমন, যার মাধ্যমে তুমি আপন প্রতিপালককে সন্তুষ্ট করে নিবে, সেই বিষয় দু’টি হলো: (১) لَاۤ اِلٰهَ اِلَّا اللهُ ’র সাক্ষ্য দেয়া (২) ইস্তিগফার করা এবং ঐ দু’টি বিষয় যার প্রতি তোমরা অমুখাপেক্ষী নও, তা হলো: (১) আল্লাহ পাকের নিকট জান্নাত প্রার্থনা করা (২) জাহান্নাম থেকে আশ্রয় প্রার্থনা করা। (ইবনে খুযাইমা, কিতাবুস সিয়াম, ৩/১৯১, হাদীস, ১৮৮৭)\n২. ইরশাদ হচ্ছে: রমযানে আল্লাহর যিকিরকারীদের ক্ষমা করে দেয়া হয় আর এই মাসে আল্লাহ পাকের নিকট প্রার্থনাকারীরা বঞ্চিত থাকে না।\n(শুয়াবুল ঈমান, বাবু ফিস সিয়াম, ৩/৩১১, হাদীস: ৩৬২৭)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "রমযান মাসে অধিকহারে তিলাওয়াত করুন",
        "2": "    প্রিয় ইসলামী ভাইয়েরা! আমরা রমযান মাস নেকীতে অতিবাহিত করার ব্যাপারে শুনছিলাম যে, নামায এবং রোযা রাখার পুরোপুরি ব্যবস্থা করা, জান্নাতের প্রার্থনা এবং জাহান্নাম থেকে মুক্তির দোয়া করা, ইসলামী ভাইদের সাথে কল্যাণময় আচরণ করা, ধৈর্যের আঁচলকে ভালভাবে আকঁড়ে ধরা, অধিকহারে যিকির ও আযকার করা এবং অধিকহারে ইস্তিগফার করা, বিশেষকরে অন্যান্য নেকীর পাশাপাশি অধিকহারে কুরআনে করীমের তিলাওয়াতও করা, হায়! যদি আমরা রমযান মাসে অধিকাংশ সময় কুরআন তিলাওয়াতে ব্যস্ত থেকে অতিবাহিত করতে সফল হয়ে যেতাম, প্রিয় নবী, রাসূলে আবরী صَلَّی اللهُ عَلَیْہِ وَاٰلِہٖ وَسَلَّم প্রায় কুরআন তিলাওয়াতের উৎসাহও প্রদান করেন এবং এর ফযীলতও ইরশাদ করেন। আসুন! প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র দু’টি বাণী শুনি:"
    },
    {
        "1": "তিলাওয়াতের ফযীলত",
        "2": "    ১. ইরশাদ হচ্ছে: কুরআন পাঠকারীরা কিয়ামতের দিন আসবে তখন কুরআন বলবে: “হে দয়ালু প্রতিপালক! একে জান্নাতের পোশাক পরিধান করাও।” তখন তাকে সম্মানের জান্নাতী পোশাক পরিধান করানো হবে। কুরআন আরয করবে: “হে দয়ালু প্রতিপালক! এতে বৃদ্ধি করো।” তখন একে কারামতের মুকুট পরিধান করানো হবে। কুরআন আরয করবে: “হে দয়ালু প্রতিপালক! তার প্রতি সন্তুষ্ট হয়ে যাও।” তখন আল্লাহ পাক তার প্রতি সন্তুষ্ট হয়ে যাবে। অতঃপর কুরআন পাঠকারীকে বলা হবে: “কুরআন পাঠ করতে থাকো এবং জান্নাতের বিভিন্ন স্তর অতিক্রম করতে থাকো আর প্রতিটি আয়াতের বিনিময়ে তাকে একটি করে নেয়ামত দান করা হবে। (তিরমিযী, কিতাবুল ফাযায়িলে কুরআন, ৪/৪১৯, হাদীস: ২৯২৪)\n    ২. ইরশাদ হচ্ছে: আল্লাহ পাক কুরআন শ্রবণকারী থেকে দুনিয়ার বিপদাপদ এবং কুরআন পাঠকারী থেকে আখিরাতে বিপদাপদ দূর করে দেন। কুরআনে পাকের একটি আয়াত স্বর্ণের ভান্ডার থেকেও উত্তম, এর একটি আয়াত পাঠ করা আরশের নিচে বিদ্যমান সকল জিনিসের চেয়ে উত্তম। (মুসনাদুল ফিরদাউস, ৫/২৫৯, হাদীস: ৮১২২)\n    মনে রাখবেন! রমযান মাস “কুরআন অবতীর্ণেরও মাস”। যদি আমরা এই মুবারক মাসেও কুরআন তিলাওয়াত করতে না পারি, তবে তা কত বড় বঞ্চনা, অথচ এই মুবারক মাসে নফলের সাওয়াব ফরযের সমান এবং ফরযের সাওয়াব ৭০ গুণ বাড়িয়ে দেয়া হয় অতএব এই মূল্যবান মুহুর্ত থেকে উপকারীতা অর্জন করে বিশেষকরে কুরআন অবতীর্ণের মাসে অধিকহারে কুরআন তিলাওয়াতের সৌভাগ্য অর্জন করুন এবং প্রতিদিন একটি সময় নির্ধারণ করে নিন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "তাফসীর শুনা ও শুনানোর হালকা",
        "2": "    প্রিয় ইসলামী ভাইয়েরা! রমযানুল মুবারকে তিলাওয়াতের অভ্যাস হয়েই যায় অনেক লোক রমযানুল মুবারকে একের চেয়েও অধিক কুরআনে পাক খতম করে থাকে এটি অবশ্যই সৌভাগ্যের ব্যাপার। কিন্তু এর চেয়েও উত্তম এটাও যে কুরআনে করীমকে বুঝে পাঠ করা, اَلْحَمْدُ لله! মাকতাবাতুল মদীনার খুবই চমৎকার তাফসীর তথা “সিরাতুল জিনান” প্রকাশিত হয়েছে যেটা খুবই সহজ রমযানুল মুবারকে আমাদের উচিত কুরআনে পাকের তাফসীরের পাশাপাশি বুঝে পাঠ করা, কুরআনে পাক বুঝে পাঠ করতে এবং রমযানুল মুবারক নেকীর মধ্যে অতিবাহিত করার জন্য দা’ওয়াতে ইসলামীর দ্বীনি পরিবেশের সাথে সম্পৃক্ত থাকুন এবং যেলী হালকার ১২ দ্বীনি কাজের মধ্যে অংশগ্রহন করুন। যেলী হালকার ১২ দ্বীনি কাজের মধ্য হতে একটি কাজ হলো “তাফসীর শুনার ও শুনানোর হালকা”। যার মধ্যে প্রতিদিন ৩ আয়াত কুরআনে পাকের তিলাওয়াত সাথে কানযুল ঈমানের অনুবাদ ও তাফসীরে খাযাইনুল ইরফান/ তাফসীরে সিরাতুল জিনান, ফয়যানে সুন্নাতের দরস (৪ পৃষ্ঠা) এবং শাজারায়ে কাদেরীয়া, যিয়ায়িয়া, আত্তারীয়া পাঠ করা হয়ে থাকে। ফজরের পর কুরআনে পাকের তাফসীর শুনা ও শুনানোর হালকার বরকতে মসজিদ আবাদ থাকে, কুরআনে পাকের তিলাওয়াত শুনার সৌভাগ্য হয়, বিভিন্ন বিষয়ে ইলমে দ্বীনের রঙ বিরঙের মাদানী ফুল শ্রবণ করার সৌভাগ্য নসীব হয়, কুরআনে পাক পড়া ও পড়ানোর, বুঝা ও বুঝানোর সুযোগ হয়ে থাকে, আর কুরআনে পাক বুঝা ও বুঝানোর কথা আর কি বলবো যেমন,\n    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র বাণী বুখারী শরীফে রয়েছে: خَيْرُكُمْ مَنْ تَعَلَّمَ الْقُرْاٰنَ وَ عَلَّمَهٗ অর্থাৎ তোমাদের মধ্যে সর্বোত্তম ব্যক্তি হলো সে, যে নিজে কুরআন শিখে ও অপরকে শিখায়। (বুখারী, ৩/৪১০, হাদীস: ৫০২৭)\n    ফজরের পর তাফসীর শুনার ও শুনানোর হালকায় অংশগ্রহন করার দ্বারা কুরআনে পাকের তিলাওয়াত, অনুবাদ ও তাফসীর, ফয়যানে সুন্নাতে চার পৃষ্ঠা দরস, এবং দোয়া ও ওযীফা, আউলিয়ায়ে কেরামগণের আলোচনায় ভরপুর শাজারা শরীফ পাঠ করা বা শুনার সৌভাগ্য অর্জন করে দিন শুরু করার কতো বরকত হবে। মূলত ফজরের পর তাফসীর শুনা ও শুনানোর হালকা একটি কল্যাণের সমাহার।\n    প্রিয় ইসলামী ভাইয়েরা! দূর্ভাগ্যক্রমে ইলমে দ্বীন থেকে দূরত্বের কারণে অসংখ্য ইসলামী ভাই বিশুদ্ধভাবে নামায পড়তে এবং বিশুদ্ধভাবে কুরআনে করীম পাঠ করতেও জানে না, আল্লাহ পাকের দয়ায় আরো একবার আমাদের রমযান মাস নসীব হচ্ছে, এটি নামায এবং কুরআনে করীম শিখার ও নামাযী হওয়ার উত্তম সুযোগ, অতএব এরূপ মানসিকতা থাকা উচিৎ, যদি আমরা কুরআনে করীম পাঠ করতে না জানি তবে যেনো পাঠ করা শিখি, যদি পড়তে জানি তবে অপর ইসলামী ভাইদেরকে শিখাই, অনুরূপভাবে অন্যান্য ইসলামী ভাইদেরকে এই পবিত্র মাসে নিয়মিত নামায পড়ার মানসিকতাও প্রদান করুন, নিশ্চিত এটি অনেক বড় নেকী, যদি আমাদের সামান্য চেষ্টায় কোন ইসলামী ভাই নামায আদায়কারী এবং বিশুদ্ধভাবে কুরআনে করীম পাঠকারী হয়ে যায়, তবে আল্লাহ পাকের দয়ায়\nআশা করা যায় যে, সাওয়াবের ভান্ডার লেগে যাবে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "রমযান মাস ও বুযুর্গগণের কার্যাবলী",
        "2": "    প্রিয় ইসলামী ভাইয়েরা! আমরা রমযান মাসে কৃত ইবাদত এবং এর ফযীলত ও বরকত সম্পর্কে শুনার সৌভাগ্য অর্জন করেছি, যা দ্বারা নিঃসন্দেহে আমাদের মনেও রমযান শরীফ ইবাদত ও নেকীতে অতিবাহিত করার প্রেরণা সৃষ্টি হয়েছে, আসুন! নিজের এই নেক প্রেরণাকে আরো সুদৃঢ় করার জন্য বুযুর্গানে দ্বীনের কার্যাবলী সম্পর্কে শুনি যে, তারা কিভাবে রমযানুল মুবারকে নেকীতে অতিবাহিত করতেন।"
    },
    {
        "1": "বুযুর্গানে দ্বীন ও তিলাওয়াতের আগ্রহ",
        "2": "\t(১) আমাদের ইমামে আযম আবু হানিফা رَحْمَۃُ اللهِ عَلَیْہِ রমযানুল মুবারকে ঈদুল ফিতরের দিনসহ ৬২টি কুরআনে পাকের খতম আদায় করতেন (দিনে একটি, রাতে একটি, পুরো মাসে তারাবীতে একটি এবং ঈদুল ফিতরে একটি)। (আল খাইরাতুল হিসান, ৫০ পৃষ্ঠা) (২) হযরত ইমাম শাফেয়ী رَحْمَۃُ اللهِ عَلَیْہِ রমযান মাসে কুরআনে পাকের ৬০টি খতম করতেন এবং সবই নামাযেই খতম করতেন। (হিলইয়াতুল আউলিয়া, আল ইমাম শাফেয়ী, ৯/১৪২, নম্বর ১৩৪২৬)\n(৩) হযরত আসওয়াদ বিন ইয়াযিদ رَحْمَۃُ اللهِ عَلَیْہِ রমযানুল মুবারকের প্রতি দুই রাতে সম্পূর্ণ কুরআন পাঠ করতেন এবং শুধুমাত্র মাগরিব ও এশার মধ্যবর্তী সময়ে আরাম করতেন আর রমযানুল মুবারক ব্যতীত ৬ রাতে এক খতম কুরআন তিলাওয়াত করে নিতেন। (তাবকাতে ইবনে সাআদ, আসওয়াদ বিন ইয়াযিদ, ৬/১৩৬, নম্বর ১৯৭৬। হিলইয়াতুল আউলিয়া, আসওয়াদ বিন ইয়াযিদ, ২/১২০, নম্বর ১৬৫২)\n(৪) হযরত কাতাদা বিন দিয়ামা رَحْمَۃُ اللهِ عَلَیْہِ (সাধারন দিনে) সাত রাতে একবার কুরআনে মজিদ খতম করতেন আর রমযানুল মুবারকে প্রতি তিনরাতে একবার খতম করতেন এবং শেষ দশকের প্রতি রাতে একবার কুরআন খতম করতেন। (সিয়রে আলামুন নিবালা, কাতাদা বিন দিমাআ, ৬/৯৫, নম্বর ৭৪৬। হিলইয়াতুল আউলিয়া, কাতাদা বিন দিমাআ, ২/৩৮৫, নম্বর ২৬৫৫) (৫) হযরত সাআদ বিন ইব্রাহিম যুহরী رَحْمَۃُ اللهِ عَلَیْہِ রমযানুল মুবারকে একুশ, তেইশ, পঁচিশ, সাতাশ এবং উনত্রিশতম দিনে ততক্ষণ পর্যন্ত ইফতার করতেন না, যতক্ষণ কুরআনে করীম খতম করে নিতেন না, মাগরিব ও এশার মাঝখানে আখিরাতের চিন্তাভাবনা করতে থাকতেন এবং প্রায় ইফতারের সময় মিসকিনদের ডাকতেন যাতে তারাও তাঁর সাথে খাবার খায়।\n(হিলইয়াতুল আউলিয়া,  সাআদ বিন ইব্রাহিম আয যুহরী, ৩/১৯৯, নম্বর ৩৬৯৫)\n    প্রিয় ইসলামী ভাইয়েরা! আমরা রমযান মাসে কুরআনে পাক তিলাওয়াত করার ব্যাপারে বুযুর্গানে দ্বীনদের কার্যাবলী সম্পর্কে শুনলাম, এবার রমযান মাসে ঐসকল মনিষীর ইবাদতের অবস্থাও শুনুন।"
    },
    {
        "1": "বুযুর্গানে দ্বীন ও ইবাদতের আগ্রহ",
        "2": "    এক বুযুর্গ হযরত আবু বকর رَحْمَۃُ اللهِ عَلَیْہِ বলেন: আমরা রমযানের রাত সমূহে ইবাদত করে ফিরে আসতাম তখন খাদিমদেরকে দ্রুত খাবার আনার জন্য বলতাম, এই ভয়ে যে, ফজর উদিত হয়ে যাবে না তো।\n(তাহারাতুল কুলুব ওয়াল হুযুউ লিআলাতুল গুয়ুব, ১৫৭ পৃষ্ঠা)\n    হযরত ইব্রাহিম বিন আদহাম رَحْمَۃُ اللهِ عَلَیْہِ ’র ব্যাপারে বর্ণিত আছে: তিনি রমযান মাসে দিনের বেলা ফসল কাটতেন এবং রাতে (নফল) নামায পড়তেন, তিনি ৩০ দিন এমনভাবে অতিবাহিত করতেন যে, না রাতে ঘুমাতেন না দিনে। (হিলইয়াতুল আউলিয়া,  ইব্রাহিম বিন আদহাম, ৭/৪৩৫, নম্বর ১১১১৭)\n    প্রিয় ইসলামী ভাইয়েরা! আপনারা দেখলেন তো! আমাদের পূর্ববর্তী বুযুর্গগণ রমযানুল মুবারক মাসের আগমনের সাথেসাথেই ইবাদতে মশগুল হয়ে যেতেন এবং অধিকহারে কুরআনে করীমের তিলাওয়াত করতেন, কিছু মনিষী প্রতিদিন কুরআনে করীম খতম করতেন আবার কতিপয় মনিষী দুই দিনে, তিন দিনে কুরআন খতম করতেন, সারাদিন রোযা অবস্থায় পরিশ্রম ও কষ্ট করতেন এবং রাতে নফল আদায় করে অতিবাহিত করতেন আর পুরো মাস আরাম করতেন না বরং আমাদের গাউসে পাক শায়খ আব্দুল কাদের জিলানী رَحْمَۃُ اللهِ عَلَیْہِ ’র অধিকহারে ইবাদতের অবস্থা তো এমন ছিলো যে, শুধু রমযান মাসই নয় বরং সারা বছরই ইবাদত ও বন্দেগি এবং নফল ও তিলাওয়াতে মশগুল থাকতেন, তিনি লাগাতার পনের (১৫) বছর পর্যন্ত প্রতিরাতে একটি কুরআনে পাক খতম করতেন। (বাহজাতুল আসরার, ১১৮ পৃষ্ঠা) এর প্রতিদিন এক হাজার (১০০০) রাকাত নফল নামায আদায় করতেন। (গাউসে পাককে হালাত, ৩২ পৃষ্ঠা) হায়! বুযুর্গানে দ্বীনগণের এই সকল ঘটনাবলী থেকে যদি আমরা শিক্ষা অর্জন করাতে সফল হয়ে যেতাম, তাঁদের ইবাদতের আগ্রহ এবং তিলাওয়াতের প্রেরণা থেকে আমরাও কিছু অংশ পেয়ে যেতাম আর আমারাও যদি আপন প্রিয় আল্লাহ পাকের ইবাদত ও বিশুদ্ধ কায়দা ও মাখরাজ সহকারে কুরআনে পাকের তিলাওয়াতকারী হয়ে যেতাম।\n"
    },
    {
        "1": "মাদরাসাতুল মদীনা বিভাগ (প্রাপ্তবয়স্ক/ প্রাপ্তবয়স্কা)",
        "2": "    اَلْحَمْدُ لِلّٰه দা’ওয়াতে ইসলামী দ্বীনের খিদমতে ৮০টি বিভাগে দ্বীনি কাজ করে যাচ্ছে, এর মধ্যে একটি হলো “মাদরাসাতুল মদীনা বিভাগ (প্রাপ্তবয়স্ক/ প্রাপ্তবয়স্কা)”। اَلْحَمْدُ لِلّٰه মাদরাসাতুল মদীনা বিভাগে (প্রাপ্তবয়স্ক/ প্রাপ্তবয়স্কা) প্রাপ্তবয়স্ক অর্থাৎ বড় ইসলামী ভাইদেরকে বিশুদ্ধ মাখরাজ সহকারে মাদানী কায়েদা এবং কুরআনে করীম اَلْحَمْدُ لِلّٰه পড়ানো হয়, মাদরাসাতুল মদীনা বিভাগে (প্রাপ্তবয়স্ক/ প্রাপ্তবয়স্কা) পাঠকারী সৌভাগ্যবান আশিকানে রাসূল কুরআনে করীমের শিক্ষায় শিক্ষিত হওয়ার পাশাপাশি অসংখ্য ইলমে দ্বীনও শিখার সৌভাগ্য অর্জন করে থাকে। اَلْحَمْدُ لِلّٰه মাদরাসাতুল মদীনার (প্রাপ্তবয়স্ক/ প্রাপ্তবয়স্কা)’র রুটিনে “নামাযের আহকাম” কিতাব থেকে নামায, গোসল, অযু, জানাযার নামায, সুন্নাত শিখানো, ঘরে দরস দেয়া, ফরয জ্ঞান সম্বলিত বয়ান শুনা, দোয়া মুখস্ত করানো এবং অবশেষে ৭২টি নেক আমল পুস্তিকা থেকে আমলের পর্যবেক্ষণ করাও অন্তর্ভূক্ত রয়েছে। মনে রাখবেন! এই বিভাগের অধিনে দেশ বিদেশে হাজারো মাদরাসাতুল মদীনা (প্রাপ্তবয়স্ক/ প্রাপ্তবয়স্কা) লাগানো হয়ে থাকে। যাতে এক লাখের ও বেশি আশিকানে রাসূল কুরআনের শিক্ষা অর্জন করছে। আপনিও সাহস করুন, কুরআন শিক্ষার জন্য মাদরাসাতুল মদীনায় (প্রাপ্তবয়স্ক/ প্রাপ্তবয়স্কা) নিজেও অংশগ্রহন করুন এবং অপর ইসলামী ভাইদেরও এর প্রতি উৎসাহ দিন যে, ৭২টি নেক আমল পুস্তিকায় একটি নেক আমল এমনও রয়েছে: “আজ কি আপনি প্রাপ্তবয়স্কদের মাদরাসাতুল মদীনায় কুরআনে করীম পাঠ করেছেন বা পড়িয়েছেন?” আল্লাহ পাক আমাদের সবাইকে কুরআনে করীম বিশুদ্ধ মাখরাজ সহকারে পাঠ করার তৌফিক দান করুন।\nاٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n"
    },
    {
        "1": "গাউসে আযমের আলোচনা",
        "2": "    প্রিয় ইসলামী ভাইয়েরা! রমযান মাসের আগমন হতে যাচ্ছে এবং যেহেতু পহেলা রমযানুল মুবারক আমাদের পীরানে পীর, রওশন জমির, হযরত শায়খ আব্দুল কাদের জিলানী رَحْمَۃُ اللهِ عَلَیْہِ ’র বিলাদত দিবসও, অতএব এরই ধারাবাহিকতায় তাঁর সংক্ষিপ্ত পরিচিত শ্রবণ করি।\n\n    পহেলা রমযান ৪৭০ হিজরিতে জিলান শহরে হুযুর গাউসে আযম শায়খ আব্দুল কাদের জিলানী رَحْمَۃُ اللهِ عَلَیْہِ ’র সৌভাগ্যময় বিলাদত হয়। গাউসে পাকের নাম আব্দুল কাদির এবং উপনাম আবু মুহাম্মদ। মুহিউদ্দীন, মাহবুবে সুবহানি, গাউসে আযম এবং গাউসে সাকলাইন ইত্যাদি তাঁর মুবারক উপাধী। তাঁর সম্মানিত পিতার নাম হযরত আবু সালেহ মূসা জঙ্গী দোস্ত এবং সম্মানিতা আম্মাজানের নাম উম্মুল খায়ের ফাতেমা। তিনি পিতার দিক দিয়ে হাসানী এবং মায়ের দিক দিয়ে হোসাইনী সৈয়দ ছিলেন। (বাহজাতুল আসরার ওয়া মাদিনুল আনওয়ার, ১৭১-১৭২ পৃষ্ঠা) গাউসে পাকের শান এমন ছিলো যে, তিনি চল্লিশ বছর পর্যন্ত এশারের অযু দ্বারা ফজরের নামায আদায় করেছেন, তাঁর অভ্যাস ছিলো যে, যখনই অযু ভঙ্গ হয় তখন সাথে সাথেই অযু করে ২ রাকাত নফল নামায পড়ে নিতেন। (বাহজাতুল আসরার, ১৬৪ পৃষ্ঠা) তিনি ১৩টি বিষয়ের জ্ঞানের উপর বয়ান করতেন। (বাহজাতুল আসরার, ২২৫ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "তারাবীর মাসআলা ও আদব",
        "2": "    প্রিয় ইসলামী ভাইয়েরা! আসুন! তারাবীর কয়েকটি মাসআলা শ্রবণ করি:\n    * তারাবীহ প্রত্যেক বিবেকবান ও প্রাপ্তবয়স্ক ইসলামী ভাই ও ইসলামী বোনের জন্য সুন্নাতে মুয়াক্কাদা। (দুররে মুখতার, ২/৫৯৬) তা বর্জন করা (ছেড়ে দেয়া) জায়িয নেই। (বাহারে শরীয়ত, ১/৬৮৮) * তারাবীহ ২০ রাকাত। আমীরুল মুমিনিন হযরত ফারুকে আযম رَضِیَ اللهُ عَنْہ ’র যুগ থেকে ২০ রাকাতই পড়া হতো। (সুনানে কুবরা লিল বায়হাকী, ২/৬৯৯, হাদীস: ৪৬১৭) * তারাবীর জামাত সুন্নাতে মুয়াক্কাদা আলাল কিফায়া, যদি মসজিদে সবাই বর্জন করে তবে সবাই খারাপ কাজ করলো আর যদি কয়েকজন জামাতে পড়ে নেয় তবে একাকী আদায়কারী জামাতের ফযীলত থেকে বঞ্চিত রইলো। (হিদায়া, ১/৭০) * তারাবীর সময় এশারের ফরয পড়ার পর থেকে সুবহে সাদিক পর্যন্ত। এশার ফরয আদায় করার পূর্বে যদি পড়ে নেয় তবে তা হবে না। (ফতোওয়ায়ে হিন্দিয়া, ১/১১৫) * বিতরের পরও তারাবীহ পড়তে পারবে। (দুররে মুখতার, ২/৫৯৭) যেমনটি অনেক সময় ২৯ তারিখে চাঁদ দেখার সাক্ষী পাওয়াতে দেরী হওয়ার কারণে এরূপ হয়ে যায়। * মুস্তাহাব হলো যে, তারাবীর জন্য রাতের এক তৃতীয়াংশ পর্যন্ত অপেক্ষা করা, যদি অর্ধরাতের পর পড়ে তবুও কোন সমস্যা (মাকরুহ) নয়। (দুররে মুখতার, ২/৫৯৮) (কিন্তু এশার ফরয এত দেরী (Late) করে পড়বেন না) * তারাবীহ যদি ছুটে যায় তবে এর কাযা নেই। (দুররে মুখতার, ২/৫৯৮)"
    },
    {
        "1": "ঘোষণা",
        "2": "    তারাবীর অবশিষ্ট মাসআলা ও আদব তারবিয়্যতি হালকায় বর্ণনা করা হবে, সুতরাং তা জানতে তারবিয়্যতি হালকায় অবশ্যই অংশগ্রহন করুন।"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]