[
  {
    "1": "ইলমে দ্বীন অর্জনকারী শিক্ষার্থীদের উপর দয়া হয়ে গেলো",
    "2": "اَلْحَمْدُ لِلّٰهِ رَبِّ الْعٰلَمِیْنَ وَالصَّلٰوۃُ وَالسَّلَامُ عَلٰی خَاتَمِ النَّبِیّٖنط\n\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\n\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n\n(অর্থাৎ আমি সুন্নাত ইতিকাফের নিয়্যত করলাম।)\n\n\n\nপ্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
  },
  {
    "1": "দরূদ শরীফের ফযীলত",
    "2": "আমাদের মতো গুনাহগারদের সুপারিশকারী প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلّٰی عَلَیَّ مِاءَۃً کَتَبَ اللهُ بَیْنَ عَیْنَیْہِ بَرَاءَ ۃً مِّنَ النِّفَاقِ وَبَرَاءَۃً مِّنَ النَّارِوَاَسْکَنَہُ اللهُ یَوْمَ الْقِیَامَۃِ مَعَ الشُّہَدَاءِ অর্থাৎ যে ব্যক্তি আমার প্রতি একশত বার (১০০) দরূদে পাক পাঠ করবে, আল্লাহ পাক তার উভয় চোখের মাঝখানে লিখে দিবেন যে, এই ব্যক্তি নিফাক ও জাহান্নামের আগুন থেকে মুক্ত এবং তাকে কিয়ামতের দিন শহীদদের সাথে রাখবেন।\n\n(মু’জামু আওসাত, ৫/২৫২, হাদিস: ৭২৩৫)\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد"
  },
  {
    "1": "বয়ান শোনার নিয়্যত",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n\n\nহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد"
  },
  {
    "1": "দ্বীনি শিক্ষার্থীর প্রতি দয়া হয়ে গেলো... (ঈমান উদ্দীপক ঘটনা)",
    "2": "হযরত ইয়াহইয়া বিন ইয়াহইয়া رَضِیَ اللهُ عَنْہُ মুফতীয়ে মদীনা, হযরত মালিক বিন আনাস رَضِیَ اللهُ عَنْہُ এর ছাত্র ছিলেন, তিনি বলেন: যখন আমি প্রথম দিন হযরত ইমাম মালিক বিন আনাস رَضِیَ اللهُ عَنْہُ এর কাছে পড়ার জন্য উপস্থিত হলাম, তিনি আমার নাম জিজ্ঞাসা করলেন, এরপর বললেন: اَلله اَلله হে ইয়াহইয়া! ইলমে দ্বীন অর্জনে সর্বাত্মক চেষ্টা কর...! তোমার উৎসাহের জন্য আমি তোমাকে একটি ঘটনা বলছি। একবার সিরিয়া থেকে তোমারই সমবয়সী এক যুবক মদীনা মুনাওয়ারায় ইলমে দ্বীন শিখতে এলো। সে আমাদের সঙ্গে পড়াশুনা করত, কিন্তু শিক্ষা জীবনেই সে মারা যায়।  আমি সেই যুবকের জানাযার মতো আর কারও জানাযা দেখিনি, মদীনা মুনাওয়ারার কোনো আলেম, কোনো ইলমে দ্বীনের শিক্ষার্থী এমন ছিল না, যারা তার জানাযায় উপস্থিত হয়নি। সেই সময়ের একজন মহান আলেমে দ্বীন, হযরত রাবীআহ رَضِیَ اللهُ عَنْہُ তার জানাযা পড়ান। এরপর হযরত রাবিয়া, হযরত যায়েদ বিন আসলাম, হযরত ইয়াহইয়া বিন সায়িদ এবং হযরত ইবনে শিহাব رَضِیَ اللهُ عَنْہُمْ (অর্থাৎ সেই যুগের বিশিষ্ট ওলামায়ে কেরাম) তাকে কবরস্থ করেন।\n\nএই সৌভাগ্যবান ইলমে দ্বীনের শিক্ষার্থীর মৃত্যুর তৃতীয় দিনে একজন ব্যক্তি তাকে স্বপ্নে দেখলো। দেখলো যে: এক সুদর্শন যুবক, যে সাদা পোশাক পরিহিত, মাথায় সবুজ পাগড়ি সজ্জিত আর একটি সুন্দর ঘোড়ায় চড়ে আকাশ থেকে নেমে আসছে। স্বপ্নদ্রষ্টা তার এই মর্যাদা দেখে বিস্মিত হয়ে জিজ্ঞেস করলো: হে যুবক! তুমি এ অবস্থানে কিভাবে পৌঁছালে? যুবক বললো: আমাকে আমার ইলমে দ্বীন এই মর্যাদায় পৌঁছে দিয়েছে। জ্ঞানের ঐ সকল অধ্যায় যা আমি শিখেছিলাম, আল্লাহ পাক প্রতিটি অধ্যায়ের বিনিময়ে আমাকে জান্নাতে একটি মর্যাদা দান করেছেন। ব্যস ইলমে দ্বীনের বরকতে আমি মর্যাদা লাভ করেছি, যদিও আমি শিক্ষার্থী ছিলাম কিন্তু আল্লাহ পাকের দয়া ও অনুগ্রহে ওলামায়ে কেরামের মর্যাদায় পৌঁছে দেয়া হয়েছে। আল্লাহ পাক ফেরেশতাদের আদেশ দিয়েছেন:  আম্বিয়ায়ে কেরাম عَلَیْہِ السَّلَام এর উত্তরাধিকারীদের মর্যাদা বৃদ্ধি কর! নিশ্চয়ই আমি আমার দয়াময় দায়িত্বে আবশ্যক করেছি যে, যারাই আলেমে দ্বীন বা ইলমে দ্বীনের শিক্ষার্থী, তাদের সবাইকে একই স্তরে রাখা হবে। সেই সৌভাগ্যবান দ্বীনি শিক্ষার্থীটি বললো: আমিও ইলমে দ্বীনের শিক্ষার্থী ছিলাম, ব্যস আল্লাহ পাক আমাকে উচ্চ মর্যাদা দান করেছেন, এমনকি আমার এবং রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর মাঝখানে শুধুমাত্র ২টি স্তরের দূরত্ব রয়ে গেলো, একটি হলো ওই স্তর, যেখানে রাসূলে পাক صَلَّی اللهُ عَلَیْہِ وَاٰلِہٖ وَسَلَّم অন্যান্য আম্বিয়া কেরামের عَلَیْهِمُ السَّلَام সাথে উপবিষ্ট আছেন এবং দ্বিতীয়টি হলো ওই স্তর, যেখানে সাহাবায়ে কেরাম عَلَیْہِمُ الرِّضْوَان এবং পূর্ববর্তী নবীদের উপর ঈমান আনয়নকারীরা বিদ্যমান। এই ২টি স্তরের পর যেই স্তরটি রয়েছে, তা হলো ওলামায়ে কেরাম ও ইলমে দ্বীনের শিক্ষার্থীর জন্য। ইলমে দ্বীনের শিক্ষার্থী আল্লাহ পাকের দান সম্পর্কে আরও উল্লেখ করে বললো: আমি যখন ওলামায়ে কেরামের স্তরে পৌঁছালাম, তখন সেখানে উপস্থিত ওলামায়ে কেরাম আমাকে খুবই উত্তমভাবে অভ্যর্থনা জানালেন। এরপর আল্লাহ পাক আমাদের সুসংবাদ দিয়ে ইরশাদ করলেন: হে ওলামাদের দল...! এটি আমার জান্নাত, আমি এটি তোমাদের প্রদান করলাম। এটি আমার সন্তুষ্টি, নিশ্চয়ই আমি তোমাদের প্রতি সন্তুষ্ট। তোমরা যা চাইবে, আমি তা প্রদান করব এবং যাদের জন্য তোমরা সুপারিশ করবে, আমি তোমাদের সুপারিশ গ্রহণ করব।\n\nআল্লামা ইবনে বাত্তাল رَحْمَۃُ اللهِ عَلَیْہِ এই ঈমান সতেজকারী ঘটনাটি উল্লেখ করার পর বলেন: এসব ফযিলত তাদের জন্য, যারা শুধুমাত্র আল্লাহ পাকের সন্তুষ্টির জন্য ইলমে দ্বীন অর্জন করে এবং নিজের ইলমের উপর আমলও করে। (শরহে সহিহ বুখারী লি ইবনে বাত্তাল, কিতাবু ইলম, ১/১৩৪-১৩৫)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "জ্ঞানের প্রদীপের প্রতি হোক ভালোবাসা ইয়া রব!",
    "2": "হে আশিকানে রাসূল! আপনারা শুনলেন যে, সৌভাগ্যবান ইলমে দ্বীনের শিক্ষার্থী ইলমে দ্বীনের জন্য ঘর-বাড়ি ত্যাগ করে, বিশুদ্ধ নিয়্ত ও কঠোর পরিশ্রমের সহিত ইলমে দ্বীন অর্জনে মশগুল থাকার কত বরকত অর্জন করলো, একটু ভাবুন তো! সেই যুবকটি কিরূপ সৌভাগ্যবান ছিলো, সে ইলমে দ্বীন শিখার উদ্দেশ্যে নিজের ঘর-বাড়ি ছাড়ল, মা-বাবা ও প্রিয়জনদের কাছ থেকে বিচ্ছিন্ন হলো, সিরিয়া থেকে মদীনা মুনাওয়ারায় আসল, ইলমে দ্বীন অর্জন করতে করতে তার মৃত্যু এলো, ফলে এর প্রতিদান কী পেল, যুগের শ্রেষ্ঠ ওলামাগণ তার জানাযায় অংশগ্রহণ করলেন, যুগের আয়িম্মায়ে কেরামগণ তাকে কবরস্থ করলেন, আরও দয়ার উপর দয়া হলো যে, আল্লাহ পাক তাকে জান্নাতে উচ্চ মর্যাদা দান করলেন, তাকে ওলামায়ে কেরামের স্তরে স্থান দান করলেন। سُبْحٰنَ الله! আল্লাহ পাক আমাদেরও ইলমে দ্বীন শিক্ষা অর্জনের তৌফিক দান করুক।\n\nاٰمین بِجاہِ خاتَمِ النَّبِیّٖن صَلَّی اللهُ عَلَیْہِ وَاٰلِہٖ وَسَلَّم"
  },
  {
    "1": "ওলামায়ে কেরামের মর্যাদা বৃদ্ধি করা হয়",
    "2": "পারা ২৮, সূরা মুজাদালার ১১ আয়াতে আল্লাহ পাক ইরশাদ করেন:\n\nیَرْفَعِ اللّٰہُ  الَّذِیْنَ اٰمَنُوْا مِنْکُمْ ۙ وَ الَّذِیْنَ  اُوْتُوا  الْعِلْمَ دَرَجٰتٍ ؕ\n\nকানযুল ঈমানের অনুবাদ: তোমাদের মধ্যে ঈমানদারদের ও তাদেরই যাদেরকে জ্ঞান প্রদান করা হয়েছে, মর্যাদা সমুন্নত করবেন।\n\n\n\nসাহাবিয়ে রাসূল, সুলতানুল মুফাসসিরীন, হযরত আবদুল্লাহ ইবনে আব্বাস رَضِیَ اللهُ عَنْہُمَا এই আয়াতের তাফসীরে বলেন: ওলামায়ে কেরাম সাধারণ মুমিনদের তুলনায় ৭০০ স্তর উচ্চ মর্যাদায় আশীন হবেন এবং প্রতি দুই স্তরের মধ্যে ৫০০ বছরের দূরত্ব হবে। (কুতুল কুলুব, ১/২৪১)"
  },
  {
    "1": "\"জ্ঞান\" হলো দ্বীনের কুতুব",
    "2": "প্রিয় ইসলামী ভাইয়েরা! ভাবুন তো! ইলমে দ্বীনের কীরূপ উচ্চ মর্যাদা যে, ওলামারা কিয়ামতের দিন সাধারণ মানুষের চেয়ে অনেক উচ্চ মর্যাদা লাভ করবেন। হুজ্জাতুল ইসলাম ইমাম মুহাম্মদ বিন মুহাম্মদ গাযযালী رَحْمَۃُ اللهِ عَلَیْہِ বলেন: জ্ঞান হলো সফলতার ভিত্তি এবং দ্বীনের কুতুব।"
  },
  {
    "1": "জ্ঞান হলো জীবন আর অজ্ঞতা হলো মৃত্যু",
    "2": "আলা হযরতের আব্বাজান মাওলানা নকী আলী খান رَحْمَۃُ اللهِ عَلَیْہِ বলেন: দুনিয়া ও আখিরাতে কোনো পরিপূর্ণতা ইলমে দ্বীন ছাড়া অর্জন করা যায় না আর এমনকি ইলমে দ্বীন ছাড়া ঈমানও অসম্পূর্ণ থাকে। তাই ওলামায়ে কেরাম বলেন: اَلْعِلْمُ بَابُ اللهِ الْاَقْرَب জ্ঞান আল্লাহ পাকের দরবারে পৌঁছানোর সবচেয়ে নিকটতম দরজা। وَالْجَہْلُ اَعْظَمُ حِجَابٌ بَیْنَکَ وَ بَیْنَ الله আর অজ্ঞতা হলো তোমার এবং আল্লাহ পাকের মধ্যে সবচেয়ে বড় পর্দা (অর্থাৎ প্রতিবন্ধক)।\n\nমাওলানা নকী আলী খান رَحْمَۃُ اللهِ عَلَیْہِ আরও বলেন: জ্ঞান হলো জীবন আর অজ্ঞতা হলো মৃত্যু। (ফয়যানে ইলম অর ওলামা, ৭ ও ৮ পৃ:)\n\nআল্লাহ পাক আমাদের সবাইকে ইলমে দ্বীনের প্রতি আগ্রহ নসিব করুক। আসুন! ইলমে দ্বীনের জ্ঞানের ফযিলত সম্বলিত কিছু হাদিসে পাক শোনার সৌভাগ্য অর্জন করি:"
  },
  {
    "1": "(১) এমন এক যুগ আসবে...!",
    "2": "হযরত হাকিম বিন হিযাম رَضِیَ اللهُ عَنْہُ হতে বর্ণিত, রাসূলুল্লাহ\nصَلَّی اللهُ عَلَیْہِ وَاٰلِہٖ وَسَلَّم \nইরশাদ করেন: নিশ্চয়ই তোমরা এমন এক যুগে রয়েছো, যেখানে ওলামা বেশি আর বক্তা (অর্থাৎ মনগড়া কাহিনী বলা বক্তারা) কম, দানশীল বেশি এবং ভিক্ষুক কম। এই যুগে আমল করা জ্ঞানার্জনের চেয়ে উত্তম। কিন্তু শীঘ্রই মানুষের মাঝে এমন এক যুগ আসবে, যখন ওলামা কম এবং বক্তা (অর্থাৎ মনগড়া কাহিনী বলা বক্তা) বেড়ে যাবে, দানশীল কম আর ভিক্ষুক বেড়ে যাবে। সেই যুগে জ্ঞানার্জন করা আমল করার চেয়েও উত্তম হবে। (মু’জামু কবীর, খন্ড ২, পৃ: ৩০৬, হাদিস: ৩০৪১)"
  },
  {
    "1": "(২) ইলমে দ্বীন অর্জন করা প্রতিটি মুসলমানের জন্য ফরয",
    "2": "হযরত আনাস বিন মালিক رَضِیَ اللهُ عَنْہُ থেকে বর্ণিত, আল্লাহ পাকের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: طَلَبُ الْعِلْمِ فَرِیْضَةٌ عَلیٰ کُلِّ مُسْلِمٍ وَ اِنَّ طَالِبَ  الْعِلْمِ یَستَغْفِرُ لَہٗ کُلُّ شَیْءٍ حَتَّی الْحِیْتَانُ فِی الْبَحْرِ ইলমে দ্বীন অর্জন করা প্রতিটি মুসলমানের ওপর ফরয এবং (ইলমে) দ্বীনের শিক্ষার্থীর জন্য সমস্ত কিছু, এমনকি সমুদ্রের মাছও মাগফিরাতের দোয়া করে থাকে।\n\n(জামে সগীর, ৩২৫ পৃ:, হাদিস: ৫২৬৬)\n\nপ্রিয় ইসলামী ভাইয়েরা! ইলমে দ্বীন অর্জনের কত মহান বরকত যে, ইলমে দ্বীনের শিক্ষার্থী যখন তার কাজে ব্যস্ত থাকে, ইলম অর্জন করে, দ্বীনি কিতাব পড়ে, কুরআনের আয়াত এবং হাদিস মুখস্ত করে আর তখন দুনিয়ার সমস্ত কিছু, এমনকি সমুদ্রের মাছেরাও তার জন্য মাগফিরাতের দোয়া করে। সে কেমন সৌভাগ্যবান...! سُبْحٰنَ الله!"
  },
  {
    "1": "কোন জ্ঞান অর্জন করা ফরয?",
    "2": "হে আশিকানে রাসূল! এখনই যেই হাদিসে পাক শুনলাম, তাতে বলা হয়েছে যে, জ্ঞান অর্জন করা প্রতিটি মুসলমানের ওপর ফরয। এই হাদিসে পাকে কোন জ্ঞান উদ্দেশ্য? এর ব্যাখ্যা করতে গিয়ে শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ বলেন: এই হাদিসে পাক দ্বারা স্কুল-কলেজের প্রচলিত জ্ঞান নয় বরং দ্বীনের প্রয়োজনীয় জ্ঞানই উদ্দেশ্য। অতএব * সর্বপ্রথম ইসলামী আকিদা শেখা ফরয। * এরপর নামাযের ফরয, শর্তাবলী ও মুফসিদাত (অর্থাৎ নামায কিভাবে শুদ্ধ হয় আর কিভাবে ভঙ্গ হয়, তা শেখা * অতঃপর রমযানুল মুবারকের আগমন হলে যার ওপর রোযা ফরয, তার জন্য রোযার জরুরি মাসআলা * যার ওপর যাকাত ফরয, তার জন্য যাকাতের মাসআলা * অনুরূপভাবে যার ওপর হজ্ব ফরয, তার জন্য হজ্বের বিধান * বিয়ে করতে চাইলে, বিয়ের * ব্যবসায়ির জন্য ব্যবসার * ক্রেতার জন্য ক্রয় করার * কর্মচারি বা মালিকের ইজারার (চুক্তির) বিষয়ে জ্ঞান * মোটকথা প্রত্যেক সজ্ঞান, প্রাপ্তবয়ষ্ক মুসলমান পুরুষ ও নারীর উপর তার বর্তমান অবস্থা অনুযায়ী মাসআলা শেখা ফরযে আইন।\n\n* অনুরূপভাবে প্রত্যেকের জন্য হালাল ও হারামের মাসআলা শেখাও ফরয * হৃদয়ের রোগ (অর্থাৎ বাতেনী মাসআলা) অর্থাৎ বাতেনী ফরযসমূহ, যেমন; বিনয় ও একনিষ্টতা এবং তাওয়াক্কুল ইত্যাদি আর তা অর্জন করার পদ্ধতি * এভাবে বাতেনী গুনাহ যেমন; অহংকার, লৌকিকতা, হিংসা, কু-ধারণা, বিদ্বেষ, ক্ষোভ ইত্যাদি এবং এগুলোর প্রতিকার শেখাও প্রত্যেক মুসলমানের উপর ফরয * তদ্রূপ মুহলিকাত অর্থাৎ ধ্বংসে পতিতকারী বিষয় যেমন; ওয়াদা খেলাফী, মিথ্যা, গীবত, চুগলী, অপবাদ, কু-দৃষ্টি, প্রতারণা, মুসলমানদের কষ্ট দেয়া ইত্যাদি সকল সগীরা ও কবীরা গুনাহের ব্যাপারে আবশ্যকীয় আহকাম শেখাও ফরয, যাতে তা থেকে বাঁচতে পারে। (নেকির দাওয়াত, ১৩৬ পৃ:)"
  },
  {
    "1": "দুনিয়াবি জ্ঞান অর্জনের শর্তাবলী",
    "2": "প্রিয় ইসলামী ভাইয়েরা! আজকাল দুনিয়াবি জ্ঞানের প্রতি মানুষের প্রবণতা অনেক বেড়ে গেছে। বহু মুসলমান তাদের দুনিয়াবি ভবিষ্যৎ সুন্দর করার জন্য বিভিন্ন ধরনের দুনিয়াবি জ্ঞান অর্জন করে এবং এটির জন্য কঠোর পরিশ্রম ও কষ্ট সহ্য করে। নিঃসন্দেহে দুনিয়াবি জ্ঞান অর্জনের দুনিয়াবি উপকারিতাও রয়েছে এবং দুনিয়াবি জ্ঞান অর্জন করাকে সরাসরি নাজায়িযও বলা যায় না, তবে দুনিয়াবি জ্ঞান অর্জনের জন্য কিছু শর্ত রয়েছে, যা পূরণ করা জরুরি। সায়্যিদি আলা হযরত, ইমামে আহলে সুন্নাত ইমাম আহমদ রযা رَحْمَۃُ اللهِ عَلَیْہِ বলেন: * যে জ্ঞানে কুফরির শিক্ষা রয়েছে, তা পড়া হারাম। * তবে হ্যাঁ! জায়িয জ্ঞান (যাতে ইসলামী আকিদা ও শিক্ষার পরিপন্থী কিছু নেই, সেই জ্ঞান) জায়িয পেশার জন্য পড়া জায়িয। * তবে এতে এমনভাবে মগ্ন হওয়া যাবে না যার কারণে দ্বীনের প্রয়োজনীয় জ্ঞান অর্জন করতে বাধা আমস, অন্যথায় ওই দুনিয়াবি জ্ঞান, যা ফরয ইলমে দ্বীন অর্জন থেকে বিরত রাখে, তা হারাম। * একই সঙ্গে এটাও জরুরি যে, নিজের দ্বীন ও নৈতিক চরিত্রের ওপর যেন প্রভাব না পড়ে। * ইসলামী আকিদা ও চিন্তাধারায় দৃঢ় থাকে এবং মুসলিম পরিচয় বজায় থাকে, এই সমস্ত শর্ত পূরণ হলে তবে জায়িয উপার্জনের জন্য জায়িয দুনিয়াবি জ্ঞান অর্জনের ক্ষেত্রে কোন সমস্যা নেই।\n\n(ফতোওয়ায়ে রযবীয়া, খন্ড: ২৩, ৭০৮-৭০৯ পৃ:)\n\nঅন্য এক স্থানে তিনি বলেন: প্রত্যেক ব্যক্তি যেই অবস্থায় রয়েছে, সেই অনুযায়ী শরীয়তের বিধান জানা, এটা ফরযে আইন। যতক্ষণ না এই জ্ঞান অর্জন করে নিবে না, ততক্ষণ ভূগোল, ইতিহাস ইত্যাদি (দুনিয়াবি জ্ঞান) শেখার জন্য সময় নষ্ট করা জায়িয নয়। (ফাতোওয়া রযবীয়া, খন্ড: ২৩, ৬৪৭ পৃ:)\n\nসুতরাং যারা দুনিয়াবি জ্ঞান অর্জন করে, তাদের জন্য আবশ্যক যে, প্রথমে প্রয়োজনীয় ইলমে দ্বীন অর্জন করবে, শুধুমাত্র সেসব বিদ্যা অধ্যয়ন করবে, যা কুরআন ও হাদিস এবং ইসলামী শিক্ষার পরিপন্থী নয়। যেই বিদ্যায় দ্বীনের পরিপন্থী বিষয় থাকে, তা কখনোই অধ্যয়ন করবে না এবং এর পাশাপাশি দুনিয়াবি বিদ্যা অর্জনের সময়ও ইসলামী আদর্শ ও পরিচয় (যেমন: দাড়ি ইত্যাদি) বজায় রাখবে। এই শর্তাবলী সহকারে জায়িয দুনিয়াবি জ্ঞান অর্জন করা জায়িয।"
  },
  {
    "1": "(৩) আল্লাহ পাক যার সাথে কল্যাণের ইচ্ছা পোষণ করেন",
    "2": "আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ يُرِدِ اللّٰهُ بِهٖ خَيْرًا يُفَقِّهْهُ فِي الدِّيْنِ আল্লাহ পাক যার সাথে কল্যাণের ইচ্ছা করেন, তাকে দ্বীনের জ্ঞান দান করেন। (বুখারী, কিতাবুল ইলম, বাবু মাই ইরুদিল্লাহু, পৃ: ৯২, হাদিস: ৭১)"
  },
  {
    "1": "(৪) ওলামারা নবীদের উত্তরাধিকারী",
    "2": "হযরত কাসির বিন কাইস رَحْمَۃُ اللهِ عَلَیْہِ বলেন: আমি দামেস্কের মসজিদে সাহাবিয়ে রাসূল হযরত আবু দারদা رَضِیَ اللهُ عَنْہُ এর খেদমতে উপস্থিত ছিলাম। এমন সময় একজন ব্যক্তি এলো এবং আরয করলো: হে আবু দারদা رَضِیَ اللهُ عَنْہُ! আমি শুনেছি যে, আপনি রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর একটি হাদিস বর্ণনা করেন। আমি সেই হাদিস শেখার জন্য মদীনা মুনাওয়ারা থেকে এসেছি। হযরত আবু দারদা رَضِیَ اللهُ عَنْہُ বললেন: তুমি কি ব্যবসার জন্য আসোনি? আরয করলো: না। বললেন: ব্যবসার বাইরে (দামেস্কে) অন্য কোনো উদ্দেশ্যে তুমি এসেছ? আরয করলো: না (আমি তো শুধুমাত্র রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর হাদিস শেখার জন্য এসেছি, এর বাইরে আমার কোনো উদ্দেশ্য নেই)। তখন হযরত আবু দারদা رَضِیَ اللهُ عَنْہُ ইলমে দ্বীনের শিক্ষার্থীর ফযিলত বর্ণনা করতে গিয়ে বললেন: আমি রাসূলে পাক صَلَّی اللهُ عَلَیْہِ وَاٰلِہٖ وَسَلَّم থেকে শুনেছি: * যে ব্যক্তি ইলমে দ্বীন শিখার জন্য কোনো পথে গমন করে, আল্লাহ পাক তার জন্য জান্নাতের পথ সহজ করে দেন। * নিশ্চয়ই ফেরেশতারা ইলমে দ্বীনের শিক্ষার্থীর প্রতি সন্তুষ্ট হয়ে তার জন্য নিজেদের ডানা বিছিয়ে দেয়। * নিশ্চয়ই আসমান ও জমিনের সমস্ত সৃষ্টি, এমনকি পানিতে মাছেরাও তার জন্য ক্ষমা প্রার্থনা করে। * নিশ্চয়ই আলিমের ফযিলত ইবাদতকারীর তুলনায় এমন, যেমনটি তারকারাজির মাঝে পূর্ণিমার চাঁদের শ্রেষ্ঠত্ব রয়েছে * নিশ্চয়ই ওলামারা নবীগণের উত্তরাধিকারী। নিশ্চয়ই আম্বিয়ায়ে কেরামعَلَیْہِ السَّلَام  উত্তরাধিকার সূত্রে দিরহাম ও দিনার (অর্থাৎ ধন-দৌলত) রেখে যান না, আম্বিয়ায়ে কেরাম عَلَیْہِ السَّلَام তো উত্তরাধিকার সূত্রে শুধুমাত্র জ্ঞান রেখে যান। সুতরাং যে ব্যক্তি ইলমে দ্বীন অর্জন করল, সে অনেক বড় অংশ লাভ করে নিল। (ইবনে মাজাহ, মুকাদ্দামা, বাবু ফদলুল ইলম, ৪৯ পৃ:, হাদিস: ২২৩)"
  },
  {
    "1": "ইলমে দ্বীনের চেয়ে বড় কোনো মর্যাদা নেই",
    "2": "سُبْحٰنَ الله! \nপ্রিয় ইসলামী ভাইয়েরা! ভেবে দেখুন! ইলমে দ্বীনের শিক্ষার্থীদের কিরূপ উচ্চ মর্যাদা! ইলমে দ্বীনের শিক্ষার্থীদের জন্য জান্নাতের রাস্তা সহজ করে দেওয়া হয়, ইলমে দ্বীনের শিক্ষার্থীদের জন্য ফেরেশতারা তাদের ডানা বিছিয়ে দেয়, ইলমে দ্বীনের শিক্ষার্থীদের জন্য আসমান ও জমিনের সকল সৃষ্টি, ফেরেশতা, গাছ, পাথর, পশু, পাখি, এমনকি মাছেরাও মাগফিরাতের জন্য দোয়া করে থাকে এবং গুরুত্বপূর্ণ মর্যাদা হলো, ওলামায়ে দ্বীনেরা আম্বিয়ায়ে কেরাম عَلَیْهِمُ السَّلَام এর উত্তরাধিকারী। হুজ্জাতুল ইসলাম, ইমাম মুহাম্মদ বিন মুহাম্মদ গাযযালী رَحْمَۃُ اللهِ عَلَیْہِ বলেন: যেমনিভাবে নবুয়তের চেয়ে বড় কোনো মর্যাদা নেই, তেমনি নবুয়তের উত্তরাধিকার (অর্থাৎ ইলমে দ্বীন) এর চেয়েও বড় কোনো মর্যাদা নেই।\n\n(ইহইয়াউল উলুম, খন্ড: ১, পৃ: ৪৫)"
  },
  {
    "1": "(৫) ওলামাদের ফযিলত এমন, যেমন....!",
    "2": "তিরমিযী শরীফের হাদিসে পাকে রয়েছে, হযরত আবু উমামা বাহেলি رَضِیَ اللهُ عَنْہُ বলেন: রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দরবারে এক ইবাদতগুজার ও একজন আলিমের আলোচনা করা হলো, তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: فَضْلُ العَالِمِ عَلَى العَابِدِ كَفَضْلِي عَلَى اَدْنَاكُم অর্থাৎ আলিমের মর্যাদা ইবাদতকারীর তুলনায় এমন, যেমনটি আমার মর্যাদা তোমাদের মধ্যে সবচেয়ে নিম্ন পর্যায়ের ব্যক্তির তুলনায়।\n\n(তিরমিযী, কিতাবুল ইলম, আবওয়াবুল ইলম, ৬৩২ পৃ:, হাদিস: ২৬৮৫)\n\nপ্রিয় ইসলামী ভাইয়েরা! এটি হলো ওলামায়ে কেরামের অতুলনীয় মর্যাদা, ভেবে দেখুন তো! আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মর্যাদা কত মহান, তিনি সকল নবীদের সর্দার, ইমামুল আম্বিয়া এবং আল্লাহ পাকের পর সবচেয়ে উচ্চ মর্যাদা যেই মহান ব্যক্তিটি অর্জন করেছেন, সেই মহান মনিষী হলেন আমাদের প্রিয় صَلَّی اللهُ عَلَیْہِ وَاٰلِہٖ وَسَلَّم, এই মহান মর্যদাবান নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করছেন: আলিমে দ্বীনের ফযিলত ইবাদতগুজারের তুলনায় এমন, যেমন আমার ফযিলত সাধারণ একজন উম্মতির উপর।\n\nএখন আমাদের ভাবতে হবে, সবচেয়ে নিম্ন পর্যায়ের উম্মত কে? আর আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم তার তুলনায় কত মর্যাদাবান? তা নিশ্চিতভাবে তো বলা কঠিন, তবে ওলামায়ে কেরাম এর একটি ধারণা দিয়েছেন, ওলামায়ে কেরাম বলেন: * সবচেয়ে নিম্ন স্তরের উম্মত হলো, যার অন্তরে ঈমানের নূর তো আছে, কিন্তু তার জীবন গুনাহে অতিবাহিত হচ্ছে, সে হলো সবচেয়ে নিম্ন স্তরের * অতঃপর এর উপরে নেককার মুসলমানের স্তর * অতঃপর এর উপরে শহীদদের স্তর * অতঃপর এর উপরে মুত্তাকী পরহেযগারদের স্তর * মুত্তাকী পরহেযগারদের উপরে ওলীদের স্তর * সাধারণ আউলিয়ার উপরে আওতাদের স্তর * আওতাদের উপরে আবদালদের স্তর * আবদালদের উপরে কুতুবদের স্তর * কুতুবদের উপরে কুতুবুল আকতাবদের স্তর * কুতুবুল আকতাবদের উপরে গাউসের স্তর * সাধারণ গাউসের উপরে গাউসুল আযমের স্তর * অতঃপর এভাবে বেলায়তের স্তর সমূহ * এই সকল বেলায়তের স্তরের মধ্যে উচ্চ স্তর হলো সাহাবাদের * সাহাবায়ে কেরামের عَلَیْہِمُ الرِّضْوَان মধ্যে উচ্চ স্তর হলো আনসারী সাহাবায়ে কেরামের عَلَیْہِمُ الرِّضْوَان * আনসাররের উপরে মুহাজিরদের স্তর * মুহাজিরদের মধ্যে সর্বোচ্চ মর্যাদার অধিকারী হলেন সিদ্দিকে আকবর رَضِیَ اللهُ عَنْہُ এর * সিদ্দিকে আকবরের উপরে নবীগণ * নবীদের উপরে রাসূলগণ * রাসূলদের উপরে উলুল আযম নবীগণ * উলুল আযম নবীগণের মধ্যে উপরে হযরত ইবরাহীম খলিলুল্লাহ عَلَیْہِ السَّلَام এর মর্যাদা * এবং হযরত ইবরাহীম عَلَیْہِ السَّلَام এর উপরে খাতামুন নবিয়্যিন, রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর স্তর। (শানে হাবিবুর রহমান, ১২৫ পৃ:)\n\nاَللهُ اَكْبَر \nহে আশিকানে রাসূল! ভাবুন তো! এটি শুধুমাত্র একটি সংক্ষিপ্ত বিবরণ! বাস্তবে আল্লাহ পাকের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মর্যাদা কিরূপ, তা তো কেউ উপলব্ধিও করতে পারবে না। কেবল সংক্ষিপ্তভাবে এই মর্যাদাগুলোই দেখে নিন, তবে আমাদের প্রিয় নবী\nصَلَّی اللهُ عَلَیْہِ وَاٰلِہٖ وَسَلَّم সাধারণ একজন উম্মতির তুলনায় কত উচ্চ মর্যাদাসম্পন্ন, এখন হাদিসে পাক শ্রবণ করুন! ইরশাদ হচ্ছে: একজন আলিমে দ্বীন ইবাদতগুজার মুসলমানের তুলনায় এমনই মর্যাদা সম্পন্ন, যেমনটি আমার শ্রেষ্ঠত্ব একজন সাধারণ উম্মতির উপর।\n\nএটাই হলো ওলামায়ে কেরামের শান... ! আল্লাহ পাক আমাদের সবাইকে আমলদার আলিমে দ্বীন হওয়ার তাওফিক দান করুক।\n\nاٰمین بِجاہِ خاتَمِ النَّبِیّٖن صَلَّی اللهُ عَلَیْہِ وَاٰلِہٖ وَسَلَّم"
  },
  {
    "1": "ইলমে দ্বীনের প্রতিবন্ধকতা",
    "2": "হে আশিকানে রাসূল! ভাবুন তো! ইলমে দ্বীনের কিরূপ ফযিলত, কিন্তু দুঃখের বিষয়! আমাদের উদাসিনতা...! নফস অলসতা প্রদান করে, পরিশ্রম ও কষ্টকে এড়িয়ে যেতে চায়, শয়তান কুমন্ত্রণা দেয়, কখনো সম্মান ও খ্যাতির লোভে পতিত করে, কখনো সম্পদ ও অর্থের লোভে লিপ্ত করে দেয়, মনে কুমন্ত্রণা আসে যে, যদি ইলমে দ্বীন অর্জনে লেগে যাই, তাহলে উপার্জন কিভাবে করব, খাবো কোত্থেকে? এত বড় ব্যবসা, সময় কিভাবে বের করবো, দোকান ছেড়ে যেতে পারবো না, চাকরি থেকে সময় বের করতে পারছি না, এছাড়াও আরো নানা ধরনের কুমন্ত্রণা দিয়ে দুষ্ট শয়তান আমাদের ইলমে দ্বীনের সৌভাগ্য থেকে বঞ্চিত করে দেয়।"
  },
  {
    "1": "শয়তান ইলমে দ্বীনের শিক্ষার্থীর সবচেয়ে বড় শত্রু",
    "2": "মাকতাবাতুল মদীনা থেকে প্রকাশিত মালফুযাতে আলা হযরত নামক কিতাবে রয়েছে: আসরের নামাযের পর শয়তানরা সমুদ্রে একত্রিত হয়, ইবলিসের সিংহাসন স্থাপন করা হয়, শয়তানরা তাদের প্রত্যেকের কার্যবিবরণী উপস্থাপন করে, কেউ বলে: সে এত লোককে মদ পান করিয়েছে, কেউ বলে: সে এত লোককে ব্যভিচারে লিপ্ত করেছে, (শয়তান) সবার কথা শোনে। কেউ বলল: আমি আজ অমুক (ইলমে দ্বীনের) শিক্ষার্থীকে পড়াশোনা থেকে বিরত রেখেছি। (শয়তান এটা) শুনতেই সিংহাসনে লাফিয়ে উঠে এবং তাকে জড়িয়ে ধরে বলে: انتَ انتَ (অর্থাৎ) তুমিই (কাজের মতো) কাজ করেছ। অন্য শয়তানরা এই দৃশ্য দেখে ঈর্ষান্বিত হয়ে যায়, তারা এত বড় বড় কাজ করেছে, তাদেরকে কিছুই বলল না আর এই শয়তানের চেলাকে একজন ইলমে দ্বীনের শিক্ষার্থীকে শুধুমাত্র একদিনের জন্য পড়াশুনা থেকে বিরত রাখার কারণে এত শাবাস দিচ্ছে! ইবলিস বলল: তুমি জানো না, তুমি কী করেছো, সবই এরই (ইলমে দ্বীন অর্জন থেকে বিরত রাখা কাজের) কারণে সম্ভব হয়েছে। যদি দ্বীনের জ্ঞান থাকতো, তাহলে তারা কখনো এসব গুনাহ করতো না।\n\n(মলফুযাতে আলা হযরত, ৩৫৬ পৃ:)\n\nপ্রিয় ইসলামী ভাইয়েরা! জানা গেল, শয়তানের সবচেয়ে বড় লক্ষ্য হলো মুসলমানদেরকে ইলমে দ্বীন থেকে বিরত রাখা, কেননা যদি মুসলমান ইলমে দ্বীন অর্জন করা থেকে দূরে সরে যায়, তবে তার জন্য গুনাহ থেকে বেঁচে থাকা অত্যন্ত কঠিন হয়ে যায়, তাই আমাদের উচিত, ইলমে দ্বীন অর্জন করা এবং কখনোই এতে অলসতা না করা।\n\nআল্লাহ পাক আমাদের সবাইকে ইলমে দ্বীনের প্রতি ভালোবাসা ও আগ্রহ দান করুক। اٰمین بِجاہِ خاتَمِ النَّبِیّٖن صَلَّی اللهُ عَلَیْہِ وَاٰلِہٖ وَسَلَّم"
  },
  {
    "1": "দাওয়াতে ইসলামী ও ইলমে দ্বীনের প্রসার",
    "2": "اَلْحَمْدُ لِلّٰه \nআশিকানে রাসূলের দ্বীনি সংগঠন দাওয়াতে ইসলামী ইলমে দ্বীনের নূর বিশ্বব্যাপী ছড়িয়ে দিতে নিরলস কাজ করে যাচ্ছে।\n\nদাওয়াতে ইসলামীর ব্যবস্থাপনায় সারা বিশ্বে হাজার হাজার জামিয়াতুল মদীনা পরিচালিত হচ্ছে, যেখানে ইসলামী ভাই ও ইসলামী বোনদের পৃথক পৃথক জামিয়াতুল মদীনায় দরসে নিজামী (অর্থাৎ আলিম ও আলিমা কোর্স) করানো হয়। اَلْحَمْدُ لِلّٰه জামিয়াতুল মদীনায় ইলমে তাফসীর ও উসুলে তাফসীর, ইলমে হাদিস ও উসুলে হাদিস, ফিকাহ ও উসুলে ফিকাহ, ইলমে কালাম, বিভিন্ন আভিধানিক জ্ঞান যেমন; ইলমে নাহু, ইলমে সরফ, ইলমে বয়ান, ইলমে বদীই, ইলমে মাআনী ইত্যাদি প্রায় ১৫টি জ্ঞান ও শাস্ত্র শিক্ষা দেয়া হয়।\n\nজামিয়াতুল মদীনায় ভর্তি চলমান রয়েছে, জামিয়াতুল মদীনায় ভর্তি হোন! আপনার সন্তানকে ভর্তি করিয়ে দিন! আপনার আত্মীয়-স্বজনদের এবং বন্ধু-বান্ধব ও প্রিয়জনদের মানসিকতা প্রদান করুন, তাদেরকেও জামিয়াতুল মদীনায় ভর্তি করান! আল্লাহ পাক আমাদের সকলকে স্বয়ং নিজে আমলদার আলিম হয়ে অন্যদেরও আলিম বানানোর তৌফিক দান করুক।\nاٰمین بِجاہِ خاتَمِ النَّبِیّٖن صَلَّی اللهُ عَلَیْہِ وَاٰلِہٖ وَسَلَّم"
  },
  {
    "1": "নেক আমল নম্বর ৭১ এর প্রতি উৎসাহ",
    "2": "প্রিয় ইসলামী ভাইয়েরা! ইলমে দ্বীনে আধিক্যতা ও ফরয ইলম অর্জনের জন্য আমাদের উচিত দ্বীনি কিতাব অধ্যয়ন করা। اَلْحَمْدُ لِلّٰه শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ আমাদের ৭২টি নেক আমলের মধ্যে একটি নেক আমল দিয়েছেন অধ্যয়ন করার। যেমনটি নেক আমল নম্বর ৭১ হলো: আপনি কি সারা জীবনের সিলেবাস অধ্যয়ন করে নিয়েছেন? (মিনহাজুল আবেদীন, জা‘আল হক, বাহারে শরীয়ত ৯ম অংশ থেকে মুরতাদের বর্ণনা, ১৬তম অংশ থেকে বেচাকেনার বর্ণনা ও পিতামাতার হকের বর্ণনা, (যদি বিবাহিত হন তবে) ৭ম অংশ থেকে মুহরিমের বর্ণনা এবং স্বামী-স্ত্রীর হকসমূহ, ৮ম অংশ থেকে সন্তানের লালন-পালনের বর্ণনা, তালাকের বর্ণনা, হারাম আত্মীয়তা, যিহারের বর্ণনা, তালাকে কিনায়ার বর্ণনা। আলা হযরতের কিতাব \"তামহীদুল ঈমান, হুসসামুল হারামাইন, তাছাড়া মাকতাবাতুল মদীনার কিতাব \"কুফরিয়া কালেমাত কে বারে মে সাওয়াল জাওয়াব”) এবং এছাড়াও আরও অনেক কিতাব ও পুস্তিকা রয়েছে যা \"৭২টি নেক আমল\" এ উল্লেখ রয়েছে। অতএব আমাদেরও এই নেক আমলের উপর আমল করে এই কিতাবসমূহ অধ্যয়ন করা উচিত, এর দ্বারা অনেক ইলমে দ্বীন অর্জিত হবে। আপনারাও নিয়ত করুন যে \"৭২টি নেক আমল\" পুস্তিকা পূরণ করবেন এবং উক্ত কিতাবগুলো অধ্যয়নও করবেন। আল্লাহ পাক আমাদের আমল করার তওফিক দান করুক। আমীন\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "জ্ঞান অর্জনকারীদের জন্য মাদানী ফুল",
    "2": "প্রিয় ইসলামী ভাইয়েরা! আসুন! দ্বীনি শিক্ষার্থীদের সম্পর্কে কিছু মাদানী ফুল শোনার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুটি বাণী লক্ষ্য করুন: (১) ইরশাদ করেন: যে ব্যক্তি জ্ঞান অন্বেষণ করার জন্য কোনো পথ অবলম্বন করবে, আল্লাহ পাক তার জন্য জান্নাতের পথ সুগম করে দিবেন। (মুসলিম, ১১১০ পৃ:, হাদিস: ৬৮৫৩) (২) ইরশাদ হচ্ছে: যে ব্যক্তি জ্ঞান অর্জনের উদ্দেশ্যে ঘর থেকে বের হয়, ফেরেশতারা তার এই আমলে খুশি হয়ে তার জন্য নিজেদের ডানা বিছিয়ে দেয়। (তাবরানী কবীর, ৮/৫৫, হাদিস: ৭৩৫০) * জ্ঞান অর্জনের জন্য সফর করা বুযুর্গানে দ্বীনের সুন্নাত। (৪০ ফরামীনে মুস্তফা, ১৩ পৃ:) * জ্ঞান অর্জনের উদ্দেশ্যে প্রশ্ন করা নিঃসন্দেহে ফযিলতপূর্ণ, তবে প্রশ্ন করার আদব বজায় রাখাও জরুরী। (ফয়যানে দাতা আলী হাজভেরী, ১৩ পৃ:) * জ্ঞান হলো ধন-ভান্ডার আর প্রশ্ন হলো সেটার চাবি। (আল ফিরদাউস বিমাসুরিল খত্তাব, ২/৮০, হাদিস: ৪০১১) * জ্ঞান অর্জনের জন্য প্রশ্ন করতে লজ্জা করা উচিত নয়। (আরাবির প্রশ্ন ও আরবি নবীর উত্তর, ৮ পৃ:) * তোষামোদ করা মুমিনের চরিত্র নয়, তবে জ্ঞান অর্জনের জন্য তোষামোদ করা যেতে পারে। (শু\u0027আবুল ঈমান, বাবু ফি হিফযিল লিসান, ৪/২২৪, হাদিস: ৪৮৬৩) * এমন প্রশ্ন করা থেকেও বিরত থাকা উচিত, যার কোনো দুনিয়াবী বা আখিরাতের উপকার নেই।\n\n(আরাবির প্রশ্ন ও আরবি নবীর উত্তর, ৯ পৃ:)"
  },
  {
    "1": "ঘোষণা",
    "2": "দ্বীনি জ্ঞান অর্জনকারীদের অবশিষ্ট সুন্নাত তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!           صَلَّی اللهُ عَلٰی مُحَمَّد"
  },
  {
    "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
    "2": ""
  },
  {
    "1": "(১) বৃহস্পতিবার রাতের দরূদ শরীফ",
    "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n\nবুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
  },
  {
    "1": "(২) সমস্ত গুনাহের ক্ষমা",
    "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n\nহযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\n\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
  },
  {
    "1": "(৩) রহমতের ৭০টি দরজা",
    "2": "صَلَّى اللهُ عَلٰى مُحَمَّدٍ\n\nযে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
  },
  {
    "1": "(৪) ছয়লক্ষ দরূদ শরীফ পাঠ করার সাওয়াব",
    "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n\nহযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
  },
  {
    "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
    "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n\nএকদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
  },
  {
    "1": "(৬) দরূদে শাফায়াত",
    "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n\nনবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
  },
  {
    "1": "(১) এক হাজার দিনের নেকী",
    "2": "جَزَى اللهُ عَنَّا مُحَمَّدًامَاهُوَ اَهْلُهٗ\n\nহযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
  },
  {
    "1": "(২) যেন শবে কদর পেয়ে গেলো:",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n\n(তারীখে ইবনে আসাকীর, ১৯/৪৪১৫)\n\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n\nসহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "সাপ্তাহিক ইজতিমার হালকার শিডিউল ৩ এপ্রিল ২০২৫ইং",
    "2": "(১) সুন্নাত ও আদব শেখা: ৫ মিনিট, (২) দোয়া শেখা: ৫ মিনিট,\n(৩) পর্যালোচনা: ৫ মিনিট। মোট সময়কাল- ১৫ মিনিট।"
  },
  {
    "1": "দ্বীনি জ্ঞান অর্জনকারীদের অবশিষ্ট মাদানী ফুল",
    "2": "* জ্ঞান অর্জন করার পর তা প্রকাশ না করা ব্যক্তির উদাহরণ ওই ব্যক্তির মতো, যে ধন-সম্পদ সংগ্রহ করে অতঃপর তা থেকে কিছুই খরচ করে না। (মুজামু আওসাত, ১/২০৪, হাদিস ৬৮৯) * যখন কোনো আলিমে দ্বীনকে কোন প্রশ্ন করার প্রয়োজন পড়বে তখন সৌজন্যতার সাথে তার কাছ থেকে অনুমতি নিয়ে নিন। (আরাবীর প্রশ্ন ও আরবি আক্বার উত্তর, ৬ পৃ:) * জ্ঞান বৃদ্ধির জন্য অনুসন্ধান এবং প্রশ্নের মাধ্যমে বোধ অর্জিত হয়, তাই যা কিছু তুমি জানো না, তা জানার চেষ্টা করো এবং যা জানো, তার উপর আমল করো। (জামেয়ে বয়ানুল ইলম ওয়া ফদলুহু, ১/১২২, হাদিস: ৪০২) * জ্ঞান অর্জনের জন্য সবচেয়ে উপযুক্ত সময় হচ্ছে যৌবনের শুরুতে, সেহরির সময় ও মাগরিব এবং ইশার মধ্যবর্তী সময়। তবে এই বিষয়টি তো ফযিলতের ছিলো, কিন্তু একজন শিক্ষার্থীর তো সর্বদা জ্ঞান অর্জনে নিমগ্ন থাকতে হবে। (রাহে ইলম, ৭৩ পৃ:) * শিক্ষার্থীকে ঝগড়া বিবাদ থেকে বিরত থাকা উচিত কেননা ঝগড়া ও বিশৃঙ্খলা সময় নষ্ট করে ফেলে। (রাহে ইলম, ৭৪ পৃ:) * দ্বীনি শিক্ষার্থীকে ইলমে দ্বীনের পথে আসা বিপদাপদ ও অপমানও হাসিমুখে সহ্য করা উচিত। (প্রাগুক্ত, ৮০ পৃ:) * শিক্ষার্থী যত বেশি পরহেযগার হয়, তার জ্ঞানও তত বেশি উপকার প্রদানকারী হয়ে থাকে। (প্রাগুক্ত, ৮১ পৃ:) * শিক্ষার্থীর উচিত যে, সব সময় কিতাব নিজের সাথে রাখা, যাতে অবসর সময়ে তা অধ্যয়ন করা যায়। (প্রাগুক্ত, ৮৫ পৃ:)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "জ্ঞান বৃদ্ধির দোয়া",
    "2": "দাওয়াতে ইসলামির সপ্তাহিক সুন্নাতে ভরা ইজতিমার শিডিউল অনুযায়ী জ্ঞান বৃদ্ধির দোয়া মুখস্ত করানো হবে। দোয়াটি হল:\n\nرَّبِّ زِدْنِیْ عِلْمًا\n(পারা ১৬, সূরা ত্বহা, আয়াত ১১৪)\nআপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি? ১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে?\n২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি? ৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?"
  },
  {
    "1": "কুফলে মদীনার কার্যবিবরনী",
    "2": "* লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার ।"
  },
  {
    "1": "সাপ্তাহিক ৯টি নেক আমল",
    "2": "৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?"
  },
  {
    "1": "মাসিক ৪টি নেক আমল",
    "2": "৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?"
  },
  {
    "1": "বার্ষিক ৩টি নেক আমল",
    "2": "৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?"
  },
  {
    "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
    "2": "হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد"
  }
]