[{"1":"আমীরে মু’আবিয়া (রা:) প্রসঙ্গ ও ইমামে আলী (ক:)-এর প্রতি লা’নত প্রথা","2":"আমীরে মু’আবিয়া (রা:) প্রসঙ্গ ও ইমামে আলী (ক:)-এর প্রতি লা’নত প্রথা\n\n[\u0027Muawiyah and Abusing Imam Ali\u0027 by Dr Haddad at sunnah.org]\n\n\nমূল: ড: জি, এফ, হাদ্দাদ\nঅনুবাদ: কাজী সাইফুদ্দীন হোসেন\nআরবী ও অনলাইন সেট-আপ: মুহাম্মদ রুবাইয়েৎ বিন মূসা\n\n[al-islam@swbell.net কর্তৃক ইমেইলে প্রেরিত আপত্তির জবাব]"},{"1":"আপত্তি ও জবাব","2":""},{"1":"আপত্তি ও জবাব -০১","2":"আপত্তি: মু’আবিয়া যে ইমামে আলী কাররামাল্লাহু ওয়াজহাহুর সাথে যুদ্ধ করেছিলেন, তা এক সর্বজনস্বীকৃত ঐতিহাসিক সত্য।\n\nজবাব: এটাও এক সর্বজনস্বীকৃত ঐতিহাসিক সত্য যে হযরত ইমাম হুসাইন রাদ্বিয়াল্লাহু আনহু আমীরে মু’আবিয়া রাদ্বিয়াল্লাহু আনহু-এর সাথে শান্তি স্থাপন করেন এবং তাঁর প্রতি আনুগত্যের শপথ (বায়া’ত)-ও গ্রহণ করেন, যা আল-বুখারী রহমতুল্লাহি আলাইহি নিজ ‘সহীহ’ গ্রন্থে বর্ণনা করেছেন।\n\nসঠিক পথপ্রাপ্ত খলীফা উমর ইবনে আবদিল আযীয বলেন, “আল্লাহতা’লা যাঁদের (পবিত্র) রক্ত দ্বারা আমাদের হাত রঞ্জিত হতে দেননি, আমরা তা আমাদের জিহ্বা দ্বারা ভূলুণ্ঠিত হতে দেবো না।”\n\nমহানবী সাল্লাল্লাহু আলাইহি ওয়াসাল্লাম এরশাদ ফরমান:\nلَا يُبَلِّغُنِي أَحَدٌ مِنْ أَصْحَابِي عَنْ أَحَدٍ شَيْئًا، فَإِنِّي أُحِبُّ أَنْ أَخْرُجَ إِلَيْكُمْ وَأَنَا سَلِيمُ الصَّدْرِ.\n-          আমার সাহাবাদের ব্যাপারে নেতিবাচক (মন্দ) কোনো কিছু নিয়ে আমার কাছে তোমাদের আসা উচিত নয়, কেননা আমি তোমাদের সামনে পরিষ্কার (মানে নির্ভার) অন্তর ছাড়া যেতে চাই না।[১]\n\nএই হাদীস সর্ব-ইমাম আবূ দাউদ রহমতুল্লাহি আলাইহি, আল-তিরমিযী রহমতুল্লাহি আলাইহি ও আহমদ রহমতুল্লাহি আলাইহি বর্ণনা করেন। যেসব লোক এই ফিতনা নিয়ে মিন মিন করে, তারা যে হাদীসগুলো শুনতে অপছন্দ করে থাকে, এই হাদীসটি সেগুলোর একটি।\n\nআমি (ড: হাদ্দাদ) আমার শায়খের মুখে শুনেছি এ কথা, “সিংহরা যখন লড়ে, রাস্তার কুকুরেরা তখন চুপ হয়ে যায়।\n"},{"1":"আপত্তি ও জবাব -০২","2":"আপত্তি: সহীহ মুসলিম শরীফে হযরত সা’আদ ইবনে আবী ওয়াক্কাস রাদ্বিয়াল্লাহু আনহু থেকে বর্ণিত হয়েছে যে, মু’আবিয়া ইবনে আবী সুফিয়ান তাঁকে (সা’আদকে) নির্দেশ দেন এবং বলেন,\n\nقَالَ: أَمَّرَ مُعَاوِيَةُ بْنُ أَبِي سُفْيَانَ سَعْدًا، فَقَالَ: مَا يَمْنَعُكَ أَنْ تَسُبَّ أَبَا تُرَابٍ، قَالَ: أَمَّا مَاذَكَرْتَ ثَلاَثًا قَالَهُنَّ رَسُولُ اللهِ صَلَّى اللَّهُ عَلَيْهِ وَسَلَّمَ فَلَنْ أَسُبَّهُ.\n\n-          আবূ তোরাব (হযরত আলীর ডাকনাম)-কে লা’নত/অভিসম্পাত দান হতে কী জিনিস তোমাকে বিরত রাখছে?” সা’আদ উত্তর দেন, “আপনার কি স্মরণে নেই যে রাসূলুল্লাহ সাল্লাল্লাহু আলাইহি ওয়াসাল্লাম হযরত আলী কাররামাল্লাহু ওয়াজহাহুর তিনটি গুণের কথা উল্লেখ করেছিলেন? এমতাবস্থায় আমি কখনো হযরত আলী কাররামাল্লাহু ওয়াজহাহুএর প্রতি অভিসম্পাত দেবো না! [২]\n\nজবাব: আপনার পেশকৃত ‘সুন্নী রেফারেন্স’ বা উদ্ধৃতিগুলো সবসময়-ই অর্ধ-সত্য, কেননা আপনি কখনো সেগুলো সম্পর্কে সুন্নী উলামাদের ব্যাখ্যা-বিশ্লেষণ বা তাঁদের উপলব্ধিও উল্লেখ করেন না।\nইমাম নববী রহমতুল্লাহি আলাইহি বলেন:\n\nقَالَ الْعُلَمَاءُ الْأَحَادِيثُ الْوَارِدَةُ الَّتِي فِي ظَاهِرِهَا دَخَلٌ عَلَى صَحَابِيٍّ يَجِبُ تَأْوِيلُهَا قَالُوا وَلَا يَقَعُ فِي رِوَايَاتِ الثِّقَاتِ إِلَّا مَا يُمْكِنُ تَأْوِيلُهُ فَقَوْلُ مُعَاوِيَةَ هَذَا لَيْسَ فِيهِ تَصْرِيحٌ بِأَنَّهُ أَمَرَ سَعْدًا بِسَبِّهِ وَإِنَّمَا سَأَلَهُ عَنِ السَّبَبِ الْمَانِعِ لَهُ مِنَ السَّبِّ كَأَنَّهُ يَقُولُ هَلِ امْتَنَعْتَ تَوَرُّعًا أَوْ خَوْفًا أَوْ غَيْرَ ذَلِكَ فَإِنْ كَانَ تَوَرُّعًا وَإِجْلَالًا لَهُ عَنِ السَّبِ فَأَنْتَ مُصِيبٌ مُحْسِنٌ وَإِنْ كَانَ غَيْرُ ذَلِكَ فَلَهُ جَوَابٌ آخَرُ ولَعَلَّ سَعْدًا قَدْ كَانَ فِي طَائِفَةٍ يَسُبُّونَ فَلَمْ يَسُبَّ مَعَهُمْ وَعَجَزَ عَنِ الْإِنْكَارِ وَأَنْكَرَ عَلَيْهِمْ فَسَأَلَهُ هَذَا السُّؤَالَ قَالُوا وَيَحْتَمِلُ تَأْوِيلًا آخَرَ أَنَّ مَعْنَاهُ.\n\n-          উলামাবৃন্দের দৃষ্টিতে সাহাবা-মণ্ডলী রাদ্বিয়াল্লাহু আনহু-এর মধ্যকার বিভেদ সম্পর্কে দৃশ্যতঃ যেসব রওয়ায়াত (বর্ণনা) উল্লেখ করেছে বলে মনে হয়, সেগুলোকে রূপক বা আলঙ্কারিক অর্থে ব্যাখ্যা করতে হবে। আলোচ্য রওয়ায়াতের কোথাও একথা উল্লেখিত হয়নি যে হযরত আমীরে মু’আবিয়া রাদ্বিয়াল্লাহু আনহু প্রকৃতই হযরত সা’আদ রাদ্বিয়াল্লাহু আনহু-কে হযরত আলী কাররামাল্লাহু ওয়াজহাহুএর প্রতি অভিসম্পাত দিতে আদেশ করেছিলেন। বরঞ্চ তিনি হযরত সা’আদ রাদ্বিয়াল্লাহু আনহু-কে স্রেফ জিজ্ঞেস করেছিলেন কোন্ কারণটি তাঁকে ওই অভিসম্পাত দান হতে বিরত রেখেছিলো? তা কি খোদাভীরুতা? তা যদি হয়ে থাকে, তাহলে উত্তম! নাকি ভয় কাজ করছিলো? ইত্যাকার সব প্রশ্ন। এ-ও হতে পারে হযরত সা’আদ রাদ্বিয়াল্লাহু আনহু-কে এমন কোনো দলের মাঝে দেখা গিয়েছিলো যারা হযরত আলী কাররামাল্লাহু ওয়াজহাহুকে লা’নত দিয়েছিলো, আর তিনি ওই দলটিকে তিরস্কার করতে না পারলেও নিজে তা থেকে বিরত ছিলেন। অতঃপর তাদেরকে তিরস্কার করা হলে পরে আমীরে মু’আবিয়া রাদ্বিয়াল্লাহু আনহু হযরত সা’আদ রাদ্বিয়াল্লাহু আনহু-কে ওই প্রশ্নটি করেন। আরেকটি সম্ভাব্য ব্যাখ্যা হতে পারে এই: হযরত আলী কাররামাল্লাহু ওয়াজহাহুকে তাঁর দৃষ্টিভঙ্গি ও এজতেহাদে ভুল প্রমাণিত করার বেলায় এবং মানুষের সামনে আমাদের অবস্থান ও এজতেহাদের নির্ভুলতা তুলে ধরার ক্ষেত্রে কী বিষয়টি তোমাকে বাধাগ্রস্ত করেছে?” [৩]"},{"1":"আপত্তি ও জবাব -০৩","2":"আপত্তি: ইমামে আলী কাররামাল্লাহু ওয়াজহাহুকে লা’নত দেয়ার সুন্নাহ (রীতি/প্রথা) সম্পর্কে সহীহ মুসলিমের আরো উদ্ধৃতি নিচে দেয়া হলো, যাতে প্রমাণ করা যায় যে সর্বসমক্ষে হযরত আলী কাররামাল্লাহু ওয়াজহাহুর প্রতি অভিসম্পাত প্রদানের জন্যে মানুষদের ওপর বলপ্রয়োগ করা হতো। নতুবা তাদেরকে শাস্তির খেসারত পোহাতে হতো।আবূ হাযেম হতে বর্ণিত আছে যে,\n\nعَنْ أَبِي حَازِمٍ، عَنْ سَهْلِ بْنِ سَعْدٍ، قَالَ: اسْتُعْمِلَ عَلَى الْمَدِينَةِ رَجُلٌ مِنْ آلِ مَرْوَانَ قَالَ: فَدَعَا سَهْلَ بْنَ سَعْدٍ، فَأَمَرَهُ أَنْ يَشْتِمَ عَلِيًّا قَالَ: فَأَبَى سَهْلٌ فَقَالَ لَهُ: أَمَّا إِذْ أَبَيْتَ فَقُلْ: لَعَنَ اللهُ أَبَا التُّرَابِ فَقَالَ سَهْلٌ: مَا كَانَ لِعَلِيٍّ اسْمٌ أَحَبَّ إِلَيْهِ مِنْ أَبِي التُّرَابِ.\n-          মদীনার প্রাদেশিক শাসনকর্তা যিনি মারওয়ানের আত্মীয়দের মধ্যে একজন ছিলেন, তিনি হযরত সাহল ইবনে সা’আদ রাদ্বিয়াল্লাহু আনহু-কে ডেকে হযরত আলী কাররামাল্লাহু ওয়াজহাহুর প্রতি লা’নত দিতে বলেন। কিন্তু সাহল রাদ্বিয়াল্লাহু আনহু তা করতে অস্বীকার করেন। এমতাবস্থায় প্রাদেশিক শাসনকর্তা বলেন, “আপনি হযরত আলী কাররামাল্লাহু ওয়াজহাহুকে (নাম ধরে) লা’নত দিতে না চাইলে শুধু বলুন - আল্লাহ আবূ তোরাব রাদ্বিয়াল্লাহু আনহু-কে লা’নত দিন।” হযরত সাহল রাদ্বিয়াল্লাহু আনহু উত্তরে বলেন, “হযরত আলী কাররামাল্লাহু ওয়াজহাহু নিজের জন্যে আবূ তোরাব নামটির চেয়ে অন্য কোনো নাম বেশি পছন্দ করেননি। আর কেউ ওই নামে (আবূ তোরাব) ডাকলে তিনি খুব খুশি হয়ে যেতেন। [৪]\n\nজবাব: এই আদেশ যে লোক দিয়েছিলো, সে মহানবী সাল্লাল্লাহু আলাইহি ওয়াসাল্লাম-এর কোনো সাহাবী ছিলো না, আর এটা আপনার কথিত ‘হযরত আলী কাররামাল্লাহু ওয়াজহাহুকে লা’নত দেয়ার সুন্নাহ’-ও ছিলো না, বরং ওই লোক ছিলো ফিতনাবাজ এমন একটি দলের সদস্য, যাদের সম্পর্কে হযরত আবূ হোরায়রা রাদ্বিয়াল্লাহু আনহু বলেছিলেন,\n\nوَالَّذِي نَفْسِي بِيَدِهِ لَيُوشِكُ أَنْ يَأْتِيَ عَلَى النَّاسِ زَمَانٌ تَكُونُ الثَّلَّةُ  مِنَ الْغَنَمِ أَحَبَّ إِلَى صَاحِبِهَا مِنْ دَارِ مَرْوَانَ.\n-          আল্লাহর শপথ, যাঁর হাতে আমার প্রাণ, মানুষের সামনে এমন এক সময় শিগগির আসবে, যখন ভেড়ার পালের মালিকের কাছে তার ভেড়ার পাল মারওয়ানের জ্ঞাতিগোষ্ঠী হতে প্রিয় হবে। [৫]\n\nএই রওয়ায়াত ইমাম মালেক রহমতুল্লাহি আলাইহি নিজ ‘মুওয়াত্তা’ গ্রন্থে বর্ণনা করেছেন। হযরত আবূ হুরায়রাহ রাদ্বিয়াল্লাহু আনহু হতে একই ধরনের আরো বেশ কিছু বক্তব্য আছে, যা আমি তাঁর সম্পর্কে আগামীতে আমার ধারাবাহিক লেখায় বিস্তারিত ব্যাখ্যা করবো, ইনশা’আল্লাহ। \n\n-- জি, এফ, হাদ্দাদ ক্বাসিউন @cyberia.net.lb\n\nতথ্যসূত্র :\n [১] আবু দাউদ : আস সুনান, ৪:২৬৫ হাদীস নং ৪৮৬০।\n(ক) তিরমিযী : আস সুনান, ৬:১৯৩ হাদীস নং ৩৮৯৬।\n(খ) আহমদ : আল মুসনাদ, ২:৬৮০ হাদীস নং ৩৮৯৬।\n(গ) বায়হাকী : শু‘য়াবুল ঈমান, ৮:২৮৮ হাদীস নং ১৬৬৭৫।\n(ঘ) বাগাবী : শরহুস সুন্নাহ, ১৩:১৪৮ হাদীস  নং ৩৫৭১।\n(ঙ) বাযযার : আল মুসনাদ, ৫:৪০৬।\n(চ) আবু ইয়ালা : আল মুসনাদ, ৯:২৬৬ হাদীস নং ৫৩৮৮।\n[২] মুসলিম : আস সহীহ, ৪:১৮৭৪ হাদীসনং ২৪০৯।\n(ক) তিরমিযী : আস সুনান, ৬:৮৩ হাদীস নং ৩৭২৪।\n[৩]  নবুবী : শরহু মুসলিম, বাবু মিন ফাদ্বায়িলি আলী ইবনে আবী তালিব, ১৫:১৭৫।\n[৪] মুসলিম : আস সহীহ, ৪:১৮৭৪ হাদীসনং ২৪০৯।\n[৫] মালেক : মুয়াত্তা, বাবু মা জাআ ফিত ত্ব‘আম ওয়াশ শিরাব ৫:১৩৬৬ হাদীস নং ৩৪৪৪।\n(ক) বুখারী : আদাবুল মুফরাদ, ১:১৩৩।\n\n              *সমাপ্ত*\n"}]