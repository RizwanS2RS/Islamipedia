[
    {
        "1": "কুরআনের প্রভাব",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالـصَّـلٰوۃُ وَالسَّـلَامُ عَـلٰی خَـاتَـمِ الـنَّـبِـيّٖـنَ ط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِ ط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযিলত",
        "2": "      \tহযরত জাবির ইবনে আব্দুল্লাহ رَضِیَ اللهُ عَنْہُمَا থেকে বর্ণিত; প্রিয় নবী\nصَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ اَدْرَكَ شَہْرَ رَمَضَانَ وَلَمْ یَصُمْہُ فَقَدْ شَقِیَ وَمَنْ اَدْرَكَ وَالِدَیْہِ اَوْ اَحَدَهُمَا فَلَمْ یَبِرَّہُ فَقَدْ شَقِیَ،\nوَمَنْ ذُكِرْتُ عِنْدَہُ فَلَمْ یُصَلِّ عَلَیَّ فَقَدْ شَقِیَ\n          অর্থাৎ যে ব্যক্তি রমযান মাসকে পেলো এবং এর রোযা রাখলো না, সে ব্যক্তি দূর্ভাগা। যে ব্যক্তি নিজের পিতামাতা বা কোন একজনকে পেলো এবং তাঁদের সাথে সদাচরণ করলো না, সেও দূর্ভাগা এবং যে ব্যক্তির নিকট আমার আলোচনা করা হলো আর সে আমার প্রতি দরূদ শরীফ পড়লো না, সেও দূর্ভাগা। (মাজমাঊয যাওয়ায়িদ, ৩/৩৪০, হাদীস ৪৭৭৩)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n            হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب                                       صَلَّی اللهُ عَلٰی مُحَمَّد\n"
    },
    {
        "1": "কুরআন শরীফের প্রভাব",
        "2": "      \tহযরত জুবায়ের বিন মুতঈম رَضِیَ اللهُ عَنْہُ সাহাবিয়ে রাসূল ছিলেন। তিনি মক্কা বিজয়ের আগে ইসলাম গ্রহণ (Accept) করেন। মদীনা মুনাওয়ারায় বসবাস করতেন, সেখানেই ওফাত লাভ করেন।\n(মিরাতুল মানাজীহ, তরজামায়ে আকমাল, হালাতে সাহাবা, ৮/১৩)\n      \tতিনি رَضِیَ اللهُ عَنْہُ তাঁর ইসলাম গ্রহণের ঘটনা (Incident) বর্ণনা করতে গিয়ে বলেন: বদরের যুদ্ধে যে অমুসলিমরা বন্দী হয়েছিল, আমি (মক্কাবাসীদের পক্ষ থেকে) এই বন্দীদের ব্যাপারে আলোচনা করার জন্য মদীনা মুনাওয়ারায় আসি। যখন সেখানে পৌঁছলাম, তখন মাগরিবের সময় ছিল। প্রিয় নবী صَلَّی اللهُ عَلَیْہِ وَاٰلِہٖ وَسَلَّم মাগরিবের নামায পড়ছিলেন। তাঁর মুবারক কণ্ঠস্বর মসজিদের বাইরেও শোনা যাচ্ছিল। তিনি صَلَّی اللهُ عَلَیْہِ وَاٰلِہٖ وَسَلَّم সূরা ওয়াত-তূর তিলাওয়াত করছিলেন, আমিও কুরআনে করীমের তিলাওয়াত শুনতে লাগলাম (কন্ঠ মাহবুবে খোদার ছিল, কালাম রাব্বে রহমানের ছিল, ব্যস আর কি ছিল, এমন সুন্দর কন্ঠ, এমন প্রভাবময় কালাম আমার হৃদয়ে গেঁথে যেতে লাগলো)। এমন সময় তিনি صَلَّی اللهُ عَلَیْہِ وَاٰلِہٖ وَسَلَّم এই আয়াতসমূহ পড়লেন:\nاِنَّ عَذَابَ رَبِّكَ لَوَاقِعٌۙ(۷) مَّا لَهٗ مِنْ دَافِعٍۙ(۸)\n(পারা ২৭, সূরা ওয়াত-তূর: ৭-৮)\nকানযুল ঈমানের অনুবাদ: নিশ্চয় তোমার রবের শাস্তি অবশ্যম্ভাবী; সেটা কেউ দূরীভূত করতে পারবে না।\n\n      \tএই আয়াত শুনে আমার অন্তর এমন হয়ে গেলো যেন ফেটে যাবে। আমার এমন মনে হচ্ছিল যে,  এখান থেকে কদম  উঠানোর পূর্বেই আমার উপর আযাব নেমে আসবে। ব্যস আমি আল্লাহ পাকের আযাবের ভয়ে তখনই ইসলাম গ্রহণ করে নিলাম।                                                           \t (সিরাতুল জিনান, ২৭ পারা, সূরা তুর, ৮ নং আয়াতের পাদটিকা, ৯/৫১৮,৫১৯)\n"
    },
    {
        "1": "কুরআনে করীমের কিছু বৈশিষ্ট্য",
        "2": "      \tপ্রিয় ইসলামী ভাইয়েরা! কুরআনে করীম আল্লাহ পাকের বাণী, এতে এক বিশেষ প্রভাব রয়েছে: * এই সুন্দর কালাম অন্তরকে নরম করে। * পথহারা মানুষকে হেদায়তের পথ দেখায়। * এতে অতীত ও ভবিষ্যতের ঘটনা রয়েছে। * এটি আল্লাহ পাকের শক্তিশালী রজ্জু। * এটি প্রজ্ঞাময় বাণী। * হাদিসে পাকে রয়েছে: কুরআনে করীমের বরকতে খারাপ আকাঙ্ক্ষা দূর হয়ে যায়। * কুরআনে করীমের বিস্ময় শেষ হয় না। * যে কুরআনে করীম অনুযায়ী কথা বলে, সে সত্যবাদী। * যে কুরআনে করীমের উপর আমল করলো, সে সাওয়াব লাভ করবে। যে কুরআনে করীমের আলোকে বিচার করবে, সে ন্যায়পরায়ণ হবে এবং * যে কুরআনে করীমের দিকে আহ্বান করবে, সে অবশ্যই সঠিক পথে আহবানকারী হবে। (তিরমিযী, কিতাবুল ফাযায়িলুল কুরআন, পৃ. ৬৭৫, হাদিস: ২৯০৬)\n"
    },
    {
        "1": "কুরআনে করীমের অন্যান্য কিতাবের উপর শ্রেষ্ঠত্ব",
        "2": "      \tএকটি হাদিসে পাকে রয়েছে: যেভাবে আল্লাহ পাক তাঁর সমস্ত সৃষ্টির চেয়ে উত্তম, ঠিক সেভাবেই আল্লাহ পাকের কালামও অন্যান্য সমস্ত কালামের চেয়ে উত্তম ও শ্রেষ্ঠ। (তিরমিযী, কিতাবু ফাযায়িলির কুরআন, পৃ. ৬৭৯, হাদিস: ২৯২৬)\n"
    },
    {
        "1": "কুরআনে করীম ও অন্যান্য কিতাবের মধ্যে পার্থক্য",
        "2": "      \tএকজন অমুসলিম ছিল: নদর বিন হারিস। মক্কায়ে মুকাররমার অধিবাসী ছিল। একবার সে ব্যবসার কাজে শাম দেশে (সিরিয়া) গেল এবং সেখান থেকে গল্পের বই নিয়ে আসল। মক্কায়ে মুকাররমায় এসে লোকজনকে সেই গল্পগুলো (Stories) শোনাতে লাগল এবং এই দূর্ভাগা বলত: মুহাম্মদ صَلَّی اللهُ عَلَیْہِ وَاٰلِہٖ وَسَلَّمও তোমাদের আদ ও সামূদ জাতির কাহিনী শোনায়, কাজেই আমিও তোমাদের রুস্তম, ইসফন্দিয়ার (ইত্যাদি ইরানের রাজাদের) গল্প শোনাবো।\n      \tঅর্থাৎ এই হতভাগা এই মিথ্যা গল্পগুলোকে কুরআনে করীমের সমকক্ষ বলছিল। তার নিন্দায় পারা ২১, সূরা লুকমানের আয়াত অবতীর্ণ হল।\n\n      \tএবার এখানে দেখুন! মিথ্যা গল্পের বই, উপন্যাস ইত্যাদি আমাদের এখানেও পড়া হয়, মানুষ প্রবল আগ্রহ নিয়ে এই বইগুলো পড়ে, সূরা লুকমানের শুরুর আয়াতে নদর বিন হারিসের ঐ সকল গল্পের বই এবং কুরআনে করীমের পার্থক্য স্পষ্ট হয়ে গেলো। নদর বিন হারিসের নিন্দায় আল্লাহ পাক ইরশাদ করেন:\nوَ مِنَ النَّاسِ مَنْ یَّشْتَرِیْ لَهْوَ الْحَدِیْثِ لِیُضِلَّ عَنْ سَبِیْلِ اللّٰهِ بِغَیْرِ عِلْمٍ ﳓ وَّ یَتَّخِذَهَا هُزُوًاؕ-\n(পারা ২১, সূরা লুকমান: ৬)\nকানযুল ঈমানের অনুবাদ: এবং কিছু লোক খেলাধূলার কথাবার্তা ক্রয় করে যেন আল্লাহ্‌র পথ থেকে বিচ্যুত করে দেয় না বুঝে এবং সেটাকে ঠাট্টা-বিদ্রূপরূপে গ্রহণ করে নেয়।\n\n      \tঅর্থাৎ নদর বিন হারিস যে গল্পের বই বহন করত, তাতে অনেক ক্ষতি ছিল: (১) প্রথম ক্ষতি তো ছিল যে, এগুলো অর্থহীন গল্প ও কাহিনী। (২) দ্বিতীয় ক্ষতি ছিল যে, এগুলোর পাঠকারী ও শ্রবণকারীরা আল্লাহ পাকের পথ থেকে, নেকীর পথ থেকে বিচ্যুত হয়ে যায়।\n      \tএবার এর তুলনায় কুরআনে করীমের শান কী? আল্লাহ পাক ইরশাদ করেন:\nالٓمّٓۚ(۱) تِلْكَ اٰیٰتُ الْكِتٰبِ الْحَكِیْمِۙ(۲) هُدًى وَّ رَحْمَةً لِّلْمُحْسِنِیْنَۙ(۳)\n(পারা ২১, সূরা লুকমান: ১-৩)\nকানযুল ঈমানের অনুবাদ: আলিফ-লাম-মীম। এ গুলো বাস্তবজ্ঞানে পরিপূর্ণ কিতাবের আয়াত, পথ নির্দেশনা ও দয়া সৎকর্মপরায়ণদের জন্য।\n\n      \tএই হলো কুরআনে করীমের তিনটি শান:\n(১) কুরআনে করীম হিকমতের কিতাব\n      \tপ্রথম শান হলো যে, কুরআনে করীম হিকমতের কিতাব। * গল্প, * উপন্যাস, * মিথ্যা কাহিনী এবং অপ্রয়োজনীয় গল্প পড়ার কারণে মানুষ মানসিক রোগী (Psychological Patient) হয়ে যায়, কিন্তু কুরআনে করীমের শান হলো যে, * এটি পাঠ করলে * এর তিলাওয়াত করলে জ্ঞান ও প্রজ্ঞা অর্জিত হয়।\n"
    },
    {
        "1": "আজীবনের জন্য অনন্য উপদেশ",
        "2": "      \tহযরত যায়েদ ইবনে আসলাম رَضِیَ اللهُ عَنْہُ থেকে বর্ণিত: একবার এক ব্যক্তি রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলো। প্রিয় নবী, সাইয়্যিদুল আম্বিয়া صَلَّی اللهُ عَلَیْہِ وَاٰلِہٖ وَسَلَّم এক সাহাবী رَضِیَ اللهُ عَنْہُ কে ইরশাদ করলেন: এই (নতুন আগন্তুককে) কুরআন শেখাও! ওই সাহাবী رَضِیَ اللهُ عَنْہُ ঐ ব্যক্তিকে সূরা যিলযাল শেখানো শুরু করলেন। যখন তিনি সূরা যিলযালের সপ্তম আয়াত শেখালেন, তখন সেই ব্যক্তি বলল: ব্যস! আমার জন্য যথেষ্ট। সেই সাহাবী رَضِیَ اللهُ عَنْہُ রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর দরবারে আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! সে এখন ৭টি আয়াতই শিখেছে আর বলছে: আমার জন্য যথেষ্ট! প্রিয় নবী, মক্কী মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তাকে ছেড়ে দাও! সে ফাকাহাত (অর্থাৎ ধর্মীয় উপলব্ধি) পেয়ে গেছে। (তাফসীরে দুররে মানসুর, পারা ৩০, সূরা যিলযাল, ৮/৫৯৬)\n"
    },
    {
        "1": "(২-৩) কুরআন রহমতের কিতাব এবং হেদায়তের কিতাব",
        "2": "          سُبْحٰنَ الله! এই হলো কুরআনের শান! প্রিয় ইসলামী ভাইয়েরা! সুরা লুকমানের আয়াতে কুরআনে করীমের (২) দ্বিতীয় বৈশিষ্ট্য এটাই বলা হয়েছে যে, কুরআনে করীম রহমতের কিতাব। গল্প, উপন্যাস ইত্যাদি অপ্রয়োজনীয় গুনাহভরা বই পড়লে নেকি অর্জিত হয় না, মানুষের উপর রহমত অবতীর্ণ হয় না। কিন্তু কুরআনে করীম হলো সেই মহান কিতাব, যার একটি অক্ষরে ১০টি করে নেকি লাভ হয়। যখন কোনো ব্যক্তি কুরআন পাঠ করে, তখন আল্লাহ পাকের রহমত অবিরাম বর্ষিত হয় এবং (৩) এই পবিত্র কালামের তৃতীয় বৈশিষ্ট্য এটাও বর্ণনা করা হয়েছে যে, কুরআনে করীম হেদায়াতের কিতাব। এটি অভিজ্ঞতালব্ধ সত্য যে, যে ব্যক্তি\n* গল্প * উপন্যাস * এবং মিথ্যা কাহিনী পড়াতে অভ্যস্ত, সে মানসিক রোগী হয়ে যায়। * সে কল্পনার জগতে বসবাস করতে থাকে * সমাজে (Society) নিজের ইতিবাচক ভূমিকা পালন করতে পারে না। * তার স্বভাব খিটখিটে হয়ে যায় এবং সেই তুলনায় সেই ব্যক্তি যে কুরআনে করীমের তিলাওয়াতে অভ্যস্ত হয়, অর্থ না বুঝেও কুরআনে করীমের তিলাওয়াত করে তার অন্তর কোমল হয়ে যায় * অন্তরে নেকির প্রতি আগ্রহ জন্মে * তার চরিত্রে (Character) ইতিবাচক পরিবর্তন (Positive Change) আসে। * তার যাহির ও বাতিনের পবিত্রতা নসীব হয়ে যায় * এবং সে সমাজের একজন অনন্য ব্যক্তি হয়ে ওঠে। আর যদি কুরআনে করীম বুঝে পড়ে, তবে তো বাহ...! سُبْحٰنَ الله! এমন সৌভাগ্যবানদের তো শানই অনন্য।"
    },
    {
        "1": "গুনাহগার তাওবার তৌফিক পেয়ে গেল",
        "2": "      \tহযরত আবু হাশিম رَحْمَۃُ اللهِ عَلَیْہِ বলেন: একবার আমি বসরায় যাওয়ার জন্য একটি নৌকায় উঠলাম। নৌকায় এক ব্যক্তি ছিল, যার সঙ্গে তার এক দাসীও ছিল। কিছু দূর যাওয়ার পর, সেই ব্যক্তি তার দাসীকে বলল: শরাব (মদ) নিয়ে আসো! সে মদ আনল, লোকটি পান করতে লাগল। এরপর দাসী গান গাইতে শুরু করল। অতঃপর লোকটি আমার দিকে তাকালো এবং বলল: তোমার নিকট কি এর (গানের) চেয়ে ভালো কিছু আছে? আমি বললাম: হ্যাঁ! আমার নিকট এর চেয়েও অনেক উত্তম কিছু রয়েছে। লোকটি বলল: শুনাও! আমি এই আয়াত তিলাওয়াত করলাম:\nاِذَا الشَّمْسُ كُوِّرَتْﭪ(۱) وَ اِذَا النُّجُوْمُ انْكَدَرَتْﭪ(۲) وَ اِذَا الْجِبَالُ سُیِّرَتْﭪ(۳)\n(পারা ৩০, সূরা তাকভীর: ১-৩)\nকানযুল ঈমানের অনুবাদ: যখন সূর্যরশ্মিকে লুপ্ত করা  হবে এবং যখন তারকাপুঞ্জ ঝরে পড়বে আর যখন পাহাড় পর্বতকে চলমান করা হবে।\n\n      \tএই আয়াত শুনে লোকটি কাঁদতে লাগল, যখন আমি আল্লাহ পাকের এই বাণীতে পৌঁছলাম:\nوَ اِذَا الصُّحُفُ نُشِرَتْﭪ(۱۰)\n(পারা ৩০, সূরা তাকভীর: ১০)\nকানযুল ঈমানের অনুবাদ: যখন আমলনামা খোলা হবে।\n\n      \tতখন লোকটি বলতে লাগল: হে দাসী! আমি তোমাকে আল্লাহ পাকের সন্তুষ্টির জন্য মুক্ত করে দিলাম, এই মদ ফেলে দাও! অতঃপর সে আমাকে কাছে ডেকে বলতে লাগল: আমার ভাই! তুমি কী বলো? আল্লাহ পাক কি আমার তাওবা কবুল করবেন? আমি উত্তরে এই আয়াত পাঠ করলাম:\nاِنَّ اللّٰهَ یُحِبُّ التَّوَّابِیْنَ وَ یُحِبُّ الْمُتَطَهِّرِیْنَ\n(পারা ২, সূরা বাকারা: ২২২)\nকানযুল ঈমানের অনুবাদ: নিশ্চয় আল্লাহ্‌ পছন্দ করেন অধিক তাওবাকারীদেরকে এবং পছন্দ করেন পবিত্রতা অবলম্বনকারীদেরকে।\n\n      \t(এটা শুনে সে তাওবা করে নিল।) (দুররাতুন নাসেহীন, পৃ. ২০৬) سُبْحٰنَ الله! এটাই হলো কুরআনে করীমের প্রভাব...!! এই কিতাব হেদায়াতের কিতাব, যেই সৌভাগ্যবান এটি পড়ে, এটি সত্য অন্তরে বুঝার চেস্টা করে, তার জন্য হেদায়াতের দরজা খুলে যায়।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "কুরআনে করীমের বিভিন্ন প্রভাব",
        "2": "      \tমোটকথা এটি আল্লাহ পাকের বাণী, তাই এর একটিমাত্র প্রভাব নয়, বরং এটি বিভিন্নভাবে প্রভাব সৃষ্টি করে। কুরআনে করীমের অনেক নাম রয়েছে এবং প্রতিটি নামের কোনো না কোনো বিশেষ প্রভাবের দিক নির্দেশ করে। যেমন; * কুরআনে করীমের একটি নাম হিকমত, অর্থাৎ এটি এমন এক কিতাব, যা পাঠ করলে জ্ঞান ও বুদ্ধিমত্তা অর্জিত হয়। * কুরআনে করীমের একটি নাম সিরাতুল মুস্তাকিম, অর্থাৎ এটি এমন এক কিতাব, যা পথভ্রষ্টদের সঠিক পথের যাত্রী করে তোলে। * কুরআনে করীমের একটি নাম নূর, অর্থাৎ এটি এমন এক মহান কিতাব, যা নূর বিতরণ করে এবং হৃদয়কে আলোকিত করে দেয়।"
    },
    {
        "1": "ঘর প্রদীপের মতো জ্বলজ্বল করত",
        "2": "      \tএকজন সাহাবিয়ে রাসূল ছিলেন: হযরত সাবিত বিন কায়েস\nرَضِیَ اللهُ عَنْہُ। রাতের বেলা তাঁর ঘর এমনভাবে উজ্জ্বল হয়ে থাকত, যেন প্রদীপ জ্বলছে! (স্বাভাবিকভাবেই সেই সময়ে বিদ্যুৎ বা আলোর ব্যবস্থা ছিল না, ফলে রাতের বেলা অন্ধকার থাকত। কিন্তু হযরত সাবিত বিন কায়েস رَضِیَ اللهُ عَنْہُ এর ঘর রাতেও উজ্জ্বল থাকত।) লোকেরা এই ব্যাপারটি রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর দরবারে উল্লেখ করল, তখন তিনি صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সাবিত বিন কায়েস নিশ্চয়ই রাতে সূরা বাকারা তিলাওয়াত করে। হযরত সাবিত বিন কায়েস رَضِیَ اللهُ عَنْہُ এর কাছে এ ব্যাপারে জানতে চাওয়া হলো, তখন তিনি বললেন: হ্যাঁ! আমি প্রতি রাতে সূরা বাকারা তিলাওয়াত করি। (ফাযায়িলুল কুরআন লিল মুস্তাগফিরী, পৃ. ২০০, হাদিস ৭০৮)\n          سُبْحٰنَ الله! এখান থেকে বোঝা যায়, কুরআনে করীম হলো নূর। এটি পাঠ করলে, এর তিলাওয়াত করলে হৃদয় আলোকিত হয় এবং আল্লাহ পাক চাইলে বাহ্যিকভাবেও নূর নসীব হয়ে যায়।\n"
    },
    {
        "1": "কুরআনে করীম হৃদয়ের রোগ দূর করে",
        "2": "      \tআল্লাহ পাক কুরআনে করীমে ইরশাদ করেন:\nیٰۤاَیُّهَا النَّاسُ قَدْ جَآءَتْكُمْ مَّوْعِظَةٌ مِّنْ رَّبِّكُمْ وَ شِفَآءٌ لِّمَا فِی الصُّدُوْرِۙ۬-\n(পারা ১১, সূরা ইউনুস, আয়াত: ৫৭)\nকানযুল ঈমানের অনুবাদ: হে মানবকুল! তোমাদের নিকট তোমাদের প্রতিপালকের পক্ষ থেকে উপদেশ এসেছে ও অন্তরগুলোর বিশুদ্ধতা।\n      \tপ্রসিদ্ধ মুফাসসীরে কুরআন, হাকিমুল উম্মত মুফতি আহমদ ইয়ার খান নঈমি رَحْمَۃُ اللهِ عَلَیْہِ এই আয়াতের ব্যাখ্যায় বলেন: কুরআনে করীম বান্দার আত্মিক পরিচর্যার মাধ্যম। এটি হৃদয়ের যাবতীয় রোগ যেমন:\n* অজ্ঞতা * সন্দেহ * শিরক * নিফাক * মন্দ আকিদা * মন্দ চরিত্র * হিংসা * বিদ্বেষ * লোভ * দুনিয়ার লালসা * শত্রুতা ইত্যাদি কুরআনে করীমে এই সবকিছুর সংশোধনকারী।\n(তাফসীরে নঈমী, পারা ১১, সূরা ইউনুস, ৫৭নং আয়াতের পাদটিকা, ১১/৩৬৭,৩৬৮)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "কুরআনে করীম হলো শিফা",
        "2": "      \tহে আশিকানে রাসূল! কুরআনে করীম যেভাবে রূহানী রোগের জন্য শিফাস্বরূপ, তেমনিই বাহ্যিক রোগের জন্যও অনন্য শিফাস্বরূপ (Treatment)। আল্লাহ পাক ইরশাদ করেন:\nوَ نُنَزِّلُ مِنَ الْقُرْاٰنِ مَا هُوَ شِفَآءٌ وَّ رَحْمَةٌ لِّلْمُؤْمِنِیْنَۙ-\nকানযুল ঈমানের অনুবাদ: এবং আমি কুরআনের মধ্যে অবতীর্ণ করি ঐ বস্তু, যা ঈমানদারদের জন্য আরোগ্য ও রহমত।\n\n      \tহযরত আবদুল্লাহ ইবনে আব্বাস رَضِیَ اللهُ عَنْہُمَا বলেন: কুরআন মাজীদ সকল রোগ থেকে মুক্তির মাধ্যম। (আল হাদীকাতুন নাদিয়া, ১/১৫৬)\n"
    },
    {
        "1": "অনন্য ঔষধ কুরআনে করীম",
        "2": "      \tআল্লাহ পাকের সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: خَیْرُالدَّوَاءِ اَلْقُرْاٰنُ অর্থাৎ অনন্য ঔষধ হলো কুরআনে করীম।\n(ইবনে মাজাহ, পৃ. ৫৬৭, হাদিস ৩৫০১)\n\nপ্রিয় নবী صَلَّی اللهُ عَلَیْہِ وَاٰلِہٖ وَسَلَّم দম করতেন\n          اَلْحَمْدُ لِلّٰه প্রিয় নবী, মাক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এরও অভ্যাসের মধ্যে ছিল এবং সাহাবায়ে কিরাম عَلَیْہِمُ الرِّضْوَان, বড় বড় আউলিয়ায়ে কিরাম رَحِمَہُمُ اللهُ السَّلَام এবং প্রায় সাড়ে ১৪শ বছর ধরে উম্মতের অভিজ্ঞতা সম্পন্ন কাজের অন্তর্ভুক্ত যে, কুরআনি আয়াত পাঠ করে দ্বারা দম করা, যার ফলে আল্লাহ পাক আরোগ্য দান করেন। মুসলমানদের আম্মাজান হযরত আয়েশা সিদ্দিকা رَضِیَ اللهُ عَنْہَا বলেন: রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর পরিবারের কেউ যখন অসুস্থ হতো, তখন তিনি صَلَّی اللهُ عَلَیْہِ وَاٰلِہٖ وَسَلَّم সূরা ফালাক ও সূরা নাস পড়ে তার ওপর দম করতেন।\n(মুসলিম, কিতাবুস সালাম, পৃ. ৮৬৬, হাদিস ২১৯২)\n"
    },
    {
        "1": "সাহাবিয়ে রাসূল দম করলেন",
        "2": "          * একবার এক সাহাবী رَضِیَ اللهُ عَنْہُ বিষাক্ত বিচ্ছুর কামড়ে সূরা ফাতিহা পড়ে দম করেছেন, আল্লাহ পাক তাকে আরোগ্য দান করেন। (বুখারি, কিতাবুত তিব, পৃ. ১৪৫০, হাদিস ৫৭৩৬) * একজন সাহাবী رَضِیَ اللهُ عَنْہُ এর সম্প্রদায়ে এক পাগল ব্যক্তি ছিল, যাকে লোকেরা শিকল দিয়ে বেঁধে রাখতো, সাহাবিয়ে রাসূল رَضِیَ اللهُ عَنْہُ তিনদিন সকাল ও বিকাল ৩বার করে সূরা ফাতিহা পড়ে দম করেন। আল্লাহ পাক তাকে পাগলামী থেকে আরোগ্য দান করলেন।\n(আবু দাঊদ, কিতাবুত তিব, পৃ. ৬১৩, হাদিস ৩৬৯৬, ৩৬৯৭)\n\n\n\n\n"
    },
    {
        "1": "ফারুকে আযম তাবিয দিলেন",
        "2": "      \tকায়সারে রোম (রোম সাম্রাজ্যের সম্রাট) মুসলমানদের দ্বিতীয় খলিফা হযরত উমর ফারূকে আযম رَضِیَ اللهُ عَنْہُ এর কাছে চিঠি লিখল যে, আমার দীর্ঘদিনের মাথাব্যথার রোগ রয়েছে, যদি আপনার কাছে কোনো চিকিৎসা থাকে, তবে পাঠিয়ে দিন! হযরত উমর رَضِیَ اللهُ عَنْہُ তাকে একটি টুপি পাঠিয়ে দিলেন। রোম সম্রাট যখন ঐ টুপিটি মাথায় পরতো, তখন তার মাথাব্যথা দূর হয়ে যেত এবং মাথা থেকে নামিয়ে নিত তখন আবারো ব্যথা ফিরে আসত, সে খুবেই হতবাক হলো, শেষ পর্যন্ত সে টুপিটি খুলে দেখলো তখন এতে একটি কাগজ পেলো, যাতে ﷽ লেখা ছিল। (তাফসীরে কবীর, ১/১৫৫)\n"
    },
    {
        "1": "নেককার লোকেরাও দম করতেন",
        "2": "      \tইমাম শাফেয়ী رَحْمَۃُ اللهِ عَلَیْہِ এর কাছে এক ব্যক্তি তাঁর চোখের অসুখের অভিযোগ (Complaint) করলো। তখন তিনি তাকে ﷽ সহকারে সূরা কা'ফ এর আয়াত নম্বর ২২:\nفَكَشَفْنَا عَنْكَ غِطَآءَكَ فَبَصَرُكَ الْیَوْمَ حَدِیْدٌ(۲۲)\n      \tএবং সূরা হা-মিম সাজদার আয়াত নম্বর ৪৪:\nلِلَّذِیْنَ اٰمَنُوْا هُدًى وَّ شِفَآءٌؕ-\n      \tলিখে দিয়ে দিলেন, যার বরকত দ্বারা তার এই অসুখ দূর হয়ে গেল। (আল বুরহান লিল যরকাশী, ১ম অধ্যায়, ১/২৮৫)\n"
    },
    {
        "1": "তাবিযে বরকত রয়েছে",
        "2": "      \tপ্রিয় ইসলামী ভাইয়েরা! জানা গেল যে, তাবিয পরা এবং এর উপকারীতা লাভ করা সম্পূর্ণরূপে জায়িয। কিছু বর্ণনা রয়েছে যেখানে তামায়িম বাঁধতে নিষেধ করা হয়েছে। কিছু মানুষ এগুলি পড়ে বিভ্রান্ত হয়ে যায়। আসলে তামায়িম ও তাবিয দু’টি আলাদা বিষয়। জাহেলী যুগে অমুসলিমরা তাদের মিথ্যা উপাস্যের নাম এবং শিরিকের শব্দ ইত্যাদি লিখে গলায় পরতো এবং বিভিন্নভাবে ব্যবহার করতো। এগুলোকেই তামায়িম বলা হতো। আর তাবিয হলো যা কুরআনী আয়াত, আল্লাহ পাকের পবিত্র নাম এবং তাঁর গুণাবলী ও দোয়া ইত্যাদি দিয়ে লেখা হয়। (লামআতুত তানফিহ, কিতাবুল লিবাসম ৭/৩৯০, ৪৩৯৭নং হাদিসের পাদটিকা) সুতরাং তামায়িম বাঁধা বা কোনভাবে ব্যবহার করা কখনোই সঠিক নয়, আর তাবিয ব্যবহার করা শুধু জায়িয নয় বরং এটি মুস্তাহাব (অর্থাৎ পছন্দনীয়) এবং বরকতময়ও।\n(মিরাতুল মানাজিহ, ৮/৩৭৫, ৪৫৫৪নং হাদিসের পাদটিকা)\n"
    },
    {
        "1": "কুরআনে করীমের বিভিন্ন সূরার প্রভাব",
        "2": "      \tহে আশিকানে রাসূল! কুরআনে করীম যেখান থেকেই পড়া হোক, তাতে বরকতই বরকত রয়েছে। তবে ওলামায়ে কিরাম হাদিসের আলোকে এবং নিজেদের অভিজ্ঞতার ভিত্তিতে কুরআনী সূরাগুলোর আলাদা আলাদা প্রভাবও বর্ণনা করেছেন, আসুন! শুনি: * সূরা ফাতিহা ১০০ বার পড়ে যে দোয়া করা হবে, তা কবুল হয়। * সূরা বাকারা তিলাওয়াত করলে শয়তান ঘর থেকে পালিয়ে যায়। * আয়াতুল কুরসী পড়লে দরিদ্রতা দূর হয়। * সূরা কাহফ নিয়মিত পড়লে দাজ্জালের ফিতনা থেকে নিরাপদ থাকবে। * পিতামাতার কবরে প্রতি শুক্রবার সূরা ইয়াসিন তিলাওয়াত করলে, এর হরফের সংখ্যা সমান পাঠকারীর গুনাহ ক্ষমা করে দেওয়া হয়। * সূরা দুখান পড়লে সমস্যা দূর হয়। * যে ব্যক্তি মৃত্যুপথ যাত্রী তার উপর সূরা জাশিয়া পাঠ করে দম করা হলে ঈমানের সহিত মৃত্যু নসীব হবে। * সূরা হুজরাত পড়া এবং তা দম করে পান করা ঘরে কল্যাণ ও বরকতের জন্য উপকারী। * সূরা কা'ফ পড়লে বাগানে ফলের ভরপুরতা হয়। * সূরা আর রহমান ১১ বার পড়লে সব উদ্দেশ্য পূর্ণ হয়। * সূরা ওয়াকিয়া যে ব্যক্তি নিয়মিত পড়বে, সে কখনো অভাবগ্রস্ত হবে না।\n* সূরা মুলক প্রতিদিন রাতে তিলাওয়াতকারী কবরের আযাব থেকে নিরাপদ থাকবে। * সূরা মুযযাম্মিল ১১ বার পড়লে সব কষ্ট সহজ হয়ে যায়। * সূরা মুদ্দাস্সির পড়ে কুরআন হেফযের দোয়া করলে কুরআনে করীম মনে রাখা সহজ হয়ে যাবে। * রোগীর পাশে সূরা মুজাদালা পড়লে ব্যথায় আরাম পাওয়া হয়। (আদ দুররুল নাযিম, পৃ. ১০২) * সূরা লাইল পড়ে মৃগী (Epilepsy) রোগীর কানে দম করা হলে উপকার হয়। (আদ দুররুল নাযিম, পৃ. ১০৬) * সূরা রহমান লিখে পান করলে প্লীহা (Spleen) রোগে উপকার হয়। (আদ দুররুল নাযিম, পৃ. ১০২) *সূরা নাযিয়াত পড়ার বরকতে মৃত্যু যন্ত্রণা হয় না। * সূরা দোহা পড়লে পালিয়ে যাওয়া লোক ফিরে আসবে। * সূরা আলাম নাশরাহ যে সম্পত্তির উপর পাঠ করা হবে, তাতে প্রচুর বরকত হবে। * সূরা ত্বীন তিনবার পড়লে চরিত্র ভালো হয়। * সূরা আলাকের মধ্যে জোড়ার ব্যথার চিকিৎসা রয়েছে। * সূরা কদর যে সকাল ও সন্ধ্যায় পড়বে, আল্লাহ পাক তার সম্মান বৃদ্ধি করবেন। * সূরা বাইয়্যেনাহ হলো কুষ্ঠ এবং হেপাটাইটিসের চিকিৎসা। * যে ব্যক্তি বা প্রাণীর উপর নযর লেগে গেছে, তার উপর সূরা আদিয়াত পড়ে দম করলে উপকার হয়। * সূরা আল-ক্বারিয়াহ পড়লে বিপদ থেকে নিরাপদ থাকা যায়। * সূরা তাকাসুর ৩০০ বার পড়লে খুব দ্রুত ঋণ পরিশোধ হয়ে যায়। * সূরা আসর পড়লে দুঃখ দূর হয়। * সূরা হুমাযাহ এবং সূরা ফীল শত্রুর ক্ষতি থেকে রক্ষা করে এবং সূরা কুরাঈশ জীবনের নিরাপত্তার জন্য উপকারী। * সূরা মাঊন কঠিন সময়ে পড়া খুব উপকারী। * সূরা কাওসার পড়লে সন্তানহীন ব্যক্তির সন্তান লাভ হয়। * সূরা কাফিরুন কুরআনের এক চতুর্থাংশের সমান। * সূরা ইখলাস কুরআনের এক তৃতীয়াংশের সমান, এর অসংখ্য ফযিলত রয়েছে। * সূরা ফালাক এবং সূরা নাস পড়লে জিন, শয়তান এবং হিংসুকদের ক্ষতি থেকে রক্ষা পাওয়া যায়। (জান্নাতী যেওর, পৃ. ৫৮৭-৬০৫)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "তিলাওয়াতের অভ্যাস গড়ে তুলুন!",
        "2": "      \tপ্রিয় ইসলামী ভাইয়েরা! রমযানুল মুবারকের বরকতময় মাস চলছে,এই মাসে নেকির সাওয়াব ৭০ গুণ বৃদ্ধি পায়, এই মাসে কুরআনে করীম তিলাওয়াতে করলে অগণিত সাওয়াব পাওয়া যায় । সাধারণ দিনগুলিতে কুরআনে করীমের এক হরফ পড়লে ১০টি নেকি পাওয়া যায় আর রমযানুল মুবারকে এর সাওয়াব বেড়ে যায়। আহ! কুরআনে করীমের তিলাওয়াতকে নিজের অভ্যাসে পরিনত করুন, বর্ণনা অনুযায়ী * কুরআন তিলাওয়াত উত্তম ইবাদত। (কানযুল ঈমান, কিতাবুল আযকার, ১ম অধ্যায়, ১/২৫৭. হাদিস ২২৬১) * কুরআনের একটি হরফ পড়লে ১০ টি নেকি পাওয়া যায়। (তিরমিযী, কিতাবুল ফাযায়িলে কুরআন, পৃ. ৬৭৬, হাদিস ২৯১০) * কুরআনে করীম পড়লে রহমত অবতীর্ণ হয়, ফেরেশতারা ডানা দ্বারা ছায়া প্রদান করেন এবং শান্তি অবতীর্ণ হয়। (মুসলিম, কিতাবুয যিকির ওয়াদ দোয়া, পৃ. ১০৩৯, হাদিস) * যে ব্যক্তি সকাল বেলা কুরআন খতম করবে, তবে সন্ধ্যা পর্যন্ত এবং যে সন্ধ্যায় খতম করে, তবে সকাল পর্যন্ত ফেরেশতারা তার জন্য রহমতের দোয়া করবে। (কানযুল উম্মাল, কিতাবুল আযকার, ১ম অংশ, ১/২৩১৬) * কিয়ামতের দিন কুরআন তার পাঠকের জন্য শাফা'আত করবে। (মুসলিম, কিতাবুস সালাত, পৃ. ২৯০, হাদিস ৮০৪) * কুরআন পাঠক কুরআনে করীম পাঠ করা অবস্থায় জান্নাতের উচ্চ মর্যাদায় অধিষ্টিত হবে।\n(আবু দাউদ, কিতাবুল বিতর, পৃ. ২৪১, হাদিস ১৪৬৪)\n      \tআল্লাহ পাক আমাদেরকে কুরআনে করীমের সত্যিকার ভালোবাসা নসীব করুক এবং এর উপর আমল করার তৌফিক দান করুন।\nاٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "ইতিকাফের কিছু ফযিলত",
        "2": "      \tপ্রিয় ইসলামী ভাইয়েরা! اَلْحَمْدُ لِلّٰه দাওয়াতে ইসলামীর দ্বীনি পরিবেশে সারা বিশ্বে হাজার হাজার জায়গায় সম্মিলিত ইতিকাফ করানো হয়। ইতিকাফ গুনাহ থেকে বাঁচার এবং রমযান মাস নেকিতে অতিবাহিত করার অন্যতম মাধ্যম। আপনারাও পুরো রমযান মাস অথবা অন্তত শেষ দশদিনের সম্মিলিত ইতিকাফে অংশগ্রহণ করুন! * আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি আল্লাহ পাকের সন্তুষ্টির জন্য এক দিন ইতিকাফ করবে, আল্লাহ পাক তার এবং জাহান্নামের মাঝে তিনটি খন্দক প্রতিবন্ধক করে দিবেন, প্রতিটি খন্দকের দূরত্ব পূর্ব ও পশ্চিমের দূরত্বের চেয়েও বেশি। (শুয়াবুল ঈমান, ৩/৪২৫, হাদিস ৩৯৬৫) * মুসলমানদের আম্মাজান হযরত আয়েশা সিদ্দিকা তায়্যিবা, তাহিরা\nرَضِیَ اللهُ عَنْہَا থেকে বর্ণিত: مَنْ اِعْتَکَفَ اِیْمَاناً وَ اِحْتِسَابًا غُفِرَ لَہٗ مَا تَقَدَّمَ مِنْ ذَنْبِہٖ অর্থাৎ যে ব্যক্তি ঈমান সহকারে এবং সাওয়াব অর্জনের নিয়তে ইতিকাফ করলো, তার পূর্ববর্তী গুনাহ ক্ষমা করে দেওয়া হবে। (জামেয়ে সগির, পৃ. ৫১৬, হাদিস ৮৪৮০) * একটি হাদিসে পাকে ইরশাদ হয়েছে: যে ব্যক্তি রমযানুল মুবারকে ১০ দিন ইতিকাফ করে নিলো, সে এমন যেন ২টি হজ্জ এবং ২টি উমরা করলো। (জামেয়ে সগির, পৃ. ৫১৬, হাদিস ৮৪৭৯)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "অনুদান সংগ্রহের প্রতি উৎসাহ",
        "2": "      \tপ্রিয় ইসলামী ভাইয়েরা! اَلْحَمْدُ لِلّٰه দাওয়াতে ইসলামী সারা বিশ্বে নেকীর দাওয়াত প্রসারকারী আশিকানে রাসূলের দ্বীনি সংগঠন। আল্লাহ পাকের অনুগ্রহে * দাওয়াতে ইসলামী ৮০টিরও বেশি বিভাগে (Departments) দ্বীনি খেদমত প্রদান করছে * দাওয়াতে ইসলামী এই পর্যন্ত হাজার হাজার মসজিদ, অসংখ্য ফয়যানে মদীনা (মাদানী মারকায) বানিয়েছে * ছেলে ও মেয়ে (Boys & Girls) দের আলাদাভাবে কুরআন শিক্ষা দেওয়ার জন্য এখন পর্যন্ত সারা বিশ্বে প্রায় ১২ হাজার ৬৯৯টি মাদরাসাতুল মদীনা স্থাপন করেছে, যেখানে প্রায় ৩ লক্ষ ৭৩ হাজার ৭২৯জন ছেলে-মেয়েকে কুরআন করীম হিফয ও নাযারার ফ্রি শিক্ষা দেওয়া হচ্ছে (বিঃদ্রঃ- এই রিপোর্টে মাদরাসাতুল মদীনা শর্ট টাইম বয়েজ, গার্লসও অন্তর্ভুক্ত) * আলিম ও আলিমা কোর্সের জন্য আলাদা আলাদা জামিয়াতুল মদীনা প্রতিষ্ঠিত রয়েছে। এখন পর্যন্ত ১,৫০০টি জামিয়াতুল মদীনা (Boys & Girls) স্থাপন করা হয়েছে, যেখানে প্রায় ১ লক্ষ ২৪ হাজার ছাত্র-ছাত্রীকে দরসে নিজামী (আলিম ও আলিমা কোর্স) ফ্রি করানো হচ্ছে। এখন পর্যন্ত ৩১ হাজার ২১১জন আলিম ও আলিমা কোর্স সম্পন্ন করেছে। * শরয়ী নির্দেশনার জন্য মুর্শিদের দেশে ১৭টি দারুল ইফতা আহলে সুন্নাত প্রতিষ্ঠিত হয়েছে, মুফতিয়ানে কিরাম উম্মতের শরয়ী নির্দেশনা দিতে সদা ব্যস্ত রয়েছে, এতে বাৎসরিক গড়ে প্রায় ১ লক্ষ ৭০ হাজার প্রশ্নের বিভিন্নভাবে (যেমন; সরাসরি, ফোনের মাধ্যমে, ওয়াটসআপ, ই-মেইল ইত্যাদি) উত্তর দেওয়া হয়। এবং * আল মদীনাতুল ইলমিয়া (Islamic Research Canter) এর বিভিন্ন বিষয়ে ৯৩২টি দ্বীনি কিতাব প্রকাশিত হয়েছে এবং এর ধারাবাহিকতা অব্যাহত রয়েছে * اَلْحَمْدُ لِلّٰه দাওয়াতে ইসলামীর মাদানী চ্যানেল বর্তমানে ৩টি ভাষা উর্দু, ইংরেজি ও বাংলায় স্যাটেলাইটে সম্প্রচারিত হচ্ছে। ওয়েব চ্যানেলে আরবী চ্যানেলও রয়েছে। বিভিন্ন দেশের স্থানীয় ভাষায় (Local Language) শর্ট ক্লিপ ডাবিং (Dubbing) করে চলানো হয়। শিশুদের জন্য কিডস মাদানী চ্যানেলে (Kids Madani Channel) এর মাধ্যমে দ্বীনি প্রশিক্ষণের চেষ্টা অব্যাহত রয়েছে।\n      \tআপনিও দ্বীনের খেদমতের এই কাজে অংশগ্রহণ করুন! আপনার দান দাওয়াতে ইসলামীকে দিন, আপনার চাঁদা যেকোন জায়িয, দ্বীনি, সংশোধনমুলক, সামাজিক, রূহানী ও কল্যাণমূলক কাজে খরচ করা হবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "নেক আমল নম্বর ৬ এর উৎসাহ",
        "2": "      \tপ্রিয় ইসলামী ভাইয়েরা! তিলাওয়াতে কুরআন এবং অন্যান্য নেক আমলের প্রেরণা পেতে দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং ১২টি দ্বীনি কাজে অংশগ্রহণ করুন। শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ কর্তৃক প্রদত্ত ৭২টি নেক আমলের পুস্তিকা পূরন (Fill) করার অভ্যাস গড়ে তুলুন। এই ৭২টি নেক আমলের মধ্যে একটি নেক আমল নম্বর ৬ হলো: আজ কি আপনি কানযুল ঈমান ও খাযাইনুল ইরফান বা নূরুল ইরফান থেকে কমপক্ষে তিন আয়াত অনুবাদ এবং তাফসীর সহকারে পড়েছেন অথবা শুনেছেন? অথবা সিরাতুল জানান এর কমপক্ষে দুই পৃষ্ঠা পড়েছেন বা শুনেছেন? এই নেক আমলের উপর আমল করার বরকতে শুধু আমরা কুরআন তিলাওয়াতের সুযোগ পাবো না বরং তাফসীর সহকারে পড়ার কারণে কুরআন বুঝারও সুযোগ পাবো। অতএব নিজেও নেক আমলের উপর আমল করুন এবং অন্যদেরও এর উৎসাহ দিন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "হাত মিলানোর সুন্নাত ও আদব",
        "2": "      \tপ্রিয় ইসলামী ভাইয়েরা! আসুন! শায়খে তরীকত, আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরি রযবী যিয়ায়ী دَامَتْ بَرَکَاتُہُمُ الْعَالِیَہ এর পুস্তিকা ১০১ মাদানী ফুল থেকে হাত মিলানোর কয়েকটি সুন্নাত ও আদব শুনি: প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী শ্রবণ করি: * যখন দুই মুসলমান একে অপরের সাথে সাক্ষাৎ করে মুসাফাহা তথা হাত মিলায় এবং একে অপরের কুশলাদি জিজ্ঞাসা করে, তবে আল্লাহ পাক তাদের মধ্যে একশত (১০০) রহমত অবতীর্ণ করেন, যার মধ্যে নিরানব্বইটি (৯৯) রহমত বেশি পরিতৃপ্তভাবে মেলামেশাকারী এবং ভালোভাবে একে অপরের কুশলাদী জিজ্ঞাসাকারীর জন্য হয়ে থাকে। (মুসনাদে আহমদ, ৪/২৮৪, হাদিস ১২৪৫৪) * যখন দুই বন্ধু পরস্পর সাক্ষাৎ করে এবং মুসাফাহা করে (হাত মিলিয়ে)  নবী صَلَّی اللهُ عَلَیْہِ وَاٰلِہٖ وَسَلَّم এর উপর দরূদ পাঠ করে, তখন তাদের দুজনের পৃথক হওয়ার পূর্বেই পূর্ববর্তী ও পরবর্তী সমস্ত গুনাহ ক্ষমা করে দেওয়া হয়। (বাহারে শরীয়ত, ১৬তম অংশ, ৩/৪৭২) * দুই মুসলমানের সাক্ষাতকালে সালাম দিয়ে দুই হাতে মুসাফাহা অর্থাৎ হাত মেলানো সুন্নাত। * বিদায়ের সময়ও সালাম দিন এবং হাতও মিলানো যেতে পারে। (বাহারে শরীয়ত, ১৬তম অংশ, ৩/৪৭১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tহাত মিলানোর অবশিষ্ট সুন্নাত ও আদব তরবিয়তি হালকায় বর্ণনা করা হবে, অতএব তা জানতে তরবিয়্যতি হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!                                                                                    صَلَّی اللهُ عَلٰی مُحَمَّد\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "সাপ্তাহিক ইজতিমার হালকার সিডিউল ১৩ মার্চ ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট,\n(৩) যাচাই: ৫ মিনিট, সর্বমোট ১৫ মিনিট"
    },
    {
        "1": "হাত মিলানোর অবশিষ্ট সুন্নাত ও আদব",
        "2": "          * হাত মিলানোর সময় দরূদ শরীফ পড়ে, সম্ভব হলে এই দুআটিও পড়ে নিন:  \"یَغفِرُ اللهُ لَنَا وَ لَکُم\" (অর্থাৎ আল্লাহ পাক আমাকে এবং আপনাকে ক্ষমা করুক।) * দুইজন মুসলমান হাত মিলানোর সময় যে দুআ পড়বে, اِنْ شَآءَ الله তা কবুল হবে এবং হাত আলাদা হওয়ার আগেই উভয়কে ক্ষমা করা হবে। * একে অপরের সঙ্গে হাত মিলালে শত্রুতা দূর হয়। * যতবার সাক্ষাৎ হবে, প্রতি বার হাত মেলানো যেতে পারে।\n* এক হাত মিলানো সুন্নত নয়, উভয় হাত মেলানো সুন্নাত। * কিছু মানুষ কেবল আঙুল একে অপরের সাথে স্পর্শ করেন, এটি সুন্নাত নয়। * হাত মেলানোর পর নিজের হাত চুমু দেওয়া মাকরূহ। * যারা হাত মেলানোর পর নিজের হাত চুমু দেন, তারা নিজেদের অভ্যাস ত্যাগ করুন। * হাত মিলানোর সময় সুন্নাত হলো যে, হাতে রুমাল ইত্যাদি কিছু বাধা না থাকা, উভয় হাত খালি রেখে হাতে হাত মিলানো উচিত।\nصَلُّوْا عَلَی الْحَبِیْب!       \t      صَلَّی اللهُ عَلٰی مُحَمَّد"
    },
    {
        "1": "আল্লাহর রহমতে প্রবেশ করার দোয়া",
        "2": "      \tদাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী \"আল্লাহর রহমতে প্রবেশ করা দোয়া\" মুখস্ত করানো হবে। দোয়াটি হলো:\n(اَللّٰہُمَّ) قَالَ رَبِّ اغْفِرْ لِیْ وَ لِاَخِیْ وَ اَدْخِلْنَا فِیْ رَحْمَتِكَ ﳲ وَ اَنْتَ اَرْحَمُ الرّٰحِمِیْنَ۠(۱۵۱)\n          অনুবাদ: হে আমার রব! আমাকে এবং আমার ভাইকে ক্ষমা করে দাও এবং আমাদেরকে তোমার (বিশেষ) রহমতে প্রবেশ করিয়ে নাও এবং তুমি দয়ালূদের মধ্যে সর্বাপেক্ষা বেশি দয়ালু। (ফয়যানে দোয়া, পৃষ্ঠা ২৫৩)\n      \tনোট: \"اَللّٰہُمَّ\" শব্দটি আয়াতের অংশ নয়, তাই এটি বন্ধনীতে লেখা হয়েছে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n২.  যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n৩.  যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n৪.  গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো।\n৫.  বিনা প্রয়োজনে নিজের নেকী (যেমন; অমুক অমুক বা এতগুলো নেক কাজের উপর আমল করেছি) প্রকাশ করবো না।\n৬.  যে সকল নেক আমলের উপর পরে আমল করা যাবে (যেমন; আজ ৩১৩ বার দরূদ শরীফ পড়া হয়নি) তবে পরে অথবা কাল আমল করবো।\n৭.  নেক আমল পুস্তিকা পূরণ করার মূল লক্ষ্য (যেমন; খোদাভীতি, তাকওয়া, চারিত্রিক শুদ্ধতা, মাদানী কাজের উন্নতি ইত্যাদি) অর্জন করার চেষ্টা করবো।\n৮.  আগামীকালও নেক আমলের পুস্তিকা পূরণ (অর্থাৎ আখিরাতের বিষয়ে চিন্তা ভাবনা) করবো।"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                                                          صَلَّی اللهُ عَلٰی مُحَمَّد"
    }
]