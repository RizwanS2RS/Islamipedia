[
  {
    "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় বন্ধু",
    "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالـصَّـلٰوۃُ وَالسَّـلَامُ عَـلٰی خَـاتَـمِ الـنَّـبِـيّٖـنَ ط\n\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِ ط\n\n\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\n\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\n\n\nنَوَیْتُ سُنَّتَ الْاِعْتِکَاف\n\n(অর্থাৎ আমি সুন্নাত ইতিকাফের নিয়্যত করলাম।)\n\n\n\nপ্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
  },
  {
    "1": "দরূদে পাকের ফযীলত:",
    "2": "আল্লাহ পাকের সর্বশেষ নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর বাণী: اِنَّ اللّٰہَ وَکَّلَ بِقَبْرِیْ مَلَکًااَعْطَاہُ اَسْمَاعَ الْخَلَائِقِ فَلَا یُصَلِّیْ عَلَیَّ اَحَدٌ اِلٰی یَوْمِ الْقِیَامَۃِ اِلَّا اَبْلَغَنِیْ بِاِسْمِہٖ وَاِسْمِ اَبِیْہ  ِہذَا فُلانُ بْنُ فُلانٍ قَدْ صَلّٰی عَلَیْکَ \"নিশ্চয়ই আল্লাহ পাক একজন ফেরেশতা আমার কবরে নিযুক্ত করেছেন, যাকে সমস্ত সৃষ্টির আওয়াজ শোনার ক্ষমতা দেওয়া হয়েছে। কেয়ামত পর্যন্ত যখনই কেউ আমার ওপর দরূদ শরীফ পাঠ করে, তখন সে আমাকে তার এবং তার পিতার নাম পেশ করে (এবং বলে:) অমুকের পুত্র অমুক আপনার প্রতি দরূদ পাঠ করেছে।\"\n\n(মাজমাউয যাওয়ায়েদ, খণ্ড ১০, পৃষ্ঠা ২৫১, হাদীস: ৯১১৭২)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "বয়ান শোনার নিয়্যত",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\nহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় বন্ধু",
    "2": "তিরমিযী শরিফে রয়েছে, হযরত আবু উমামা বাহিলী رَضِیَ اللهُ عَنْہُ বলেন: আল্লাহ পাকের সর্বশেষ নবী, রাসুলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّ اَغْبَطَ اَوْلِیَائِی عِنْدِی নিশ্চয়ই আমার নিকট আমার বন্ধুদের মধ্যে সবচেয়ে বেশি ঈর্ষণীয় বন্ধু সেই ব্যক্তি, (যার মধ্যে এই গুণাবলী রয়েছে) (১) لَمُؤْمِنٌ মুমিন হওয়া (২) خَفِيفُ الْحَاذِ কম মালামাল সম্পন্ন হওয়া (৩) ذُو حَظٍّ مِنَ الصَّلَاةِ অধিকহারে নামায আদায়কারী হওয়া (৪) اَحْسَنَ عِبَادَةَ رَبِّهِ আপন প্রতিপালকের উত্তমরূপে ইবাদতকারী হওয়া (৫) وَاَطَاعَهُ فِي السِّرِّ  নির্জনে আল্লাহ পাকের আনুগত্যকারী হওয়া (৬) وَكَانَ غَامِضًا فِي النَّاسِ لَا يُشَارُ اِلَيْهِ بِالْاَصَابِعِ মানুষের মাঝে অপ্রকাশিত থাকা, তার দিকে আঙুল তুলে ইঙ্গিত করা হয় না এমন হওয়া এবং (৭) وَكَانَ رِزْقُهُ كَفَافًا فَصَبَرَ عَلَى ذَلِكَ তার জীবিকা (অর্থাৎ আয়) পরিমিত পরিমাণে হওয়া এবং সে এতে ধৈর্য ধারণকারী হওয়া। (তিরমিযী: ৫৬১ পৃষ্ঠা, হাদীস: ২৩৪৭)"
  },
  {
    "1": "তার তো তুলনা নেই, যাকে তুমি ভালবাসো",
    "2": "প্রিয় ইসলামী ভাইয়েরা! এই হাদীসে পাকে সাতটি বিশেষ গুণাবলীর ব্যাপারে বর্ণিত হয়েছে এবং ঈমানোদ্দীপক বিষয় হলো যে, এসব গুণ তার মাঝে রয়েছে? ইরশাদ করেন: اِنَّ اَغْبَطَ اَوْلِيَائِي عِنْدِي অর্থাৎ এই ৭টি গুণাবলী যার মাঝে রয়েছে, তিনি আমাদের প্রিয় নবী, মক্কী-মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم এর বন্ধুদের মাঝেই রয়েছে এবং কেবল বন্ধু নন, বরং বন্ধুদের মাঝে সবচেয়ে বেশি যোগ্য ও ঈর্ষণীয় বন্ধু।\n\nسُبْحٰنَ الله! কী অনন্য মর্যাদা! * কিছু কাজ আছে, যার মধ্যে জান্নাতের সুসংবাদ দেওয়া হয়। * কিছু কাজ আছে, যার মধ্যে  জাহান্নাম থেকে মুক্তির সুসংবাদ শুনানো হয়। * কিছু কাজ আছে, যার ব্যাপারে বলা হয় যে, যেই বান্দা এই কাজ করবে, সে পুলসিরাত নিরাপত্তার সহিত অতিক্রম করবে। * কিছু কাজের মাধ্যমে কবরের আযাব থেকে রক্ষা পাওয়ার সুসংবাদ থাকে কিন্তু উৎসর্গিত হয়ে যান! ঐ ব্যক্তির সৌভাগ্যের প্রতি, যার মধ্যে এই সাতটি গুণ পাওয়া যায়, এটি এমন উচ্চ মর্যাদা যে, তাকে জান্নাতের মালিক, নেয়ামতের বণ্টনকারী, আল্লাহর প্রিয় রাসূল\nصَلَّی اللهُ عَلَیْہِ وَاٰلِہٖ وَسَلَّم নিজের ঈর্ষণীয় বন্ধু বলেছেন।"
  },
  {
    "1": "প্রিয় নবীর صَلَّی اللهُ عَلَیْہِ وَاٰلِہٖ وَسَلَّم  বন্ধুর ফযীলত",
    "2": "প্রিয় ইসলামী ভাইয়েরা! রাসূলে পাক صَلَّی اللهُ عَلَیْہِ وَاٰلِہٖ وَسَلَّم হলেন আমাদের সকলের মুনিব, সমস্ত উম্মতের মুনিব, বরং সমগ্র বিশ্বের মুনিব, আমরা সবাই তাঁর গোলাম। যদি তিনি صَلَّی اللهُ عَلَیْہِ وَاٰلِہٖ وَسَلَّم কাউকে নিজের বন্ধু বলেন, তবে তা তাঁর অসীম অনুগ্রহের নিদর্শন, এখন প্রশ্ন হলো যে, যাঁকে রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم নিজের বন্ধু ঘোষণা করেন, তাঁর মর্যাদা কেমন হবে? ওলামায়ে কিরাম বলেন: যাঁকে রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم নিজের বন্ধু বানিয়ে নেন, আল্লাহ পাক তাঁকে নিজের ওলী বানিয়ে নিক।\n\n(রাসাইলে ইবনে রজব হাম্বলী, খণ্ড: ২, পৃষ্ঠা: ৭৪৩)"
  },
  {
    "1": "৭টি পবিত্র গুণাবলী",
    "2": "প্রিয় ইসলামী ভাইয়েরা! হাদীসে পাকে মোট ৭টি গুণের কথা বর্ণনা করা হয়েছে। যা অবলম্বন করে আমরা প্রিয় নবী, মক্কী-মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم এর খুবই কাছের ও প্রিয়জন হওয়ার সৌভাগ্য অর্জন করতে পারব। আসুন! এই ৭টি গুণের ব্যাখ্যা শুনি:"
  },
  {
    "1": "(১) ঈমান",
    "2": "এর মধ্যে প্রথম গুণ ইরশাদ হয়েছে: لَمُؤْمِنٌ অর্থাৎ তার মুমিন হওয়া। اَلْحَمْدُ لِلّٰه আমরা সবাই মুসলমান। আল্লাহ পাকের বড় অনুগ্রহ যে, তিনি আমাদের ঈমানের দৌলত দান করেছেন। আল্লাহ পাক আমাদের এর উপর স্থায়ীত্বও নসীব করুক। হায়! আমরা যেন মৃত্যু পর্যন্ত মুসলমান থাকি, কখনোই এক সেকেন্ডের কোটি ভাগের এক ভাগের জন্যও যেন ঈমান থেকে আমরা পৃথক না হই।"
  },
  {
    "1": "ঈমানের ভিত্তি ভালোবাসার ওপর রাখুন!",
    "2": "তবে এখানে একটা বিষয় ব্যাখ্যা করে দিই: ঈমানের মূল হলো অন্তরের সত্যয়ন। (মিরকাতুল মাফাতিহ, কিতাবুল আদাব, খণ্ড: ৯, পৃষ্ঠা: ৫৫, হাদীস: ৪৮১৪) অর্থাৎ ঈমান হলো অন্তরের ব্যাপার এবং অন্তরের ব্যাপারে বুদ্ধি বৃত্তির কোনো হস্তক্ষেপ নেই। বলার উদ্দেশ্য হলো যে, اَلْحَمْدُ لِلّٰه আমরা তো মুমিনই, আল্লাহ পাক আমাদের ঈমানে দৃঢ়তা দান করুক। ঈমানের ভিত্তি হলো\n* আল্লাহ পাকের প্রতি ঈমান * রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর প্রতি ঈমান * নবীদের প্রতি ঈমান * কিতাবের প্রতি ঈমান, এই সব যে ঈমানের ভিত্তি, এসব কিছুর উপর আমাদের বিশ্বাস ভালোবাসার সীমা পর্যন্ত হওয়া উচিত, নিজের ঈমানের ভিত্তি যুক্তির উপর রাখবেন না, অন্যথায় পথভ্রষ্ট হওয়ার ঝুঁকি বেশি থাকবে।\n\nঅর্থাৎ ঈমানের ভিত্তি যদি যুক্তির উপর রাখেন তবে যুক্তি বিভ্রান্ত  হয়ে যায়, যুক্তি বাঁধার সম্মুখীন হয়, অতএব ঈমানের ভিত্তি স্থাপন ভালোবাসার উপর রাখুন। আল্লাহ ও রাসূলের নিঃশর্ত ভালোবাসা বজায় রাখুন। اِنْ شَآءَ الله ঈমান হারানোর সম্ভাবনা খুবই কম হয়ে যাবে।"
  },
  {
    "1": "ঈমান কেমন হওয়া উচিত...!!",
    "2": "ইমাম ফখরুদ্দীন রাযী رَحْمَۃُ اللهِ عَلَیْہِ অনেক বড় ইমাম ছিলেন, খুবই অভিজ্ঞ আলিমে দ্বীন ছিলেন। তাঁর যখন অন্তিম মুহূর্ত এলো তখন শয়তান এসে গেলো, বলতে লাগলো- রাযী! আল্লাহ এক, এর কোন দলিল দাও! ইমাম রাযী رَحْمَۃُ اللهِ عَلَیْہِ দলিল দিলেন, শয়তান অত্যন্ত ধূর্ত, সে তার কুটিল যুক্তি দিয়ে এই দলিল খন্ডন করে দিল, ইমাম সাহেব দ্বিতীয় দলিল দিলেন, শয়তান তাও খন্ডন করল। ইমাম সাহেব এরপর তৃতীয় দলিল দিলেন, শয়তান তাও প্রত্যাখ্যান করলো, এমনকি ইমাম রাযী رَحْمَۃُ اللهِ عَلَیْہِ ৩৬০টি দলিল দিলেন শয়তান এক-এক করে সব খণ্ডন করে দিল। ইমাম রাযী رَحْمَۃُ اللهِ عَلَیْہِ এর পীর সাহেব দূরে কোথাও অযু করছিলেন, তিনি তাঁর আধ্যাত্মিক শক্তির মাধ্যমে যখন ঘটনাটি দেখলেন তখন সেখান থেকেই বললেন: রাযী! কেন বলছো না যে, আমি বিনা দলিলেই আল্লাহ পাককে এক মেনে নিয়েছি। ইমাম রাযী رَحْمَۃُ اللهِ عَلَیْہِ মুর্শিদের কথা মেনে নিলেন, যখনই এরূপ বললেন সাথে সাথেই তাঁর প্রাণ বের হয়ে গেলো।\n\n(আল-মালফুয, খণ্ড: ৪, পৃষ্ঠা: ৪৯৩-৪৯৪)\n\n\n\nপ্রিয় ইসলামী ভাইয়েরা! বুঝা গেল! যদি আমরা আমাদের ধর্ম, ঈমান ও আকিদার ভিত্তি যুক্তির ওপর রাখি, তবে এতে পথভ্রষ্ট হওয়ার, বিভ্রান্ত হওয়ার বড় আশঙ্কা থাকে । তাই ভিত্তি ভালবাসার উপর রাখুন, ওলামায়ে কিরাম বলেন: عَلَيْكُمْ بِدِيْنِ الْعَجَائِزِ অর্থাৎ তোমাদের উপর আবশ্যক যে, বৃদ্ধা মহিলাদের মতো আকিদা পোষণ করা...!\n\n(আল-মালফুয, খণ্ড: ৪, পৃষ্ঠা: ৪৩৩)\n\nবৃদ্ধা মহিলারা তাদের দৃষ্টিভঙ্গি এবং আকিদায়  অত্যন্ত দৃঢ় হয়ে থাকে। তাঁদেরকে যাই বলা হোক, যতই দলিল দোয়া হোক, বিজ্ঞান, দর্শন যা কিছুই বোঝানো হোক না কেন, তাদের যেই আকিদা, তারা এতে দৃঢ় থাকে। এটাই আমাদের শিক্ষা দেয়া হয়েছে যে, আমরা আকিদা এবং ঈমানের ব্যাপারে এমনই দৃঢ় হয়ে যায়, আমরা নিজের ইচ্ছেমতো আকিদা বানাব না। আমাদের চিন্তা-ভাবনা ও দৃষ্টিভঙ্গির উপর চলব না। ঐ আকিদা অবলম্বন করবো, যা কুরআনে করীম বলেছে, * যা হাদীসে পাকে এসেছে, * যা সাহাবায়ে কিরাম عَلَیْہِمُ الرِّضْوَان, * আউলিয়ায়ে কিরাম,\n* গাউসে পাক, * দাতা হুযুর, * আলা হযরত رَحِمَہُمُ اللهُ عَلَیْہِمْ اَجْمَعِیْن আমাদের শিখিয়েছেন। অতঃপর এই আকিদার উপর আমাদের চোখ বন্ধ। কোন কিছুই আমাদের জ্ঞানে আসে না, তবে তাতে আমাদের জ্ঞানের দুর্বলতা রয়েছে, যা আমরা দেখছি না, তাতে আমাদের চোখের দুর্বলতা রয়েছে, আমাদের রবের কুরআনও সত্য, তাঁর প্রিয় রাসূল صَلَّی اللهُ عَلَیْہِ وَاٰلِہٖ وَسَلَّم এর বাণীও সত্য! ব্যস আমরা শুধু এটিই মেনে চলব!"
  },
  {
    "1": "ছাগলের পা",
    "2": "হযরত আবু উবাইদ رَضِیَ اللهُ عَنْہُ সাহাবীয়ে রাসূলে ছিলেন। একবার তিনি رَضِیَ اللهُ عَنْہُ রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم কে খাবারের দাওয়াত দিলেন এবং ছাগলের মাংস রান্না করলেন। খাবার শুরু হলো, তখন নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: نَاوِلْنِیْ ذِرَاعَہَا আমাকে এর সামনের পা দাও! প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সামনের পায়ের মাংস পছন্দ ছিলো। হযরত আবু উবাইদ رَضِیَ اللهُ عَنْہُ সামনের পা প্রদান করলেন, কিছুক্ষণ পর রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم আবার ইরশাদ করলেন: نَاوِلْنِی الذِّرَاعَ আমাকে সামনের পা দাও! হযরত আবু উবাইদ رَضِیَ اللهُ عَنْہُ দ্বিতীয় পা’টিও প্রদান করলেন। তিনি صَلَّی اللهُ عَلَیْہِ وَاٰلِہٖ وَسَلَّم আবারো ইরশাদ করলেন: نَاوِلْنِی الذِّرَاعَ আমাকে সামনের পা দাও! হযরত উবাইদ رَضِیَ اللهُ عَنْہُ আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! ছাগলের সামনের পা কয়টি থাকে? (অর্থাৎ একটি ছাগলের সামনের পা দুইটিই থাকে এবং দু’টিই আমি প্রদান করে দিয়েছি)। এ কথা শুনে নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: ঐ সত্তার শপথ, যার হাতে আমার জীবন! যদি তুমি চুপ থাকতে, তবে যতক্ষণ আমি চাইতাম, তুমি আমাকে ছাগলের সামনের পা দিতে পারতে, ছাগলের সামনের পা কখনো শেষ হতো না!\n\n(সুনানে দারেমী, মুকাদ্দামা, পৃষ্ঠা: ৪০, হাদীস: ৪৫)\n\n\n\nএখানে দেখুন! সাহাবীয়ে রাসূলকে কিরূপ শিক্ষা দেয়া হলো। ছাগলের সামনের পা ২টি থাকে, এই বিষয়টি একেবারে স্পষ্ট, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ও জানেন, সাহাবীয়ে রাসূলও জানেন কিন্তু রাসূলে পাক صَلَّی اللهُ عَلَیْہِ وَاٰلِہٖ وَسَلَّم শিক্ষা দিলেন যে, চোখে দেখা বাস্তবতার দিকে যেও না! আমার বাণীর উপর ভিত্তি রাখো! আজ যদি তুমি আমার বাণীর প্রতি চোখ বন্ধ করে নিতে, তবে আমি চাইতে থাকতাম আর তুমি দিতে থাকতে, ছাগলের সামনের পা কখনোই শেষ হতো না।\n\nআল্লাহ পাক আমাদের এমন দৃঢ় ঈমান, অগাড় বিশ্বাস রাখার তাওফিক নসীব করুক। اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم"
  },
  {
    "1": "(২) কম সম্পদ ও সংসারী হওয়া",
    "2": "প্রিয় ইসলামী ভাইয়েরা! প্রিয় নবীর প্রিয় বন্ধুর সাতটি গুণের মধ্যে দ্বিতীয় গুণ হলো: خَفِيفُ الْحَاذِ অর্থাৎ কম সম্পদশালী হওয়া। এটিও অত্যন্ত গুরুত্বপূর্ণ গুণ। দুনিয়ার সম্পদ কম হওয়া, কেননা দুনিয়ার সম্পদ যদি হারাম উপায়ে উপার্জন করা হয়, তবে এর জন্য আযাব রয়েছে এবং যদি হালাল উপায়ে উপার্জন করা হয়, তবে তার জন্য হিসাব রয়েছে। অতএব দুনিয়ার প্রতি লোভ অন্তরে রাখা উচিত নয়।"
  },
  {
    "1": "জগত হলো তোমার জন্য, তুমি জগতের জন্য নও",
    "2": "পূর্ববর্তী আসমানি কিতাবগুলোতে রয়েছে: আল্লাহ পাক ইরশাদ করেন: হে আদম সন্তান! আমি সবকিছু তোমাদের উপকারের জন্য বানিয়েছি এবং তোমাদেরকে  আমার জন্য (অর্থাৎ আমার ইবাদতের জন্য) সৃষ্টি করেছি। তাই নিজের সৃষ্টি ও উদ্দেশ্য ভুলে গিয়ে যে জন্য তোমাদের বানানো হয়েছে, তাতে মনোযোগ দিও না!\n\n(রিসালাত ইবনে রজব, ‘ان اغبط اوليائي’ হাদীসে ব্যাখ্যা, পৃষ্ঠা: ৭৪৯)"
  },
  {
    "1": "ঘর না বানানোর বিস্ময়কর কারণ",
    "2": "একবার হযরত ঈসা عَلَیْہِ السَّلَام একটি পাহাড়ের পাশ দিয়ে যাচ্ছিলেন, দেখলেন যে, সেখানে একজন বৃদ্ধ লোক আল্লাহ পাকের ইবাদতে ব্যস্ত রয়েছে, তিনি বললেন: হে মানব তুমি ঘর কেন বানাওনি, যদি বানাতে, তবে শীত-গ্রীষ্ম থেকে সুরক্ষা পেতে। সেই নেককার লোকটি আরয করলেন: হে রূহুল্লাহ عَلَیْہِ السَّلَام! আমি আপনার পূর্ববর্তী নবীদের খেদমতের সৌভাগ্য অর্জন করেছি, তাঁরা আমাকে বলেছেন যে, আমার জীবন ৭০০ বছরের বেশি হবে না! তাই (সময় যেহেতু অল্প) ইবাদত ছেড়ে ঘর বানানোতে ব্যস্ত হওয়া আমার পছন্দ হয়নি।\n\n(হিকায়াত ও কিসাস, হিকায়াত: ৫০, পৃষ্ঠা: ৭১)\n\n\n\nاَللهُ اَكْبَرُ\nকেমন ভাবনা, কিরূপ সুন্দর চিন্তা....! ঐ নেককার বুযুর্গের ৭০০ বছর বয়স পাওয়া ছিলো, তিনি একেও  কম মনে করছে যে, এতো কম সময়, যদি ঘর বানানোতে লেগে যায় তবে ইবাদত কবে করবো...! হায়! অপরদিকে আমরা, বয়স কত...? গড়ে ৬০ থেকে ৭০ বছর আর চলন বলন কেমন...? যেন আমরা চিরকাল দুনিয়াতেই থাকবো! লোভ, লালসা, দুনিয়া, দুনিয়া আর দুনিয়া। * বড় বড় প্রাসাদ বানাই বা এর স্বপ্ন দেখি * ব্যাংক ব্যালেন্স বাড়ানোর চিন্তা করি * গাড়ি * বাড়ি বানানোর চিন্তায় থাকি, আখিরাতের কোনো চিন্তা নেই * কবরে যেতে হবে * হাশরে উঠতে হবে * আমলের মিযানে যেতে হবে * প্রতিটি আমলের হিসাব দিতে হবে * পুলসিরাত অতিক্রম করতে হবে, এর কোন চিন্তা নেই। হায়! আমাদের যেন আখিরাতের চিন্তা নসীব হয়ে যায়।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "একটি গুরুত্বপূর্ণ ব্যাখ্যা",
    "2": "প্রিয় ইসলামী ভাইয়েরা! মনে এমন ধারণা আসতে পারে যে, অমুক আলেমে দ্বীন বা অমুক পীর সাহেব প্রমূখরা তো এতো সম্পদশালী, তাদের নিকট তো এতো সাজ-সরঞ্জাম। তবে মনে রাখবেন! দুনিয়ার সম্পদের আধিক্য আসল বিষয় নয়, এতে দুটি বিষয় মুখ্য: (১) অন্তরে দুনিয়ার প্রতি লোভ না থাকা, বান্দার ھَلْ مِنْ مَزِیْد (অর্থাৎ আরও চাই, আরও চাই) মানসিকতা পোষণ না করা। (২) আর দ্বিতীয় বিষয় হলো: যা কিছু আল্লাহ পাক দান করেছেন, বান্দা তাতে নিমগ্ন  না হয়ে যাওয়া, আল্লাহ পাকের দানকৃত সম্পদকে আল্লাহ পাকের পথে, আখিরাতের জন্য ব্যবহার করা। যদি এই দুটি গুণ নসীব হয়ে যায়, তবে দুনিয়ার সম্পদ কম বা বেশি হওয়াতে তেমন কোন পার্থক্য নয়। যেমন মুসলমানদের তৃতীয় খলিফা হযরত উসমানে গণি رَضِیَ اللهُ عَنْہُ ছিলেন অত্যন্ত ধনী সাহাবী এবং তাঁর শান এমন ছিলো যে, আশারায়ে মুবাশশারার অন্তর্ভুক্ত, অর্থাৎ মালিকে জান্নাত, কাসিমে নেয়ামত صَلَّی اللهُ عَلَیْہِ وَاٰلِہٖ وَسَلَّم তাঁকে দুনিয়াতেই জান্নাতের সুসংবাদ শুনিয়েছেন। অর্থাৎ তিনি এতো সম্পদশালী হওয়ার পরও জান্নাতী। কেন...? এই কারণে যেমন সম্পদশালী হওয়া জান্নাত থেকে বঞ্চিত করার কারণ নয়, এর কারণ হলো: লোভ, দুনিয়ার প্রতি আসক্তি, দুনিয়ার সম্পদে ব্যস্ত হয়ে আখিরাতকে ভুলে যাওয়া। ব্যস এ থেকেই আমাদের বাঁচতে হবে।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "(৩) অধিক হারে নামায আদায়কারী হওয়া",
    "2": "প্রিয় ইসলামী ভাইয়েরা! প্রিয় নবীর প্রিয় বন্ধুর সাতটি গুণের মধ্যে তৃতীয় গুণ হলো: ذُو حَظٍّ مِنَ الصَّلَاةِ অর্থাৎ অধিকহারে নামায আদায়কারী হওয়া।\n\nঅর্থাৎ পাঁচ ওয়াক্ত নামায যা প্রতিদিনকার ফরয, তা তো পড়তেই হবে, এর পাশাপাশি বান্দা অধিকহারে নফল নামায আদায়কারী হওয়া, * যেমন; তাহাজ্জুদ গুজার হওয়া * ইশরাক * চাশত * এবং আওয়াবিনের নফল আদায়কারী হওয়া * রাতেও  নফল নামায আদায়ে অভ্যস্ত হওয়া, এমন সৌভাগ্যবান ব্যক্তি সম্পর্কে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: সে আমার বন্ধুদের মধ্যে ঈর্ষণীয় বন্ধু।"
  },
  {
    "1": "সর্বাবস্থায় ফরয নামায আদায় করুন",
    "2": "اَللهُ اَكْبَرُ\nকিরূপ শান অধিকহারে নফল নামায আদায়কারীর...! হায়! আমাদেরও যেন এরূপ তাওফিক নসীব হয়ে যায়। আফসোস! আমাদের অবস্থা তো এমন যে, ফরয নামাযও অনেক কষ্টে আদায় হয়। এমন অনেকেই রয়েছে, যারা নামাই পড়ে না, নামায কাযা করে দেয়, যারা পড়ে, তাদের মধ্যে নিয়মিত পাঁচ ওয়াক্ত আদায়কারী খুবই কম পাওয়া যাবে * কখনো দুই ওয়াক্ত পড়ে * কখনো চার ওয়াক্ত পড়ে\n* ফজরের সময় চোখ খুললে তো ঠিক আছে, অন্যথায় ফজরও কাযা\n* যোহর এবং আসরে কাজের ব্যস্ততা ছিলো, সুতরাং সময় পায়নি আর নামায কাযা করে দিলো...! এটি কিরূপ আফসোসের বিষয়, বান্দাকে আপন প্রতিপালকের নিকট উপস্থিত হওয়ার সময় হচ্ছে না...!!\n\nআল্লাহ পাক আমাদের অবস্থার প্রতি দয়া করুক। মনে রাখবেন! ইচ্ছাকৃতভাবে এক ওয়াক্ত নামায ছেড়ে দেওয়া হারাম এবং জাহান্নামে নিয়ে যাওয়ার কাজ। আল্লাহ পাক কুরআনুল করীমে ইরশাদ করেন:\n\nفَخَلَفَ مِنۡۢ بَعۡدِھِمۡ خَلۡفٌ اَضَاعُوا الصَّلٰوۃَ وَ اتَّبَعُوا الشَّہَوٰتِ فَسَوۡفَ یَلۡقَوۡنَ  غَیًّا )۵۹(\n\n(পারা ১৬, সূরা মরিয়ম, আয়াত ৫৯)   কানযুল ঈমানের অনুবাদ: অতঃপর তাদের পর তাদের স্থলে ওই অপদার্থ উত্তরাধিকারীগণ এলো, যারা নামাযগুলো নষ্ট করেছে এবং নিজেদের কুপ্রবৃত্তিগুলোর অনুসরণ করেছে, সুতরাং অবিলম্বে তারা দোযখের মধ্যে ‘গায়্য’ এর জঙ্গল পাবে;"
  },
  {
    "1": "নফল নামাযের ফযীলত",
    "2": "প্রিয় ইসলামী ভাইয়েরা! আমাদের উচিত, নামাযকে ভালোবাসা, নামায আমাদের প্রিয় নবী, মক্কী মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم এর চোখের শীতলতা। সে কেমন আশিকে রাসূল, যে নিজের মাহবুবের চোখের শীতলতা দিতে চায় না? যে নামায ছেড়ে দিয়ে, নামায ইচ্ছাকৃতভাবে কাযা করে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অন্তর মুবারকের জন্য কষ্টের কারণ হতে চায়? নিঃসন্দেহে এমন কেউ চায় না। তাই আমাদের উচিত যে, পাঁচ ওয়াক্ত নামায মসজিদে তাকবীরে উলার সাথে জামাআত সহকারে পড়ার অভ্যাস গড়া, অতঃপর এর পাশাপাশি নফল নামাযও আদায় করা।\n* তিরমিযী শরিফের হাদীসে মুবারাকায় রয়েছে: যে ব্যক্তি ফজরের নামায জামাআত সহকারে আদায় করে এবং এরপর আল্লাহর যিকির করতে থাকে, এক পর্যায়ে সূর্যে উদিত হয়ে যায়, অতঃপর ২ রাকাত নফল নামায পড়ে, তবে সে পূর্ণ হজ্জ ও উমরার সাওয়াব লাভ করবে। (তিরমিযী, পৃষ্ঠা ১৭১, হাদীস: ৫৮৬) * প্রিয় নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি চাশতের ২ রাকাত নামায নিয়মিতভাবে আদায় করবে, তার গুনাহ ক্ষমা করে দেওয়া হবে, যদিও তা সমুদ্রের ফেনার সমানও হয়। (ইবনে মাজাহ, পৃষ্ঠা ২২৩, হাদীস: ১৩৮২) * ইবনে মাজাহ শরীফের হাদীসে মুবারকায় রয়েছে: যে ব্যক্তি মাগরিবের পর ৬ রাকাত নামায এমনভাবে আদায় করবে যে, এর মাঝে কোনো অনর্থক কথা বললো না, তবে এই ৬ রাকাত তার জন্য ১২ বছরের ইবাদতের সমান হবে। (ইবনে মাজাহ, পৃষ্ঠা ১৮৯, হাদীস: ১১৬৭) * মুসলিম শরীফের হাদীসে মুবারাকায় রয়েছে: যে ব্যক্তি অযু করলো এবং উত্তমরূপে অযু করলো আর জাহির ও বাতিন সহকারে একাগ্রতার সহিত ২ রাকাত নামায পড়বে, তার জন্য জান্নাত ওয়াজিব হয়ে যায়।\n\n(মুসলিম, পৃষ্ঠা ১০৯, হাদীস: ২৩৪)"
  },
  {
    "1": "(৪) উত্তম পদ্ধতিতে ইবাদতকারী হওয়া",
    "2": "হে আশিকানে রাসূল! প্রিয় নবীর প্রিয় বন্ধুর ৭টি গুণের মধ্যে চতুর্থ গুণ হল: اَحْسَنَ عِبَادَةَ رَبِّه অর্থাৎ আপন প্রতিপালকের উত্তম পদ্ধতিতে ইবাদতকারী হও। অর্থাৎ যখন বান্দা ইবাদত করে, তখন * ফরয * ওয়াজিব * সুন্নাত * মুস্তাহাব ইত্যাদির প্রতি দৃষ্টি রেখে * উত্তম পদ্ধতিতে * বিনয় ও একাগ্রতার সহিত * একনিষ্ঠতার সহিত\n* একমাত্র আল্লাহ পাকের সন্তুষ্টির নিয়তে ইবাদত করে। সেই সৌভাগ্যবানই প্রিয় নবীর প্রিয় বন্ধু।"
  },
  {
    "1": "ইবাদতের কিছু হক",
    "2": "এটিও খুবই সুন্দর গুণ। আজকাল এই ক্ষেত্রেও অবস্থা ব্যস এমনই, প্রথমত ইবাদতের প্রতি আগ্রহ না থাকারই সমান। আর যদি ইবাদত করেও তবে এর হকের প্রতি দৃষ্টি খুবই কম লোকই রাখতে পারে। * পূর্ণ মনোযোগ সহকারে ইবাদত করতে পারে না * যখন ইবাদত শুরু করে, কাজের কথা মনে পড়তে থাকে * তাড়াহুড়া শুরু হয়ে যায় * আর কিছু না হলে তবে ফোন বেজে ওঠে এবং মনোযোগ সরে যায়\n* অতঃপর ইবাদতের ফরয, ওয়াজিব এবং সুন্নাত ইত্যাদির জ্ঞানও প্রায় না থাকার সমান। * তিলাওয়াত করলে তবে উচ্চারণ ঠিক নেই, ফরযের সমান তাজবীদও জানে না * নামাযের ফরয কয়টি, ওয়াজিব কয়টি, সুন্নাত কয়টি, সাধারণত এসব জানেই না * অতঃপর একনিষ্ঠতার অবস্থা দেখুন, তবে খুবই কঠিন অবস্থা দেখা যায়, লৌকিকতা, আত্মপ্রসাদ এবং জানিনা কিরূপ বাতেনী রোগ আমাদেরকে ঘিরে রাখে।\n\nযা হোক! এ সবই সমস্যা, এর কারণে আমাদের ইবাদত করা থেকে বিরত থাকা উচিত নয়। আমরা ইবাদত করব এবং সাথে সাথে ইবাদতের হকসমূহও শিখতে থাকব, উত্তম থেকে উত্তম পদ্ধতিতে ইবাদত করার চেষ্টা করব, اِنْ شَآءَ الله শিখতে শিখতে শিখেই যাবে। তবে আমাদের উচিত যে, ইবাদত পূর্ণ মনোযোগ সহকারে করা, পূর্ণ প্রস্তুতি সহকারে করা, যতটা সম্ভব অন্তরের বিনয় ও একাগ্রতা এবং একনিষ্ঠতাও সৃষ্টি করার চেষ্টা করতে থাকা।"
  },
  {
    "1": "ফয়যানে নামায কোর্সের উৎসাহ",
    "2": "اَلْحَمْدُ لِلّٰه\nদাওয়াতে ইসলামী হলো ইলমে দ্বীনের নূর বন্টনকারী দ্বীনি সংগঠন এবং এই সংগঠনের একটি লক্ষ্য এটাই যে, প্রতিটি মুসলমান কমপক্ষে মৌলিক ফরয জ্ঞান সমূহই শিখে নেয়। এই উদ্দেশ্যের মাধ্যমে দাওয়াতে ইসলামী বিভিন্ন শর্ট কোর্স পরিচালনা করে থাকে, যার মধ্যে একটি কোর্স হলো ফয়যানে নামায কোর্স। যাতে নামাযের ফরয ও ওয়াজিব, সুন্নাত ও মুস্তাহাব, নামাযের ব্যবহারিক পদ্ধতি, নামায ভঙ্গকারী কাজসমূহের বিবরণ এবং এছাড়াও আরও অনেক কিছু শেখানো হয়। এই কোর্স ফিজিক্যাল এবং অনলাইন দুইভাবে করা যায়। ফিজিক্যাল এই কোর্সে অংশগ্রহণ করার জন্য দারুস সুন্নাহ এর সাথে যোগাযোগ করুন, আর অনলাইনে অংশগ্রহণ করতে ফয়যান অনলাইন একাডেমীর ওয়েবসাইট www.Quranteacher.net ভিজিট করুন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "বুযুর্গানে দ্বীন এবং নামাযে বিনয় ও একাগ্রতার ঘটনা",
    "2": "প্রিয় ইসলামী ভাইয়েরা! اَلْحَمْدُ لِلّٰه আল্লাহ পাকের নেককার বান্দারা ইবাদতকে অত্যন্ত গুরুত্ব দিতেন এবং খুবই মনোযোগ সহকারে, আগ্রহ ও উৎসাহের সহিত খুবই উত্তম পদ্ধতিতে ইবাদত করতেন। * হযরত দাউদ তাঈ رَحْمَۃُ اللهِ عَلَیْہِ এত বিনয় ও একাগ্রতার সহিত নামায পড়তেন যে, সূর্য তাঁর মাথার উপর চলে আসত কিন্তু তাঁর গরমের অনুভূতি হত না। (সবয়ে সানাবিল, পৃষ্ঠা: ১৯৯) * হযরত মুসলিম বিন ইয়াসার رَضِیَ اللهُ عَنْہُ একবার নামায আদায় করছিলেন, হঠাৎ তাঁর পাশেই কোন কারণে আগুন জ্বলে উঠলো, তিনি رَضِیَ اللهُ عَنْہُ নামাযে এতই মগ্ন ছিলেন যে, তাঁর আগুন লাগার কোনো অনুভূতিও হলো না, এমনকি লোকেরা এসে আগুন নিভিয়ে দিলো। (আয যুহুদ, পৃষ্ঠা: ৩০১, নং: ১৪০৫) * হযরত আবদুল্লাহ ইবনে যুবাইর رَضِیَ اللهُ عَنْہُ যখন সেজদায় যেতেন, তখন এত দীর্ঘ সেজদা করতেন যে, পাখিরা তাঁর পিঠ মুবারককে দেয়ালের অংশ মনে করে এতে বসে যেত।\n\n(তারিখে মদীনা দামেস্ক, খণ্ড: ২৮, পৃষ্ঠা: ১৭০)"
  },
  {
    "1": "১২টি দ্বীনি কাজের মধ্যে একটি দ্বীনি কাজ হলো : মাদানী কোর্স",
    "2": "প্রিয় ইসলামী ভাইয়েরা! দুনিয়া এবং এর আরাম ও আয়েশ থেকে মুক্তি পেতে, খোদাভীরুতা ও তাওয়াকার নেয়ামত লাভ করতে আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান! ১২টি দ্বীনি কাজও প্রবল উৎসাহ ও উদ্দীপনার সহিত করুন! اِنْ شَآءَ الله দুনিয়া ও আখিরাতের অসংখ্য মঙ্গল নসীব হবে। ১২টি দ্বীনি কাজের মধ্যে একটি দ্বীনি কাজ হল মাদানী কোর্স। اَلْحَمْدُ لِلّٰه * দাওয়াতে ইসলামী ইলমে দ্বীনের নূর বন্টনকারী দ্বীনি সংগঠন * কমপক্ষে ফরয ইলমে দ্বীন যেমন: অযু, গোসল, নামায, নামাযে জানাযা, রোযা, যাকাত ইত্যাদির গুরুত্বপূর্ণ মাসআলা তো প্রত্যেক মুসলমানকে অবশ্যই শিখতে হবে, দাওয়াতে ইসলামী এর জন্য সচেষ্ট। * এই উদ্দেশ্যকে সামনে রেখে দাওয়াতে ইসলামী অনেক শর্ট কোর্স আয়োজন করে, যেমন;\n* ৭ দিনের ফয়যানে নামায কোর্স * ৭ দিনের ১২টি দ্বীনি কাজ কোর্স * ৭ দিনের আমল সংশোধন কোর্স। এছাড়াও আরো অনেক কোর্স রয়েছে। * আপনারাও এই সংক্ষিপ্ত কোর্সগুলো করে নিন! اِنْ شَآءَ الله অনেক বরকত অর্জিত হবে। * দ্বীন শিখলে আল্লাহ পাক সন্তুষ্ট হবেন * রিযিকে বরকত হবে * ইলমে দ্বীনের ভান্ডার অর্জিত হবে * নেকীর মানসিকতা গড়ে উঠবে * আল্লাহ পাকের ইবাদত সঠিক পদ্ধতি করতে পারবেন, ফলে اِنْ شَآءَ الله দয়াই দয়া হবে * শর্ট কোর্সের এই সুবিধাও হয় যে, মানুষ অনুধাবন না করেই অনেক কিছু শিখে নেয়। * কাজকর্মেও ডিস্ট্রার্ব (Disturb) হয় না এবং কয়েক দিনের মধ্যে যথেষ্ট জ্ঞান লাভ করা যায়। * যেমন নামাযের বিধি-বিধান ও মাসাআলা এত বেশি যে, কিতাব পরিপূর্ণ হয়ে যায়, আমাদের মতো মানুষ এত বড় বড় কিতাব কিভাবে পড়ব? এত সময় কিভাবে বের করব? সুতরাং সহজ উপায় হল, ৭ দিনের ফয়যানে নামায কোর্স করে নেয়া, اِنْ شَآءَ الله এই বড় বড় কিতাবগুলোর সারাংশ আমাদের শিখিয়ে দেয়া হবে * অতঃপর দ্বীনি পরিবেশও অর্জিত হবে * নেককার লোকেদের সাহচর্যও নসীব হবে, এর আলাদা বরকত রয়েছে।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "(৫) একাকীত্বেও আপন প্রতিপালকের আনুগত্যকারী হওয়া",
    "2": "প্রিয় নবীর প্রিয় বন্ধুর ৭টি গুণের মধ্যে পঞ্চম গুণ হলো:\nوَأَطَاعَهُ فِي السِّرِّ\nঅর্থাৎ একাকীত্বেও আপন প্রতিপালকের আনুগত্যকারী হওয়া।\n\nপ্রিয় ইসলামী ভাইয়েরা! দেখা যায় যে, মানুষ মানুষকে অনেক ভয় করে, যেমন পিতামাতা বা সম্মানিত শিক্ষকের সামনে গালি দিতে ভয় করে কিন্তু আফসোস! আল্লাহ পাককে, যেভাবে তাঁকে ভয় করার কথা, সেভাবে ভয় করে না। যদি কোন ক্ষমতাধর ব্যক্তি সামনে থাকে, তবে তাকে এত ভয় পায় যে, কথাও বের হয় না, তার সাথে নম্রভাবে কথা বলার ও শোনার চেষ্টা করে কিন্তু আল্লাহ পাক দেখছেন, এই অনুভূতি বহুলাংশে কমে গেছে। এ কারণেই একাকীত্বে গুনাহ থেকে বেঁচে থাকা খুবই কঠিন হয়ে যাচ্ছে।\n\n\n\nহায়! আমাদের যেন আল্লাহ পাককে ভয় করা এবং তাঁর প্রতি লজ্জা নসীব হয়ে যায়। বর্ণনায় এসেছে: একবার এক সাহাবী رَضِیَ اللهُ عَنْہُ রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হয়ে আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমাকে উপদেশ দিন! রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: আল্লাহ পাককে এমনভাবে লজ্জা করো, যেমন আপন সমাজের নেককার লোকদের লজ্জা করে থাকো।\n\n(শুয়াবুল ঈমান, খণ্ড: ৬, পৃষ্ঠা: ১৪৬, হাদীস: ৭৭৩৮)\n\n\n\nএটি খুবই মূল্যবান একটি উপদেশ। আমরা আমাদের ব্যাপারে ভেবে নিই * কোন নেককার লোক আমাদের দেখছে তখন কি আমরা গালি দিই? দিই না। * আমরা কি নির্লজ্জ কথা বলি? বলি না। * মোবাইলে মন্দ ও গুনাহে ভরা বিষয় দেখি? দেখি না। আল্লাহর দয়ায়, যদি আমাদের একদিন, মাত্র একদিন কোন নেক পরহেযগার বান্দার সাথে সময় কাটানো নসীব হয়ে যায়, তবে আমরা নিজেরাই ভেবে নিই যে, কতশত আমাদের দৈনন্দিন কাজ এমন রয়েছে, যা আমরা এই নেককার বান্দার সাথে থাকার কারণে করবো না। এটি হচ্ছে একজন নেককার বান্দার আমাদের দেখার প্রভাব। আর আল্লাহ পাক তো সবসময় আমাদের দেখছেন, তিনি তো আমাদের কন্ঠরগ থেকেও নিকটে। যখন একজন বান্দাকে আমরা এত লজ্জা করছি বরং বান্দাও দূরের বিষয়, ক্যামেরা লাগানো থাকলে তবে আমরা অসংখ্য গুনাহ ও মন্দ কাজ থেকে নিজেদের রক্ষা করি, তবে আল্লাহ পাকের প্রতি আমাদের কতটা লজ্জা করা উচিত...!! তিনি আমাদের প্রতিপালক, আমাদের মালিক, আমাদের সৃষ্টিকর্তা, বান্দা এই ভেবে যে, আমাকে কেউ দেখছে না, গুনাহে পড়ে যাই আর আল্লাহ পাক আমাদের দেখছেন, এই বিষয়টির কোনোও তোয়াক্কা করি না, এটি কতটা লজ্জাজনক বিষয়...!! আমাদের উচিত যে, আমরা একাকীত্বেও এবং মানুষের সামনেও সবসময় আল্লাহ পাকের আনুগত্য করতে থাকবো।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "(৬) মানুষের মাঝে অপ্রসিদ্ধ হওয়া",
    "2": "প্রিয় নবীর প্রিয় বন্ধুর ৭টি গুণের মধ্যে ৬ষ্ঠ  গুণ হলো: وَكَانَ غَامِضًا فِي النَّاسِ لَا يُشَارُ اِلَيْهِ بِالْاَصَابِعِ সে মানুষের মাঝে অপ্রসিদ্ধ থাকে, মানুষ তার দিকে আঙুল দিয়ে ইশারা করে না।\n\nএকই অর্থের একটি হাদীসে পাকের আলোকে হাকিমুল উম্মত, মুফতী আহমদ ইয়ার খাঁন নাঈমী رَحْمَۃُ اللهِ عَلَیْہِ বলেন: অর্থাৎ দুনিয়াবী সাফল্য, ধন-সম্পদ, সুস্বাস্থ্য, শক্তিতে, অনুরূপভাবে দ্বীনি সাফল্য যেমন: ইলম, ইবাদত ও রিয়াযতে খ্যাতিমান হয়ো না কারণ জনসাধারণের জন্য খ্যাতি ভয়ঙ্কর হয়ে থাকে, এতে সাধারণত অন্তরে অহংকার ও গর্ব সৃষ্টি হয়ে যায়, এমন খ্যাতির চেয়ে অপ্রসিদ্ধি ভালো। তবে হ্যাঁ! কিছু বান্দা এমনও রয়েছে যে, যারা খ্যাতিতে অহংকারী হয় না, তারা মনে করে যে, সুনাম বা দূর্নাম আল্লাহ পাকের হাতে, মানুষের কোন নির্ভরতা নেই, তাদের জিন্দাবাদ ও মুর্দাবাদ শ্লোগান দিতে দেরী হয় না।\n\n(মিরাতুল মানাজিহ, খণ্ড: ৭, পৃষ্ঠা: ১৩৬)"
  },
  {
    "1": "আল্লাহ পাক অপ্রসিদ্ধ বান্দাদের ভালোবাসেন",
    "2": "একদিন হযরত সাঈদ বিন আবী ওয়াকাস رَضِیَ اللهُ عَنْہُ তাঁর পশুদের দেখাশোনা করছিলেন, তখন তাঁর ছেলে উমর বিন সাঈদ এসে বলল: আব্বাজান! আপনি এখানে উট-ছাগলের দেখাশুনা করছেন, অথচ মানুষ ওখানে খেলাফতের আলোচনা করছেন, হযরত সাঈদ বিন আবী ওয়াকাস رَضِیَ اللهُ عَنْہُ তাঁর ছেলের বুকে হাত দিয়ে বললেন: اُسْکُتْ চুপ থাকো...! অতঃপর তিনি رَضِیَ اللهُ عَنْہُ একটি হাদীসে পাক শুনালেন এবং বললেন: আমি সর্বশেষ নবী, রাসূলে হাশমী صَلَّی اللهُ عَلَیْہِ وَاٰلِہٖ وَسَلَّم কে ইরশাদ করতে শুনেছি যে, إِنَّ اللَّہَ یُحِبُّ الْعَبْدَ التَّقِیَّ الْغَنِیَّ الْخَفِیَّ নিশ্চয়ই আল্লাহ পাক তাকওয়াবান এবং অপ্রসিদ্ধ বান্দাকে ভালোবাসেন। (মুসলিম, কিতাবুয যুহুদ, পৃষ্ঠা: ১১৩৫, হাদীস: ২৯৬৫)\n\n\n\nسُبْحٰنَ الله! \nজানা গেল যে, অপ্রসিদ্ধতাও একটি নেয়ামত। আল্লাহ পাক অপ্রসিদ্ধ বান্দাকে পছন্দ করেন, হায়! আফসোস...! আজকাল আমাদের অবস্থা খুবই ভয়াবহ। সস্তা খ্যাতি অর্জনে যেন দৌড়াচ্ছি * কী শহর * কী গ্রাম * কী ছোট * কী বড়, সবাই একের পর এক সেলফি তুলে সোশ্যাল মিডিয়ার মাধ্যমে খ্যাতি অর্জন করার চেষ্টায় রয়েছে\n* অনেকে তো অহেতুক এবং গুনাহে ভরা ভিডিও বানিয়ে নিজেকে প্রসিদ্ধ করানোর চেষ্টায় রয়েছে * আহ! আমরা যখন কাপড় কিনি, তখন এমন কাপড় কেনার চিন্তা করি যাতে লোকেরা দেখে বাহবা দিতে থাকে * সুগন্ধি কিনলে, তবে এমনটা চাই যাতে লাগিয়ে যেখানেই যাই চারপাশ মুখরিত হয়ে যাক * আফসোস! আমরা পায়ে পরিধান করার জুতা পছন্ধ করার ক্ষেত্রেও এই কারণে ঘণ্টার পর ঘণ্টা লাগিয়ে দিই যে, জুতা যেন এমন হয় যে দেখবে সে যেন তাকিয়ে থাকে * বিয়ের সময় লোক দেখানো * ঈদের সময় লোক দেখানো। আহ! আমরা যেন খ্যাতি অর্জনের মতো ধ্বংসযজ্ঞতায় পতিতকারী বাতেনী রোগ থেকে মুক্তি পেয়ে যাই, হায়! আমরা যেন আল্লাহ পাকের সন্তুষ্টি অর্জনকারী হয়ে যাই, হায়! আমরা যেন জীবন আল্লাহ পাকের সন্তুষ্টি মূলক কাজে অতিবাহিতকারী হয়ে যাই। হাদীসে পাকে রয়েছে: ২টি ক্ষুধার্ত নেকড়ে ছাগলের পালে যতটা ধ্বংসযজ্ঞতা চালায়, সম্পদ ও খ্যাতির মোহ এরচেয়ে বেশি ধ্বংসযজ্ঞতা মানুষের দ্বীনে চালায়। (তিরমিযী, কিতাবুয যুহুদ, পৃষ্ঠা: ৫৬৫, হাদীস: ২৩৭৬)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "(৭) পরিমিত রিযিকে ধৈর্য্যধারনকারী হওয়া",
    "2": "প্রিয় নবীর প্রিয় বন্ধুর ৭টি গুণের মধ্যে সপ্তম গুণ হলো: পরিমিত রিযিকে ধৈর্য্যধারণকারী হওয়া। অর্থাৎ আল্লাহ পাক তাকে যেটুকু রিযিক দিয়েছেন, তাতে সন্তুষ্ট থাকা, তাতে খুশি থাকা এবং আল্লাহ পাকের সন্তুষ্টিতে সন্তুষ্ট থাকা।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "যে সামান্য রিযিকে সন্তুষ্ট থাকে...!!",
    "2": "মুসলমানদের চতুর্থ খলিফা, হযরত আলী رَضِیَ اللهُ عَنْہُ বর্ণনা করেন যে, আল্লাহ পাকের সর্বশেষ নবী, রাসূলে হাশমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ رَضِيَ مِنَ اللهِ بِالْيَسِيرِ مِنَ الرِّزْقِ رَضِيَ اللهُ مِنْهُ بِالْقَلِيلِ مِنَ الْعَمَلِ  অর্থাৎ যে আল্লাহ পাকের দেওয়া সামান্য রিযিকে সন্তুষ্ট হয়ে যাবে, আল্লাহ পাক তার সামান্য আমলের প্রতি সন্তুষ্ট হয়ে যাবেন।\n\n(আল আদাব লিল বায়হাকি, পৃষ্ঠা: ৩০৭, হাদীস: ৯৩৪)\n\nমুফতী আহমদ ইয়ার খাঁন নাঈমী رَحْمَۃُ اللهِ عَلَیْہِ বলেন: যদি তুমি সামান্য রিযিক পেয়ে অনেক কৃতজ্ঞতা প্রকাশ করো, তবে আল্লাহ পাক তোমার সামান্য আমলকে অনেক গুরুত্ব প্রদান করবেন।\n\n(মিরাতুল মনাজিহ, খণ্ড: ৭, পৃষ্ঠা: ৮৪)"
  },
  {
    "1": "সন্তুষ্টিতে সন্তুষ্টশীলদের  জন্য সুখবর",
    "2": "আল্লাহ পাকের সর্বশেষ নবী, রাসূলে হাশমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: طُوبٰی لِمَنۡ ھُدِیَ لِلۡاِسۡلَامِ وَكَانَ عَيْشُهُ كَفَافًا، وَقَنَعَ অর্থাৎ সুখবর তার জন্য, যাকে ইসলামের হেদায়ত দেয়া হয়েছে এবং তার আয় জীবনযাপনের জন্য যথেষ্ট এবং সে এর উপর সন্তুষ্ট থাকে।\n\n(তিরমিযী, কিতাবুয যুহুদ, পৃষ্ঠা: ৫৬১, হাদীস: ২৩৪৯)"
  },
  {
    "1": "সামান্য রিযিকে সন্তুষ্ট থাকা লোকদের মর্যাদা",
    "2": "এক হাদীসে পাকে রয়েছে: যখন কিয়ামতের দিন হবে, তখন আল্লাহ পাক আমার উম্মতের একটি দলকে ডানা প্রদান করবেন, যার মাধ্যমে তারা তাদের কবর থেকে উড়ে জান্নাতে চলে যাবে এবং সেখানে যা ইচ্ছা তা উপভোগ করবে। ফেরেশতারা তাদের জিজ্ঞাসা করবে: তোমরা কি হিসাব দিয়ে দিয়েছ? তারা বলবে: আমরা হিসাব দিইনি। ফেরেশতারা আবার জিজ্ঞাসা করবে: তোমরা কি পুলসীরাত অতিক্রম করে নিয়েছ? তারা উত্তর দিবে: আমরা পুলসীরাত দেখিনি। ফেরেশতারা আবারও জিজ্ঞাসা করবে: তোমরা কি জাহান্নাম দেখেছো? তারা বলবে: আমরা কিছুই দেখিনি। তখন ফেরেশতারা তাদের বলবে: তোমরা কার উম্মতের অন্তর্ভুক্ত? সেই সৌভাগ্যবান জান্নাতি বলবে: আমরা ইমামুল আম্বিয়া, হযরত মুহাম্মদে মুস্তফা صَلَّی اللهُ عَلَیْہِ وَاٰلِہٖ وَسَلَّم এর উম্মত। ফেরেশতারা বলবে: আমরা তোমাদের আল্লাহ পাকের শপথ দিচ্ছি, বলে দুনিয়ায় তোমাদের আমল কী ছিল? তারা উত্তর দিবে: আমাদের ২টি অভ্যাস ছিল, যার কারণে আমরা আল্লাহ পাকের দয়া এবং অনুগ্রহে এই মর্যাদায় পৌঁছেছি; (১) আমরা একাকীত্বেও আল্লাহ পাকের অবাধ্যতায় লজ্জা পেতাম এবং (২) আমরা আল্লাহ পাকের প্রদত্ত সামান্য রিযিকে সন্তুষ্ট থাকতাম। (কুতুল কুলুব, খণ্ড: ২, পৃষ্ঠা: ৬৫)\n\nহে আশিকানে রাসূল! যে ব্যক্তি আল্লাহ পাকের প্রদত্ত সামান্য রিযিকে সন্তুষ্ট থাকবে, আল্লাহ পাক তার সামান্য আমলে সন্তুষ্ট হবেন। যারা প্রতিপালকের সামান্য রিযিকে সন্তুষ্ট থাকবে, তারা নিজেদের কবর থেকে উড়ে জান্নাতে চলে যাবে, তারা না হাশরের ময়দানের  দিকে যাবে, না আমলনামা তাদের হাতে দেওয়া হবে, না হিসাব-নিকাশ হবে, না পুলসীরাত অতিক্রম করতে পারবো, যা চুলের চেয়ে সূক্ষ এবং  তলোয়ারের চেয়ে ধারালো। চিন্তা করুন! তারা কত সৌভাগ্যবান হবে, যারা এসব ধাপ থেকে বিরত থেকে নিজেদের কবর থেকে উড়ে সোজা জান্নাতে চলে যাবে। আহ! আমরাও যেন আল্লাহ পাকের দেওয়া সামান্য রিযিকে সন্তুষ্ট হয়ে যাই।\n\nপ্রিয় ইসলামী ভাইয়েরা! আল্লাহ পাক আমাদের সবাইকে এই ৭টি সুন্দর গুণাবলী অর্জন করার তৌফিক দান করুক। হায়! আমাদের যদি রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর পছন্দনীয় বান্দা হওয়া নসীব হয়ে যায়।\n\nاٰمین بِجاہِ خاتَمِ النَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "সুগন্ধির সুন্নাত ও আদব",
    "2": "প্রিয় ইসলামী ভাইয়েরা! আসুন! সুগন্ধির সুন্নাত ও আদব সম্পর্কে কিছু মাদানী ফুল শোনার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ২টি বাণী শুনুন: (১) ইরশাদ করেন: আমার তোমাদের দুনিয়ায় তিনটি জিনিস পছন্দ: সুগন্ধি, মহিলা এবং আমার চোখের শীতলতা নামাযকে বানানো হয়েছে। (সুনানে নাসায়ী, পৃষ্ঠা ৬৪৪, হাদীস: ৩৯৪৫) (২) ইরশাদ করেন: চারটি জিনিস নবীদের সুন্নাতের অন্তর্ভুক্ত: বিবাহ, মিসওয়াক, লজ্জা এবং সুগন্ধি লাগানো। (মিশকাতুল মাসাবিহ, ১/৮৮, হাদীস: ৩৮২) * প্রিয় নবী صَلَّی اللهُ عَلَیْہِ وَاٰلِہٖ وَسَلَّم সুগন্ধির উপহার ফিরিয়ে দিতেন না। (সুন্নাত আউর আদাব, পৃষ্ঠা ৮৫) * জুমার নামাযের জন্য সুগন্ধি লাগানো মুস্তাহাব। (বাহারে শরীয়ত, ১/৭৭৪, অংশ ৪) * নামাযে আল্লাহ পাকের সাথে মুনাজাত রয়েছে, তো এর জন্য সাজ-সজ্জা করা, আতর লাগানো মুস্তাহাব। (নেকীর দাওয়াত, পৃষ্ঠা ২০৭) * প্রিয় নবী صَلَّی اللهُ عَلَیْہِ وَاٰلِہٖ وَسَلَّم সবসময় উত্তম সুগন্ধি ব্যবহার করতেন এবং অন্যদেরকেও এর উপদেশ দিতেন। (সুন্নাত আউর আদাব, পৃষ্ঠা ৮৩) * অপছন্দনীয় গন্ধ বা দূর্গন্ধ পছন্দ করতেন না। (সুন্নাত আউর আদাব, পৃষ্ঠা ৮৩)"
  },
  {
    "1": "ঘোষণা",
    "2": "সুগন্ধির অবশিষ্ট সুন্নাত ও আদব তরবিয়্যতি হালকায় বর্ণনা করা হবে, অতএব তা জানতে তরবিয়্যতি হালকায় অবশ্যই অংশগ্রহণ করুন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
    "2": ""
  },
  {
    "1": "(১) বৃহস্পতিবার রাতের দরূদ শরীফ",
    "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n\nবুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
  },
  {
    "1": "(২) সমস্ত গুনাহের ক্ষমা",
    "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n\nহযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\n\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
  },
  {
    "1": "(৩) রহমতের ৭০টি দরজা",
    "2": "صَلَّى اللهُ عَلٰى مُحَمَّدٍ\n\nযে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
  },
  {
    "1": "(৪) ছয়লক্ষ দরূদ শরীফ পাঠ করার সাওয়াব",
    "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n\nহযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
  },
  {
    "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
    "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n\nএকদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
  },
  {
    "1": "(৬) দরূদে শাফায়াত",
    "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n\nনবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
  },
  {
    "1": "(১) এক হাজার দিনের নেকী",
    "2": "جَزَى اللهُ عَنَّا مُحَمَّدًامَاهُوَ اَهْلُهٗ\n\nহযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
  },
  {
    "1": "(২) যেন শবে কদর পেয়ে গেলো",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n\n(তারীখে ইবনে আসাকীর, ১৯/৪৪১৫)\n\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n\nসহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "সাপ্তাহিক ইজতিমার হালকার শিডিউল ১৭ এপ্রিল ২০২৫ইং",
    "2": "(১) সুন্নাত ও আদব শেখা: ৫ মিনিট, (২) দোয়া শেখা: ৫ মিনিট,\n(৩) পর্যালোচনা: ৫ মিনিট। মোট সময়কাল- ১৫ মিনিট।"
  },
  {
    "1": "সুগন্ধির অবশিষ্ট সুন্নাত ও আদব",
    "2": "* পুরুষদের নিজেদের পোশাকে এমন সুগন্ধি ব্যবহার করা উচিত, যার সুবাশ ছড়াবে কিন্তু কাপড়ের কোনো দাগ ইত্যাদি দৃশ্যমান হবে না। (সুন্নাত আউর আদাব, পৃষ্ঠা ৮৫) * মহিলাদের জন্য সুগন্ধি ব্যবহারের নিষেধাজ্ঞা তখনই হবে, যখন সেই সুগন্ধি পরপুরুষ পর্যন্ত পৌঁছায়, যদি তারা ঘরে সুগন্ধি ব্যবহার করে, যার সুবাশ স্বামী বা সন্তান, মা-বাবার নিকট পৌঁছায়, তবে সমস্যা নেই। (সুন্নাত আউর আদাব, পৃষ্ঠা ৮৫) * ইসলামী বোনদের এমন সুগন্ধি ব্যবহার করা উচিত নয়, যার গন্ধ পরপুরুষ পর্যন্ত পৌঁছায়। (সুন্নাত আউর আদাব, পৃষ্ঠা ৮৬) * প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মহিলা সুগন্ধি লাগিয়ে কোনো সমাবেশের পাশ দিয়ে যায়, তবে সে এমনই, অর্থাৎ ব্যভিচারিণী। (তিরমিযী, ৪/৩৬১, হাদীস: ২৭৯৫) * প্রিয় নবী\nصَلَّی اللهُ عَلَیْہِ وَاٰلِہٖ وَسَلَّم \nএর মহত্বপূর্ণ অভ্যাস ছিল যে, তিনি صَلَّی اللهُ عَلَیْہِ وَاٰلِہٖ وَسَلَّم \"মুশক\" মাথা মুবারকের চুল এবং দাঁড়ি মুবারকে লাগাতেন। (সুন্নাত আউর আদাব, পৃষ্ঠা ৮৩) * এয়ার ফ্রেশনার ব্যবহার থেকে বিরত থাকা উচিত।\n\n(সুন্নাত আউর আদাব, পৃষ্ঠা ৮৪)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "নতুন পোশাক পরার সময়কার দোয়া",
    "2": "দাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী \"নতুন পোশাক পরার সময়কার দোয়া\" মুখস্ত করানো হবে। সেই দোয়াটি হল:\n\nاَلْحَمْدُ لِلّٰہِ الَّذِی کَسَانِی مَا اُوَارِیْ بِہٖ عَوْرَتِی وَاَتَجَمَّلُ بَہٖ فِی حَیَاتِیْ\n\nঅনুবাদ: সমস্ত প্রশংসা আল্লাহ পাকের জন্য, যিনি আমাকে ঐ কাপড় পরিধান করিয়েছেন, যার মাধ্যমে আমি আমার সতর ঢেকে রাখি, আর এর মাধ্যমে আমি জীবনে সৌন্দর্য্য লাভ করছি। (মাদানী পাঞ্জেসূরা, পৃষ্ঠা ২১৫)"
  },
  {
    "1": "দৈনিক ৫৬টি নেক আমল:",
    "2": "১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি? ৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি? ১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে? ২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি? ৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?"
  },
  {
    "1": "কুফলে মদীনার কার্যবিবরনী",
    "2": "* লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার ।"
  },
  {
    "1": "সাপ্তাহিক ৯টি নেক আমল",
    "2": "৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?"
  },
  {
    "1": "মাসিক ৪টি নেক আমল",
    "2": "৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?"
  },
  {
    "1": "বার্ষিক ৩টি নেক আমল",
    "2": "৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?"
  },
  {
    "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
    "2": "হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد"
  }
]