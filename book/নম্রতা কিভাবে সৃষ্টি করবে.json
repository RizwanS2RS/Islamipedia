[
    {
        "1": "নম্রতা কিভাবে সৃষ্টি করবে",
        "2": "সাপ্তাহিক সুন্নাতে ভরা ইজতিমার সুন্নাতে ভরা বয়ান\nاَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   প্রিয় নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَوْلَی النَّاسِ بِیْ یَوْمَ الْقِیَامَۃِ اَکْثَرُهُمْ عَلَیَّ صَلَاۃً অর্থাৎ কিয়ামতের দিন মানুষের মাঝে আমার সবচেয়ে নিকটবর্তী সেই ব্যক্তি হবে, যে আমার প্রতি সবচেয়ে বেশি দরূদ শরীফ পাঠ করবে। (তিরমিযী, আবওয়াবুল বিতর, ২/২৭, হাদীস: ৪৮৪)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল।  (জামে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো\n* বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    হে আশিকানে রাসূল! মনে রাখবেন! নম্রতা  আল্লাহ পাকের একটি অনেক বড় নেয়ামত, যে সৌভাগ্যবান মুসলমানকে এই নেয়ামত দান করা হয়, তার চরিত্র উত্তম হয়ে যায় আর লোকেরাও এরূপ ব্যক্তিকে ভালবাসে। তো আসুন! আজকের এই সাপ্তাহিক সুন্নাতে ভরা ইজতিমায় আমরা নম্রতা (Politness) সম্পর্কে কিছু ঘটনাবলী ও কাহিনী এবং হাদীস শরীফ ও আলোচনা শ্রবণ করবো। আসুন! প্রথমেই নম্রতা সম্পর্কে একটি ঈমান সতেজকারী ঘটনা শ্রবণ করি।"
    },
    {
        "1": "তাওরাতের আলিমের ইসলাম কবুল",
        "2": "হযরত সায়িদুনা যায়িদ বিন সাআনা رَضِیَ اللهُ عَنْہُ যে পূর্বে একজন ইহুদী আলিম ছিলো, তিনি হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم কাছ থেকে কিছু খেজুর কিনেছিল । খেজুর দেয়ার আরো ২ বা ৩ দিন বাকী ছিলো, এমন সময় সে ভরা মজলিশে হুযুরে পাক صَلَّی اللهُ عَلَیْہِ وَاٰلِہٖ وَسَلَّم এর নিকট কঠোর ভাবে দাবী করলো আর হুযুর صَلَّی اللهُ عَلَیْہِ وَاٰلِہٖ وَسَلَّم এর চাদরের আঁচল ধরে অত্যন্ত কড়া দৃষ্টিতে হুযুর صَلَّی اللهُ عَلَیْہِ وَاٰلِہٖ وَسَلَّم এর দিকে তাকালো। এই দৃশ্য দেখে আমীরুল মুমিনিন হযরত সায়িদুনা ওমর ফারুক رَضِیَ اللهُ عَنْہُ অত্যন্ত রাগান্বিত দৃষ্টিতে বললেন: হে আল্লাহ পাকের শত্রু ! তুমি আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم এর সাথে এমনভাবে বেআদবী করেছো? আল্লাহর কসম! যদি রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এখানে না থাকতেন, তবে আমি এখনই তরবারী দিয়ে তোমার গর্দান উড়িয়ে দিতাম।\nএকথা শুনে হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: হে ওমর! (رَضِیَ اللهُ عَنْہُ) তুমি কি বলছো? তোমার তো উচিৎ ছিলো যে, আমাকে হক আদায়ে উদ্ভুদ্ধ করা আর তাকে নম্রতার সহকারে উপদেশ দিয়ে আমাদের দু’জনকেই সাহায্য করা। অতঃপর হুযুর صَلَّی اللهُ عَلَیْہِ وَاٰلِہٖ وَسَلَّم আদেশ দিলেন: হে ওমর! (رَضِیَ اللهُ عَنْہُ) তাকে তার দাবী অনুযায়ী খেজুর দিয়ে দাও এবং আরো কিছু বেশিও দিয়ে দাও! আমিরুল মুমিনিন হযরত সায়িদুনা ওমর رَضِیَ اللهُ عَنْہُ যখন তাকে তার দাবীর চেয়ে বেশি খেজুর দিলেন তখন যায়িদ বিন সাআনা বললো: হে ওমর رَضِیَ اللهُ عَنْہُ! আমার দাবীর চেয়ে বেশি কেন দিচ্ছ? তিনি رَضِیَ اللهُ عَنْہُ বললেন: যেহেতু আমি তীক্ষ্ণ দৃষ্টিতে তাকিয়ে তোমাকে ভীত করেছি, তাই হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم তোমার মনতুষ্টির জন্য তোমার দাবীর চেয়ে বেশি দেয়ার জন্য আমাকে আদেশ দিয়েছেন। একথা শুনে যায়িদ বিন সাআনা বললো: হে ওমর! তুমি কি আমাকে চিনো? আমি হলাম যায়িদ বিন সাআনা। তিনি رَضِیَ اللهُ عَنْہُ বললেন: তুমি কি সেই যায়িদ বিন সাআনা, যে তাওরাতের অনেক বড় আলিম? সে বললো: জি, হ্যাঁ। একথা শুনে আমীরুল মুমিনিন হযরত সায়িদুনা ওমর رَضِیَ اللهُ عَنْہُ বললেন: তাহলে তুমি রাসূল صَلَّی اللهُ عَلَیْہِ وَاٰلِہٖ وَسَلَّم এর সাথে এমন বেআদবী কেন করলে? তখন যায়িদ বিন সাআনা উত্তরে বললো: হে ওমর (رَضِیَ اللهُ عَنْہُ)! আসলে কথা হলো, তাওরাতে আমি আখেরী নবী হুযুর صَلَّی اللهُ عَلَیْہِ وَاٰلِہٖ وَسَلَّم সম্পর্কে যতগুলো নিদর্শন পড়েছি, তা সবই আমি তাঁর সত্তায় দেখেছি, কিন্তু দু’টি নিদর্শনের ব্যাপারে আমার পরীক্ষা করা বাকী ছিলো। একটি হলো তাঁর নম্রতা প্রাধান্য লাভ করবে আর যত বেশি তাঁর সাথে জাহিলিয়্যতের আচরণ করা হবে, ততই তাঁর ধৈর্য ও বিনয় বাড়তেই থাকবে। সুতরাং আমি এই দু’টি নিদর্শনও তাঁর মাঝে দেখে নিয়েছি আর আমি সাক্ষ্য দিচ্ছি যে, নিশ্চয় তিনি সত্য নবী। হে ওমর (رَضِیَ اللهُ عَنْہُ)! আমি অনেক সম্পদশালী ব্যক্তি, আপনাকে সাক্ষী বানাচ্ছি যে, আমি আমার অর্ধেক সম্পদ নবী করীম\nصَلَّی اللهُ عَلَیْہِ وَاٰلِہٖ وَسَلَّم এর উম্মতের মাঝে সদকা করে দিলাম। অতঃপর তিনি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে আসলেন আর কলেমা পড়ে মুসলমান হয়ে গেলেন। (দালায়িলুন নবুয়ত, ১/২৩। যুরকানী, ৪/২৫৩)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! আপনারা শুনলেন তো! প্রিয় নবী صَلَّی اللهُ عَلَیْہِ وَاٰلِہٖ وَسَلَّم কিরূপ নম্রতা প্রদর্শন করতেন আর উদ্ধত আচরণকারীদের ক্ষমা দ্বারা ধন্য করতেন, এই কারণেই তাওরাতের এত বড় আলিমও হুযুর صَلَّی اللهُ عَلَیْہِ وَاٰلِہٖ وَسَلَّم এর আচরণে প্রভাবিত না হয়ে থাকতে পারেনি আর কলেমা পাঠ করে ইসলামের পতাকা তলে প্রবেশ করে নিয়েছে। নবী করীম صَلَّی اللهُ عَلَیْہِ وَاٰلِہٖ وَسَلَّم এর সুন্দর চরিত্রের উপর আমল করে নিজের মাঝে নম্রতার ন্যায় সুন্দর অভ্যাস সৃষ্টি করার চেষ্টা করুন, মানুষের ভুলে তাদেরকে ক্ষমা করতে শিখুন, কেউ যতই রাগান্বিত করুক না কেন নিজের মুখকে আয়ত্বে রাখুন, কেননা এতেই দুনিয়া ও আখিরাতের মঙ্গল নিহিত রয়েছে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! নম্রতার গুরুত্ব কতটুকু তার অনুমান এই বিষয় দ্বারা করুন যে, যখন আল্লাহ পাক হযরত মূসা عَلَیْہِ الصَّلٰوۃُ وَ السَّلَام কে ফিরআউনের কাছে প্রেরণ করেন, যেন তাকে ঈমানের দাওয়াত দেন, তখন আল্লাহ পাক তার সাথে নম্রতার সহকারে কথা বলার আদেশ দিয়েছেন।\n    ১৬তম পারার সূরা ত’হার ৪৪নং আয়াতে আল্লাহ পাক ইরশাদ করেন:\nفَقُوۡلَا لَہٗ قَوۡلًا لَّیِّنًا لَّعَلَّہٗ یَتَذَکَّرُ اَوۡ یَخۡشٰی  ( ۴۴ )\n(পারা ১৬, সূরা ত’হা, আয়াত ৪৪)\nকানযুল ঈমান থেকে অনুবাদ: অতঃপর তার সাথে নম্র কথা বলবে, এ আশায় যে, সে মনোযোগ দিবে অথবা কিছুটা ভয় করবে।\n    বর্ণনাকৃত আয়াতে মুবারাকার আলোকে তাফসীরে খাযিনে লিখেন: অর্থাৎ যখন তুমি ফিরআউনের নিকট যাবে তখন তাকে নম্রতার সহকারে উপদেশ দিবে। কিছু মুফাসসীরগণের (رَحِمَہُمُ الله) মতে ফিরআউনের সাথে নম্র হওয়ার আদেশ এই জন্যই ছিলো যে, সে শিশুকালে হযরত মূসা عَلَیْہِ الصَّلٰوۃُ وَ السَّلَام এর খিদমত করেছিলো আর কিছু মুফাসসীরগণ (رَحِمَہُمُ الله) বলেন: নম্রতা দ্বারা উদ্দেশ্য হলো, আপনি তার সাথে ওয়াদা করুন যে, যদি সে ঈমান আনয়ন করে তবে সারা জীবন যুবক থাকবে, কখনোই বৃদ্ধ হবে না, মৃত্যুর পূর্ব পর্যন্ত বাদশাহ থাকবে, খাবার-দাবার ও বিবাহের স্বাদ মৃত্যু পর্যন্ত অবশিষ্ট থাকবে এবং মৃত্যুর পর জান্নাতে প্রবেশাধিকার নসীব হবে। যখন হযরত মূসা عَلَیْہِ الصَّلٰوۃُ وَ السَّلَام ফিরআউনের সাথে এই ওয়াদা করলেন তখন তার এই বিষয়টি খুবই অপছন্দ হলো, কিন্তু সে কোন কাজে (তার উজির) হামানের সাথে পরামর্শ করা ছাড়া সিদ্ধান্ত নিতো না আর তখন হামান উপস্থিত ছিলো না (তাই সে কোন সিদ্ধান্ত নিলো না) যখন সে এলো তখন ফিরআউন তাকে এই সংবাদ দিলো আর বললো: মন চাচ্ছে যে, হযরত মূসা عَلَیْہِ الصَّلٰوۃُ وَ السَّلَام এর নির্দেশনায় ঈমান কবুল করে নিতে। একথা শুনে হামান বলতে লাগলো: আমি তোমাকে বুদ্ধিমান মনে করতাম (কিন্তু এটা কি) তুমি হলে প্রতিপালক আর এখন বান্দা হয়ে যেতে চাও, তুমি হলে মাবুদ আর এখন আবিদ হওয়ার বাসনা করছো? ফিরআউন বললো: তুমি ঠিক বলেছ (আর এভাবে সে, ঈমান আনয়ন করা থেকে বঞ্চিত রইলো)। (তাফসীরে খাযিন, ৩/২৫৪, সূরা ত’হা, ৪৪ নং আয়াতের পাদটিকা)\n"
    },
    {
        "1": "আল্লাহর রহমতের ঝলক",
        "2": "    প্রিয় ইসলামী ভাইয়েরা! তাফসীরে সিরাতুল জিনানে লিপিবদ্ধ রয়েছে: এই আয়াতে আল্লাহ পাকের রহমতের ঝলকও পরিলক্ষিত হয় যে, আপন দরবার থেকে পলাতক ও অবাধ্যদের সাথে কিরূপ নম্রতা প্রদর্শন করছেন আর যখন আপন অবাধ্য বান্দার সাথে তাঁর নম্রতার এই অবস্থা তখন অনুগত বান্দার সাথে তাঁর নম্রতা কিরূপ হবে? হযরত ইয়াহইয়া বিন মুয়ায رَحْمَۃُ اللهِ عَلَیْہِ এর সামনে যখন এই আয়াত তিলাওয়াত করা হলো তখন তিনি رَحْمَۃُ اللهِ عَلَیْہِ কাঁদতে লাগলেন আর আরয করলেন: (হে দয়ালূ রব) এটা তোমার সেই বান্দার সাথে নম্রতা প্রদর্শন, যে বলে: আমিই মাবুদ আর তোমার সেই বান্দার সাথে নম্রতা, যে বলে: আমি তোমাদের সবচেয়ে উৎকৃষ্ট রব। আর ঐ বান্দার জন্য তোমার নম্রতার অবস্থা কিরূপ হবে, যে বলে: আমার রব হলো সেই, যিনি সবচেয়ে উৎকৃষ্ট। (সীরাতুল জিনান, ৬/২০২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "নম্রতার ফযীলত",
        "2": "    প্রিয় ইসলামী ভাইয়েরা! আমাদের উচিৎ, যখন কাউকে নেকীর দাওয়াত দেয়ার সুযোগ হয়, তখন মমতা, ভালবাসা ও নম্রতা সহকারে দাওয়াত দেয়া, এইভাবে দাওয়াত দেয়ার বরকতে اِنْ شَآءَ الله আমাদের কথার প্রভাবও বিস্তার করবে আর আমরা যাকে উপদেশ দিচ্ছি, সে আমাদের কথা মনযোগ সহকারে শুনে আমল করার চেষ্টা করবে। কুরআনে করীমে আল্লাহ পাক নবী করীম صَلَّی اللهُ عَلَیْہِ وَاٰلِہٖ وَسَلَّم এর অন্তরের নম্রতাকে আপন রহমত বলে ঘোষণা করে দিয়েছেন।\n    ৪র্থ পারার সূরা আলে ইমরানের ১৫৯নং আয়াতে আল্লাহ পাক ইরশাদ করেন:\nفَبِمَا رَحۡمَۃٍ مِّنَ اللّٰہِ لِنۡتَ لَہُمۡ ۚ\n(পারা ৪, সূরা আলে ইমরান, আয়াত ১৫৯)\n কানযুল ঈমান থেকে অনুবাদ: হে মাহবুব!  আল্লাহর কিরূপ দয়া যে, আপনি তাদের জন্য কোমল-হৃদয় হয়েছেন।\n    এই আয়াতে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর সুন্দর চরিত্রের (Manners) বর্ণনা করা হচ্ছে, অতএব ইরশাদ করেন: হে হাবীব صَلَّی اللهُ عَلَیْہِ وَاٰلِہٖ وَسَلَّم! আল্লাহ পাকের আপনার প্রতি কিরূপ দয়া যে, তিনি আপনাকে নম্র অন্তর, স্নেহবান এবং দয়া ও অনুগ্রহকারী বানিয়েছেন আর আপনার স্বভাবে এত বেশি দয়া ও অনুগ্রহ (সৃষ্টি করেছেন) আর স্নেহ ও রহমত সৃষ্টি করেছেন যে, উহুদের যুদ্ধের দিনে আপনি রাগ প্রকাশ করেননি, অথচ আপনি সেদিন অনেক বেশি কষ্ট পেয়েছেন আর যদি আপনি কড়া মেজাজের হতেন এবং মানুষের সাথে মেলামেশায় কঠোরতা অবলম্বন করতেন তবে মানুষ আপনার কাছ থেকে দূরত্ব বজায় রাখতো। হে হাবীব صَلَّی اللهُ عَلَیْہِ وَاٰلِہٖ وَسَلَّم! আপনি তাদের ভুল ক্ষমা করে দিয়েছেন এবং তাদের জন্য মাগফিরাতের দোয়া করেছেন, যাতে আপনার সুপারিশে আল্লাহ পাকও তাদের ক্ষমা করে দেন। (সীরাতুল জিনান, ২/৮০)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "নম্রতার গুরুত্ব",
        "2": "    প্রিয় ইসলামী ভাইয়েরা! যেমনিভাবে স্বর্ণ নরম হয়ে অলঙ্কার হয়, লোহা নরম হয়ে হাতিয়ার হয়ে যায় আর মাটি নরম হয়ে ক্ষেত খামারের সতেজতার কারণ হয়, তেমনিভাবে ইসলামী শিক্ষা অনুযায়ী “নম্রতা” এমনি একটি গুণ, যার কারণে মানুষের মাঝে দয়া, স্নেহ, সহজতা, ক্ষমা ও সহনশীলতার ন্যায় উত্তম গুণাবলী সৃষ্টি হয়ে যায়। আসুন উৎসাহ গ্রহণার্থে নম্রতার ফযীলত সম্বলিত প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর ৩টি বাণী শ্রবণ করি:\n১. ইরশাদ হচ্ছে: হে আয়েশা (رَضِیَ اللهُ عَنْہَا)! আল্লাহ পাক হলেন রফিক (নম্র) আর রফিক অর্থাৎ নম্রতাকে পছন্দ করেন, আল্লাহ পাক নম্রতার কারণে সেই জিনিস দান করেন, যা কঠোরতা বা অন্য কোন কারণে দান করেন না। (মুসলিম, কিতাবুল বিররে ওয়াস সালাতি ওয়াল আদব, ১০৭২ পৃষ্ঠা, হাদীস: ৬৬০১)\n২. ইরশাদ হচ্ছে: নম্রতা যে জিনিসেই হয়ে থাকে, তা তাকে সুন্দর বানিয়ে দেয় আর যে জিনিস থেকে নম্রতা বের করে দেয়া হয়, তাকে কুৎসিত করে দেয়। (মুসলিম, কিতাবুল বিররে ওয়াস সালাতি ওয়াল আদব, ১০৭৩ পৃষ্ঠা, হাদীস: ৬৬০২)\n৩. ইরশাদ হচ্ছে: মুমিন সহজতা প্রদানকারী নম্র হয়ে থাকে, যেনমটি নাক ছিদ্র সম্পন্ন উটের ন্যায়, টানা হলে তবে টানা যায় আর মাঠে বসানো হলে তবে বসে যায়। (মিশকাতুল মাসাবিহ, কিতাবুল আদাব, ৩/২৩০, হাদীস: ৫০৮৬)\n\nصَلُّوْا عَلَی الْحَبِیْب!               \t  صَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! আপনারা শুনলেন তো! নম্রতার কিরূপ গুরুত্ব, নম্রতা আল্লাহ পাকের খুবই পছন্দ, যে জিনিসে নম্রতা থাকে, তাকে সৌন্দর্য্য প্রদান করেন আর যে ব্যক্তি নম্রতার মতো সুন্দর গুণ থেকে বঞ্চিত হয়, সে সর্বদা রাগান্বিত থাকে, কথায় কথায় অপরকে ধমকায়, ভুল করা ব্যক্তিকে সবার সামনে অপমান ও অপদস্ত করে। এখন সে যত বেশি ইবাদত করুক, তাহাজ্জুদের নামায পড়ুক, সারা বছর রোযা রাখুক, সারারাত নফল ইবাদত ও তিলাওয়াতে মশগুল থাকুক কিন্তু যদি তার স্বভাবে (Humor) কঠোরতা থাকে আর সে বিনা কারণে মুসলমানের মনে কষ্ট দেয়, তবে এই আমল কিয়ামতের দিন তার ফেঁসে যাওয়ার কারণ হতে পারে। মনে রাখবেন! রাগের বশবর্তী হয়ে কোন মুসলমানের মনে কষ্ট দেয়া, সবার সামনে কাউকে অপমানিত ও অপদস্ত করা হারাম এবং জাহান্নামে নিয়ে যাওয়ার মতো কাজ। বর্তমানে আমাদের সমাজে রাগের সময় বা হাসি-ঠাট্টা করার সময় কাউকে উপহাস করা, সবার সামনে লজ্জিত করা, তার উপর অভিযোগের তীর বর্ষন করা এবং তার কথায় অট্টহাসি দেয়া একেবারেই মন্দ ভাবা হয়না। যাকে উপহাস করা হচ্ছে অনেক সময় হয়তো সেও ঠাট্টাকারীর সাথে অট্টহাসি হাসছে। এটা শয়তানকে এভাবে প্রশান্ত করে দেয় যে, এই হাসি-ঠাট্টায় সেও খুশি হচ্ছে, অথচ সে বেচারা খুশি হচ্ছে না বরং হয়তো নিজের লজ্জা নিবারনের জন্য হাসছে আর ভিতরে ভিতরে তার মন ভেঙ্গে চুরমার হয়ে যাচ্ছে। সুতরাং আমাদের সেই সকল কাজ থেকে বিরত থাকা দরকার, যাতে কোন মুসলমানের মনে কষ্ট হয় আর যদি কেউ আমাদের জন্য কঠিন শব্দ ব্যবহার করে, তবে দ্রুত রাগকে পশমিত করে নম্রতা অবলম্বন করে সংশোধনের চেষ্টা করা উচিৎ। আসুন! এ সম্পর্কে একটি ঘটনা শ্রবণ করি।\n"
    },
    {
        "1": "মিষ্ট ভাষার ঘটনা",
        "2": "    খোরাসানের এক বুযুর্গ رَحْمَۃُ اللهِ عَلَیْہِ স্বপ্নযোগে নির্দেশ প্রাপ্ত হলেন তাতার সম্প্রদায়কে ইসলামের দাওয়াত দেয়ার জন্য। ঐ সময় তাতার সাম্রাজ্যের ক্ষমতার মসনদে আসীন ছিলো হালাকুর ছেলে তগোদার। সেই বুযুর্গ رَحْمَۃُ اللهِ عَلَیْہِ সফর করে তাগোদারের নিকট পৌঁছেন। সুন্নাতের পরিপূর্ণ অনুসারী শ্মশ্রুমন্ডিত দাঁড়ি বিশিষ্ট মুসলমান মুবাল্লিগকে দেখে তগোদার তাঁকে তামাশাচ্ছলে বললো: ‘মিঞা! এটা বলোতো দেখি তোমার দাঁড়ি উত্তম, না আমার কুকুরের লেজ উত্তম? কথাটি যদিও রাগান্বিত করার জন্য ছিলো, কিন্তু সেই বুযুর্গ رَحْمَۃُ اللهِ عَلَیْہِ ছিলেন একজন অভিজ্ঞ মুবাল্লিগ। সুতরাং তিনি رَحْمَۃُ اللهِ عَلَیْہِ অত্যন্ত বিনয়ের সহকারে বললেন: “আমিও আমার সৃষ্টিকর্তা ও মালিক আল্লাহ পাকের কুকুর। যদি আত্মত্যাগ ও বিশ্বস্থতার মাধ্যমে আমি তাঁর সন্তুষ্টি অর্জনে সফল হই তাহলে আমি উত্তম। অন্যথায় আপনার কুকুরের লেজই আমার চেয়ে উত্তম, কেননা সে আপনার প্রতি অনুগত ও বিশ্বস্ত। এজন্যই যে, তিনি একজন আমলদার মুবাল্লিগ ছিলেন, গীবত, চুগলখোরী, অপরের সমালোচনা, নিন্দা গালিগালাজ ও অশ্লীল কথাবার্তা ইত্যাদি থেকে দূরে ছিলেন এবং আপন জিহ্বাকে সর্বদা আল্লাহর যিকিরে লিপ্ত রাখতেন। সুতরাং তাঁর মুখ থেকে নির্গত মধুর বাণী প্রভাব বিস্তারকারী তীর হয়ে তগোদারের অন্তরে বিদ্ধ হয়। যখন তগোদার তার কটাক্ষমূলক কথার উত্তরে সেই আমলদার মুবাল্লিগের পক্ষ থেকে সুগন্ধময় মাদানী ফুল উপহার পেলো, তখন তার অন্তর একেবারে বিগলিত হয়ে গেল। তাগোদার অত্যন্ত নম্র ভাষায় সেই বুযুর্গ رَحْمَۃُ اللهِ عَلَیْہِ কে বললো: আপনি رَحْمَۃُ اللهِ عَلَیْہِ আমার মেহমান, আমার এখানেই আপনি অবস্থান করবেন। এভাবেই তিনি رَحْمَۃُ اللهِ عَلَیْہِ তার নিকটই অবস্থান করতে লাগলেন। তগোদার প্রতিদিন রাতে তাঁর খেদমতে উপস্থিত হতেন। তিনি رَحْمَۃُ اللهِ عَلَیْہِ তগোদারকে অত্যন্ত স্নেহ মমতা সহকারে নেকীর দাওয়াত দিতে থাকেন। তাঁর নিরলস প্রচেষ্টার ফলে তগোদারের অন্তরে মাদানী পরিবর্তন সাধিত হলো। তার অন্তর সত্যের আলোয় উদ্ভাসিত হয়ে উঠলো। যেই তাগোদার গতকালও ইসলামের অস্তিত্বকে দুনিয়া থেকে বিলীন করে দেয়ার জন্য তৎপর ছিলো, সে আজ ইসলামের নিবেদিত প্রাণ ব্যক্তিতে পরিণত হয়ে গেলো। সে আমলদার মুবাল্লিগের হাতে তাগোদার তার সমস্ত তাতার সম্প্রদায়সহ মুসলমান হয়ে গেলো, ইসলাম গ্রহণের পর তার নাম রাখা হয় আহমদ। ইতিহাস স্বাক্ষী একজন মুবাল্লিগের মিষ্ট ভাষার বরকতে মধ্য এশিয়ার রক্ত পিপাসু তাতারী রাজত্ব ইসলামী সাম্রাজ্যে রূপান্তরিত হয়ে গেলো। (গীবত কি তাবাকারীয়া, ১৫৫ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "মিষ্ট ভাষা",
        "2": "    প্রিয় ইসলামী ভাইয়েরা! আপনারা শুনলেন তো! আমাদের বুযুর্গানে দ্বীনরা رَحِمَہُمُ اللهُ الْمُبِيْن প্রতিপক্ষের কটাক্ষ ও কঠোর বাক্য শুনেও কখনো রাগ করতেন না বরং ধৈর্য ও সহনশীলতা অবলম্বন করে উত্তম চরিত্র প্রদর্শন করতেন, এই কারণেই তো, তাঁদের বাণী প্রতিপক্ষের অন্তরে প্রভাব বিস্তার করতো। মনে রাখবেন! মিষ্ট ভাষায় কোন কিছু ব্যয় হয় না কিন্তু এর উপকারীতা অনেক হয়, আর কঠোর বাক্য ব্যবহারে নিতান্তই ক্ষতিই ক্ষতি।\n    কেউ খুবই সুন্দর কথা বলেছেন: তোতা পাখি মরিচ খেয়েও মিষ্ট ভাষাই বলে আর মানুষ মিষ্টান্ন খেয়েও কঠোর কথা বলে।\n    এটাই বাস্তবতা যে, স্বভাবগত বিরুদ্ধ কথা শুনলে রাগ এসে যায় কিন্তু এতে উত্তেজিত হওয়ার পরিবর্তে ঠান্ডা মাথায় ধৈর্য ও সহনশীলতার আঁচল ছেড়ে দেয়াতে কোন উপকার অর্জিত হয়না। আসুন! এ সম্পর্কে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর মুবারক জীবনীর একটি ঘটনা শ্রবণ করি।"
    },
    {
        "1": "অনন্য সহনশীলতা প্রদর্শন",
        "2": "    এটা তখনকার কথা যখন আশিকানে রাসূলের দ্বীনি সংগঠন দা’ওয়াতে ইসলামীর সাপ্তাহিক সুন্নাতে ভরা ইজতিমা দা’ওয়াতে ইসলামীর প্রথম মাদানী মারকায গুলযারে হাবীব মসজিদ গুলশানে শফী উকারভী (সোলযার বাজার) করাচীতে হতো। আমীরে আহলে সুন্নাত\nدَامَتْ بَرَکَاتُہُمُ الْعَالِیَہ ইজতিমায় অংশগ্রহণের জন্য ইসলামী ভাইদের সাথে যখন একটি সিনেমা হলের সামনে দিয়ে যাচ্ছিলেন তখন এক যুবক যে সিনেমার টিকেট নেয়ার জন্য লাইনে দাঁড়িয়ে ছিলো, সে উচ্চস্বরে আমীরে আহলে সুন্নাত دَامَتْ بَرَکَاتُہُمُ الْعَالِیَہ কে উদ্দেশ্য করে বললো: মাওলানা খুবই সুন্দর ছবি লেগেছে, এসে দেখে যাও (مَعَاذَ الله)। আমীরে আহলে সুন্নাত\nدَامَتْ بَرَکَاتُہُمُ الْعَالِیَہ এর সাথে থাকা ইসলামী ভাইয়েরা রাগের বশে কিছু বলার পূর্বে তিনি دَامَتْ بَرَکَاتُہُمُ الْعَالِیَہ নিজেই উচ্চস্বরে সালাম করলেন আর কাছে গিয়ে খুবই নম্রভাবে বুঝিয়ে বললেন: বৎস! আমি সিনেমা দেখিনা, তবে আপনি যখন আমাকে দাওয়াত দিয়েছেন তখন আমি ভাবলাম যে, আপনাকেও দাওয়াত দিই, এখনি اِنْ شَآءَ الله গুলযারে হাবীব মসজিদে সুন্নাতে ভরা ইজতিমা হবে, আপনাকে অংশগ্রহণ করার দাওয়াত দিচ্ছি, যদি আপনি এখন আসতে না পারেন তবে অন্য কোন সময় অবশ্যই আসবেন। অতঃপর তিনি একটি আতর উপহার স্বরূপ দিলেন।\n    কয়েক বছর পর আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দরবারে একজন ইসলামী ভাই পাগড়ী শরীফ সাজিয়ে উপস্থিত হলো আর কিছুটা এভাবে আরয করলো: হুযুর! কয়েক বছর পূর্বে একজন যুবক আপনাকে (مَعَاذَ الله) সিনেমা দেখার দাওয়াত দিয়েছিলো আর আপনি ধৈর্য ও নম্রতা প্রদর্শন করে অসন্তুষ্ট হওয়ার পরিবর্তে ইজতিমায় অংশগ্রহণ করার দাওয়াত দেন, সেই যুবক আমি। আমি আপনার উত্তম চরিত্রে খুবই প্রভাবিত হলাম আর একদিন ইজতিমায় এসে গেলাম, অতঃপর আপনরার দয়ার দৃষ্টি পড়ে গেলো আর اَلْحَمْدُ لِلّٰه আমি গুনাহ থেকে তাওবা করে দ্বীনি পরিবেশে সম্পৃক্ত হয়ে গেলাম। (তা’রুফে আমীরে আহলে সুন্নাত, ৪০ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n"
    },
    {
        "1": "নেক আমল নাম্বার ১৪ এর প্রতি উৎসাহ",
        "2": "    প্রিয় ইসলামী ভাইয়েরা! আল্লাহ পাক ও তাঁর প্রিয় রাসূল صَلَّی اللهُ عَلَیْہِ وَاٰلِہٖ وَسَلَّم এর আহকাম অনুযায়ী জীবন অতিবাহিত করা, নামায, রোযা এবং নিয়মিত নফল ইবাদত করা ও নিজের ভিতর নম্রতা নিয়ে আসতে, রাগ থেকে প্রাণ বাঁচানোর জন্য আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং ১২টি দ্বীনি কাজে স্বতঃস্ফুর্ত ভাবে অংশগ্রহণ করুন। শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দেয়া ৭২টি নেক আমলের পুস্তিকা পূরণ (Fill) করার বরকতে নামায ও সুন্নাতের প্রতি যত্নবান হওয়ার পাশাপাশি উত্তম চরিত্রবান হওয়ার মানসিকতাও হবে যেমন এই ৭২টি নেক আমলের মধ্য হতে নেক আমল নাম্বার ১৪ হলো: আপনি কি আজ (ঘরে বা বাইরে) কারো উপর রাগ আসা অবস্থায় চুপ থেকে রাগের চিকিৎসা করেছেন, নাকি কিছু বলা শুরু করেছেন? এই নেক আমলের উপর আমল করার বরকতে আমাদের ভিতর নম্রতা সৃষ্টি হবে ও রাগ করার অভ্যাসও দূর হয়ে যাবে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "কাফন-দাফন বিভাগ",
        "2": "\tদা’ওয়াতে ইসলামীর একটি বিভাগ কাফন-দাফনও রয়েছে, শরীয়াত ও মাদানী মারকাজের দেয়া নির্দেশনা অনুযায়ী মৃত মুসলমানদের গোসল ও কাফন-দাফনের সকল কার্যাদি সম্পাদন করে সাওয়াব অর্জন করতে হয়, اَلْحَمْدُ لِلّٰه কাফন-দাফন বিভাগের পরিচালনায় মাঝে-মধ্যে, বাংলাদেশ ও বহিঃবিশ্বের মধ্যে তরবিয়্যতি ইজতিমার ব্যবস্থা করা হয়, মাকতাবাতুল মদীনার একটি DVD অর্থাৎ “কাফন-দাফন তরবিয়্যতি ইজতিমা” ও চালু করা হয়েছে এই বিভাগের ওয়েব সাইট tajheeyotakfeen.dawateislami.net তে এই DVD দেখতে ও শুনতে পারবে। اَلْحَمْدُ لِلّٰه কাফন-দাফন বিভাগের অধীনে, চেহলাম ও বাৎসরিক ইছালে সাওয়াবের ইজতিমার ব্যবস্থাও করা হয়, এসময় পুস্তিকা বন্টন বিভাগকে এই নির্দেশ দেয়া হয়েছে যে তারা বিশেষ করে এই পুস্তিকাসমূহ “কবরের প্রথম রাত, মৃত ব্যক্তির অনুশোচনা, মৃত ব্যক্তি অসহায়ত্ব, বাদশার হাড়সমূহ, ফাতিহার পদ্ধতি, ইত্যাদি যেন সেখানে বন্টন করে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আমরা নম্রতা প্রদর্শন করা সম্পর্কে শুনছিলাম। মনে রাখবেন! যদি আমরা আমাদের ঘরে দ্বীনি পরিবেশ সৃষ্টি করতে চাই তবে আমাদেরকে নিজের মাঝে নম্রতা সৃষ্টি করতে হবে, যদি পিতামাতাকে নেকীর দাওয়াত দিতে হয় তবে নিজের মাঝে নম্রতা সৃষ্টি করতে হবে। যদি বোন ও কন্যাকে পর্দার অনুসারী করাতে চাই, তবে নিজের মাঝে নম্রতা সৃষ্টি করতে হবে, যদি নিজের সন্তানকে নামাযী বানাতে চাই, তবে নিজের মাঝে নম্রতা সৃষ্টি করতে হবে, যদি বন্ধুদেরকে মন্দ কার্যাদি থেকে বিরত রাখতে চাই, তবে নিজের মাঝে নম্রতা সৃষ্টি করতে হবে, যদি নিজের অফিসের সবাইকে সুন্নাতে ভরা ইজতিমায় আনতে চাই, তবে নিজের মাঝে নম্রতা সৃষ্টি করতে হবে, যদি নিজের অধিনস্তদেরকে নিজের মত করতে চাই, তবে নিজের মাঝে নম্রতা সৃষ্টি করতে হবে। যদি মাদানী কাফেলা, ৭২টি নেক আমল, প্রাপ্ত বয়ষ্কদের মাদরাসাতুল মদীনা এবং অন্যান্য দ্বীনি কাজের জন্য ইসলামী ভাইদের মানসিকতা বানাতে চাই তবে নিজের মাঝে নম্রতা সৃষ্টি করতে হবে। হে আল্লাহ! তোমার মাহবুব صَلَّی اللهُ عَلَیْہِ وَاٰلِہٖ وَسَلَّم এর মুচকি হাসির সদকায় আমাদেরকে নম্রতা দান করো। اٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\nহে আশিকানে রাসূল! এই বিষয়টি মনে গেঁথে রাখবেন! যারা কঠোর স্বভাবের হয়ে থাকে, লোকেরা তাদের কাছে আসা এবং তাদের সাথে কথা বলতে কুন্ঠাবোধ করে। এরূপ কঠোর স্বভাবের মানুষকে সমাজে সম্মানের চোখে দেখে না, তাদের পিছনে কিছুটা এরূপ কথা বলা হয়, যেমন; “ভাই! অমুক থেকে দূরে থেকো, খুবই কড়া স্বভাবের লোক”, “সামান্য কথাতেই সবার সামনে অপদস্ত করে দেয়”, “সর্বদা রাগে মুখ ফুলিয়ে থাকে”, “তার ভয়ে পরিবারের সবাই তার প্রতি অসন্তুষ্ট থাকে” ইত্যাদি। একটু ভাবুন তো! আমাদের সম্পর্কেও মানুষের এরূপ অভিমত নেই তো? নাকি আমরাও মানুষের সাথে বিনা কারণে কঠোরতা দেখিয়ে অতিষ্ট করছি নাতো? আমাদের সন্তানরাও আমাদের স্নেহ ও ভালবাসা থেকে বঞ্চিত নয় তো? যদি এরূপ হয় তবে এখনি নিজের স্বভাবে নম্রতা সৃষ্টি করার চেষ্টা করুন, কেননা যার অন্তর নম্র হয়, তার সম্মান বৃদ্ধি পায়।\nহাকীমুল উম্মত হযরত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: আল্লাহ পাক যেসকল লোকের প্রতি দয়া করেন তাদের অন্তরে নম্রতা ঢেলে দেন, তারা মানুষের প্রতি নম্রতা প্রদর্শন করেন, যার কারণে তাদের সম্মান আরো বৃদ্ধি পায় আর যেসকল লোকের প্রতি আল্লাহ পাক কহর (গযব) প্রদান করেন, তাদের অন্তরকে নম্রতা থেকে বঞ্চিত করে দেন, তাদের অন্তর কঠোর হয়ে যায়, মানুষের সাথে তারা কঠোরতা প্রদর্শন করে থাকে। (মিরাতুল মানাজিহ, ৬/৬৫৪)\nমনে রাখবেন! নম্রতা একটি খুবই সুন্দর গুণ, যা মানুষকে দয়ার প্রতি উদ্ভুদ্ধ করে, অত্যাচার থেকে বিরত রাখে, অহংকার থেকে বাঁচায় এবং বিনয়ের প্রতি ধাবিত করে। জীবনের বিরান ধ্বংসস্তুপ নম্রতার কারণে আলিশান প্রাসাদে পরিবর্তন হতে পারে। নম্রতা সৃষ্টি করার জন্য আবশ্যক যে, অন্তরকে নম্র করুন, কেননা মানুষের অন্তর হলো অঙ্গ সমূহের বাদশাহ, যখন সে নম্র হয়ে যায় তখন আমাদের আচরণে এমনিতেই নম্রতা সৃষ্টি হয়ে যাবে। অন্তরে নম্রতা কিভাবে সৃষ্টি হবে? আসুন! এসম্পর্কে কয়েকটি পয়েন্ট শ্রবণ করি।"
    },
    {
        "1": "(১) উদাসীনতা থেকে জাগ্রত হয়ে যান!",
        "2": "    যদি সর্বদা যিকির ও দরূদে মশগুল থাকেন তবে এর বরকতে আমাদের অন্তর নম্র হয়ে যাবে, অন্যথায় আল্লাহ পাকের স্মরণ থেকে উদাসীন থাকার কারণে অন্তর কঠোর হয়ে যেতে পারে।\n  হযরত আব্দুল্লাহ ইবনে ওমর رَضِیَ اللهُ عَنْہُمَا থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাকের যিকির ছাড়া বেশি কথাবার্তা বলো না, কেননা আল্লাহ পাকের যিকির ছাড়া বেশি কথাবার্তা বলা অন্তরের কঠোরতা (এর কারণ) আর কঠিন হৃদয়ের ব্যক্তি আল্লাহ পাকের কাছ থেকে অনেক দূরে থাকে।\n(তিরমিযী, কিতাবুয যুহুদ, ৬২-বাবু মিনহা, ৪/১৮৪, হাদীস: ২৪১৯)"
    },
    {
        "1": "(২) গুনাহের বিরুদ্ধে যুদ্ধের ঘোষণা করুন!",
        "2": "    অন্তরের নম্রতার জন্য অধিকহারে নেক আমল করুন আর ছোট-বড়, প্রকাশ্য-অপ্রকাশ্য গুনাহ থেকে বাঁচার চেষ্টা করুন, কেননা গুনাহ করাতে অন্তর শক্ত হয়ে যায়। সুতরাং অন্তরে নম্রতা সৃষ্টি করার জন্য আল্লাহ পাকের ভয় সৃষ্টি করুন এবং গুনাহের কারণে হওয়া আখিরাতের কষ্ট ও শাস্তিকে স্মরণ করুন, اِنْ شَآءَ الله অন্তরের কঠোরতা দূর হয়ে যাবে।"
    },
    {
        "1": "(৩) ক্ষমা করার অভ্যাস গড়ুন!",
        "2": "    নিজের মাঝে নম্রতা সৃষ্টি করার জন্য নিজেকে এই বিষয়ে অভ্যস্ত করুন যে, যখনই কারো জানা অজানায় কোন কষ্ট পেয়ে যান, তবে ইটের জবাব পাথর দিয়ে দেয়ার পরিবর্তে, রাগকে সংবরণ করে ক্ষমা করে দিন আর এই মূলনীতি মনে গেঁথে নিন যে, যদি আবর্জনা কোন কিছুতে লেগে যায় তবে তা পানি দ্বারা পবিত্র করা হয়, আবর্জনা দিয়ে নয়, যদি আমরা সেই আবর্জনাকে আবর্জনা দিয়ে পাবিত্র করার চেষ্টা করি, তবে তা পাক হওয়ার পরিবর্তে আরো নাপাক হয়ে যাবে। অনুরূপভাবে কেউ আমাদের সাথে অজান্তে (Unknowingly) খারাপ ব্যবহার করলো আর আমরা এর প্রতি উত্তরে তার সাথে তেমনই আচরণ করি বা তার চেয়েও বেশি খারাপ আচরণ করি তবে বিষয়টি শেষ হওয়ার পরিবর্তে আরো বেশি বিগড়ে যাবে এবং শত্রুতা ও লড়াই ঝগড়া পর্যন্ত পৌঁছে যেতে পারে। তবে হ্যাঁ! যদি তার সহকারে নম্র ও ভালবাসাপূর্ণ আচরণ করা হয় আর তার ভুলকে বাদ দিয়ে ক্ষমা করে দেয়া যায়, তবে اِنْ شَآءَ الله এর ভাল (positive) ফলাফল দেখে আপনার অন্তর শীতল হয়ে যাবে।\n    ২৪তম পারার সূরা হা-মীম সাজদা এর ৩৪নং আয়াতে আল্লাহ পাক আমাদেরকে এই বিষয়ে আদেশ ইরশাদ করেন:\nاِدۡفَعۡ  بِالَّتِیۡ  ہِیَ  اَحۡسَنُ فَاِذَا الَّذِیۡ بَیۡنَکَ\nوَ بَیۡنَہٗ  عَدَاوَۃٌ کَاَنَّہٗ  وَلِیٌّ حَمِیۡمٌ  ( ۳۴ )\n(পারা ২৪, সূরা আহো-মীম সাজদা, আয়াত ৩৪)\n কানযুল ঈমান থেকে অনুবাদ: মন্দকে ভালো দ্বারা প্রতিহত করো! তখন তোমার ও যে ব্যক্তির মাঝে শত্রুতা ছিলো, তখন তা এমন হয়ে যাবে যেমন অন্তরঙ্গ বন্ধু।\n    তাফসীরে সীরাতুল জিনানে এই আয়াতে মুবারাকার আলোকে লিপিবদ্ধ রয়েছে: তোমরা মন্দকে ভাল দ্বারা প্রতিহত করো, যেমন; রাগকে ধৈর্য দ্বারা (প্রতিহত করো), মানুষের অজ্ঞতাকে সহনশীলতা দ্বারা (প্রতিহত করো) এবং অসদাচরণকে ক্ষমা ও মার্জনা দ্বারা (প্রতিহত করো), যদি তোমার সাথে কেউ অসৎ আচরণ করে তবে ক্ষমা করে দাও, তবে এই স্বভাবের প্রতিফলন এটা হবে যে, শত্রুরা বন্ধুর ন্যায় তোমাকে ভালবাসতে থাকবে। (সীরাতুল জিনান, ৮/৬৩৯)\n"
    },
    {
        "1": "(৪) কম আহারের অভ্যাস গড়ুন!",
        "2": "    নম্রতা সৃষ্টি করার জন্য ক্ষুধা থেকে কম আহারের অভ্যাসও অনেক উপকারী আর পেট ভরে আহার করাতে যেমন ইবাদতে অলসতা ও স্বাস্থ্য খারাপ হয়ে যায়, তেমনি এর ক্ষতিও রয়েছে। পেট ভরে আহার করা অন্তরের কঠোরতারও কারণ হয়।\n    হযরত আব্দুল্লাহ ইবনে আব্বাস رَضِیَ اللهُ عَنْہُمَا বর্ণনা করেন; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ شَبِعَ وَ نَامَ قَسٰی قَلْبُہٗ  অর্থাৎ যে পেট ভরে আহার করে আর ঘুমিয়ে যায়, তবে তার অন্তর কঠোর হয়ে যায়। অতঃপর ইরশাদ করেন: لِکُلِّ شَیْءٍ زَکَاةٌ وَ زَکَاةُ الْبَدَنِ الْجُوْع অর্থাৎ প্রত্যেক কিছুর যাকাত রয়েছে আর শরীরের যাকাত হলো ক্ষুধার্ত থাকা।\n(ইবনে মাজাহ, কিতাবুস সিয়াম, ২/৩৪৭, হাদীস: ১৭৪৫)"
    },
    {
        "1": "(৫) উত্তম সহচার্য অবলম্বন করা!",
        "2": "    নম্রতা সৃষ্টি করার একটি পদ্ধতি এটাও, খারাপ লোকদের সহচার্য থেকে দূরে থাকা আর নেককার ও পরহেগার লোকের সহচার্য অবলম্বন করা। হাকীমুল উম্মত হযরত মুফতী আহমদ ইয়ার খাঁন নঈমী  رَحْمَۃُ اللهِ عَلَیْہِ বলেন: “যেভাবে লোহা নরম হয়ে অস্ত্র, সোনা নরম হয়ে অলঙ্কার আর মাটি নরম হয়ে ক্ষেত বা বাগান, আটা নরম হয়ে রুটি ইত্যাদি হয়, সেভাবেই মানুষের মন নরম হয়ে অলী, সূফী, আরিফ (দয়ালূ রবের পরিচয় লাভকারী) ইত্যাদি হয়। অন্তরের নম্রতা আল্লাহ পাকের অনেক বড় নেয়ামত, এই অন্তরের নম্রতা বুযুর্গদের সহচার্য ও তাঁদের পবিত্র বাণী দ্বারাই নসীব হয়ে থাকে।” (মিরাতুল মানাজিহ, ২/৭)"
    },
    {
        "1": "(৬) এতিম ও অসহায়দের মঙ্গল করুন!",
        "2": "    নম্রতা সৃষ্টি করার একটি উপায় হলো; এতিম (Orphan) ও অসহায়দের মঙ্গল করুন, কেননা হাদীসে পাকে এর উৎসাহ বিদ্যমান:\n    হযরত আবু দারদা رَضِیَ اللهُ عَنْہُ থেকে বর্ণিত; এক ব্যক্তি প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হয়ে নিজের অন্তরের কঠোরতার অভিযোগ করলো তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: তোমার কি এটা পছন্দ যে, তোমার অন্তর কোমল হয়ে যাক? সে আরয করলো: জি, হ্যাঁ। ইরশাদ করলেন: যখন তোমার নিকট কোন এতিম আসে তবে তার মাথায় হাত বুলিয়ে দাও আর নিজের খাবার থেকে তাকেও আহার করাও, তোমার অন্তর নরম হয়ে যাবে এবং তোমার চাহিদাও পূরণ হবে। (মুসান্নিফ আব্দুর রাজ্জাক, কিতাবুল জা’মেয়ে, ১০/১৩৫, হাদীস: ২০১৯৮)\n"
    },
    {
        "1": "(৭) অন্তরের কঠোরতার ক্ষতির ব্যাপারে চিন্তা ভাবনা করুন!",
        "2": "    অন্তরের কঠোরতার ভয়াবহতা হলো; তাদের মাঝে নসীহতের কথা প্রভাব বিস্তার করে না, অন্তর নেকীর প্রতি ধাবিত হয় না, অন্তরের কঠোরতার কারণে বান্দা আল্লাহ পাকের অসন্তুষ্টি এবং তাঁর পক্ষ থেকে লানত (অর্থাৎ রহমত থেকে দূরত্ব) এর অধিকারী হয়ে যায়।\n    আমীরুল মুমিনিন হযরত আলী رَضِیَ اللهُ عَنْہُ থেকে বর্ণিত, রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আমার উম্মতের দয়ালু লোকদের নিকট মঙ্গল কামনা করো, তাদের পাশে থাকো আর কঠোর লোকদের কাছ থেকে মঙ্গল কামনা করো না, কেননা তাদের উপর লানত অবতীর্ণ হয়। (মুস্তাদরিক, কিতাবুর রিকাক, ৫/৪৫৮, হাদীস নং- ৭৯৭৮)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "জানাযা সম্পর্কে বিধান",
        "2": "    প্রিয় ইসলামী ভাইয়েরা! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা “মৃত ব্যক্তির অনুশোচনা” থেকে জানাযার ব্যাপারে আহকাম শুনি: প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুইটি বাণী শ্রবণ করি: (১) যখন কোন জান্নাতী ব্যক্তি ইন্তেকাল করে, তখন আল্লাহ পাক তাদের আযাব দিতে লজ্জাবোধ করেন যারা তাঁর জানাযা নিয়ে যায় ও যারা তাঁর জানাযার পিছে পিছে হাঁটে আর যারা তাঁর জানাযার নামায আদায় করে। (ফিরদৌসুল আখবার, ১/২৮২ পৃষ্ঠা, হাদীস: ১১০) (২) মু’মিন বান্দা ইন্তেকাল করার পর তাকে সর্ব প্রথম এই প্রতিদান দেয়া হবে যে তাঁর জানাযায় অংশগ্রহণকারী সকলকে ক্ষমা করে দেয়া হবে। (মুসনদিল বাযার, ১১/৮৬ পৃষ্ঠা) * জানাযার নামাযে আল্লাহ পাকের সন্তুষ্টি, ফরয আদায়, মৃত ব্যক্তি ও নিকট আত্মীয়দের মনখুশি ইত্যাদি নিয়্যত সহকারে অংশগ্রহণ করা উচিত। * জানাযার সাথে যাওয়ার সময় নিজের ব্যাপারেও ভাবতে থাকুন যে যেভাবে আজ একে নিয়ে যাওয়া হচ্ছে, তেমনিভাবে একদিন আমাকেও নিয়ে যাওয়া হবে, যেভাবে একে মাটির নিচে দাফন করা হবে, একইভাবে আমাকেও দাফন করা হবে। এইভাবে চিন্তা-ভাবনা করা ইবাদত ও সাওয়াবের কাজ। * জানাযা কাঁধে নেয়া সাওয়াকের কাজ, হাদীসে পাকে রয়েছে: “যে জানাযা নিয়ে চল্লিশ কদম যায় তার চল্লিশটি কবিরা গুনাহ মুছে দেয়া হবে।” অন্য এক হাদীসে পাকে রয়েছে: “যে জানাযার চার পায়া কাঁদে নেয়, তাকে স্থায়ীভাবে ক্ষমা করে দেয়া হবে।”\n(জুহেরা, ১৩৯ পৃষ্ঠা, দুররে মুখতার, ৩/১৫৯ ১৫৮ পৃষ্ঠা, বাহারে শরীয়াত, ১/৮২৩ পৃষ্ঠা )"
    },
    {
        "1": "ঘোষণা",
        "2": "জানাযার ব্যাপারে অবশিষ্ট আহকাম তারবিয়্যতি হালকায় বর্ণনা করা হবে, সুতরাং তা জানতে তারবিয়্যতি হালকায় অবশ্যই অংশগ্রহণ করুন।"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়।  (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়।  (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক  صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে।  (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n     নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।  (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।  (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\n            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]