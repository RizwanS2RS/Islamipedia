[
    {
        "1": "রমযান আত্মশুদ্ধির মাস",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالـصَّـلٰوۃُ وَالسَّـلَامُ عَـلٰی خَـاتَـمِ الـنَّـبِـيّٖـنَ ط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِ ط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরূদে পাকের ফযীলত",
        "2": "      \tসরকারে মদীনা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nاِنَّ اللّٰہَ وَکَّلَ بِقَبْرِیْ مَلَکًااَعْطَاہُ اَسْمَاعَ الْخَلَائِقِ فَلَا یُصَلِّیْ عَلَیَّ اَحَدٌ اِلٰی یَوْمِ الْقِیَامَۃِ اِلَّا اَبْلَغَنِیْ بِاِسْمِہٖ وَاِسْمِ اَبِیْہ  ِهذَا فُلانُ بْنُ فُلانٍ قَدْ صَلّٰی عَلَیْکَ\n      \tঅর্থাৎ নিশ্চয় আল্লাহ পাক আমার কবরের উপর একজন ফেরেশতা নিযুক্ত করেছেন, যাকে সমস্ত সৃষ্টির কন্ঠস্বর শোনার ক্ষমতা দিয়েছেন, অতঃপর কেয়ামত পর্যন্ত যে ব্যক্তি আমার উপর 'দরূদে পাক পাঠ করবে, সে আমাকে তার এবং তার পিতার নাম উপস্থাপন করে (এবং বলে) অমুকের পুত্র অমুক আপনার প্রতি দরূদ শরীফ প্রেরণ করেছে।\n(মাজমাউয যাওয়াইদ কিতাবুল আদইয়্যাহ, ১০/২৫১, হাদীস : ১৭২৯১)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "রমযান মাসের শুভাগমন",
        "2": "      \tহে আশিকানে রাসূল! পবিত্র রমযান মাসের আগমন হচ্ছে...!! سُبْحَانَ الله! ক্ষমার মাস, রহমানের মাস, মহিমান্বিত মাস আগমন করছে।\n"
    },
    {
        "1": "পবিত্র রমযানের প্রথম রাতের অজিফা",
        "2": "      \tইমাম মুহাম্মদ বিন মুহাম্মদ গাজ্জালী رَحْمَۃُ اللهِ عَلَیْہِ লিখেন: \"যে ব্যক্তি পবিত্র রমযানের প্রথম রাতে দুই রাকাত  নামায আদায় করবে, প্রতি রাকাতে সূরা ফাতিহার সাথে একবার সূরা ফাতাহ পড়বে এবং সালাম ফেরানোর পর দশবার সূরা কদর পড়বে, অতঃপর প্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর উপর ১০ বার দরূদে পাক পাঠ করবে, সে মৃত্যুর পূর্বে দু'টি ফযিলত থেকে যেকোনো একটি পাবেঃ (১) হয়তোবা সে স্বপ্নে আল্লাহ পাকের দীদারের সৌভাগ্য লাভ করবে (২): নতুবা সে কদরের রজনী লাভ করবে। (সুলওয়াতুল আরেফীন, খণ্ড: ১, পৃষ্ঠা: ২৬৩)\n"
    },
    {
        "1": "পবিত্র রমযান মাসের সংক্ষিপ্ত ফযীলত",
        "2": "      \tআপনি কি জানেন পবিত্র রমযান কত মহিমান্বিত মাস...? জী হ্যাঁ * সেই মাসের আগমন ঘটতে যাচ্ছে যাকে পবিত্র হাদীসে সমস্ত মাসের সর্দার বলা হয়েছে (মুসান্নাফে আব্দুর রাজ্জাক, খণ্ড: ৪, পৃষ্ঠা: ২৩৮, হাদীস: ৭৯২৪) * সেই বরকতময় মাস আসছে যার প্রথম রাত(First Night) থেকেই আসমানের দরজাগুলো খুলে দেওয়া হবে, তারপর শেষ রাত (Last Night) পর্যন্ত বন্ধ হবে না। * যে ব্যক্তি এই মাসে একটি সিজদা করবে তার জন্য ১৫০০ নেকী লিপিবদ্ধ করা হয় এবং জান্নাতে লাল ইয়াকুতের ঘর নির্মাণ করা হয় * যে ব্যক্তি রমযান মাসের প্রথম রোযা রাখে, তার পূর্ববর্তী সব গুনাহ ক্ষমা করে  দেওয়া হয় * সকাল  থেকে সন্ধ্যা পর্যন্ত ৭০ হাজার ফেরেশতা তার জন্য ক্ষমা প্রার্থনা করতে থাকে (শুয়াবুল ঈমান, খণ্ড: ৩, পৃষ্ঠা: ৩১৪, হাদীস: ৩৬৩৫) *  সেই পবিত্র মাস আসছে যাতে নফলের সাওয়াব ফরজের সমপরিমাণ এবং ফরজের সাওয়াব ৭০ গুণ বৃদ্ধি করে দেওয়া হয় (সহীহ ইবনে খুযাইমা, পৃষ্ঠা: ৪৩৮, হাদীস: ১৮৮৭) * রমযান মাসের প্রথম রাতে আল্লাহ পাক এই উম্মতের প্রতি কৃপার দৃষ্টি দেন এবং আল্লাহ পাক যার প্রতি কৃপার দৃষ্টি দেন তাকে কখনো শাস্তি দেবেন না (শুয়াবুল ঈমান, খণ্ড: ৩, পৃষ্ঠা: ৩০৩, হাদীস: ৩৬০৩) * এই বরকতময় মাসে ক্ষমার পুরস্কার বন্টন করা হয় * প্রতিদিন ইফতারের সময় ১০ লাখ গুনাহগারকে ক্ষমা করে দেওয়া হয় এবং যখন এই বরকতময় মাসে শুক্রবার (Friday) আসবে তখন তো ভাগ্য সুপ্রসন্ন হয়ে ওঠে, হাদীসে পাক অনুযায়ী রমযানুল মোবারকের বৃহস্পতিবার দিবাগত রাত এবং শুক্রবার দিনে (অর্থাৎ বৃহস্পতিবার সূর্যাস্ত থেকে শুক্রবার সূর্যাস্ত পর্যন্ত) প্রতি মূহুর্তে ১০ লক্ষ মানুষকে ক্ষমা করা হয় এবং এই সমস্ত ক্ষমপ্রাপ্ত তারাই যাদের উপর জাহান্নাম ওয়াজিব হয়ে গিয়েছিল।\n(মুসনাদুল ফেরদৌস, খণ্ড: ৩, পৃষ্ঠা: ৩২০, হাদীস: ৪৯৬০)\n\n    হায়! রমযান মাসে ক্ষমাপ্রাপ্ত সৌভাগ্যবানদের মধ্যে আমাদের নামও যেন অন্তর্ভুক্ত হয়ে যায়। اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "রমযানের আগমনের সুসংবাদ",
        "2": "                                                سُبْحَانَ الله!প্রিয় ইসলামী ভাইয়েরা! রমযান মাসের কী অপূর্ব মহিমা (Glory)...!! আর এই বরকতময় মাসে রোযাদারদের কী অপরূপ মহিমা...!! হযরত আনাস ইবনে মালিক رَضِیَ اللهُ عَنْہُ বর্ণনা করেন, রাসূলুল্লাহ  صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: 'আল্লাহ পাক যদি আসমান ও জমিনকে কথা বলার অনুমতি (Permission) দেন, তবে তারা রমযানের রোযাদারদের জান্নাতের সুসংবাদ শুনাতো। (তারিখে মদীনা দামেস্ক, খণ্ড: ৭৩, পৃষ্ঠা: ২৬৭)\n"
    },
    {
        "1": "হায়! আমরা যেন রমযান পর্যন্ত পৌঁছাতে পারি",
        "2": "      \tপ্রিয় ইসলামী ভাইয়েরা! আমাদের ভাগ্যের (Destiny) নক্ষত্রও চমকে উঠতে যাচ্ছে, কিছুদিন পরেই اِنْ شَآءَ اللهُ الْکَرِیْم ! পবিত্র  রমযান মাসের চাঁদ দেখা যাবে। আল্লাহ পাক চাইলে এ বছরও আমরা রমযান মাসের পবিত্র মূহুর্তগুলো দেখার, রমযান মাসের বরকতময় সময়ে শ্বাস নেওয়ার সৌভাগ্য লাভ করতে পারব। আল্লাহ পাক আমাদেরকে এই সৌভাগ্য দান করুন, আল্লাহ পাক আমাদেরকে এতটুকু অবকাশ দান করুন যে, আমরা যেন কল্যাণ ও নিরাপত্তার সাথে আল্লাহর মাস, কুরআন অবতীর্ণ হওয়ার মাস, প্রিয় রমজান মাস পর্যন্ত পৌঁছতে সফল (Successful)  হতে পারি। যখন রমযান মাস আসবে, তখন তাকে পরিপূর্ণ অভ্যর্থনা জানাবেন। মাগরিবের নামায মসজিদে জামাত সহকারে আদায় করুন! অতি উত্তম (Better) হলো 'আওয়াবীনের নফল নামাযও আদায় করুন! রমযান মাসের চাঁদ দেখার চেষ্টাও করুন, আর চাঁদ দেখে সম্ভব হলে সেই দোয়াটিও পাঠ করে নিন যা আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم পাঠ করতেন অসংখ্য বরকত নসীব হবে।\n"
    },
    {
        "1": "পবিত্র রমযান আত্মশুদ্ধির মাস",
        "2": "      \tপ্রিয় ইসলামী ভাইয়েরা! এটা সবসময় মনে রাখবেন! পবিত্র রমযান মাস হলো আত্মশুদ্ধির মাস, নিজের বাহ্যিক ও অভ্যন্তর পরিশুদ্ধ করার মাস। আল্লাহ পাক পবিত্র কুরআনে ইরশাদ করেন:\nیٰۤاَیُّهَا الَّذِیْنَ اٰمَنُوْا كُتِبَ عَلَیْكُمُ الصِّیَامُ كَمَا كُتِبَ عَلَى الَّذِیْنَ مِنْ قَبْلِكُمْ لَعَلَّكُمْ تَتَّقُوْنَۙ(۱۸۳)\n(পারা ২, বাকারা: ১৮৩)\nকানযুল ঈমান থেকে অনুবাদঃ হে ঈমানদারগণ তোমাদের উপর রোযা ফরজ করা হয়েছে যেমন পূর্ববর্তীদের উপর ফরজ হয়েছিল যাতে তোমাদের পরহেজগারী অর্জিত হয়।\n\n      \tউক্ত আয়াতে রোযার যে সর্বোচ্চ হিকমত ও অন্যতম উপকারিতা বর্ণনা করা হয়েছে, তা হলোঃ\nلَعَلَّكُمْ تَتَّقُوْنَۙ(۱۸۳)\n (পারা ২, বাকারা: ১৮৩)                           কানযুল ঈমান থেকে অনুবাদ  \"যাতে তোমাদের পরহেজগারী অর্জিত হয়।\n\n      \tঅর্থাৎ হে মুসলমানগণ, তোমাদের ওপর রোযা ফরজ করা হয়েছে, তোমরা তা নিয়মিত পালন করো,  যাতে তোমরা তাকওয়া ও পরহেজগারী অবলম্বন করতে পার।\n(তাফসীরে নঈমী, পারা: ২, সূরা: বাকারা, ১৮৩ নং আয়াতের পাদটিকা, খণ্ড: ২, পৃষ্ঠা: ২১২)\n\n      \tজানা গেল, রমযান মাস সেই বরকতময় মাস যাতে রোযা পালন করা হয় এবং সেই রোযার বরকতে আমরা তাকওয়া অর্জন করতে পারি।\n"
    },
    {
        "1": "তাকওয়া সকল কল্যাণের মূল",
        "2": "      \tতাকওয়া অনেক বড় সম্পদ। আবূ সাঈদ খুদরী رَضِیَ اللهُ عَنْہُ থেকে বর্ণিত,  রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এক সাহাবীকে رَضِیَ اللهُ عَنْہُ কে উপদেশ দিতে গিয়ে বললেন: عَلَیْکَ بِتَقْوَی اللّٰہِ فَاِنَّہُ جِمَاعُ کُلِّ خَیْرٍ   তোমার ওপর তাকওয়া অবলম্বন করা আবশ্যক, নিশ্চয় তাকওয়া সমস্ত কল্যাণের উৎস (Combination)। (মুসনদে আবি ইয়ালা, খণ্ড: ১, পৃষ্ঠা: ৩২৪, হাদীস: ১০০১)\n\n      \tহুজ্জাতুল ইসলাম ইমাম মুহাম্মদ বিন মুহাম্মদ গাজালী رَحْمَۃُ اللهِ عَلَیْہِ বলেন: হে প্রিয়! তোমার জানা উচিত যে, তাকওয়া একটি দুর্লভ সম্পদ, যদি তুমি এই গুপ্তধন অর্জনে সফল হয়ে যাও তবে তুমি বিরাট সফলতা অর্জন করে নিবে, এভাবে মনে করো যে, দুনিয়া ও আখেরাতের যাবতীয় কল্যাণ তাকওয়ার মধ্যে পুঞ্জীভূত হয়ে গেছে। (মিনহাজুল আবেদীন, পৃষ্ঠা: ১৪৮)\n\n      \tদেখুন! কত বড় ফযীলত...!! দুনিয়া ও আখেরাতের যাবতীয় কল্যাণ তাকওয়ার মধ্যে পুঞ্জীভূত হয়েছে এবং রোযা হলো সেই ইবাদত যার বরকতে তাকওয়া অর্জিত হয়। অন্যভাবে এরূপ বলতে পারেন, রোযা হলো সেই উচ্চ পর্যায়ের ইবাদত, যার বরকতে বান্দা দুনিয়া ও আখেরাতের যাবতীয় কল্যাণ লাভ করতে সক্ষম হয়।\n"
    },
    {
        "1": "রোযা নতুন জীবন দান করে",
        "2": "      \tপ্রিয় ইসলামী ভাইয়েরা! সূফিয়ায়ে কেরামের নিকট রমযান মাস ও রোযার উল্লেখিত বিবরণ অনুযায়ী রমযানকে নবজাগরণের মাস (অর্থাৎ নতুন জীবন লাভ) হিসেবে গণ্য করা হয়েছে। আপনি হয়তো শুনে অবাক হবেন যে, সুফিদের মতে মানুষ দু'বার জন্মগ্রহণ করে, প্রথম জন্ম সেটাই যা প্রসিদ্ধ (Famous), যখন আমরা এই পৃথিবীতে আসি। দ্বিতীয় জন্ম বলতে অন্তরের পবিত্রতাকে বুঝায়, অর্থাৎ মানুষ যখন তার অন্তরকে গুনাহ থেকে, অভ্যন্তরীণ রোগ থেকে, লোভ-লালসা, দুনিয়ার প্রতি ভালোবাসা, অহংকার, আত্মম্ভরিতা ইত্যাদি থেকে পরিশুদ্ধ করে নেয়, তাকে মানুষের নবজাগরণ (অর্থাৎ দ্বিতীয় জন্ম) বলা হয়।\n(তাফসীরে রূহুল বয়ান, পারা: ২, সূরা: বাকারা, ১৮৪ নং আয়াতের পাদটিকা, খণ্ড: ১, পৃষ্ঠা: ২৯৪)"
    },
    {
        "1": "রোযার বরকতে তাওবা নসীব হয়ে গেলো",
        "2": "      \tশায়খ আবু বকর শিবলী رَحْمَۃُ اللهِ عَلَیْہِ তৃতীয় শতাব্দীর অনেক উচ্চ পর্যায়ের একজন বুযুর্গ। তিনি তাঁর জীবনের একটি বিস্ময়কর ও শিক্ষণীয় ঘটনা বর্ণনা করতে গিয়ে বলেন: একবার আমি কাফেলার সাথে সিরিয়া যাচ্ছিলাম, পথিমধ্যে হঠাৎ একদল ডাকাত আমাদের কাফেলায় আক্রমন (Attack) করলো এবং কাফেলার সরঞ্জাম লুট করে তাদের প্রধানের সামনে উপস্থিত করে সেগুলো পরীক্ষা নিরীক্ষা করতে থাকে। এক লোকের সরঞ্জাম থেকে এক ব্যাগ চিনি আর কাঠবাদাম বের হলো, সব ডাকাত একসঙ্গে চিনি আর বাদাম খাওয়া শুরু করল, কিন্তু তাদের সর্দার চিনি আর বাদাম খাচ্ছিল না। শায়খ আবু বকর শিবলী رَحْمَۃُ اللهِ عَلَیْہِ বলেন, আমি আশ্চর্য হয়ে ডাকাতের সর্দারকে জিজ্ঞেস করলাম, সবাই চিনি ও বাদাম খাচ্ছে,তুমি খাচ্ছ না কেন? সে আমার আশ্চর্যকে আরও বৃদ্ধি করে বলতে লাগলো: আমি রোযাদার। খুবই আশ্চর্যান্বিত একটি বিষয় একদিকে মানবাধিকার (Human Rights)  লঙ্ঘিত হচ্ছে, মানুষের রক্ত-ঘাম ঝরানো জিনিসপত্র লুণ্ঠিত হচ্ছে, গরিবের দীর্ঘশ্বাস ও অভিশাপ নেওয়া হচ্ছে এবং অন্যদিকে তাকওয়া ও পরহেজগারীর বহিঃপ্রকাশ করে রোযাও পালন করা হচ্ছে, শায়খ আবু বকর শিবলী رَحْمَۃُ اللهِ عَلَیْہِ বলেন: আমি তাকে জিজ্ঞেস করলাম, তুমি লুটপাটও করছো আর রোযাও রাখছো? আমার এ প্রশ্নে সর্দার বললো, আল্লাহ পাকের সাথে সমঝোতা করার জন্যও তো কোন পথ খোলা রাখা উচিত।\n\n      \tহযরত শায়খ আবু বকর শিবলী رَحْمَۃُ اللهِ عَلَیْہِ বলেন, এই বিষয়টি যেমন তেমন শেষ হলো, কিছুদিন পর আমার মক্কায়ে মুকাররায় উপস্থিত হওয়ার সৌভাগ্য অর্জিত হলো, আমি ডাকাতের সেই সর্দারকে সেখানে দেখলাম, তার চেহারায় ইবাদতের নূর ছিল, অতিরিক্ত সাধনার কারণে তার শরীর দুর্বল হয়ে পড়েছিল এবং সে ইহরাম পরে কাবার তাওয়াফে ব্যস্ত ছিলো। তাকে সেই অবস্থায় দেখে আমি পুনরায় অবাক হলাম, আমি অবাক সুরে জিজ্ঞেস করলাম: তুমি কি ওই ব্যক্তি নয়? সে বললোঃ হ্যাঁ, আমিই সে এবং শোন, এই রোযা আমাকে আল্লাহর সাথে সমঝোতা করিয়ে দিল। (নদীর আওয়াজ, পৃষ্ঠা: ৭-৮)\n"
    },
    {
        "1": "নিজের মধ্যে পরিবর্তন আনুন!",
        "2": "      \tপ্রিয় ইসলামী ভাইয়েরা! রমযান নবজাগরণের (অর্থাৎ নতুন পবিত্র জীবন পাওয়ার) মাস। অচিরেই  পবিত্র রমযান আসছে, আমাদেরও উচিত নিজেদের মধ্যে কিছু পরিবর্তন আনার চেষ্টা করা, নিজেকে, নিজের হৃদয়কে, নিজের আত্মাকে আবার নতুন করে সুধরানোর চেষ্টা করা, উদাহরণস্বরূপ, অতিতের জীবন গুনাহে অতিবাহিত করেছেন এখন তাওবা করে নিন, পূর্বে নামায আদায় করতেন না এখন নামায পড়া শুরু করে দিন, পূর্বে রোযা রাখতেন না এই বছর সম্পূর্ণ মাস রোযা রাখুন, পূর্বে সিনেমা ও নাটক দেখার অভ্যাস (Habit) ছিল এখন তা ছেড়ে দিন, পূর্বে কুদৃষ্টি দিতেন এখন তা থেকে বিরত থাকুন * পূর্বে গীবত চুগলী ইত্যাদি গুনাহে লিপ্ত থাকতেন এখন তা থেকে বিরত থাকুন * পূর্বে সুদের লেনদেন করতেন এখন তা ছেড়ে দিন মোটকথা পূর্বের জীবন যেভাবে কাটছিল তা কেটে গিয়েছে, এখন পবিত্র রমযান আসছে, রমযান মাস নবজাগরণের  (নতুন জীবন গ্রহণ করার) মাস, তাই পূর্বের মন্দের জীবন ছেড়ে এখন নতুন সুন্দর জীবনের দিকে অগ্রসর হোন!\n\n      \tযেভাবে নতুন বছর আসার সাথে সাথে বিভিন্ন কোম্পানি তাদের প্রোডাক্টের নতুন মডেল নিয়ে উপস্থিত হয়, এখন যেমন ২০২৫  সাল শুরু হয়েছে, তো সেই সুবাধে হয়তো মোটরসাইকেল, গাড়ি, মোবাইল ইত্যাদি কোম্পানিগুলো তাদের নতুন মডেল লঞ্চ করেছে, এভাবেই আমাদের নিজেদের নতুন ভার্সন হওয়া উচিত। রমযান মাস আগমন করেছে মানুষ যেন বুঝতে পারে যে * পূর্বে সে বেনামাযী ছিল এখন নামাযী হয়ে গিয়েছে * পূর্বে সে মিথ্যা বলতো এখন সত্যবাদী ও ঈমানদার হয়ে গিয়েছে * পূর্বে সে অলিগলিতে বসে মানুষের উপর অত্যাচার করত, এখন সে মানুষের অধিকারের প্রতি যত্নবান হয়ে গিয়েছে * পূর্বে সে কম নেকী করত, এখন সে বেশি নেকী করতে শুরু করেছে * মোটকথা আমাদের মধ্যে কোনো পরিবর্তন আনতে হবে। আমাদের ধরন থেকে, আমাদের চরিত্র থেকে, আমাদের চালচলন (Character) থেকে যেন বুঝা যায় যে, রমযান এসে গেছে।\n"
    },
    {
        "1": "রমযান মাসকে সাধারণ দিনের চেয়ে আলাদা রাখুন",
        "2": "      \tহযরত জাবির ইবনে আব্দুল্লাহ رَضِیَ اللهُ عَنْہُ বলেন: لَا تَجْعَلْ یَوْمَ صَوْمِکَ\nوَ یَوْمَ فِطْرِکَ سَوَاءٌ অর্থাৎ তোমরা রোযার দিন ও সাধারণ দিনকে সমানভাবে অতিবাহিত করো না। (যুহুদ লিইবনি মুবারক, পৃষ্ঠা: ১৬০, হাদীস: ৪৬০)\n      \tঅর্থাৎ যে কোনো পরিবর্তন আনতে হবে, রমযান আলাদা মাস\n* অন্য সব মাসের সর্দার * বিশেষ করে রমযানের জন্য জান্নাতকে সাজানো হয় * রমযানের প্রথম রাতে আরশের নিচ থেকে সতেজ বাতাস প্রবাহিত হয় *  রমযান আসার সঙ্গে সঙ্গে জান্নাতের দরজা খুলে দেওয়া হয় * জাহান্নামের দরজা বন্ধ করে দেওয়া হয় * শয়তানকে বন্দী করা হয়। অর্থাৎ এই মাসে এত পরিবর্তন হয়, তাহলে আমাদের চরিত্রের পরিবর্তন হয় না কেন...? কেন আমাদের কথা বলার ধরন (Way of Talking) বদলায় না? কেন আমাদের রীতিনীতি বদলায় না? রমযান একটি নবজাগরণের (নতুন জীবন লাভের) মাস। তাই যখন রমযান মাস আগমন করে তখন আমাদের চরিত্র দ্বারা, আমাদের কথাবার্তা দ্বারা বুঝে আসা উচিত যে, রমযান এসে গেছে।\n"
    },
    {
        "1": "রহমত থেকে বঞ্চিত হতভাগা",
        "2": "      \tহযরত উবাদা ইবনে সামিত رَضِیَ اللهُ عَنْہُ বর্ণনা করেন, একদা রমযান মাসের আগমন সন্নিকটে ছিল, আল্লাহ পাকের শেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন, তোমাদের কাছে রমযান মাস এসেছে * এটি বরকতপূর্ণ মাস * এই মাসে আল্লাহ পাকের রহমত তোমাদেরকে আচ্ছাদিত করে নেয় * এই বরকতময় মাসে গুনাহ সমূহ মুছে দেওয়া হয় * এই পবিত্র মাসে দোয়া সমূহ কবুল করা হয় * এই বরকতময় মাসে আল্লাহ পাক তোমাদের নেকীর প্রতি প্রবণতা ও আগ্রহ দেখে ফেরেশতাদের সামনে তোমাদেরকে নিয়ে গর্ব করেন * অতএব এই পবিত্র মাসে নিজের পক্ষ থেকে নেকী কল্যাণ করে আল্লাহ পাককে দেখান, নিশ্চয়ই হতভাগা সে ব্যক্তি যে এই মাসেও আল্লাহর রহমত থেকে বঞ্চিত থাকে।\n(মুসনদুস শামিয়ীন লিত তাবারানী, খণ্ড: ৩, পৃষ্ঠা: ২৭১, হাদীস: ২২৩৮)"
    },
    {
        "1": "২টি গুরুত্বপূর্ণ বিষয়",
        "2": "      \tপ্রিয় ইসলামী ভাইয়েরা! এ হাদীসের দু'টি বাক্য অত্যন্ত গুরুত্বপূর্ণঃ (১) তিনি বলেনঃ ینظرُ اللہُ اِلیٰ تَنَافُسِکُمْ অর্থাৎ এই মাসে মহান আল্লাহ পাক তোমাদের নেকীর প্রতি প্রবণতা ও আগ্রহ দেখেন (২) فَاَرُوا اللہَ مِنْ اَنْفُسِکُمْ خَیْرًا সুতরাং তোমরা নিজের পক্ষ থেকে নেক আমল ও কল্যাণময় কাজ করে আল্লাহকে দেখাও।\n\n      \tঅর্থাৎ এই বরকতময় মাসে বিশেষ করে আমাদের আগ্রহ ও প্রবনতা পরীক্ষা করা হয়, দেখা হয় যে * রমযান মাস তো দেয়া হয়েছে, এখন কে এতে আত্মশুদ্ধি করতে চায় * রমযান মাস তো দেওয়া হয়েছে, এখন কে এতে বেশি বেশি কুরআন তেলাওয়াত করে, * রমযান মাস তো দেওয়া হয়েছে এখন কে এতে গুনাহ থেকে বেঁচে থাকে * রমযান মাস তো দেওয়া হয়েছে, এখন কে এতে বেশি বেশি নেকী করে। মোটকথা আমাদের আগ্রহ দেখা হয়, তা পরীক্ষা করা হয়, তাই আমাদেরকে রমযান মাসে আগ্রহ দেখাতেই হবে। কে জানে! এই আগ্রহ ও প্রবনতা রমযান মাসে আমাদের আত্মশুদ্ধি হওয়া, মহান আল্লাহর দরবারে কবুল হয়ে যায় এবং আমাদের ক্ষমার মাধ্যম হয়ে যায়।\n"
    },
    {
        "1": "রমযান মাসে সংশোধন হওয়া ব্যাক্তিকে ক্ষমা করে দেওয়া হয়েছে",
        "2": "      \tপ্রিয় ইসলামী ভাইয়েরা! বর্ণিত আছে যে, মুহাম্মদ নামের এক ব্যক্তি সারা বছরই নামায পড়তো না। যখন পবিত্র  রমযান মাস আসতো, তখন সে পরিষ্কার কাপড় পরিধান করতো এবং নিয়মিত পাঁচ ওয়াক্ত নামায আদায় করতো এবং পূর্ববর্তী কাযা নামাযও আদায় করতো। লোকেরা তাকে জিজ্ঞেস করল, তুমি এরূপ করো কেন? সে বললো: এ মাস হলো রহমত, বরকত, তাওবা ও ক্ষমার মাস, হতে পারে আল্লাহ পাক আমার এই কৃতকর্মের কারণে আমাকে ক্ষমা করবেন। যখন সে ইন্তেকাল করলো, তখন কেউ তাকে স্বপ্নে দেখে জিজ্ঞেস করল, আল্লাহ পাক তোমার সাথে কীরূপ আচরণ করেছেন? সে উত্তর দিল: আমার আল্লাহ পাক আমাকে রমযান মাসকে সম্মান করার কারণে ক্ষমা করে দিয়েছেন।\n(দুররাতুন নাসিহীন, পৃষ্ঠা: ৮)\n          سُبْحَانَ الله! এটা হলো আল্লাহ পাকের দয়া প্রদর্শন, সেই মহা প্ররাক্রমশালি প্রতিপালক যদি ন্যায়বিচার করেন তবে একটি গুনাহের কারণেই পাকড়াও করতে পারেন, আর যদি অনুগ্রহ করেন তবে কেবল একটি নেকীর কারণেই  বড় বড় গুনাহ ক্ষমা করে দিতে পারেন।\n"
    },
    {
        "1": "একটি মাস মহান আল্লাহর জন্য...!!",
        "2": "      \tসর্বোপরি, প্রিয় ইসলামী ভাইয়েরা! রমযান মাস হলো সংশোধনের মাস। এতে সংশোধন হওয়ার দৃঢ় সংকল্পবদ্ধ হোন ! হাদীসে এসেছে, 'আল্লাহ পাক তোমাদের জন্য ১১ মাস নির্ধারণ করে রেখেছেন  , যাতে খাও, পান করো, উপভোগ করো। কিন্তু একটি মাস নিজের জন্য নির্দিষ্ট করেছেন: فَاتَّقُوْا شَہْرَ رَمضَان فَاِنَّہٗ شَہْرُ اللہ অর্থাৎ রমযান মাসকে ভয় কর নিশ্চয় এটি আল্লাহ পাকের মাস।  (শুয়াবুল ঈমান, খণ্ড: ৩, পৃষ্ঠা: ৩১২, হাদীস: ৩৬৩২)\n"
    },
    {
        "1": "গুনাহমুক্ত রমযান",
        "2": "      \tপ্রিয় ইসলামী ভাইয়েরা! রমযান মাস আসতেছে,সংশোধনের মাস আসতেছে, রমযান মাসের অন্যতম উদ্দেশ্য (Basic Purpose) হচ্ছে তাকওয়া অর্জন করা। তাই পুরো রমযান মাসকে তাকওয়া ও পরহেজগারীর সাথে অর্থাৎ গুনাহ থেকে বেঁচে অতিবাহিত করার নিয়ত করে নিন। দৃঢ় সংকল্পবদ্ধ হোন যে, সম্পূর্ণ রমযান মাস (সেটা ২৯ দিনের হোক বা ৩০ দিনের) আমি একটি গুনাহ ও করবো না। হযরত মুজাদ্দিদে আলফে সানী رَحْمَۃُ اللهِ عَلَیْہِ বলেনঃ যেভাবে রমযান মাস অতিবাহিত হয়েছে সেভাবে সম্পূর্ণ বছর অতিবাহিত করো, যেভাবে পবিত্র রমযান মাসে অবিচলতা অর্জন হয়েছে, সেভাবে সম্পূর্ণ বছর অবিচলতা অর্জন হতে থাকবে। (মাকতুবাতে ইমামে রাব্বানী, মাকতুব, ৪, খণ্ড: ১, পৃষ্ঠা: ৪২)\n\n          سُبْحَانَ الله! ব্যাস আমরা শুধুমাত্র এই একটি মাস গুনাহ পরিহার করে কাটিয়ে দেই, اِنْ شَآءَ اللہُ الْکَرِیْم! জীবন সুন্দর হয়ে যাবে।\n"
    },
    {
        "1": "গুনাহের কয়েকটি উদাহরণ",
        "2": "      \tতাই এ বছর রমযান মাসে এই লক্ষ্য (Target) স্থির করুন যে, এ বছর পুরো রমযান মাসে আমি গুনাহ করবো না * নামায বর্জন করা গুনাহ তাই একটি নামাযও বর্জন করবো না * জামাত বর্জন করা গুনাহ, তাই একটি জামাতও ত্যাগ করবো না * তারাবীহ ত্যাগ করার অভ্যাস গড়ে তোলা গুনাহ, তাই পুরো মাস ২০ রাকাত তারাবীহ পড়বো * রোজা ভঙ্গ করা গুনাহ, তাই শুধু বৃহস্পতি ও শুক্রবারই নয়, সব রোযা রাখবো * মিথ্যা বলা গুনাহ, তাই পুরো রমযান মাসে একটি মিথ্যাও বলবো না * গীবত করা গুনাহ তাই সম্পূর্ণ রমযান মাসে একবারও কারো গীবত করবো না * চুগলি করা গুনাহ তাই সম্পূর্ণ রমযান মাস চুগলি থেকে বিরত থাকবো * কুদৃষ্টি দেওয়া গুনাহ তাই সম্পূর্ণ রমযান মাস কুদৃষ্টি দেওয়া থেকে বিরত থাকবো, facebook চালানোর ক্ষেত্রে সতর্কতা অবলম্বন করা উচিত, ইউটিউব চালানোর ক্ষেত্রে সতর্কতা অবলম্বন করা উচিত,  সোশ্যাল মিডিয়া যেন গুনাহের আবাসস্থল, এর ব্যবহারে সতর্কতা অবলম্বন করতে হবে * কানকে গুনাহ থেকে বাঁচাতে হবে * হাতকে গুনাহ থেকে বাঁচাতে হবে * মোটকথা সম্পূর্ণ দেহকে গুনাহ থেকে বাঁচিয়ে রমযান অতিবাহিত করতে হবে।\n"
    },
    {
        "1": "রমযান মাসে গুনাহের শাস্তি",
        "2": "      \tরাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন, 'যে ব্যক্তি রমযান মাসে গুনাহের কাজ করে, আল্লাহ পাক তাঁর সারা বছরের আমল বিনষ্ট করে দেন। নিশ্চয়ই রমযান আল্লাহ পাকের মাস তাই এতে গুনাহ করা থেকে বিরত থাকো। (মুজামু আওসাত, খণ্ড : ২,  পৃষ্ঠা: ৪১৪, হাদীস: ৩৬৮৮) একটি হাদীসে এসেছে, 'রমযানের অবমাননা থেকে বেঁচে থাকো। নিশ্চয়ই এতে নেকীর গুরুত্ব (Importance) যেমন বেড়ে যায়, তেমনি  গুনাহেরও (শাস্তি) বেড়ে যায়।\n(মুজামু আওসাত, খণ্ড : ৩,  পৃষ্ঠা: ৩৫৪, হাদীস: ৪৮২৭)\n"
    },
    {
        "1": "গুনাহ থেকে বিরত থাকার উপকারিতা",
        "2": "      \tপ্রিয় ইসলামী ভাইয়েরা! গুনাহ থেকে বিরত থাকা খুবই জরুরী এবং অনেক উত্তম কাজও বটে। আলেমগণ বলেন, নেকী করার চেয়ে গুনাহ থেকে বিরত থাকা বেশি জরুরী। (তাম্বিহুল গাফেলীন, পৃঃ ২১১) কুরআন ও হাদীসে গুনাহ থেকে বাঁচার অনেক ধর্মীয় ও পার্থিব উপকারিতার কথা বলা হয়েছে, যেমন- * যে ব্যক্তি গুনাহ থেকে বেঁচে থাকে তাকে অন্তরের প্রশান্তি দান করা হয় * যে ব্যক্তি গুনাহ থেকে বেঁচে থাকে , আল্লাহ পাক তাকে অদৃশ্য থেকে সাহায্য করেন * যে ব্যক্তি গুনাহ থেকে বেঁচে থাকে, তার রিজিকে বরকত হয় * যে ব্যক্তি গুনাহ থেকে বেঁচে থাকে, সে পেরেশানি থেকে বেঁচে থাকে * যে ব্যক্তি গুনাহ থেকে বেঁচে থাকে, তাকে দুনিয়া ও আখেরাতের কল্যাণ দান করা হয় * যে ব্যক্তি গুনাহ থেকে বেঁচে থাকে, তাকে প্রজ্ঞা ও জ্ঞান দান করা হয় * যে ব্যক্তি গুনাহ থেকে বেঁচে থাকে তাকে প্রতিটি ক্ষেত্রে (Field) সফলতা দেয়া হয় * যে ব্যক্তি গুনাহ থেকে বেঁচে থাকে তার মুখে প্রভাব দেয়া হয় * যে ব্যক্তি গুনাহ থেকে বেঁচে থাকে তাকে সৃষ্টিতে সম্মান দান করা হয় * যে ব্যক্তি গুনাহ থেকে বেঁচে থাকে, তার মৃত্যু ভালো হয় * যে ব্যক্তি গুনাহ থেকে বেঁচে থাকে, তার জন্য বাতিনের দরজা খুলে দেওয়া হয় * যে ব্যক্তি গুনাহ থেকে বেঁচে থাকে তার দোয়া কবুল হয় * যে ব্যক্তি গুনাহ থেকে বেঁচে থাকে তার ইবাদতে স্বাদ দান করা হয় * যে ব্যক্তি গুনাহ থেকে বেঁচে থাকে তাকে জাহান্নামের আগুন থেকে রক্ষা করা হয় * যে ব্যক্তি গুনাহ থেকে বেঁচে থাকে, কেয়ামতের দিন তার ডান হাতে আমলনামা দেওয়া হবে * যে ব্যক্তি গুনাহ থেকে বেঁচে থাকে, কেয়ামতের দিন তার হিসাব নিকাশ অনেক সহজ করে দেওয়া হবে * যে ব্যক্তি গুনাহ থেকে বেঁচে থাকে তাকে জান্নাতের আলীশান প্রাসাদসমূহ দেওয়া হবে * যে ব্যক্তি গুনাহ থেকে বেঁচে থাকে, তাকে কেয়ামতের দিন আরশের ছায়া দেয়া হবে * যে ব্যক্তি গুনাহ থেকে বেঁচে থাকে তাকে ঈমানের মিষ্টতা দেয়া হয়\n* যে ব্যক্তি গুনাহ থেকে বেঁচে থাকে, তার চেহারায় নেকীর নূর দেয়া হয় * যে ব্যক্তি গুনাহ থেকে বেঁচে থাকে, তার ওপর রহমত বর্ষিত হয় * যে ব্যক্তি গুনাহ থেকে বেঁচে থাকে, তাকে মহা প্রতিদান দেওয়া হয় * যে ব্যক্তি গুনাহ থেকে বেঁচে থাকে, তার জন্য রয়েছে দুই জান্নাতের  সুসংবাদ * যে ব্যক্তি গুনাহ থেকে বেঁচে থাকে তাকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم নিজের বন্ধু বানিয়ে নেন * আর সবচেয়ে বড় বিষয় হলো যে ব্যক্তি গুনাহ থেকে বিরত থাকে তাকে আল্লাহ পাক নিজের সান্নিধ্যের স্বাদ, নিজের সন্তুষ্টি এবং চিরস্থায়ী ভালবাসার দৌলত দান করেন।"
    },
    {
        "1": "গুনাহের ক্ষতিসমূহ",
        "2": "      \tপ্রিয় ইসলামী ভাইয়েরা! এগুলো তো ছিল গুনাহ থেকে বাঁচার পুরস্কার, এবার যে ব্যক্তি গুনাহ করে তার কী কী ক্ষতি হতে পারে, তা শুনুন! আলেমগণ বলেন: \"গুনাহের কারণে রিজিক কমে যায়, অন্তর ও শরীর দুর্বল হয়ে পড়ে * বয়স কমে যায় * বরকত উঠে যায় * গুনাহের কারণে ইচ্ছাশক্তি দুর্বল হয়ে পড়ে * গুনাহ অপমানের (Disgrace) কারণ * গুনাহ ধ্বংসের দিকে নিয়ে যায় * গুনাহের কারণে জ্ঞানের ক্ষতি হয় এবং জ্ঞানের নূর নিভে যায় * গুনাহের কারণে পৃথিবীতে ফেতনা-ফাসাদ সৃষ্টি হয় * লজ্জা চলে যায় এবং অশ্লীলতা বেড়ে যায় * গুনাহের কারণে নেয়ামত চলে যায় এবং কষ্ট আরোপ হয় (জান্নাতী যেওর, পৃঃ ১৪৩) * মুসলমানদের দ্বিতীয় খলিফা আমীরুল মু'মিনীন হযরত উমর ফারুক আযম رَضِیَ اللهُ عَنْہُ বলেন: \"গুনাহ একটি হলেও সে তার সাথে ১০টি মন্দ বিষয় নিয়ে আসে: (১) গুনাহগার আল্লাহকে অসন্তুষ্ট করে (২): গুনাহগার শয়তানকে খুশি করে (৩) গুনাহগার জান্নাত থেকে দূরে এবং (৪): জাহান্নামের কাছাকাছি হয়ে যায় (৫): গুনাহগার নিজের প্রতি অত্যাচার করে (৬): গুনাহগার তার অভ্যন্তরকে কলুষিত করে\n(৭): গুনাহগার আমল লিপিবদ্ধকারী ফেরেশতাদের কষ্ট দেয় (৮): গুনাহগার প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে ব্যাথিত করে (৯) গুনাহগার যমীন ও আকাশমন্ডলীকে তার বিরুদ্ধে সাক্ষ্য বানায় (১০) ''গুনাহগার মানুষের সঙ্গে বিশ্বাসঘাতকতা করে এবং আল্লাহর অবাধ্যতা করে ৷\n (বাহরুদ দুমু, পৃষ্ঠা: ৪২)\nসত্যিকার অন্তরে তাওবা করে নিন\n      \tহে আশিকানে রাসূল! রমযান আসতেছে, তাকওয়ার মাস আসতেছে, আত্মশুদ্ধির মাস আসতেছে, সাহস করুন! পূর্বের গুনাহ থেকে তাওবা করে পবিত্র হয়ে এই পবিত্র মাসকে স্বাগত জানান। আল্লাহ পাক পবিত্র কুরআনে ইরশাদ করেন:\nوَّ اَنِ اسْتَغْفِرُوْا رَبَّکُمْ  ثُمَّ  تُوْبُوْۤا  اِلَیْہِ یُمَتِّعْکُمْ مَّتَاعًا حَسَنًا اِلٰۤی اَجَلٍ مُّسَمًّی وَّ یُؤْتِ کُلَّ ذِیْ فَضْلٍ فَضْلَہٗ ؕ وَ اِنْ تَوَلَّوْا فَاِنِّیْۤ  اَخَافُ عَلَیْکُمْ  عَذَابَ یَوْمٍ  کَبِیْرٍ (۳)\n(পারা: ১১, সুরা: হুদ: ৩)\nকানযুল ঈমান থেকে অনুবাদঃ এবং এ যে, আপন প্রতিপালকের নিকট ক্ষমা প্রার্থনা করো অতঃপর তারই প্রতি তাওবা কর তিনি তোমাদেরকে অতি উত্তম সামগ্রী উপভোগ করতে দেবেন, একটা নির্ধারিত সময়সীমা পর্যন্ত এবং প্রত্যেক মর্যাদাবানের নিকট তার অনুগ্রহ পৌঁছাবেন আর যদি মুখ ফিরিয়ে নাও তবে আমি তোমাদের জন্য মহা দিবসের শাস্তির আশঙ্কা করছি।\n\n      \tতাফসীরে সিরাতুল জিনানে রয়েছে: এ আয়াতে বলা হয়েছে যে,  প্রিয় নবী صَلَّی اللهُ عَلَیْہِ وَاٰلِہٖ وَسَلَّم যেন লোকদেরকে নির্দেশ দেন যে, 'হে মানুষ, তোমাদের অতীতের গুনাহের জন্য ক্ষমা প্রার্থনা কর এবং ভবিষ্যতে গুনাহ করা থেকে তাওবা করো, যে ব্যক্তি তার গুনাহ থেকে সত্তিকারের তাওবা করবে এবং আন্তরিকতার সাথে স্বীয় প্রতিপালকের ইবাদত করবে আল্লাহ পাক তাকে অসংখ্য রিজিক ও আরাম আয়েশ দান করবেন এবং সে শান্তি ও স্বস্তির জীবন যাপন করবে, আল্লাহ তার প্রতি সন্তুষ্ট হবেন। আর যে তাওবা করবে না, কুফর ও গুনাহে অবিচল থাকবে, সে ভয়ের জীবন যাপন করবে, রোগে আক্রান্ত হবে এবং আল্লাহর অসন্তুষ্টির সম্মুখীন হবে, দুনিয়াতে সাময়িক ভোগ বিলাসিতায় মত্ত থাকলেও সেই আরাম-আয়েশে কোন কল্যাণ থাকবে না যার পরে রয়েছে জাহান্নাম।\n(তাফসীর সিরাতুল জিনান, পারা: ১১, সূরা: হুদ, ৩ নং আয়াতের পাদটিকা, খণ্ড: ৪, পৃষ্ঠা: ৩৯৩)\n          মহান আল্লাহ পাক আমাদেরকে গুনাহ থেকে বেঁচে, বেশি পরিমাণে নেক আমল করার মাধ্যমে রমযান মাস কাটানোর তৌফিক দান করুন। হায়! রমযান মাসে আমরা যেন পবিত্র ও নেককার হতে পারি।\n اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "১২টি দ্বীনি কাজের মধ্যে একটি হলো: দরস",
        "2": "      \tপ্রিয় ইসলামী ভাইয়েরা! اَلْحَمْدُ لِلّٰه প্রিয় বরকতময় রমযান মাসের আগমন হতে যাচ্ছে, এই বরকতময় মাসের বরকত অর্জন করতে দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং জেলি হালকার বারোটি দ্বীনি কাজের মধ্যে সক্রিয়য়ভাবে অংশগ্রহণ করুন। اِنْ شَآءَ اللہُ الْکَرِیْم দিন ও দুনিয়ার অগণিত বরকত কল্যাণ নসিব হবে এবং আল্লাহ পাক চাইলে রমযানের ফয়যানও নসীব হবে। জেলি হালকার বারোটি দ্বীনি কাজের মধ্যে একটি দ্বীনি কাজ হলো দরস।  মসজিদে দ্বীনি শিক্ষা দেয়া প্রিয় নবীর সুন্নাত: আমাদের নবী মক্কী মাদানী صَلَّی اللهُ عَلَیْہِ وَاٰلِہٖ وَسَلَّم মসজিদে নববী শরীফে দ্বীনি জ্ঞান শিক্ষা দিতেন এবং * সাহাবায়ে কেরাম عَلَیْہِمُ الرِّضْوَان  শিখতেন। (মিরাতুল মানাজিহ,খন্ড ৩,পৃঃ ২৩৯) * বড় বড় আউলিয়ায়ে কেরাম এবং ওলামায়ে উম্মতেরও এই রীতিনীতি ছিল।\n          اَلْحَمْدُ لِلّٰه দাওয়াতে ইসলামী ওয়ালা আশিকানে রাসূলও এই নেক কাজ করার সৌভাগ্য অর্জন করে * আপনার  নিকটবর্তী চৌক বা মসজিদে যেখানেই দরস হয় সেখানে অংশগ্রহণ করুন * اِنْ شَآءَ اللہُ الْکَرِیْم দ্বীনি জ্ঞান শেখার সুযোগ হবে * যদি মসজিদে হয় তাহলে ততক্ষণ সময় মসজিদে বসার সওয়াব লাভ হবে * ভালো সাহচর্যে বসার সৌভাগ্য হবে * দরস হলো মুসলমানদের অনিষ্ট থেকে রক্ষার একটি মাধ্যম * দরস বেনামাযীকে নামাযী বানায় * দরস মসজিদ থেকে দূরে থাকা লোকদেরকে মসজিদের নিকটবর্তী করে দেয় * দরসের বরকতে নেকীর প্রতি আগ্রহ সৃষ্টি হয় * দরস এলাকায় (Area) দ্বীনি কাজের সাড়া ফেলে দেয় * আপনিও প্রতিদিন দরসে অংশগ্রহণ করার নিয়ত করে নিন, নিয়মিত নামায পড়ার পাশাপাশি দ্বীনি জ্ঞানের অসংখ্য বিষয় শেখার এবং শেখানোর সুযোগ হবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা! বয়ানের পরিশেষে আসুন সুন্নাতের ফযিলত এবং কতিপয় জীবন যাপনের শিষ্টাচার বয়ান করার সৌভাগ্য অর্জন করি। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ اَحَبَّ سُنَّتِی فَقَدْ اَحَبَّنِی وَمَنْ اَحَبَّنِی كَانَ مَعِیَ فِی الْجَنَّةِ\n      \tযে ব্যক্তি আমার সুন্নাতকে ভালোবাসলো সে আমাকে ভালোবাসলো আর যে আমাকে ভালোবাসলো সে আমার সাথে জান্নাতে থাকবে। (তারিখে দামেস্ক,৯ম খন্ড,পৃ: ৩৪৩)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "আযানের সুন্নাত ও শিষ্টাচার",
        "2": "      \tপ্রিয় ইসলামী ভাইয়েরা! আসুন আযানের সুন্নাত ও শিষ্টাচার সম্পর্কে কতিপয় মাদানী ফুল শ্রবণ করার সৌভাগ্য অর্জন করি। প্রথমে দুটি নববী বাণী صَلَّی اللهُ عَلَیْہِ وَاٰلِہٖ وَسَلَّم লক্ষ্য করুন: (১) তিনি ইরশাদ করেনঃ সাওয়াবের উদ্দেশ্যে আযানদাতা সেই শহীদের ন্যায় যে রক্তেরঞ্জিত এবং যখন সে মৃত্যুবরণ করবে, কবরে তার শরীর পোকামাকড় খাবে না। (আল মুজামু কবীর, ১২/৩২২, হাদীস: ১৩৫৫৪) (২) তিনি ইরশাদ করেন: আমি জান্নাতে প্রবেশ করলাম এতে মুক্তার গম্বুজ দেখলাম, তার মাটি হলো মুশকের, জিজ্ঞেস করলেন: হে জিব্রাইল এটি কার জন্য? আরজ করা হলো: আপনার উম্মতের মুয়াজ্জিন এবং ইমামদের জন্য। (আল জামেউস সগীর, পৃষ্ঠা: ২৫৫, হাদীস: ৪১৭৯) * প্রিয় নবী صَلَّی اللهُ عَلَیْہِ وَاٰلِہٖ وَسَلَّم একবার সফরে আযান দিয়েছিলেন এবং শাহাদাতের বাক্যগুলো এরূপ বলেছিলেন: اَشْہَدُ اَ نِّیْ رَسُوْلُ اللہ (আমি সাক্ষ্য দিচ্ছি যে, আমি আল্লাহর রাসূল) (ফাতাওয়ায়ে রযবীয়্যাহ, ৫/৩৭৫) * যেই এলাকায় আযান দেওয়া হয়, আল্লাহ পাক সেই এলাকাকে তার শাস্তি থেকে সেই দিন নিরাপত্তা দান করেন। (মুজামু কবীর, ১/২৫৭, হাদীস: ৭৪৪) * ফরজ নামায এতে জুমাও অন্তর্ভুক্ত, যখন প্রথম জামাত সহকারে মসজিদে যথাসময়ে আদায় করা হয় তখন তার জন্য আযান দেওয়া সুন্নাতে মুয়াক্কাদা এবং এর বিধান ওয়াজিবের ন্যায় যে, যদি আযান দেওয়া না হয় তাহলে সমস্ত এলাকাবাসী গুনাগার হবে। (ফাতাওয়ায়ে হিন্দিয়া, ১/৫৩)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tআযানের অবশিষ্ট সুন্নাত ও শিষ্টাচার শেখা শেখানোর হালকায় বয়ান করা হবে, তাই সেগুলো জানতে শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "সাপ্তাহিক ইজতিমার হালকার সিডিউল ২৭ ফেব্রুয়ারী ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট,\n(৩) যাচাই: ৫ মিনিট, সর্বমোট ১৫ মিনিট"
    },
    {
        "1": "আযানের অবশিষ্ট সুন্নাত ও শিষ্টাচার",
        "2": "      \tযদি কোন ব্যক্তি শহরের ভেতর ঘরে নামায পড়ে তাহলে সেখানকার মসজিদের আযান তার জন্য যথেষ্ট তবে আযান দেওয়াটা মুস্তাহাব। (রদ্দুল মোহতার,২/৭৮,৪২) * সময় শুরু হওয়ার পর আযান বলুন, যদি সময়ের পূর্বে আযান বলে দেন অথবা সময় শুরু হওয়ার পূর্বে শুরু করেছিলেন এবং আযান চলাকালীন সময় হয়ে যায় তাহলে উভয় অবস্থায় আজান পুনরায় দিতে হবে। (হেদায়া, ১/৪৫) * মহিলারা তাদের কাযা নামায পড়ুক বা ওয়াক্তিয়া নামায পড়ুক এর জন্য আযান ও ইকামত বলা মাকরূহ। (দুররে মুখতার,২/৭২) * বুদ্ধিমান শিশুও আযান দিতে পারে (দুররে মুখতার,২/৭৫) * অযু ব্যতীত আযান দেওয়া সঠিক তবে অযু ব্যতীত আযান বলা মাকরূহ । (কানুনে শরীয়ত, পৃষ্ঠা: ১৫৮) আযানে আঙ্গুল কানে রাখা সুন্নাত এবং মুস্তাহাব তবে নড়াচড়া করার অথবা ঘুরানো অনর্থক কাজ। (ফাতাওয়ায়ে রযবীয়্যাহ, ৫/৩৭৩) * ফজরের আযানে حَیَّ عَلَی الْفَلَاح এরপর اَلصَّلٰوۃُ خَیْرٌ مِّنَ النَّوْم বলা মুস্তাহাব। (দুররে মুখতার, ২/৪৭) যদি বলা না হয় তবুও আযান হয়ে যাবে।\n(কানুনে শরীয়ত, পৃষ্ঠা: ১৫৭)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "মসজিদে প্রবেশ করার দোয়া",
        "2": "      \tদাওয়াতে ইসলামীর সাপ্তাহিক সুন্নাতে পরিপূর্ণ ইজতেমার সময়সূচি অনুযায়ী মসজিদে প্রবেশ করার দোয়া মুখস্ত করানো হবে দোয়াটি হলো:\nاَللّٰہُمَّ افْتَحْ لِی اَبْوَابَ رَحمَتِکَ\n      \tঅনুবাদ: হে আল্লাহ পাক আমার জন্য তোমার রহমতের দরজা উন্মুক্ত করে দাও। (খাযিনায়ে রহমত, পৃষ্ঠা ৮৫)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n২.  যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n৩.  যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n৪.  গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো। থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]