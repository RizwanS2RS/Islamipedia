[
    {
        "1": "ইমাম জাফর رَحْمَۃُ اللهِ عَلَیْہِ এর অভ্যাস",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "      \tহযরত ইমাম জাফর সাদিক رَحْمَۃُ اللهِ عَلَیْہِ থেকে বর্ণিত: مَنْ صَلَّى عَلٰى مُحَمَّدٍ صَلَّى اللهُ عَلَيْهِ وَسَلَّم وَعَلٰى اَهْلِ بَيْتِهِ مِئَةَ مَرَّةٍ قَضَى اللهُ لَهُ مِئَةَ حَاجَةٍ অর্থাৎ যে ব্যক্তি মুহাম্মদ صَلَّی اللهُ عَلَیْہِ وَاٰلِہٖ وَسَلَّم ও তার আহলে বাইতের উপর ১০০ বার দরূদ শরীফ পাঠ করবে, আল্লাহ পাক তার ১০০ টি প্রয়োজন পূর্ণ করবেন।\n      \tআহলে বাইতে পাক অর্থাৎ নবী করীম صَلَّی اللهُ عَلَیْہِ وَاٰلِہٖ وَسَلَّم এর পরিবারবর্গ (যেমন পবিত্র স্ত্রী গণ ও সকল আওলাদগণ) এর ‍উপর দরূদ শরীফ পাঠ করার পদ্ধতি হলো, প্রথমে প্রিয় নবী  রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর খেদমতে দরূদ আরয করবে, এরপর আহলে বাইতের ‍উপর দরূদ শরীফ পেশ করবে। যেমন এই  দরূদ শরীফ পাঠ করুন!\nاَللّٰہُمَّ صَلِّ عَلٰی مُحَمَّدٍ وَّ عَلٰی آلِہٖ وَ سَلَّم\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد"
    },
    {
        "1": "পাখিরা জীবিত হয়ে গেলো",
        "2": "      \tএকবার ইমাম জাফর সাদিক رَحْمَۃُ اللهِ عَلَیْہِ উপবিষ্ট ছিলেন, অনেক লোক তাঁর কাছ থেকে ফয়েয বরকত নেয়ার জন্য তাঁর খেদমতে উপস্থিত হলো। তিনি আল্লাহর নবী হযরত ইব্রাহিম عَلَیْہِ السَّلَام     এর উত্তম আলোচনা করতে গিয়ে একটি ঘটনা বর্ণনা করলেন যে, হযরত ইব্রাহিম عَلَیْہِ السَّلَام আল্লাহর দরবারে আবেদন করেছিলেন: হে আল্লাহ! মৃতদের কিভাবে জীবিত করা হবে, আমাকে চোখে দেখিয়ে দিন। আল্লাহ পাক তাঁর খলীল عَلَیْہِ السَّلَام এর আবেদন গ্রহণ করলেন এবং ইরশাদ করলেন:\nفَخُذْ اَرْبَعَۃً مِّنَ الطَّیْرِ فَصُرْھُنَّ اِلَیْکَ ثُمَّ اجْعَلْ عَلٰی کُلِّ جَبَلٍ مِّنْہُنَّ جُزْءًا ثُمَّ ادْعُہُنَّ یَاْتِیْنَکَ سَعْیًا ؕ\n(৩ পারা সূরা বাকারা, আয়াত ২৬০)           কানযুল ঈমান থেকে অনুবাদ: তবে আচ্ছা! চারটা পাখি নিয়ে তোমার সাথে নেড়েচেড়ে নাও, অতঃপর সেগুলার একেক খন্ড প্রতিটি পাহাড়ের উপর রেখে দাও, অতঃপর সেগুলোকে আহ্বান করো, সেগুলো তোমার নিকট চলে আসবে নিজ পায়ে দৌঁড়াতে দৌঁড়াতে।\n      \tএই ঘটনা বর্ণনা করার পর, হযরত ইমাম জাফর সাদিক رَحْمَۃُ اللهِ عَلَیْہِ বললেন: তোমরা চাইলে আমি তোমাদেরকে পাখি (Birds) জীবিত করে দেখিয়ে দিতে পারি? লোকেরা বলল: হ্যাঁ, অবশ্যই! তারপর হযরত ইমাম জাফর সাদিক رَحْمَۃُ اللهِ عَلَیْہِ একটি ময়ূর, একটি কাক, একটি বাজপাখি এবং একটি কবুতর নিলেন, সেগুলোকে জবাই করে মাংস কিমা (Minced Meat) বানানোর নির্দেশ দিলেন এবং তাদের মাথা আলাদা ভাবে সংরক্ষণ করলেন। যখন সমস্ত মাংস  একসাথে মিশিয়ে কিমা তৈরি করা হল, তখন তিনি পালাক্রমে চারটি পাখিকে ডাকলেন। হে ময়ূর! হে কাক! হে বাজ! হে কবুতর! এইভাবে তিনি ডাকতে থাকলেন এবং প্রতিটি পাখির মাংস (Meat) উড়ে গিয়ে তার নিজস্ব মাথার সাথে যুক্ত হয়ে গেল। এভাবে, যে চারটি পাখি জবাই করে কিমা তৈরি করা হয়েছিল, হযরত ইমাম জাফর সাদিক رَحْمَۃُ اللهِ عَلَیْہِ এর কারামতে সেগুলো তৎক্ষণাৎ জীবিত হয়ে উঠল।\n(শাওয়াহিদুন নবুওয়াত, ২৫০)\n          নোট: অস্বাভাবিক যা কিছু আল্লাহ পাকের ওলীর কাছ থেকে প্রকাশ পায় তাকে কারামত বলে। (বাহারে শরীয়ত, ১ম অংশ, ১/৫৮)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\nইমাম জাফর সাদিক رَحْمَۃُ اللهِ عَلَیْہِ এর সংক্ষিপ্ত পরিচিতি\n          প্রিয় ইসলামী ভাইয়েরা! হযরত ইমাম জাফর সাদিক رَحْمَۃُ اللهِ عَلَیْہِ সায়্যিদুশ শুহাদাহ, শহীদে কারবালা ইমামে আলী মাকাম হযরত ইমাম হোসাইন رَضِیَ اللهُ عَنْہُ এর প্রপুত্র (Great-grandchildren) ছিলেন। তিনি দুই জন সম্মানিত সাহাবী হযরত আনাস ইবনে মালেক এবং হযরত সাহল ইবনে সাদ رَضِیَ اللهُ عَنْہُمَا এর সঙ্গ লাভ করেছিলেন, তাই তিনি একজন সম্মানিত তাবেয়ী (تابعی) ছিলেন। (সিয়ারু আলামিন নুবালা, ৬/৪৩৮) তিনি মাতার (Mother) দিক থেকে সিদ্দিকি (অর্থাৎ মুসলিমদের প্রথম খলিফা  হযরত আবু বকর সিদ্দিক رَضِیَ اللهُ عَنْہُ এর বংশধর) এবং পিতার (Father) দিক থেকে হোসাইনী সায়্যিদ। (সিয়ারু আলামিন নুবালা, ৬/৪৩৮) তাঁর পবিত্র নাম: জাফর, উপনাম: আবু আবদুল্লাহ এবং উপাধি: সাদিক। (শাওয়াহিদুন নবুওয়াত, ২৪৫ পৃষ্ঠা) সাদিক (صادِق) এর অর্থ হলো: সত্যবাদী। তিনি رَحْمَۃُ اللهِ عَلَیْہِ কখনোই মিথ্যা বলেননি, এজন্য তাঁর উপাধি সাদিক (অর্থাৎ সত্যবাদী) হয়ে গিয়েছিল।\n(আল লুব্বাবু ফি তাহযিবিল আনসাব, ২/২২৯)"
    },
    {
        "1": "মিথ্যা সবচেয়ে মন্দ রোগ",
        "2": "      \tপ্রিয় ইসলামী ভাইয়েরা! কেমন শান ছিল হযরত ইমাম জাফর সাদিক رَحْمَۃُ اللهِ عَلَیْہِ এর...!! তিনি সবসময় সত্য বলতেন, হায়! আমাদেরও যদি শুধু সত্য বলার তাওফিক ও মিথ্যার (Lying) প্রতি ঘৃণা নসীব হতো! আফসোস! আজকাল কথায় কথায় মিথ্যা বলা সাধারণ হয়ে যাচ্ছে, বরং মিথ্যা সমাজে এতটাই ব্যাপক হয়ে গেছে যে, মানুষ ইচ্ছায় অনিচ্ছায় মিথ্যা বলতেই থাকে অথচ তারা বলতেও পারে না। বিশ্বাস করুন! মিথ্যা একটি খুবই মন্দ রোগ। হযরত ইমাম জাফর সাদিক رَحْمَۃُ اللهِ عَلَیْہِ বলেন,\n* তাকওয়া (আল্লাহভীতি) থেকে উত্তম কোন পাথেয় নেই। * অজ্ঞতা থেকে ক্ষতিকর কোন শত্রু নেই এবং মিথ্যা থেকে বড় কোন রোগ নেই।\n(হিলইয়াতুল আউলিয়া, ৩/২২৮)"
    },
    {
        "1": "মানুষ মিথ্যা বলতে থাকে, এমনকি...!",
        "2": "      \tপ্রিয় ইসলামী ভাইয়েরা! মিথ্যা সত্যিই একটি বিপজ্জনক রোগ। হাদীস শরীফে এসেছে: সত্যকে (নিজের উপর) আবশ্যক করে নাও, কারণ সত্য নেকীর দিকে নিয়ে যায় এবং নেকী জান্নাতের রাস্তা দেখায়। মানুষ অবিরত সত্য বলতে থাকে এবং সত্য বলার চেষ্টা করে, এমনকি সে আল্লাহর কাছে সিদ্দিক (বড় সত্যবাদী) হিসেবে পরিগণিত হয়ে যায়। আর মিথ্যা থেকে বাঁচো, কারণ মিথ্যা পাপের দিকে নিয়ে যায় এবং পাপ জাহান্নামের রাস্তা দেখায়। এবং মানুষ অবিরত মিথ্যা বলতে থাকে এবং মিথ্যা বলার চেষ্টা করে, এমনকি সে আল্লাহর কাছে কাজ্জাব (অনেক মিথ্যাবাদী) হিসেবে পরিগণিত হয়ে যায়। (মুসলিম, ১০০৮ পৃষ্ঠা, হাদীস: ২৬০৭)\n          اَلْاَ مَانُ وَ الْحَفِيْظ۔  আল্লাহ পাক আমাদেরকে মিথ্যা বলা থেকে রক্ষা করুন এবং সর্বদা সত্য কথা বলার তাওফিক দান করুন।\nاٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "জান্নাতে ঘর ক্রয় করেছেন",
        "2": "           প্রিয় ইসলামী ভাইয়েরা! * ইমাম জাফর সাদিক رَحْمَۃُ اللهِ عَلَیْہِ আহলে বাইতের ইমামদের মধ্যে  ছিলেন। তিনি তার যুগের একজন মহান আলেম (Scholar), মুফতী, দুনিয়া বিমুখ, মুত্তাক্বী (আল্লাহ ভীতি), পরহেজগার, ইবাদতগুজার এবং একজন ওলিয়ে কামেল ছিলেন। তিনি আল্লাহ পাকের কাছে এক মহান মর্যাদা অর্জন করেছিলেন। শাওয়াহিদুন নবুওয়াতে উল্লেখ আছে: একবার একজন ব্যক্তি ইমাম জাফর সাদিক\nرَحْمَۃُ اللهِ عَلَیْہِ -এর কাছে উপস্থিত হয়ে ১০ হাজার দীনার (স্বর্ণমুদ্রা) তাঁর কাছে তুলে দিয়ে বললো: \"হুযুর! আমি হজ্জে যাচ্ছি। আপনি আমার এই টাকা গ্রহণ করুন এবং এর বিনিময়ে আমার জন্য কোন একটি বাড়ি কিনে দিন!\" এই বলে সে ব্যক্তি হজ্জের উদ্দেশ্যে রওনা হয়ে গেল। যখন সে ফিরে এল, ইমাম জাফর সাদিক رَحْمَۃُ اللهِ عَلَیْہِ বললেন: \"আমি তোমার জন্য জান্নাতে একটি বাড়ি কিনে দিয়েছি।\" এরপর তিনি সেই ব্যক্তিকে একটি রসিদ প্রদান করে বললেন: \"এই নাও, এটি তোমার জান্নাতের বাড়ির রসিদ।\" এই মহৎ উপহার পেয়ে সে ব্যক্তি অত্যন্ত আনন্দিত হল এবং জান্নাতের বাড়ির রসিদ হাতে নিয়ে বাড়ি ফিরে গেল। আল্লাহর ইচ্ছায়, ঐ ব্যক্তি অসুস্থ হয়ে পড়লো। যখন সে নিশ্চিত হলো যে, এখন তার জীবিত থাকাটা সম্ভব নয়, তখন সে ওসিয়ত পত্র লিখে গেল যে, \"ইমাম জাফর সাদিক رَحْمَۃُ اللهِ عَلَیْہِ এর হাতে লেখা রসিদটি আমার সঙ্গে কবরে দাফন করে দিবে।\" যখন ঐ ব্যক্তির মৃত্যু হল, তার ওসিয়ত অনুযায়ী রসিদটি তার সঙ্গে কবরে দাফন করা হল। দ্বিতীয় দিন, লোকেরা দেখতে পেল যে, সেই রসিদটি কবরের উপর রাখা রয়েছে এবং তার পেছনে লেখা ছিল: \"ইমাম জাফর সাদিক رَحْمَۃُ اللهِ عَلَیْہِ যেটা প্রতিশ্রুতি দিয়েছিলেন, তা পূর্ণ হয়েছে (অর্থাৎ, ঐ ব্যক্তির জন্য জান্নাতে বাড়ি দেওয়া হয়েছে)।\" (শাওয়াহিদুন নবুয়াত ২৫১)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ইমাম জাফর সাদিক رَحْمَۃُ اللهِ عَلَیْہِ ভালো অভ্যাস",
        "2": "      \tপ্রিয় ইসলামী ভাইয়েরা! ইমাম জাফর সাদিক رَحْمَۃُ اللهِ عَلَیْہِ ছিলেন অত্যন্ত সচ্চরিত্রবান * তিনি ছিলেন সদাচরণের অধিকারী * তাঁর ঠোঁটে প্রায়ই হাসি থাকতো। তিনি প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর প্রতি এতটা শ্রদ্ধাশীল ছিলেন যে, যখনই নবী মুস্তাফার আলোচনা করা হতো, তখন সম্মানের কারণে তাঁর চেহারার রঙ হলুদ হয়ে যেতো * তিনি কখনোই অজু ছাড়া হাদীস শরীফ বর্ণনা করতেন না * সর্বদা নামায ও কুরআন তিলাওয়াতে মগ্ন থাকতেন * এবং তাঁর আলোচনা (কথোপকথন) কোনো প্রকার নিরর্থক কথাবার্তা থেকে মুক্ত ছিল। (শিফা ২/৩৬)"
    },
    {
        "1": "কল্যাণ কামনা এবং দরিদ্রদের সাহায্য",
        "2": "      \tপ্রিয় ইসলামী ভাইয়েরা! ইমাম জাফর সাদিক رَحْمَۃُ اللهِ عَلَیْہِ ’র মোবারক অভ্যাসগুলির মধ্যে একটি সুন্দর অভ্যাস হলো কল্যাণকামী, কিতাবে লেখা আছে যে, তিনি লোকদের পরিতৃপ্ত করে খাওয়াতেন।\n(হিলইয়াতুল আউলিয়া৩/২২৬, ৩৭৮৮ নং)"
    },
    {
        "1": "বে মৌসুমী আঙ্গুর পাওয়া গেল",
        "2": "          হযরত লাইস বিন সাদ رَحْمَۃُ اللهِ عَلَیْہِ বলেন: আমি একবার হজের উদ্দেশ্যে মক্কা মুকাররমা গিয়েছিলাম। নামাযে আসর আদায় করার পর আমি মসজিদুল হারামের কাছে জাবালে আবু কুবাইসের দিকে চলতে থাকলাম, আমি দেখলাম যে, সেখানে এক ব্যক্তি বসে আছেন, আল্লাহর জিকিরে মগ্ন। তিনি \"رَبِّ! یارَبِّ!\" পড়া শুরু করলেন, পড়তে থাকলেন, পড়তে থাকলেন, এমনকি তাঁর শ্বাস ফুলে গেল। তারপর তিনি\n\" !یاالله !یاالله\" পড়া শুরু করলেন, এমনকি শ্বাস আবার ফুলে গেল, এরপর তিনি বললেন: یا حَیُّ، یا قیّومُ!\n      \tএমনকি তার শ্বাস ফুলে গেল। তারপর তিনি বললেন: یا رحمٰنُ !\nیا رحمٰنُ! এমনকি তার শ্বাস আবার ফুলে গেল। তারপর یَااَرْحَمَ الرّٰحِمِیْن   পাঠ করতে থাকলেন, এমনকি তার শ্বাস ফুলে গেল। যখন তিনি অবসর হলেন, তখন আল্লাহর কাছে এভাবে দোয়া করতে লাগলেন: হে আল্লাহ পাক! আমার আঙ্গুর খাওয়ার ইচ্ছা করছে, আমাকে আঙ্গুর খেতে দাও এবং আমার চাদরটি ফেটে গেছে, আমাকে একটি নতুন চাদর দান কর।\n\n\n      \tহযরত লাইস বিন সাদ رَحْمَۃُ اللهِ عَلَیْہِ বলেন: আল্লাহর শপথ! তার কথা এখনও শেষ হয়নি যে, আমি একটি ঝুড়ি দেখলাম, যা আঙ্গুরে ভরা ছিল, যদিও সেই সময় আঙ্গুরের মৌসুম ছিল না এবং সাথে দুটি চাদরও ছিল। যখন তিনি খাওয়ার ইচ্ছা করলেন, তখন আমি বললাম: \"আমিও আপনার সঙ্গে অংশীদার, যখন আপনি দোয়া করেছিলেন, তখন আমিও আমিন বলেছিলাম।\" তিনি বললেন: \"আসুন! আল্লাহ পাকের নাম নিয়ে আহার করুন এবং কোন কিছু অবশিষ্ট রাখবেন না।\" আমি সামনে এগিয়ে গিয়ে আঙ্গুর খেতে শুরু করলাম। এই আঙ্গুর গুলির মধ্যে বীজ ছিল না এবং আমি এর আগে কখনো এমন সুস্বাদু আঙ্গুর খাইনি। আমি পরিতৃপ্ত হয়ে মন ভরে খেলাম কিন্তু ঝুড়ির মধ্যে থেকে কিছুই কমেনি। তারপর তিনি আমাকে বললেন: \"এই চাদর গুলির মধ্যে যেটি পছন্দ, তা নিয়ে নিন।\" আমি বললাম: \"আমার চাদরের প্রয়োজন নেই।\" তারপর তিনি বললেন: \"আপনি কিছু সময়ের জন্য আড়াল হয়ে যান যাতে আমি এগুলো পরতে পারি।\" আমি আড়াল হয়ে গেলাম। তিনি একটি চাদরকে  তেহবন্দ হিসেবে ব্যবহার করলেন এবং অপরটি উপরে পরিধান করলেন। তারপর তিনি তার খোলা দুটি চাদর হাতে নিয়ে হাঁটতে লাগলেন। আমি তাঁর পেছনে পেছনে হাঁটতে লাগলাম, এমনকি যখন তিনি সাফা ও মারওয়া নামক স্থানে পৌঁছলেন, তখন তার সাথে এক ব্যক্তি দেখা করল এবং বলল: হে আল্লাহর প্রিয় রাসূলের পুত্র! আমাকে কাপড় পরিয়ে দিন, আল্লাহ আপনাকে কাপড় পরিয়ে দিবেন। তিনি দুটি চাদর সেই ব্যক্তির কাছে হস্তান্তর করে দিলেন। আমি সেই ব্যক্তিকে জিজ্ঞেস করলাম: আল্লাহ আপনার উপর রহমত বর্ষণ করুক, ইনি কে? তিনি উত্তর দিলেন: তিনি হযরত জাফর বিন মুহাম্মদ (অথবা ইমাম জাফর সাদিক) رَحْمَۃُ اللهِ عَلَیْہِ হযরত লাইস رَحْمَۃُ اللهِ عَلَیْہِ বলেন: এর পর আমি তাঁকে অনেক খুঁজলাম, কিন্তু কোথাও পেলাম না। তাঁর বিচ্ছিন্নতার কারণে আমি খুবই ব্যথিত হয়েছিলাম। (আর রাওদ্বুল ফায়েক, ২২৪)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n          প্রিয় ইসলামী ভাইয়েরা! আপনারা শুনেছেন যে, ইমাম জাফর সাদিক رَحْمَۃُ اللهِ عَلَیْہِ আল্লাহর প্রদত্ত নেয়ামত গুলি অন্যদের সঙ্গে ভাগ করে নিতেন। আল্লাহ পাক তাঁকে গায়েব থেকে আঙ্গুর দান করেছিলেন, তিনি তা অন্য এক ব্যক্তিকে ভাগ করে দিয়েছিলেন। আল্লাহ পাক তাঁকে গায়েব থেকে কাপড় দান করেছিলেন, তিনি প্রথম পোশাকটি একজন দরিদ্র ব্যক্তিকে দান করে দিয়েছিলেন। মনে রাখবেন! কোন দরিদ্র মুসলমানকে কাপড় পরানো একটি খুবই মর্যাদাপূর্ণ কাজ। যেমনিভাবে হাদীসে পাকে  এসেছে: যে ব্যক্তি কোন মুসলমানকে কাপড় পরিয়ে দেয়, যতক্ষণ পর্যন্ত তার দেহে সেই কাপড়ের কোন সূতা বা আঁশ থাকে, ততক্ষণ পর্যন্ত কাপড় পরানো ব্যক্তি আল্লাহর আশ্রয়ে থাকবে। (মুসতাদরাক, ৫/২৭৫, হাদীস: ৭৪৯৯) আরেকটি হাদীসে এসেছে: যে ব্যক্তি কোন কাপড় বিহীন ব্যক্তিকে কাপড় পরিয়ে দেয়, আল্লাহ পাক তাকে সবুজ জান্নাতী পোশাক পরিয়ে দেবেন। (তিরমিযী, ৫৮১ পৃষ্ঠা, হাদীস: ২৪৪৯) আল্লাহ পাক আমাদেরও তাওফিক দান করুন, আমাদেরও উচিত যে, আল্লাহ পাকের দেওয়া ধন-সম্পদ এবং অন্যান্য নেয়ামত গুলির মধ্যে অন্যদেরকে অংশীদার করার অভ্যাস গড়ে তোলা।\n"
    },
    {
        "1": "খোদা প্রদত্ত নেয়ামত থেকে খরচ করুন!",
        "2": "      \tআল্লাহ পাক ইরশাদ করেন:\nوَ یُطْعِمُوْنَ  الطَّعَامَ عَلٰی حُبِّہٖ مِسْکِیْنًا وَّ  یَتِیْمًا  وَّ  اَسِیْرًا (۸) اِنَّمَا نُطْعِمُکُمْ لِوَجْہِ اللّٰہِ لَا نُرِیْدُ مِنْکُمْ جَزَآءً   وَّ  لَا  شُکُوْرًا (۹)\n(২৯ পারা সূরা দাহর, আয়াত ৮-৯)            কানযুল ঈমান থেকে অনুবাদ: আর আহার করায় তাঁর ভালবাসার উপর মিসকীন, ইয়াতীম ও বন্দীকে। তাদেরকে বলে আমরা একমাত্র আল্লাহরই সন্তুষ্টির জন্য তোমাদেরকে খাবার প্রদান করছি, তোমাদের নিকট থেকে কোন বিনিময় কিংবা কৃতজ্ঞতা চাই না।\n      \tঅর্থাৎ আল্লাহ পাকের সেই নেক ও গ্রহণযোগ্য বান্দা, যাদের জান্নাত দান করা হবে, যারা জান্নাতের ঝর্ণা থেকে পান করবে, তারা হচ্ছে সেইসব লোক যারা দুনিয়াতে * আল্লাহ পাকের ভালোবাসায় গরীবদের, মিসকিনদের খাবার খাওয়াতেন এবং * এতই আন্তরিক যে, তারা বলতো: \"আমরা তোমাদের আল্লাহ পাকের সন্তুষ্টির জন্য আহার করিয়েছি, আমরা তোমার কাছ থেকে কোন ধরনের প্রতিদান বা কৃতজ্ঞতা প্রত্যাশা করি না।\"\n          سُبْحٰنَ الله! আল্লাহ পাক আমাদেরও তাওফিক দান করুন। আমরাও যেন অন্যদের খাওয়াতে এবং পান করাতে পারি, আল্লাহ পাক যেসব নেয়ামত আমাদের দান করেছেন, সেগুলিতে অন্যদেরকে অংশীদার করতে পারি।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ইমাম জাফর সাদিক ও মৃত্যুর স্মরণ",
        "2": "      \tপ্রিয় ইসলামী ভাইয়েরা! ইমাম জাফর সাদিক رَحْمَۃُ اللهِ عَلَیْہِ এর প্রিয় অভ্যাস গুলির মধ্যে একটি ছিল, তিনি মৃত্যুকে অধিক হারে স্মরণ করতেন। তাঁর একটি অভ্যাস ছিল, রাতে কবরস্থানে যেতেন এবং বলতেন: হে কবরবাসীরা! কী ব্যাপার? আমি তোমাদের ডাকি, অথচ তোমরা কোন উত্তর দাও না...? তারপর বলতেন: আফসোস! আমার এবং তোমাদের মধ্যে একটি পর্দা হয়ে গেছে, কিন্তু শীঘ্রই আমি তোমাদের মতো হবো। তিনি এভাবেই বলতে থাকতেন, যতক্ষণ না সকাল হয়ে যেত এবং তারপর ফজরের নামাযের জন্য মসজিদে যেতেন। (ইহইয়াউল উলুমুদ্দীন, ৫৮৮ পৃষ্ঠা)\n      \tপ্রিয় ইসলামী ভাইয়েরা! শিক্ষা ও উপদেশের জন্য কবরস্থানে যাওয়া, কবর গুলো দেখে শিক্ষা গ্রহণ করা, কবরের অবস্থা নিয়ে চিন্তা-ভাবনা করা খুবই চমৎকার অভ্যাস। ভালো মানুষের জীবনে সাধারণত এ ধরনের দৃষ্টিভঙ্গি দেখা যায় যে, তারা কবরস্থানে যেতেন, বরং কবরস্থানে যাওয়া হল নবীদের সর্দার, হুযুর পূরনূর, صَلَّی اللهُ عَلَیْہِ وَاٰلِہٖ وَسَلَّم এর একটি সুন্নাতে মোবারকা, আমাদেরও উচিত মাঝেমাঝে কবরস্থানে যাওয়া, কিছু সময় সেখানে বসে নিজের মৃত্যু, কবরের গভীর গর্ত, তার একাকীত্ব এবং ভীতির ব্যাপারে চিন্তা-ভাবনা করা। আমাদের প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: \"কবর গুলো দেখো! নিঃসন্দেহে কবরগুলো দেখা, দুনিয়া থেকে বিমুখ করে এবং পরকালকে স্মরণ করিয়ে দেয়।\" (ইবনে মাজাহ, ২৫২ পৃষ্ঠা, হাদীস: ৫১৭১)\n      \tচাইলে সপ্তাহে একটি দিন নির্ধারণ করুন! কিছু সময়ের জন্য কবরস্থানে যান! কবরবাসীদের জন্য ফাতিহা এবং ইসালে সাওয়াব করুন! এবং কিছু সময় বসে কবর ও পরকালের ব্যাপারে চিন্তা-ভাবনা করুন! اِنْ شَآءَ الله এর বরকতে *আল্লাহর ভয় নসীব হবে * হৃদয় কোমল হবে * পাপের অভ্যাস ছুটে যাবে * হৃদয়ে আল্লাহ ও রাসূলের ভালোবাসা বৃদ্ধি পাবে, *সৎ কাজের ওপর অটলতা লাভ হবে, এবং * আল্লাহর ভয়ে কান্না করা নসীব হবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "ইমাম জাফর সাদিক رَحْمَۃُ اللهِ عَلَیْہِ এর আল্লাহর ভয়",
        "2": "      \tপ্রিয় ইসলামী ভাইয়েরা! ইমাম জাফর সাদিক رَحْمَۃُ اللهِ عَلَیْہِ খুবই খোদাভীরু ছিলেন। শিশু কাল থেকেই তিনি আল্লাহর ভয়ে অনেক কাঁদতেন এবং ফুঁপিয়ে ফুঁপিয়ে কাঁদতেন, এমনকি প্রত্যক্ষদর্শী অনেকের সহানুভূতি হতো। ইমাম জাফর সাদিক رَحْمَۃُ اللهِ عَلَیْہِ ’র শিশুকালের একটি ঘটনা রয়েছে, তখন তাঁর বয়স প্রায় ৪ বছর ছিল। একদিন তিনি প্রচণ্ড কাঁদছিলেন, কেউ একজন আলে রাসূলের সেবা করার জন্য উজ্জীবিত হয়ে বললেন: \"শাহজাদা! কী হয়েছে? কোনো কিছুর প্রয়োজন হলে হুকুম করুন, এখনিই ব্যবস্থা করবো।\" এই কথা শুনে ইমাম জাফর সাদিক رَحْمَۃُ اللهِ عَلَیْہِ আরো বেশি কাঁদতে শুরু করলেন এবং বললেন: \"চাচাজান! আল্লাহর ক্রোধ এবং জাহান্নামের শাস্তির ভয়ে আমার হৃদয় ভেঙে যাচ্ছে।\" সেই ব্যক্তি করুণাস্বরে বললেন: \"শাহজাদা! আপনি তো খুব ছোট, এতো ভয় কেন? শান্ত থাকুন! শিশুদের শাস্তি দেওয়া হয় না।\" এই কথা শুনে ইমাম জাফর সাদিক رَحْمَۃُ اللهِ عَلَیْہِ আরো গভীরভাবে আল্লাহর ভয়ে কাঁদতে শুরু করলেন এবং তিনি বললেন: চাচাজান! আমি দেখেছি যে বড় বড় কাঠ জ্বালানোর জন্য তার চারপাশে ছোট  ছোট কাঠের টুকরো রাখা হয়, ছোট কাঠের টুকরোগুলোতে দ্রুত আগুন ধরে যায় এবং সেগুলোর মাধ্যমে বড় কাঠগুলোও জ্বলে ওঠে। আমি ভয় পাচ্ছি যে, আবু জাহল ও আবু লাহাবের মতো বড় বড় অমুসলিমদের জাহান্নামে পোড়ানোর জন্য ছোট কাঠের টুকরোগুলোর জায়গায় আমাকে যেন আগুনে ফেলা না হয়।\n(নেকীর দাওয়াত, ৫৮৫ -৫৮৬ পৃষ্ঠা)\n\n\n\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "আল্লাহর ভয়ে কান্নার ফযিলত",
        "2": "      \tপ্রিয় ইসলামী ভাইয়েরা! লক্ষ্য করুন! ইমাম জাফর সাদিক رَحْمَۃُ اللهِ عَلَیْہِ ছোট বেলাতেই কি পরিমাণ আল্লাহর ভয় ধারণ করতেন। আল্লাহ পাক আমাদেরও যেন আল্লাহর ভয়ের নেয়ামত দান করেন। নিঃসন্দেহে আল্লাহর ভয়ে এবং রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর ভালোবাসায় কান্না করা একটি মহান নেকীর কাজ। হাদীসে পাকে আছে: যে মুসলমান আল্লাহর ভয়ে কাঁদে, যদিও তা মাছির মাথার সমান হয়, অতঃপর সেই পানি যদি তার মুখের ওপর গড়িয়ে পড়ে, তবে আল্লাহ পাক তাকে জাহান্নামের জন্য হারাম করে দেন। (শুয়াবুল ঈমান, ১/৪৯১, হাদীস: ৮০২)\n*   রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: আল্লাহ পাকের কিছু ফেরেশতা আছেন, যাদের ডানাগুলি আল্লাহর ভয়ের কারণে কাঁপতে থাকে, তাদের চোখ থেকে পড়া প্রতিটি অশ্রু একটি করে ফেরেশতা সৃষ্টি হয়, যে দাঁড়িয়ে তার রবের পবিত্রতা ঘোষণা করতে থাকে। (শুয়াবুল ঈমান, ১/৫২১, হাদীস: ৯২১)\n*  রহমতে দো জাহান, মক্কী-মাদানী সুলতান صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: আল্লাহর ভয়ে ক্রন্দনকারী ব্যক্তি কখনোই জাহান্নামে প্রবেশ করবে না, এমনকি দোহনকৃত দুধ স্তনে (Udder) ফিরে যায়।\n(শুয়াবুল ঈমান ১/৪৯০, হাদীস: ৮০০)\n\n      \tপ্রখ্যাত মুফাসসীরে কুরআন হযরত মুফতি আহমদ ইয়ার খাঁন رَحْمَۃُ اللهِ عَلَیْہِ এই হাদীসের ব্যাখ্যায় বলেন: যেমন দোহনকৃত দুধ স্তনে ফিরে আসা অসম্ভব, তেমনি আল্লাহর ভয়ে ক্রন্দনকারী ব্যক্তির জন্য জাহান্নামে যাওয়া অসম্ভব। (মিরআতুল মানাজীহ, ৫/৩৪৬)\n      \tপ্রিয় ইসলামী ভাইয়েরা! যারা আল্লাহর ভয়ে কাঁদে, তাদের অনেক মর্যাদা,  তাদের কারণে অন্যদের ওপরও রহমত নাযিল হয়। একবার নবী করীম صَلَّی اللهُ عَلَیْہِ وَاٰلِہٖ وَسَلَّم বয়ান করছিলেন, তাঁর সুন্দর সুন্দর কথা শুনে উপস্থিত একজন ব্যক্তি কাঁদতে শুরু করলেন। এটা দেখে নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: \"যদি আজ তোমাদের মাঝে সেই সব মুসলমান উপস্থিত থাকতো, যাদের পাপ পাহাড়ের সমান, তবুও এই একজন ব্যক্তির কান্নার কারণে তাদের সকলকে ক্ষমা করে দেওয়া হতো। কারণ  ফেরেশতাগণও তার সঙ্গে কাঁদছিল এবং দোয়া করছিল: 'হে আল্লাহ! যারা অধিকহারে  কাঁদে, তাদের সুপারিশ তাদের পক্ষে কবুল যারা কাঁদে না।\" (শুয়াবুল ঈমান, ১/৪৯৪, হাদীস: ৮১০)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "যখন তাদের এই অবস্থা, তখন...",
        "2": "          তাঁর যুগে অনেক বড় আলেম এবং কামিল ওলী হযরত দাউদ ত্বায়ী رَحْمَۃُ اللهِ عَلَیْہِ একবার ইমাম জাফর সাদিক رَحْمَۃُ اللهِ عَلَیْہِ এর সেবা করতে গিয়ে বললেন: আলিজাহ! আপনি আহলে বাইত (অর্থাৎ রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর বংশধর) এর অন্তর্ভুক্ত, তাই আমাকে কিছু উপদেশ দিন!\"\n          ইমাম জাফর সাদিক رَحْمَۃُ اللهِ عَلَیْہِ চুপ থাকলেন, তারপর তিনি আবার বললেন: \"আলিজাহ! আপনি আহলে বাইতের অন্তর্ভুক্ত, দয়া করে আমাকে কোনো উপদেশ দিন!\" এরপর ইমাম জাফর সাদিক رَحْمَۃُ اللهِ عَلَیْہِ বললেন:\n      \t\"আমি তো নিজেই ভীত যে, যদি কিয়ামতের দিন আমার পূর্বপুরুষ (অর্থাৎ মুহাম্মদ মুস্তফা صَلَّی اللهُ عَلَیْہِ وَاٰلِہٖ وَسَلَّم আমার হাত ধরে এটা জিজ্ঞাসা করেন, 'তুমি আমার অনুসরণের হক কেন পূর্ণ করনি?' তখন আমি কী উত্তর দিব?\"\n      \tএটি শুনে হযরত দাউদ ত্বায়ী رَحْمَۃُ اللهِ عَلَیْہِ কাঁদতে শুরু করলেন এবং বললেন, \"ইমাম জাফর সাদিক رَحْمَۃُ اللهِ عَلَیْہِ এত উঁচু মর্যাদার অধিকারী হওয়া সত্ত্বেও যদি তিনি এতটা ভীত থাকেন, তাহলে আমি কি কোন গণনায় পড়বো?\" (তাযকিরাতুল আউলিয়া, ১/২১)\n\n      \tআল্লাহ! আল্লাহ! প্রিয় ইসলামী ভাইয়েরা! বড়দের বড় কথা হয়ে থাকে...!! ইমাম জাফর সাদিক رَحْمَۃُ اللهِ عَلَیْہِ এতো উঁচু মর্যাদার অধিকারী যে, তিনি আহলে বাইতের অন্তর্ভুক্ত, আপন সময়ে সবচেয়ে বড় ইমাম, অনেক বড় আলেম এবং একজন বড় ওলীয়ে কামিল। আল্লাহর দরবারে এতই সম্মানিত যে, তিনি যে দোয়া করবেন, আল্লাহ পাক তা পূর্ণ করেন। এরপরও তাঁর নম্রতা এবং ভয়ের অবস্থা এমন যে, কিয়ামতের দিন আল্লাহ এবং রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর খেদমতে উপস্থিত হওয়ার ভয় অন্তরে স্থাপন করেন। হায়! যদি আমাদেরও এই ভয় নসীব হতো!\n          হায়! আমরা তো কোন গণনাতেই নেই...!! দিন রাত পাপের মধ্যে ব্যস্ত থাকি, দিন গেমসের মধ্যে কাটে, রাত উদাসীনতার ঘুমে কাটে, নেকীর কোনো নাম গন্ধও নেই, তবুও আমরা ভয় পাই না, ভীত হই না, কিয়ামতের দিন আল্লাহর দরবারে হাজির হতে হবে, এক এক মুহূর্তের হিসাব নেওয়া হবে...!! হায়! আমরা কীভাবে উত্তর দিতে পারব?\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "ইমাম জাফর সাদিক رَحْمَۃُ اللهِ عَلَیْہِ এর ৩টি ইবাদত",
        "2": "      \tপ্রিয় ইসলামী ভাইয়েরা! ইমাম জাফর সাদিক رَحْمَۃُ اللهِ عَلَیْہِ যেহেতু খোদাভীরু ছিলেন, তাই তিনি সময় নষ্ট করতেন না, অধিকাংশ সময় বরং সব সময় নেক কাজের মধ্যে কাটাতেন। ইমাম  মালেক رَحْمَۃُ اللهِ عَلَیْہِ বলেন: আমি দীর্ঘদিন পর্যন্ত ইমাম জাফর সাদিকের رَحْمَۃُ اللهِ عَلَیْہِ খেদমতে গিয়েছি, আমি সবসময় তাঁকে ৩টি ইবাদত থেকে একটিতে ব্যস্ত পেয়েছি: (১) তিনি হয়তো নামায পড়ছেন, (২) রোযা রাখছেন, অথবা (৩) কুরআন তিলাওয়াতে মগ্ন ছিলেন। (শেফা, ২/৩৬)\n"
    },
    {
        "1": "দুনিয়াবী চিন্তায় থাকা ধ্বংসের কারণ",
        "2": "      \tহযরত আবদুল্লাহ ইবন মাসউদ رَضِیَ اللهُ عَنْہُ থেকে বর্ণিত, হুযূর আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: \"যে ব্যক্তি তার সব চিন্তা কেবল এক চিন্তায়, অর্থাৎ আখিরাতের চিন্তায় রূপান্তরিত করে, আল্লাহ পাক তাকে তার দুনিয়ার চিন্তার জন্য যথেষ্ট এবং যে ব্যক্তি তার চিন্তাগুলো দুনিয়ার বিষয়গুলোতে ব্যস্ত রাখে, তো আল্লাহ পাকের তার ব্যাপারে কোনো পরোয়া নেই যে, সে কোন উপত্যকায় ধ্বংস হয়ে যাচ্ছে।\"\n(ইবনে মাজাহ, ৬৬৮ পৃষ্ঠা, হাদীস:৪১০৬)\n\n          হায়! আমাদের যদি আখিরাতের চিন্তা নসীব হয়ে যেতো,  এই চিন্তা নসীব হলে তো اِنْ شَآءَ الله বেশি বেশি নেক কাজ করার অস্তিরতা ও ইবাদতে অটলতা নসীব হয়ে যাবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ইমাম জাফর সাদিক رَحْمَۃُ اللهِ عَلَیْہِ এর উপদেশ",
        "2": "      \tহযরত সুফিয়ান সাওরী رَحْمَۃُ اللهِ عَلَیْہِ হযরত ইমাম জাফর সাদিক\nرَحْمَۃُ اللهِ عَلَیْہِ এর কাছে আরয করলেন: আমি ততক্ষণ পর্যন্ত উঠবো না যতক্ষণ পর্যন্ত আপনি আমাকে কোনো উপদেশ দিবেন না। ইমাম জাফর সাদিক رَحْمَۃُ اللهِ عَلَیْہِ তাঁকে বললেন: \"হে সুফিয়ান! আমি আপনার সাথে কথা বলছি কিন্তু অতিরিক্ত কথা আপনার জন্য ভালো হবে না, তিনটি কথা মনে রাখবে এবং এগুলোর উপর আমল করবে: ১. যখন আল্লাহ পাক তোমাকে কোন নেয়ামত দেন এবং তুমি চাইবে সে নেয়ামত যেনো স্থায়ী হয়, তবে তোমাকে তার উপর অনেক বেশি শোকর করতে হবে, কারণ আল্লাহ পাক ইরশাদ করেন:\nلَئِنْ شَکَرْتُمْ لَاَزِیْدَنَّکُمْ\n(পারা ১৩, সূরা ইব্রাহীম, আয়াত নং ৭)       কানযুল ঈমান থেকে অনুবাদ: যদি তোমরা কৃতজ্ঞতা আদায় করো তবে আমি অবশ্যই তোমাদের উপর অনুগ্রহ বর্ধিত করবো।\n\n২. যদি তোমার রিযিকে বিলম্ব অনুভব হয়, তবে অধিকহারে ইস্তিগফার করো (অর্থাৎ \" اَسْتَغْفِرُ الله! اَسْتَغْفِرُ الله \" বারবার বলো) কারণ, আল্লাহ পাক ইরশাদ করেন:\nفَقُلْتُ اسْتَغْفِرُوْا رَبَّکُمْ ؕ اِنَّہٗ کَانَ غَفَّارًا (ۙ۱۰)   یُّرْسِلِ السَّمَآءَ عَلَیْکُمْ  مِّدْرَارًا (ۙ۱۱)  وَّ یُمْدِدْکُمْ  بِاَمْوَالٍ وَّ بَنِیْنَ وَ یَجْعَلْ لَّکُمْ  جَنّٰتٍ وَّ یَجْعَلْ لَّکُمْ  اَنْہٰرًا (ؕ۱۲)\n(পারা ২৯, সূরা নূহ, আয়াত ১০ - ১২)      কানযুল ঈমান থেকে অনুবাদ: অতঃপর আমি বলেছি, তোমরা তোমাদের প্রতিপালকের নিকট ক্ষমা প্রার্থনা করো। নিশ্চই তিনি মহাক্ষমাশীল। তিনি তোমাদের উপর প্রবল বৃষ্টি পাত করবেন।আর তোমাদেরকে সাহায্য করবেন ধন সম্পদ ও সন্তান সন্ততির মাধ্যমে, আর তোমাদের জন্য উদগত করবেন উদ্যান ও তোমাদের জন্য প্রবাহিত করবেন স্রোতধারা।\n\n৩. হে সুফিয়ান! যদি তোমার দুঃখ ও কষ্ট পাওয়ার আশঙ্কা থাকে অথবা কোন বিপদ আসতে থাকে, তবে \" لَاحَوْلَ وَلَاقُوَّۃَ اِلَّابِالله\" অধিক হারে পাঠে অভ্যস্ত হও, কারণ এটি সুখের চাবি এবং জান্নাতের ভান্ডার সমূহের একটি ভান্ডার। (ইহইয়াউল উলুম, ৩/২২৫, ৩৭৮৩ অংশ)\n"
    },
    {
        "1": "১২ দ্বীনি কাজের মধ্যে একটি দ্বীনি কাজ হলো সাপ্তাহিক মাদানী মুযাকারা",
        "2": "      \tপ্রিয় ইসলামী ভাইয়েরা! আখিরাতের চিন্তা অর্জন, গুনাহ ত্যাগ, নেক নামাযী হওয়ার এবং ঈমানের হেফাযতের জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান! ১২ দ্বীনি কাজে স্বক্রিয়ভাবে অংশগ্রহণ করুন, اِنْ شَآءَ الله! দ্বীন ও দুনিয়ার অসংখ্য কল্যাণ নসীব হবে। যেলী হালকার ১২ দ্বীনি কাজের মধ্যে একটি দ্বীনি কাজ হলো: সাপ্তাহিক মাদানী মুযাকারা।\n          اَلْحَمْدُ لِلّٰه শায়খে তরিকত, আমীরে আহলে সুন্নাত, হযরত আল্লামা মাওলানা মুহাম্মদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ প্রতি সপ্তাহে ইশার নামাযের পর মাদানী চ্যানেল এ সরাসরি (লাইভ) মাদানী  মুযাকারা করেন, অর্থাৎ সারা দুনিয়া থেকে আশিকানে রাসূলের জিজ্ঞাসিত প্রশ্নের ইলমি ও হিকমত পূর্ণ উত্তর প্রদান করেন, যাতে অসংখ্য আশিকানে রাসূল আন্তর্জাতিক মাদানী মারকায ফয়যানে মদীনা করাচীতে অংশ গ্রহণ করে ইলমে দ্বীনের বরকত লাভ করছে। হাজারো আশিকানে রাসূল  তাদের শহর বা এলাকার মধ্যে সম্মিলিত ভাবে মাদানী মুযাকারা দেখার ব্যবস্থা করেন এবং মাদানী  চ্যানেল, সোশ্যাল মিডিয়া (যেমন ইউটিউব, ফেইসবুক ইত্যাদি) এর মাধ্যমে  না জানি বিশ্বব্যাপী কোথায় কোথায় মাদানী মুযাকারা দেখা হচ্ছে। আপনিও দুনিয়া এবং আখিরাতের কল্যাণ লাভ করতে, আউলিয়ায়ে কিরামের ফয়েজ লাভ করতে, অন্তরে ইশকে মুস্তাফা বৃদ্ধি করতে, ইলমে দ্বীনের আলোতে আলোকিত হতে এবং নেক নামাযী হওয়ার জন্য মাদানী মুযাকারায় অংশগ্রহণ করুন এবং অসংখ্য নেকি অর্জন করুন।\nصَلُّوْا عَلَی الْحَبِیْب!  \tصَلَّی اللهُ عَلٰی مُحَمَّد\n"
    },
    {
        "1": "ভরসা ও অল্পতুষ্টার মাদানী ফুল",
        "2": "          প্রিয় ইসলামী ভাইয়েরা! আসুন! ভরসা ও অল্পতুষ্টার ব্যাপারে কতিপয় মাদানী ফুল শুনার সৌভাগ্য অর্জন করি। প্রথমে প্রিয় নবী হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم এর ২টি বাণী শ্রবণ করুন: ১) ইরশাদ হচ্ছে: অল্পতুষ্টতা অশেষ এক ভান্ডার। (আয যুহুদুল কবীর, ৮৮ পৃষ্ঠা, হাদীস:১০৪) ২) ইরশাদ হচ্ছে: নিশ্চয়ই সফল হয়েছে সেই ব্যক্তি, যে ইসলাম গ্রহণ করেছে এবং তাকে যথেষ্ট পরিমাণে রিযিক দেওয়া হয়েছে, আর আল্লাহ পাক তাকে যা কিছু দিয়েছেন, তাতে তুষ্টতা দান করেছেন। (মুসলিম ৪০৬ পৃষ্ঠা হাদীস: ২৪২৬)\n* মানুষ আল্লাহ পাকের পক্ষ থেকে যা কিছু পায়, তাতে সন্তুষ্ট হয়ে জীবন যাপন করে লোভ-লালসা ত্যাগ করাকে 'অল্পতুষ্টতা (قناعت) বলা হয়। (জান্নাতী  যেওর, ১৩৬ পৃষ্ঠা)  *দৈনন্দিন ব্যবহৃত জিনিসগুলো না থাকা সত্তেও সন্তুষ্ট থাকা হলো 'অল্পতুষ্টতা। (আল-তারিফাতু লিল জুরজানি, ১২৬ পৃ.) *'ভরসার তিনটি স্তর রয়েছে: (১) আল্লাহ পাকের ওপর ভরসা করা, (২) তাঁর আদেশের সামনে মাথা নত করা, (৩) নিজের সমস্ত কাজ তাঁর কাছে সোপর্দ করে দেয়া (রিসালা কুশাইরিয়া, ২০৩ পৃ.) *দুনিয়াবী জিনিসগুলোতে তুষ্টতা এবং ধৈর্য ধারণ করা ভালো, কিন্তু আখিরাতের জিনিসগুলোর ক্ষেত্রে লোভ এবং অস্থিরতা উত্তম। দ্বীনের কোনো স্তরে পৌঁছে তুষ্টতা গ্রহণ না করে, আরও সামনে এগিয়ে যাওয়ার চেষ্টা করা উচিত। (মিরাতুল মানাযিহ ৭/১১২)\n صَلُّوْا عَلَی الْحَبِیْب!  \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "          ভরসা ও অল্পতুষ্টার অবশিষ্ট মাদানী ফুল শেখা শেখানোর হালকায় বয়ান করা হবে সুতরাং সেগুলো জানতে শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!  \tصَلَّی اللهُ عَلٰی مُحَمَّد\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "সাপ্তাহিক ইজতিমার হালকার সিডিউল ১৬ জানুয়ারী ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n\n"
    },
    {
        "1": "ভরসা ও অল্পতুষ্টতার অবশিষ্ট মাদানী ফুল",
        "2": "          * লালসা খুব খারাপ অভ্যাস এবং অত্যন্ত বাজে অভ্যাস। আল্লাহ পাকের পক্ষ থেকে বান্দাকে যে রিযিক, নেয়ামত, ধন ও সম্পদ, বা খ্যাতি ও মর্যাদা (অথবা সম্মান) দেওয়া হয়েছে, তাতে সন্তুষ্ট হয়ে তুষ্টতা গ্রহণ করা উচিত। (জান্নাতী যেওর, ১১০ পৃষ্ঠা)  * যে ব্যক্তির লোভী দৃষ্টি মানুষদের হাতে থাকা সম্পদের দিকে তাকিয়ে থাকে, সে সবসময় দুঃখী থাকবে। (রিসালা কুশাইরিয়া, ১৯৮ পৃষ্ঠা) * বাল'আম বিন বাউরাহ, যে একজন বড় আলিম এবং দোয়া কবুল হয় এমন ব্যক্তি ছিলেন, লোভ-লালসা তার দুনিয়া ও আখিরাত ধ্বংস করে দিয়েছে। (মালফুজাতে আ'লা হযরত, ৩৬৭ পৃষ্ঠা) * আল্লাহ পাক বলেন: 'সে ব্যক্তি আমার কাছে সবচেয়ে বেশি ধনী, যে আমার দেওয়া বস্তুতে সবচেয়ে বেশি তুষ্টকারী হয়ে থাকে। (ইবনে আসাকির, ৬১/১৩৯) *যদি একজন মানুষের কাছে সম্পদের দুইটি উপত্যকা থাকে, তবে সে তৃতীয় উপত্যকার আকাঙ্ক্ষা করবে, আর আদম সন্তানের পেট কবরের মাটি ছাড়া আর কিছু দিয়ে পূর্ণ হতে পারে না। (মুসলিম, ৪০৪ পৃ. হাদীস: ২৪১৫)\n"
    },
    {
        "1": "* ঘুম থেকে জাগ্রত হওয়ার পরের দোয়া",
        "2": "          দাওয়াতে ইসলামীর সাপ্তাহিক সুন্নাতে ভরা ইজতিমার জাদুয়াল অনুযায়ী  ঘুম থেকে জাগ্রত হওয়ার পরের দোয়া” মুখস্ত করানো হবে। দোয়াটি হলো:\nاَلْحَمْدُ لِلّٰهِ الَّذِي اَحْيَانَا بَعْدَ مَا اَمَاتَنَا وَاِلَيْهِ النُّشُورُ\n          অনুবাদ: সমস্ত প্রশংসা আল্লাহ পাকের জন্য যিনি আমাদেরকে মৃত্যুর (ঘুমের) পর জীবন (জাগরণ) দান করেছেন। আর আমাদেরকে তাঁরই প্রতি প্রত্যাবর্তন করতে হবে। (বুখারী ৪/১৯৩, হাদীস: ৬৩১৪)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো। তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]