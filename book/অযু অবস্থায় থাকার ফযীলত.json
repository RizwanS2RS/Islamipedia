[
    {
        "1": "অযু অবস্থায় থাকার ফযীলত",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "          নবী করীম রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَامِنْ عَبْدَيْنِ مُتَحَابَّيْنِ فِي اللهِ يَسْتَقْبِلُ اَحَدُهُما صَاحِبَهُ فَيُصَافِحُه ويُصَلِّيَانِ عَلَى النَّبيِّ صَلَّی اللہُ عَلَیْہِ واٰلہٖ وَسَلَّمَ اِلَّا لَمْ يَفْتَرِقَا حتّٰى تُغْفَر َذُنُوْبُهُمَامَا تَقَدَّمَ مِنْهُمَا وَمَا تَأَخَّرَ ت অর্থাৎ আল্লাহ পাকের সন্তুষ্টির জন্য পরস্পর মুহাব্বাতকারী যখন একে অপরের সাথে মিলিত হয় তখন তাদের পৃথক হওয়ার পূর্বেই উভয়ের পূর্বের ও পরের গুনাহ ক্ষমা করে দেয়া হয়। (মুসনাদে আবি ইয়ালা, মুসনাদে আনাস বিন মালেক, ৩/৯৫, হাদীস: ২৯৫১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n\n\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "হযরত ওসমান গণি رَضِیَ اللهُ عَنْہُ'র নবীপ্রেম",
        "2": "          মুসলমানদের তৃতীয় খলিফা, আমীরুল মুমিনীন, হযরত সায়্যিদুনা ওসমান গণি رَضِیَ اللهُ عَنْہُ একদা এক জায়গায় পৌঁছে অযুর জন্য পানি আনালেন এবং অযু করলেন, অতঃপর হঠাৎ মুচকি হাসলেন এবং সঙ্গীদেরকে বললেন: \"আপনারা কি জানেন! আমি কেন মুচকি হাসলাম?\" অতঃপর তিনি নিজেই নিজের প্রশ্নের উত্তর দিতে গিয়ে বললেন: একদা হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এই স্থানে অযু করেছিলেন এবং অযু শেষ করে মুচকি হেসেছিলেন এবং সাহাবায়ে কিরামদের عَلَيْهِمُ الرِّضْوان লক্ষ্য করে ইরশাদ করেন: \"তোমরা কি জানো, আমি কেন হেসেছি?” অতঃপর নিজেই ইরশাদ করলেন: “যখন মানুষ অযু করে তখন হাত ধোয়ার সময় হাতের গুনাহ্, মুখমন্ডল ধোয়ার সময় মুখমন্ডলের গুনাহ্, মাথা মাসেহ করার সময় মাথার গুনাহ্, আর পা ধোয়ার সময় পায়ের গুনাহসমূহ ঝরে যায়। (মুসনাদে ইমাম আহমদ বিন হাম্বল, ১/১৯০, হাদীস নং- ৪২৩)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নবীর কর্মের প্রতি ভালোবাসা",
        "2": "          প্রিয় ইসলামী ভাইয়েরা! শুনলেন তো! সাহাবায়ে কেরাম عَلَيْهِمُ الرِّضْوان নবী করীম صَلَّی اللهُ عَلَیْہِ وَاٰلِہٖ وَسَلَّم 'র প্রতিটি কর্ম ও প্রতিটি সুন্নাতকে মনে প্রাণে নিজের মধ্যে ধারণ করতেন। সাহাবায়ে কেরাম عَلَيْهِمُ الرِّضْوان দের বরকতময় জীবনের মোহনীয় ও ভালোবাসা সুলভ দিক হলো, ব্যস যখনই তাঁরা জানতে পারতেন যে, এই কাজটি হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم করেছেন তখনই অবিলম্বে সেই কাজটি করা এবং নববী সুন্নাত আদায় করা যেনো তাদের জীবনের লক্ষ্যবস্তু হয়ে যেতো। সাহাবায়ে কেরাম عَلَيْهِمُ الرِّضْوان দের জীবনী অধ্যয়ন করে দেখুন! তাঁরা নববী সুন্নত পালনের ক্ষেত্রে কখনো এটা ভাবেননি যে, আমরা যদি এটা করি তাহলে আমরা এর প্রতিদান কী পাবো!তাঁদের প্রেমময় চিন্তাধারা ছিল যে, এই কাজটি আমাদের প্রিয়নবী صَلَّی اللهُ عَلَیْہِ وَاٰلِہٖ وَسَلَّم করেছেন তাই আমাদেরও করতে হবে, কেন করতে হবে? করলে কী পাবো? না করলে ক্ষতি কী? এরকম চিন্তায় তাঁরা বিভোর হতেন না * মুসলমানদের প্রথম খলিফা হযরত সিদ্দিক আকবর رَضِیَ اللهُ عَنْہُ বলেন: \"রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم যা করতেন, আমি তা কোনো ভাবেই ছাড়তাম না। যদি আমি রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم'র জীবনী থেকে কোনো কিছু ত্যাগ করি, তাহলে আমার ভয় হয় আমি যেনো সুন্নাত থেকে বিমুখ ব্যক্তিদের অন্তর্ভুক্ত না হয়ে যায়। (বুখারী, ৭৯৩ পৃষ্ঠা, হাদীস: ৩০৯৩)\n* মুসলমানদের দ্বিতীয় খলিফা হযরত ওমর ফারুকে আযম رَضِیَ اللهُ عَنْہُ বলেন: যখন  থেকে আমি নূর নবী রাসূলে আরবীصَلَّی اللهُ عَلَیْہِ وَاٰلِہٖ وَسَلَّم কে না ছেঁকে আটার রুটি খেতে দেখেছি, তারপর থেকে আমার জন্য কখনো ছেঁকে আটার রুটি বানানো হয়নি। (তাবকাতুল ইবনে সা'দ, ১/৩০১) * মুসলমানদের তৃতীয় খলিফা হযরত উসমান গণি رَضِیَ اللهُ عَنْہُ একদিন একটি ছাগলের বাহুর মাংস  আনালেন এবং মসজিদের দরজায় বসে তা খেয়ে ফেললেন, অতঃপর তাজা অযু করা ব্যতীত নামায আদায় করলেন। অতঃপর বললেন: একদিন রাসূলে আকরাম নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم এই স্থানে বসে ছাগলের বাহুর মাংস আহার করেছিলেন অতঃপর এভাবে করেছিলেন, তাই আমিও তাঁর সুন্নাত আদায় করলাম। (মুসনাদে ইমাম আহমদ বিন হাম্বল, ১/১৯৮, হাদীস: ৪৪৯) * হযরত আবদুল্লাহ ইবনে উমর رَضِیَ اللهُ عَنْہُ একবার মক্কায় যাচ্ছিলেন, পথিমধ্যে একটি গাছ এলো, তিনি ইচ্ছাকৃতভাবে তাঁর পাগড়ী ডালে জড়ালেন, তারপর থামলেন আর এটি ছাড়িয়ে সামনে অগ্রসর হলেন। লোকেরা এর কারণ জিজ্ঞেস করলে তিনি বলেন, একবার রাসূলে পাক صَلَّی اللهُ عَلَیْہِ وَاٰلِہٖ وَسَلَّم এখান থেকে  যাবার সময় এই গাছের ডালে তাঁর পাগড়ী ভালোবাসায় আঁকড়ে ধরেছিলো (অর্থাৎ বরকতময় পাগড়ী ডালে আটকে গিয়েছিলো) এবং তিনি থেমে পাগড়ী ছাড়িয়ে নিলেন (অতএব আমিও তাঁর সেই প্রিয় সুন্নাতকে পালন করলাম)।\n(নূরুল  ঈমান বিযিয়ারাতি আসারি হাবীবির রহমান, ১৫ পৃষ্ঠা)\n          এভাবে সাহাবায়ে কেরামের অসংখ্য ঘটনা রয়েছে। আল্লাহ পাক আমাদেরকেও সাহাবায়ে কেরাম عَلَيْهِمُ الرِّضْوان 'র উসিলায় সুন্নাত শিখে আশিকদের ন্যায় সুন্নাতের উপর আমল করার তৌফিক দান করুন।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "অন্তর ও মস্তিষ্কের পাপও ঝড়ে যায়",
        "2": "          প্রিয় ইসলামী ভাইয়েরা! আমরা হযরত ওসমান গণি رَضِیَ اللهُ عَنْہُ'র ঘটনা শুনলাম, তিনি অযু করলেন, তারপর তিনি হাসলেন এবং একটি হাদীস শরীফ বর্ণনা করলেন যে, যখন কোনো ব্যক্তি অযু করে, তখন মুখমণ্ডল ধৌত করার সময় মুখমণ্ডলের, হাত ধৌত করার সময় হাতের এবং মাথা মাসেহ করার সময় মাথার এবং পা ধৌত করার সময় পায়ের গুনাহ ঝড়ে যায়।\n\n          سُبْحَانَ الله! জানা গেল; অযু হলো গুনাহ ধৌত করার একটি ব্যবস্থাপনা। কুরআনের বিখ্যাত মুফাসসির হাকীমুল-উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ এরকম একটি হাদীসের ব্যাখ্যায় বলেছেন: মনে রাখবেন! এখানে শুধুমাত্র এই অঙ্গগুলোর (অর্থাৎ মুখ, হাত, মাথা ও পা) গুনাহ ক্ষমা হওয়া উদ্দেশ্য নয়, বরং অযুর বরকতে অন্তর ও মস্তিষ্কের সমস্ত গুনাহও ক্ষমা হয়। (মিরাতুল-মানাজিহ, ১/২৯৭)\n\n          মুফতি সাহেব رَحْمَۃُ اللهِ عَلَیْہِ আরো বলেন: এখানে গুনাহ বলতে সগীরা গুনাহকে বোঝানো হয়েছে কারণ কবীরা গুনাহ তাওবা ব্যতীত ক্ষমা হয় না এবং বান্দার অধিকারসমূহ হকদারের ক্ষমা করা ব্যতীত মাফ হয় না। এর দ্বারা উদ্দেশ্য হলো যে ব্যক্তি ভালোভাবে অযু করবে, তার সমস্ত অঙ্গ-প্রত্যঙ্গের সগীরা গুনাহ সেই পানির সাথে ঝড়ে পড়ে যায়।\n(মিরাতুল-মানাজিহ, ১/২৩৪)"
    },
    {
        "1": "ইমামে আযমের দৃষ্টির মাহাত্ম্য",
        "2": "          اَلْحَمْدُ لِلّٰه! অযুকারীর গুনাহ্ ঝড়ে যায়, এই প্রসঙ্গে এক ঈমান দীপ্তিময় ঘটনা বর্ণনা করে হযরত আল্লামা আব্দুল ওয়াহাব শা'রানী رَحْمَۃُ اللهِ عَلَیْہِ বলেন: একদা সায়্যিদুনা ইমামে আযম আবু হানীফা رَحْمَۃُ اللهِ عَلَیْہِ কুফার জামে মসজিদের অযুখানায় আসলেন, তখন তিনি এক যুবককে অযু করতে দেখলেন, তার অযুর অঙ্গ প্রত্যঙ্গ থেকে ফোঁটা ফোঁটা পানি ঝড়তে দেখে বললেন: হে বৎস! তুমি পিতা-মাতার অবাধ্যতা থেকে তাওবা করো। তৎক্ষণাৎ যুবকটি বললো: আমি তাওবা করলাম। অপর ব্যক্তিকে দেখলেন, তার অঙ্গপ্রত্যঙ্গ থেকে অযুর ফোঁটা ফোঁটা পানি ঝড়ছে। তিনি رَحْمَۃُ اللهِ عَلَیْہِ তাকে বললেন: হে আমার ভাই! তুমি ব্যভিচারের গুনাহ্ থেকে তাওবা করো। লোকটি বললো: \"আমি তাওবা করলাম। অন্য একজন লোকের অযুর পানি ঝড়তে দেখে তিনি তাকে বললেন: মদপান ও গান-বাজনা শুনা থেকে তাওবা করো।\" লোকটি বললো: \"আমি তাওবা করলাম।\" হযরত সায়্যিদুনা ইমামে আযম আবু হানীফা رَحْمَۃُ اللهِ عَلَیْہِ'র অন্তর্দৃষ্টির কারণে মানুষের দোষ-ত্রুটি প্রকাশ হয়ে যেতো। এজন্য তিনি আল্লাহ্ পাকের দরবারে তাঁর কাশফ বিলুপ্ত হয়ে যাওয়ার জন্য দোয়া করলেন। আল্লাহ্ পাক তাঁর দোয়া কবুল করলেন। এরপর থেকে অযুকারীর গুনাহ ঝড়ে যাওয়ার দৃশ্য তাঁর চোখে পড়া বন্ধ হয়ে গেলো।\n(মীযানুল কুবরা, ১/১৩০ পৃষ্ঠা)\n"
    },
    {
        "1": "দোষ অন্বেষণ করো না",
        "2": "          প্রিয় ইসলামী ভাইয়েরা! এই ঈমান উজ্জীবিত ঘটনা থেকে আমরা ২টি মাদানী ফুল শিখতে পারলাম:  (১) একটি হলো, অযুর বরকতে গুনাহ ঝড়ে যায় (২) দ্বিতীয় মাদানী ফুল, এটাও জানা গেলো যে, মহান আল্লাহর নেক বান্দারা অন্যের দোষত্রুটি দেখাও পছন্দ করেন না। দেখুন! ইমামে-আযম رَحْمَۃُ اللهِ عَلَیْہِ কারামত হিসেবে অন্যের দোষ-ত্রুটি দেখতে পেতেন, তখন তিনি দোয়া করলেন যে, তাঁর কাছ থেকে যেন এই কারামত ফিরিয়ে নেওয়া হয়।\n          হায়! এখন আমাদের অবস্থা সম্পূর্ণ উল্টো, আল্লাহ ওয়ালারা চেষ্টা করতেন যে, তাঁদের যেন অন্য কারো দোষ দৃষ্টিগোচর না হয়, আর এখন মানুষ অন্যের দোষ অনুসন্ধান করে, চেষ্টা করা হয় যেনো  কোনো না কোনোভাবে অমুকের দোষ বের হয়ে আসে এবং আমি তাদের নিয়ে সমালোচনা করে তাদের দূর্নাম ছড়াবো। আল্লাহ পাক আমাদের অবস্থার উপর রহম করুন। হায়! আমরা যদি অন্যের দোষ অনুসন্ধানকারী না হয়ে বরং অন্যের দোষ ত্রুটি গোপনকারী হতে পারি।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "কখন! কিভাবে অযুর সূচনা হয়?",
        "2": "          একবার মুসলমানদের চতুর্থ খলিফা, আমীরুল-মু'মিনীন, শেরে খোদা হযরত আলীউল-মুরতাদ্বা رَضِیَ اللهُ عَنْہُ তাওয়াফ করছিলেন, এমন সময় কেউ তাঁর কাঁধে হাত রেখে বললো: \"আলি জাহ! একটি প্রশ্ন জিজ্ঞেস করার ছিলো। হযরত আলীউল-মুরতাদ্বা رَضِیَ اللهُ عَنْہُ নীরবতা অবলম্বন করলেন এবং তাওয়াফ চালিয়ে গেলেন, তাওয়াফের ৭টি চক্কর সম্পন্ন করে, তারপর হাতিমে কাবায় ২ রাকাত তাওয়াফের নামায আদায় করলেন।\n          তারপর তিনি বললেন: اَ ین السائل? প্রশ্নকর্তা কোথায়? সেই ব্যক্তি উপস্থিত হলো। তিনি বললেন: এখন জিজ্ঞেস করো! সে বললো, اَسْاَلُکَ عَنْ بَدْءِ الْوُضُوْءِ کَیْفَ کَانَ وَ اَیْنَ کَان অর্থাৎ এটা বলুন যে, অযুর সূচনা কখন এবং কিভাবে হয়?এখন শুনুন! জ্ঞানের শহরের দরজার উত্তর.....!! মাওলা আলী رَضِیَ اللهُ عَنْہُ বলেন, যখন আল্লাহ পাক ফেরেশতাদের বলেছিলেন:\nاِنِّیْ جَاعِلٌ فِی الْاَرْضِ خَلِیْفَۃً ؕ\n(পারা: ১, সূরা: বাকারা, আয়াত: ৩০)              কানযুল ঈমান থেকে অনুবাদ: আমি পৃথিবীতে আপন প্রতিনিধি সৃষ্টিকারী।\n\n      \tউত্তরে ফেরেশতারা আরয করলেন:\nاتَجْعَلُ فِيهَا مَنْ يُفْسِدُ فِيهَا وَيَسْفِكُ الدماء\n(পারা: ১, সূরা: বাকারা, আয়াত: ৩০)            কানযুল ঈমান থেকে অনুবাদ: আপনি কি পৃথিবীতে এমন কোন সৃষ্টিকে (প্রতিনিধি) করবেন, যে তাতে ফ্যাসাদ ছড়াবে ও রক্তপাত ঘটাবে।\n\n          ফেরেশতারা এটি আপত্তি হিসাবে বলেননি, তারা কেবল রহস্য জানতে চেয়েছিলেন এবং বলছিলেন, \"মাওলা! আমরা আপনার পবিত্রতা বর্ণনা করি, আপনার প্রশংসা করি, আমাদের খলিফা হিসাবে নিয়োগ করা হোক, মানুষকে খলিফা বানানোর মধ্যে কী রহস্য লুকায়িত রয়েছে?) তখন মহান আল্লাহ বলেন:\nاِنِّیْۤ اَعْلَمُ مَا لَا تَعْلَمُوْنَ (۳۰)\n(পারা: ১, সূরা: বাকারা, আয়াত: ৩০)            কানযুল ঈমান থেকে অনুবাদ: আমার জানা আছে যা তোমরা জানো না।\n          বিশ্বজগতের প্রতিপালকের এই উত্তর শুনে ফেরেশতারা ভীতসন্ত্রস্ত হয়ে গেলেন, তাদের মনে হলো যে, আমরা আল্লাহর সামনে খুবই দুঃসাহসিক কাজ করে ফেলেছি, তাই তাঁরা খোদাভীতির কারণে আরশের তাওয়াফ করতে থাকেন। এতে আল্লাহ পাক বললেন, হে ফেরেশতা! তোমরা কি আমার ক্ষমা এবং সন্তুষ্টি চাও? তাঁরা বললেন: জী হ্যাঁ মাওলা! আমরা আপনার ক্ষমা এবং সন্তুষ্টি লাভের চেয়ে অধিকতর অন্য কিছুতে আগ্রহী নই। তখন আল্লাহ পাক বললেন: আরশের পাদদেশে একটি নদী আছে, যাকে নাহরুল-হাইওয়ান (نَھْرُ الْحَیْوَان) বলে, সেখানে যাও! ফেরেশতারা সেখানে উপস্থিত হলেন। আল্লাহ পাক বললেন: কব্জি পর্যন্ত হাত ধৌত করো! ফেরেশতারা তাদের হাত ধুয়ে নিলেন। আল্লাহ রাব্বুল আ'লামীন বললেন: تَمَضْمَضُوا ثَلَاثًا তিনবার নাকে পানি প্রবাহিত করো! ফেরেশতারা এমনই করলেন। অতঃপর তিনি বললেন: তোমার মুখমণ্ডল ধৌত করো! ফেরেশতারা তাদের মুখমণ্ডল ধুয়ে নিলেন। এখন আদেশ হলো: কনুইসহ হাত ধৌত করো! ফেরেশতারা বাহুও ধৌত করলেন। অতঃপর আদেশ দেয়া হলো: মাথা মাসেহ করো ! তাঁরা মাথাও মাসেহ করলো। অবশেষে আদেশ দেয়া হলো: এবার পাও ধুয়ে নাও! ফেরেশতারাও পা ধৌত করলেন। (এসব অঙ্গ-প্রত্যঙ্গ ফেরেশতাদেরও আছে, তবে সেগুলো কেমন, একমাত্র আল্লাহ পাকই ভালো জানেন) যাই হোক! যেভাবে হুকুম দেওয়া হয়েছিল, ফেরেশতারাও সেভাবে করলেন, অতঃপর আল্লাহ পাক বললেন: এখন এভাবে বলো!\nسُبْحٰنَکَ اللّٰہُمَّ وَبِحَمْدِکَ اَشْہَدُ اَنْ لَّا اِلٰہَ اِلَّا اَنْتَ اَسْتَغْفِرُکَ وَ اَتُوْبُ اِلَیْک\n      \tফেরেশতারা অনুরূপ বললেন। যখন সবকিছু সম্পন্ন করলেন, তখন ফেরেশতারা বললেন, হে আল্লাহ পাক! আমরা যা করলাম তা কী ছিল? মহান আল্লাহ পাক বললেন: হে ফেরেশতা! যে ঈমানদার তোমাদের মতো করবে, আমি তাকে আমার ক্ষমা ও সন্তুষ্টি দিয়ে ধন্য করবো। যখন তারা হাত ধৌত করবে তখন হাতের, কুলি করলে মুখের ভিতরের, নাকে পানি প্রবাহিত করলে নাকের, মুখমণ্ডল ধৌত করলে মুখমণ্ডলের, পা ধৌত করলে পায়ের গুনাহ সমূহ ঝড়ে যাবে, যদিওবা (সে গুনাহ)  জমিন ও আসমান পরিমাণ থাকুক না কেনো এবং যখন তারা মাথা মাসেহ করে তখন আমার রহমত তাদেরকে আচ্ছন্ন করে ফেলে, ফেরেশতারা বললেন: হে আল্লাহ পাক! এটা কি আমাদের জন্য নির্দিষ্ট ?তিনি বললেন: এটা তোমাদের জন্যও এবং আমি যাদের প্রতিনিধি বানাবো (অর্থাৎ হযরত আদম عَلَیْہِ السَّلَام) এবং তাঁর আওলাদের জন্যও এই ফযীলত রয়েছে।\n(সালওয়াতুল আরেফীন, ১৭০পৃষ্ঠা)\n\n          سُبْحَانَ الله! প্রিয় ইসলামী ভাইয়েরা! আল্লাহ পাকের কেমন অশেষ দয়া। হায়! আমাদের যদি গুনাহ মাফ, মাগফিরাত ও ক্ষমা এবং আল্লাহ পাকের সন্তুষ্টির দৌলতনসীব হয়ে যায়।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সিদ্দিকে আকবরের পরিবার বর্গের উসিলায় উম্মতের উপর দয়া",
        "2": "          বুখারী ও মুসলিমে বর্ণিত আছে যে, একদা প্রিয় নবী মক্কী মাদানী صَلَّی اللهُ عَلَیْہِ وَاٰلِہٖ وَسَلَّم সাহাবায়ে কেরামদের عَلَیْہِمُ الرِّضْوَان নিয়ে সফরে ছিলেন, মুসলমানদের প্রিয় আম্মাজান হযরত আয়েশা সিদ্দিকা رَضِیَ اللهُ عَنْہَا ও সফরসঙ্গী ছিলেন। পথিমধ্যে কোথাও হযরত আয়েশা সিদ্দিকা رَضِیَ اللهُ عَنْہَا 'র গলার হার হারিয়ে যায়, ফলে হারটি অনুসন্ধানের জন্য কাফেলাটি থামানো হয়। রাত হয়ে গিয়েছিলো, চারদিক আঁধারে আচ্ছন্ন ছিলো, অতএব রাতটি সেই স্থানেই অতিবাহিত করা হলো, যখন ফজরের নামাযের সময় হলো, তখন অযু করার প্রয়োজন হলো কিন্তু পানি ছিলো না, এ উপলক্ষ্যে ৬ পারা  সূরা মায়েদার ৬ নং আয়াত অবতীর্ণ হলো আল্লাহ পাক ইরশাদ করলেন:\nیٰۤاَیُّهَا الَّذِیْنَ اٰمَنُوْۤا اِذَا قُمْتُمْ اِلَی الصَّلٰوۃِ فَاغْسِلُوْا وُجُوْهَکُمْ\nوَ اَیْدِیَکُمْ اِلَی الْمَرَافِقِ وَ امْسَحُوْا بِرُءُوْسِکُمْ وَ اَرْجُلَکُمْ اِلَی الْکَعْبَیْنِ ؕ وَ اِنْ کُنْتُمْ جُنُبًا فَاطَّهَّرُوْا ؕ وَ اِنْ کُنْتُمْ مَّرْضٰۤی اَوْ عَلٰی سَفَرٍ اَوْ جَآءَ اَحَدٌ مِّنْکُمْ مِّنَ الْغَآئِطِ اَوْ لٰمَسْتُمُ النِّسَآءَ فَلَمْ تَجِدُوْا مَآءً فَتَیَمَّمُوْا صَعِیْدًا طَیِّبًا فَامْسَحُوْا بِوُجُوْهِکُمْ\nوَ اَیْدِیْکُمْ مِّنْهُ ؕ مَا یُرِیْدُ اللّٰهُ لِیَجْعَلَ عَلَیْکُمْ مِّنْ حَرَجٍ وَّ لٰکِنْ یُّرِیْدُ لِیُطَهِّرَکُمْ وَ لِیُتِمَّ نِعْمَتَهٗ عَلَیْکُمْ لَعَلَّکُمْ تَشْکُرُوْنَ\n(পারা ৬, সূরা: মায়েদা, আয়াত: ৬)              কানযুল ঈমান থেকে অনুবাদ: হে ঈমানদারগণ! যখন তোমরা নামাযের জন্য দাঁড়াতে চাও, তখন স্বীয় মুখমণ্ডল ধৌত করো এবং কনুই পর্যন্ত হাতও; এবং মাথা মাসেহ করো; এবং পায়ের গিট পর্যন্ত ধৌত করো। আর যদি তোমাদের গোসল করার প্রয়োজন হয়, তবে বিশেষভাবে পবিত্র হও; এবং তোমরা যদি পীড়িত হও অথবা সফরে থাকো অথবা তোমাদের থেকে কেউ পায়খানা-প্রস্রাবের স্থান থেকে আগমন করে অথবা তোমরা স্ত্রীর সাথে সংগম করো এবং এ সমস্ত অবস্থায় পানি না পাও, তবে পবিত্র মাটি দ্বারা 'তায়াম্মুম' করো। তখন আপন মুখ ও হাতগুলো তা'দ্বারা মাসেহ করো। আল্লাহ্ চান না যে, তোমাদের কোন কষ্ট হোক; হ্যাঁ, এটাই চান যে, তোমাদেরকে অতিমাত্রায় পবিত্র করবেন এবং স্বীয় অনুগ্রহ তোমাদের প্রতি সম্পূর্ণ করে দেবেন, যাতে তোমরা কৃতজ্ঞতা জ্ঞাপন করো।\n\n          উক্ত আয়াতে পানির সংকটের ক্ষেত্রে তায়াম্মুম করার অনুমতি দেওয়া হয়েছে, এতে সাহাবায়ে কেরাম عَلَیْہِمُ الرِّضْوَان বললেন: مَا هِيَ بِأَوَّلِ بَرَكَتِكُمْ يَا آل ابی بکر অর্থাৎ হে আবু বকর رَضِیَ اللهُ عَنْہُ'র সন্তানগণ, এটি তোমাদের প্রথম বরকত নয়? (মুসলমানরা তোমাদের পক্ষ থেকে অসংখ্য নিয়ামত পেয়েছে)। (বুখারী, কিতাবুল তায়াম্মুম, ১৫৫পৃষ্ঠা, হাদীস: ৩৩৪)\n\n          প্রিয় ইসলামী ভাইয়েরা! এমনিতে তো এই আয়াতে অনেক মাদানী ফুল রয়েছে, বিশেষ করে এতে ২টি জিনিস উল্লেখ করা হয়েছে; (১): অযুর ৪টি ফরয বয়ান করা হয়েছে (২) পানি দিয়ে অযু করার এবং পানি না থাকলে মাটি দিয়ে তায়াম্মুম করার নির্দেশ দেওয়া হয়েছে।  এই উভয় বিষয় সম্পর্কে হুজ্জাতুল-ইসলাম ইমাম মুহাম্মদ বিন মুহাম্মদ গাযালী رَحْمَۃُ اللهِ عَلَیْہِ অত্যন্ত চমৎকার মাদানী ফুল দিয়েছেন, আসুন শ্রবণ করি,\n"
    },
    {
        "1": "জাহান্নামের আগুন নিভে গেছে",
        "2": "          ইমাম গাযালী رَحْمَۃُ اللهِ عَلَیْہِ বলেন: পবিত্রতার জন্য (অর্থাৎ অযু ও গোসল) শরিয়ত দু'টি জিনিসকে নির্ধারণ  করেছে: (১): পানি (২): মাটি। পানি দিয়ে আমরা অযু ও গোসল করি, মাটি দিয়ে তায়াম্মুম করি। ইমাম গাযালী رَحْمَۃُ اللهِ عَلَیْہِ বলেন: একটু ভাবুন তো! পৃথিবীতে এ দু'টি জিনিস অগ্নি নির্বাপনের কাজে আসে, আগুনে পানি ঢাললে আগুন নিভে যাবে, পানি না থাকলে মাটি ঢাললে এতেও আগুন নিভি যাবে। জানা গেল; পানি এবং মাটি উভয়ই অগ্নি নির্বাপক হিসাবে কাজ করে। অতএব যখন একজন মু'মিন ব্যক্তি এগুলো দ্বারা অযু ও গোসল করে, তখন তার বরকতে اِنْ شَآءَ الله জাহান্নামের আগুন নিভে যাবে। (সালওয়াতুল আরেফীন, পৃষ্ঠা: ১৬৪)\n          এখানে আল্লাহ পাকের আরেকটি অশেষ মেহেরবানী দেখুন! আগুনের কাজ হলো: পোড়ানো। পানির কাজ হলো: নির্বাপন করা।  এই পার্থিব আগুন, যা জাহান্নামের আগুনের চেয়ে অনেক গুণ হালকা ও নিস্তেজ, এই আগুন নিভাতে চাইলে বেশি পানির প্রয়োজন, যদি আগুন বেশি লাগে, আর পানি কম থাকে তাহলে পানি জ্বলে যাবে কিন্তু আগুন নির্বাপন হবে না। আর আল্লাহর অশেষ রহমতের প্রতি উৎসর্গ হোন! জাহান্নামের আগুন এই পার্থিব আগুনের চেয়ে কয়েকগুণ শক্তিশালী, অযুতে যে পানি ব্যবহার করা হয় তা খুবই অল্প পরিমাণ, কিন্তু আল্লাহ পাক তাঁর কৃপায় এই সামান্য পানি দিয়ে জাহান্নামের আগুন নিভিয়ে দেন।\n"
    },
    {
        "1": "অযুর ফরয ৪টি কেন?",
        "2": "          প্রিয় ইসলামী ভাইয়েরা! অযুর মধ্যে চারটি ফরয: (১) কনুইসহ হাত ধৌত করা (২) মুখমন্ডল ধৌত করা (৩) মাথা মাসেহ করা (৪) এবং গোড়ালিসহ পা ধৌত করা। অযুতে এই ৪টি ফরয কেন রাখা হয়েছে? ইমাম গাযালী رَحْمَۃُ اللهِ عَلَیْہِ তাঁর একটি রহস্যের ব্যাখ্যা করতে গিয়ে বলেন: কিয়ামত দিবসে ৪টি (প্রধান) শাস্তি রয়েছে:"
    },
    {
        "1": "(১) মুখমণ্ডল কালো হয়ে যাবে",
        "2": "আল্লাহ পাক বলেন:\nيَوْمَ تَبْيَضُ وُجُوهٌ وَ تَسْوَدُوجُوهُ\n(পারা: ৪, সূরা: আলে ইমরান, আয়াত: ১০৬)          কানযুল ঈমান থেকে অনুবাদ: যেদিন কিছু চেহারা উজ্জ্বল হবে এবং কিছু মুখ কালো হবে।\n\n\n\n\n\n\n"
    },
    {
        "1": "(২) বাম হাতে আমলনামা হস্তান্তর",
        "2": "          আল্লাহ পাক বলেন:\nأَمَّا مَنْ أُوتِيَ كِتْبَهُ بِشِمَالِهِ فَيَقُولُ يُلَيْتَنِي لَمْ أَوْتَ كِتَبِيَهُ\n(পারা: ২৯, সূরা: আল হাক্বা, আয়াত: ২৫)           কানযুল ঈমান থেকে অনুবাদ: আর ঐ ব্যক্তি যার আপন আমলনামা বাম হাতে দেওয়া হবে, বলবে হায়! কোন মতে আমাকে আমার আমলনামা না দেওয়া হতো।\n"
    },
    {
        "1": "(৩-৪) মাথা ও পা ধরে জাহান্নামে নিক্ষেপ করা হবে",
        "2": "      \tসূরা রহমানে আছে:\nيُعْرَفُ الْمُجْرِمُوْنَ بِسِيمُهُمْ فَيُؤْخَةٌ بِالنَّوَامِي وَالْأَقْدَامِ\n(পারা: ২৭, সূরা আর রহমান: ৪১)                কানযুল ঈমান থেকে অনুবাদ: অপরাধীগণকে তাদের চেহারা দ্বারাই চেনা যাবে, সুতরাং মাথা ও পা ধরে জাহান্নামে নিক্ষেপ করা হবে।\n\n          যেন আল্লাহ পাক বলেন: হে আমার বান্দাগণ! অযুতে মুখমণ্ডল ধৌত করো, যাতে কিয়ামতের দিন তোমাদের মুখমণ্ডল কালো না হয় বরং মুখমণ্ডল উজ্জ্বল থাকে। * তোমাদের হাত ধৌত করো, যাতে কিয়ামতের দিন তোমাদের আমলনামা বাম হাতে দেওয়ার পরিবর্তে ডান হাতে দেয়া হয় * তোমাদের মাথা মাসেহ কর, যাতে তোমাদের কপাল ধরে জাহান্নামে নিক্ষেপ করা না হয় বরং তোমাদের মাথায় যেনো জান্নাতী মুকুট পরানো হয়।\n         হে আমার বান্দারা! পা ধৌত করো, যাতে তোমাদের পা নরকের শেকলে বন্দী না হয় এবং পুলসিরাতে তোমাদের পা নড়বড়ে না হয়, বরং তোমরা স্বাচ্ছন্দে পুলসিরাত অতিক্রম করে জান্নাতে প্রবেশ করতে পারো!\n(সালওয়াতুল আরেফীন, ১৭১পৃষ্ঠা)\n          হে আশিকানে রাসূল! আমরা শুনলাম অযুর কতো মহান ফযীলত রয়েছে, অযু করলে গুনাহ ঝরে যায় *  এর বরকতে اِنْ شَآءَ الله! হাশরের দিন ডান হাতে আমলনামা দেওয়া হবে * মুখমণ্ডল কালো হবে না বরং আলোয় ঝলমল করবে। * পুলসিরাতে দৃঢ়তা নসীব হবে এবং اِنْ شَآءَ الله জান্নাতে প্রবেশ নসীব হবে।\n          তাই আমাদের উচিত আমরা যেনো সদা-সর্বদা অযু অবস্থায় থাকার অভ্যাস গড়ি। আমরা অলসতা করি, হায়! আমরা যেন এই অলসতা দূর করে অযু করার ক্ষেত্রে তৎপরতা দেখাই, অযু ভেঙ্গে গেলে শীঘ্রই আবার অযু করার অভ্যাস গড়ে নিই, اِنْ شَآءَ الله! এই সাময়িক শ্রম কিয়ামতের দিন স্বস্তির উৎস হবে। আসুন! আরো উৎসাহ গ্রহণার্থে অযুর ফযীলত সম্পর্কিত হাদীস শরীফ শ্রবণ করি:\n"
    },
    {
        "1": "অযুর ফযীলত সম্পর্কিত ৩টি হাদীস",
        "2": "      \t(১): হযরত সাওবান رَضِیَ اللهُ عَنْہُ বলেন: আল্লাহ পাকের সর্বশেষ নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: সোজা থাকো কিন্তু তোমরা এটা করতে পারবে না এবং জেনে রেখো, তোমাদের সর্বোত্তম আমল হলো নামায, আর অযুর হেফাযত কেবল মুমিনরাই করে থাকে। (ইবনে মাজাহ, কিতাবুল ত্বাহারাত, : ৫৮পৃষ্ঠা, হাদীস: ২৭৭) (অর্থাৎ সর্বদা সঠিকভাবে অযু করা একজন পূর্ণ মুমিনের চিহ্ন।) (২) নবী করীম রউফুর রহীম صَلَّی اللهُ عَلَیْہِ وَاٰلِہٖ وَسَلَّم হযরত আনাস رَضِیَ اللهُ عَنْہُ কে ইরশাদ করেন: \"বৎস! যদি তোমার পক্ষে সর্বদা অযু অবস্থায় থাকা সম্ভব হয় তাহলে সর্বদা অযু অবস্থায় থেকো কেননা, 'মালাকুল মওত' অযু অবস্থায় যাঁর রূহ কবজ করে তাঁর জন্য শাহাদাতের মর্যাদা লিখে দেয়া হয়।\" (শুয়াবুল ঈমান, ৩/২৯ পৃষ্ঠা, হাদীস- ২৭৮৩) একটি হাদীসে পাকে বর্ণিত রয়েছে: \"অযু অবস্থায় শয়নকারী ব্যক্তি একজন রোযাদার ইবাদাতকারীর ন্যায়।\" (কানযুল উম্মাল, অধ্যায়: ৯ম, ৫/১২৩ পৃষ্ঠা, হাদীস: ২৫৯৯৪)\n          سُبْحَانَ الله! মহান আল্লাহ আমাদের সর্বদা অযু করার তৌফিক দান করুন। اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "৪৩ নং নেক আমল",
        "2": "          প্রিয় ইসলামী ভাইয়েরা! আমীরে-আহলে-সুন্নাত প্রদত্ত \"৭২টি নেক আমল\" নামক পুস্তিকাটি আমাদের ধর্মীয় ও নৈতিক প্রশিক্ষণের জন্য একটি চমৎকার মাধ্যম, যদি আমরা প্রতিদিন এই পুস্তিকাটি পূরণ করতে সফল হই তবে এর বরকতে দুনিয়া ও আখিরাত সজ্জিত হবে। আসুন এই পুস্তিকা থেকে একটি নেক আমল সম্পর্কে শুনি, ৪৩ নং নেক আমলটি হলো: আপনি কি পরিষ্কার পরিচ্ছন্নতায় অভ্যস্ত থেকে উন্নত বৈশিষ্ট্য অবলম্বন করেছেন? (পরিষ্কার পরিছন্নতা: অর্থাৎ: শরীর ও পোশাক ঘর ও যেখানে কাজ করেন সেই জায়গা এবং সেখানকার আসবাবপত্র পরিষ্কার রাখা ইত্যাদি। উন্নত বৈশিষ্ট্যের অনুসরণ: সময়ের নিয়মানুবর্তিতা ঘর ও নিজের বা অন্য কারো গাড়িতে বসার সময় বিনা কারণে জোরে দরজা বন্ধ না করা, নিজের ঘর শিক্ষা প্রতিষ্ঠান, অফিস বা কারো কাছ থেকে যে জিনিস অনুমতি হওয়া অবস্থায় নেয়া অতঃপর সেই জায়গায় রেখে দেয়া ইত্যাদি)।\n          আল্লাহ পাক আমাদেরকে নেক আমলের পুস্তিকা নিয়মিত পূরণ করার তৌফিক দান করুন। আমীন\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "দান বক্স বিভাগ",
        "2": "          দাওয়াতে ইসলামীর \"দান বক্স\" বিভাগের পক্ষ থেকে একটি বক্সের ব্যবস্থা করা হয়েছে, এই দান বক্সটি দোকান, কারখানা, মার্কেট, শপিং মল, মেডিকেল স্টোর এবং অফিস ইত্যাদিতে রাখার পাশাপাশি ঘরেও রাখা হয়, যাতে আমরা অতি সহজেই প্রতিদিন কিছু না কিছু অর্থ সেই বক্সে ফেলতে পারি এবং সদকা করার সাওয়াব অর্জন করতে পারি। যারা দোকানদার তারা ভালো ভালো নিয়্যত সহকারে নিজেদের গ্রাহকদেরকে একক প্রচেষ্টার মাধ্যমে আল্লাহর পথে ব্যয় করার প্রতি উৎসাহ প্রদান ও ফযীলত বর্ণনা করে তাদেরকেও এই নেক কাজে অংশগ্রহণ করার প্রতি উদ্বুদ্ধ করলে মদীনা মদীনা হবে।\n          পরামর্শ স্বরূপ আরয় হলো, আমরাও প্রতিদিন একটি অর্থ নির্দিষ্ট করে নিই যেমন, ৫ টাকা, তারপর সেই অনুযায়ী আমরা প্রতিদিন দান করতে থাকি এবং দান বক্স বিভাগের নির্ধারিত পদ্ধতি অনুসারে এই দান-অনুদান জমা করি। দোকান ইত্যাদিতে যে বক্সগুলো রাখা হয় সেগুলোকে বলা হয় দান অনুদান বক্স'' এবং যে বক্সগুলো ঘরে রাখা হয় সেগুলোকে ঘরোয়া দানবক্স' বলা হয়।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নফল রোযার মাদানী ফুল",
        "2": "          প্রিয় ইসলামী ভাইয়েরা! বয়ানের পরিশেষে আসুন নফল রোযার কতিপয় ফযীলত ও কিছু মাদানী ফুল শ্রবণ করার সৌভাগ্য লাভ করি:\n          প্রথমে প্রিয় নবী হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم’র দু'টি বাণী লক্ষ্য করুন:\n      \t(১) যে সাওয়াবের আশায় একটি নফল রোযা রাখলো, আল্লাহ পাক তাকে দোযখ থেকে ৪০ বছরের (অর্থাৎ পথ চলার সমান) দূরত্বে রাখবেন। (কানযুল উম্মাল, ৮/২৫৫ হাদীস: ২৪১৪৮) (২) যদি কেউ একদিন নফল রোযা রাখে এবং পৃথিবীর সমপরিমাণ স্বর্ণ তাকে দেয়া হয়, তবুও এর সাওয়াব পরিপূর্ণ হবে না, এর সাওয়াব তো কিয়ামতের দিনই পাওয়া যাবে। (আবু ইয়ালা, ৫/৩৫৩, হাদীস নং- ৬১০৪) * অধিক হারে নফল রোযা রাখা আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র সুন্নাত। * হযরত সায়্যিদুনা সুলাইমান عَلَیْہِ السَّلَام মাসের শুরুতে তিন (৩) দিন, মাঝখানে তিন (৩) দিন এবং মাসের শেষে তিন (৩) দিন রোযা রাখতেন। (কানযুল উম্মাল, ৮/৩০৪, হাদীস : ২৪৬২৪) * যদি অসুস্থতার ভয়ে পিতা-মাতা তাদের ছেলেকে নফল রোযা রাখতে নিষেধ করে তবে তাকে পিতামাতার আনুগত্য করতে হবে। (রুদ্দুল-মুহতার ৪১পৃষ্ঠা) একজন স্ত্রী তার স্বামীর অনুমতি ব্যতীত নফল রোযা  রাখতে পারবে না।\n(দুররে মুখতার, রুদ্দুল-মুহতার,  ৩/৪১৫)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "          নফল রোযা সংক্রান্ত অবশিষ্ট মাদানী ফুল শেখা শেখানোর হালকায় বয়ান করা হবে, অতএব সেগুলো জানতে শেখা শেখানোর হালকায় অংশগ্রহণ করুন।\n\n\n\n\n\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]