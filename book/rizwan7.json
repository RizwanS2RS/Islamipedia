[
  {
    "1": "ভালোবাসি তোমাকে হে প্রিয় রাসূল ﷺ",
    "2": "ইশকে রাসূল–১:\n\nভালোবাসি তোমাকে হে প্রিয় রাসূল ﷺ\n\nমূল\nমাহবুবুলওলামা হযরত মাওলানা পীর\nজুলফিকার আহমদ নকশবন্দী মুজাদ্দেদী\nঅনুবাদ ও সম্পাদনা\nমাওলানা উমায়ের কোব্বাদী\nইশকে রাসূল\n \nশুরুর কথা\nলৌহ-কলম-কিতাব তোমার অস্তিত্বের স্মারক…\nلَوح بھی تُو قلم بھی تُو تیرا وجود الکتاب\nگُنبدِ آ بگینہ رنگ تیرے محیط میں حباب\nشوکتِ سنجر و سلیم تیرے جلال کی نمود\nفقرِ جنید و با یزید تیرا جمال بے نقاب\nتیری نگاہِ ناز سے دونوں مراد پاگئے\nعقل و غیاب و جستجو عشق حضور و اضطراب\n‘লৌহ-কলম-কিতাব তোমার অস্তিত্বের স্মারক\nআকাশের এই স্বচ্ছতা তোমার অস্তিত্বের স্মারক\nসঞ্জর ও সেলিমের শান-শওকত তোমার তেজোদীপ্ততার স্মারক\nজুনাইদ ও বায়েজিদের দরবেশি তোমার সৌন্দর্যের স্মারক\nতোমার দূর দৃষ্টিতে পেয়েছে মন্জিল,\nএই বিবেক এই ইশক এবং এই তলব ও এই দরদ।’\nপূর্ববর্তী-পরবর্তীদের সর্দার নবীকুল শিরোমনি, মুত্তাকীদের সম্রাট হযরত মুহাম্মাদ মুস্তফা আহমাদ মুজতাবা ﷺ-এর বরকতময় পবিত্র সত্ত্বা গোটা বিশ্ববাসীর জন্য রহমত হিসেবে আগমন করেছে। সেই মানবতার মহান বন্ধু যিনি সর্বত্র ব্যক্তি পূজার স্থলে আল্লাহর দাসত্ব কায়েম করেছেন। সংশয়যুক্ত বিশ্বাসকে সংশয়মুক্ত করেছেন। যিনি বিজ্ঞানের ক্ষেত্রে প্রকৃতির পূজার স্থানে প্রকৃতিকে অনুগত করার শিক্ষা দিয়েছেন। রাজনীতিতে যিনি রাজতন্ত্রের পরিবর্তে জনকল্যানমুখী ধারা চালু করেছেন। যিনি কল্পনার পিছে না ছুটে বাস্তবতার দিকে ধাবিত হতে শিখিয়েছেন। সমাজে জুলুম-অন্যায়ের স্থলে ন্যায়-ইনসাফ প্রতিষ্ঠা করেছেন। মক্কার কুরাইশ নেতারা যখন তাঁকে জিজ্ঞেস করে, ‘তুমি আমাদের কাছে আসলে কী চাও?’\nজবাবে তিনি বলেন,\nكلمة واحدة تعطونيها تملكون بها العرب ، وتدين لكم بها العجم\n‘শুধুই একটি জিনিস চাই। তা হল, তাওহিদের কালেমা পাঠ করুন। এতে করে আপনারা গোটা আরবের মালিকানা লাভের পাশাপাশি আজমের (অনারবের) ওপরও প্রাধান্য লাভ করতে পারবেন।’\nঅতপর সময়ই প্রমাণ করে দিয়েছে যে, তিনি মানবতার শূন্য থলে সুমহান চরিত্রের মনি-কাঞ্চন দ্বারা পূর্ণ করে দিয়েছেন। মজলুম জাতিকে যাবতীয় জুলম নির্যাতন থেকে মুক্তি দিয়েছেন। গন্ড-মুর্খদের সুশিক্ষায় শিক্ষিত করে তুলেছেন। পশুপালের রাখালদের মানবতার পাহারাদার বানিয়েছেন। দুনিয়ার পণ্যকে আল্লাহর সওদায় রূপান্তরিত করেছেন। আত্মপূজারীকে আল্লাহর আবেদ বানিয়েছেন। মন্দিরের পুরোহিতকে প্রভূর রাহের মুজাহিদ বানিয়েছেন। শত্রুকে মিত্রে পরিণত করেছেন। কঠোর হৃদয়ের লোকগুলোকে নম্রতা ও ভদ্রতার প্রতীক বানিয়েছেন। অলস ও অর্বাচীন মানুষগুলোকে কর্মঠ-কর্মী বানিয়েছেন …। জীবন সায়াহ্ণে জনতার সামনে দাঁড়িয়ে জানতে চেয়েছেন, ‘আমি কি তোমাদের কাছে আল্লাহ পাকের পয়গাম পূর্ণরূপে পৌঁছে দিয়েছি?’ সঙ্গে সঙ্গে একলাখ পঁচিশ হাজার সাহাবী সমস্বরে বলে উঠেছেন,\nنشهد أنك بلغت الرسالة، وأديت الأمانة، ونصحت الأمة\n‘নিশ্চয় নিশ্চয়। আমরা দীপ্ত কন্ঠে স্বাক্ষ্য দিচ্ছি, আপনি আপনার প্রতি আরোপিত রেসালাতের দায়িত্ব পূর্ণরূপে পৌঁছিয়ে দিয়েছেন। যাবতীয় আমানত আদায় করে দিয়েছেন এবং উম্মতের কল্যাণ সাধন করেছেন।’\nএমন গুণ-সৌন্দর্যের সম্রাট রাসূলের সাথে ইশক-মহব্বত তথা প্রেম-ভালবাসার সম্পর্ক স্থাপন করা ও বজায় রাখা ঈমানের প্রধান দাবী। কবির ভাষায়–\nنہ جب تک کٹ مروں میں خواجۂ بطحاؐ کی حرمت پر\nخدا شاہد ہے کامل میرا ایماں ہو نہیں سکتا\nنماز اچھی، حج اچھا، روزہ اچھا، زکوٰۃ اچھی\nمگر میں باوجود اس کے مسلماں ہو نہیں سکتا\n‘যতক্ষণ পর্যন্ত মদিনার  দুলাল হযরত মুহাম্মাদ ﷺ-এর সম্মানে তাঁর ভালবাসায় জীবন বিসর্জন দিতে পারব না। আল্লাহ পাক সাক্ষী ততক্ষণ পর্যন্ত আমি কামেল মুমিন হতে পারব না। আমার ঈমান পূর্ণতা পাবে না। আমার নামাজ, রোজা, হজ, যাকাত সব কিছু যত সুন্দরই হোকনা কেন; এতকিছু সত্ত্বেও আমি প্রকৃত মুসলিম বলে গণ্য হতে পারব না।’\nমোজাম্বিক সফরকালে জনাব মুহাম্মদ আমীন সাহেব একদিন আমাকে বললেন, ‘হযরত! আপনি তো ইশকে-এলাহী (আল্লাহপ্রেম) সম্পর্কে বই লিখেছেন। এবার ইশকে-রাসুল তথা নবীপ্রেম বিষয়ে একটি বই লিখুন। তার আদেশ পালনার্থে পর্তুগাল সফরে বিচারপতি মুসা সাহেবের বাসায় অবস্থানকালে এই বই লেখার সিংহভাগ কাজ সমাপ্ত হয়। যদিও এই বিষয়ে লেখকগণ অনেক বই লিখেছেন। তবুও সামান্য সুতা নিয়ে হযরত ইউসুফ আ.-কে কিনতে যাওয়া সেই বুড়ির মতই আমিও সেই উদ্দেশ্যে এ বিষয়ে কলম ধরেছি, যেন আল্লাহ পাক আমাকেও সেই সৌভাগ্যবানদের কাতারে শামিল করে নেন। আমার এই সামান্য প্রচেষ্টা কবুল করে কেয়ামতের দিন তিনি তাঁর শাফায়াত দান করেন। কবির ভাষায়,\nوَمَا مَدَحْتُ مُحَمَّداً بِمَقَالَتِى\nوَلٰكِنْ مَدَحْتُ مَقَالَتِى بِمُحَمَّدٍ\n‘আমার এই রচনার মাধ্যমে আমি নবী করিম ﷺ-এর প্রশংসা করি নি। বরং হযরত মুহাম্মাদ ﷺ-এর নামে রচনা লেখার কারণে তাঁর নামের বরকতে আমার রচনা সম্মানিত ও মূল্যায়িত হয়েছে।’\nرَبَّنَا لاَ تُؤَاخِذْنَا إِن نَّسِينَا أَوْ أَخْطَأْنَا\n‘হে আমাদের পালনকর্তা, যদি আমরা ভুলে যাই কিংবা ভুল করি, তবে আমাদেরকে অপরাধী করো না।’\nপরিশেষে সুধী পাঠক মহলের প্রতি বিশেষ নিবেদন রইল, এই বইয়ের কোথাও কোনো ত্রুটি পরিলক্ষিত হলে সে ব্যাপারে অবগত করতে মর্জি হয়।\nদোয়া করি, দোয়া চাই।\nফকির জুলফিকার আহমাদ নকশবন্দী\n \n‫بِسْمِ اللّهِ الرَّحْمـَنِ الرَّحِيمِ‬‎ এর ছবির ফলাফল\nঅধ্যায়-১\n‘মুহাব্বত’ শব্দের বিশ্লেষণ\nআল্লাহ তাআলা তাঁর বিভিন্ন সৃষ্টির মাঝে এক ধরণের ‘চুম্বক’ তৈরি করে রেখেছেন। নি:স্প্রাণ বস্তু তথা জড়পদার্থের ক্ষেত্রে এই চুম্বককে বলা হয় ‘আকর্ষণ’ আর প্রাণীর ক্ষেত্রে বলা হয়, ঝোঁক টান বা অনুরাগ। প্রসিদ্ধ প্রবাদ রয়েছে– الجنس يميل إلى الجنس ‘প্রত্যেক শ্রেণি তার সমশ্রেণির দিকে ঝোঁকে।’ এই ঝোঁক বা অনুরাগের মাত্রা বৃদ্ধি পেলে তাকে বলা হয় ‘মুহাব্বাত’। মুহাব্বাত শব্দটি ‘হাব্বাতুন’ শব্দ থেকে নির্গত। যার শাব্দিক অর্থ দানা, বীজ। আর বাস্তবতা হল, এই বীজ জমিতে বপন করলে তা মাটির নিচে লুকিয়ে যায় এবং আলো-বাতাস ও পানির পরশ পেলে চারা হয়ে গজিয়ে ওঠে। পর্যায়ক্রমে তা ফুল-ফলে ছেয়ে যায়। অনুরূপভাবে মহব্বতের বীজ হৃদয়-ভূমিতে উদগত হলে ধীরে ধীরে তা ফলে-ফুলে সুশোভিত হয়ে উঠে। মনোবিজ্ঞানীরা এ ব্যাপারে একমত যে, কোনো প্রিয় ও কাংখিত বস্তুর দিকে হৃদয়ের আকষর্ণ সৃষ্টি হওয়াকেই মহব্বত বলে।\n— ইমাম গাজালী রহ. মহব্বতের সংজ্ঞা দিয়েছেন এভাবে, ‘মহব্বত হচ্ছে, এমন বস্তুর দিকে হৃদয়ের ঝোঁক বা অনুরাগ তৈরি হওয়া যা দ্বারা মজা বা স্বাদ অর্জন হয়।’\n— মোল্লা মাহমূদ কাশানীর ভাষায়, ‘মহব্বত হচ্ছে, সুন্দর কিছু লাভের জন্য ভেতরের টান অনুভূত হওয়া।’\n— সাইয়্যেদ মহাম্মাদ যওকী রহ. মহব্বতর সংজ্ঞা দিতে গিয়ে লিখেছেন, ‘মহব্বত হচ্ছে একটি চুম্বকীয় আকর্ষণ, যা একে অপরকে নিজের দিকে টানে। কারও মাঝে রূপ-সৌন্দর্যের সামান্য ঝলক দেখেই তার প্রতি ঝোঁক তৈরি হওয়া। হৃদয়ে আকর্ষণ সৃষ্টি হওয়া। তাকে পাওয়ার জন্য ব্যাকুল হয়ে ওঠা। অস্থির হয়ে যাওয়া। দিন রাত তার ধ্যানে মগ্ন থাকা। তার প্রেম সাগরে হাবুডুবু খাওয়া। সামন্য বিচ্ছেদে অস্থির হয়ে যাওয়া। বারবার দর্শণ ও মিলনেও পরিতৃপ্ত না হওয়া। তার খেয়ালে নিজের খেয়াল, তার সন্তুষ্টিতে নিজের সন্তুষ্টি এবং তার অস্তিত্বের মাঝে নিজের অস্তিত্ব বিলীন করে দেয়া। এই সব কিছুই হচ্ছে মহব্বতের কারিশমা। মহব্বতের রাজত্ব বিশ্ব ব্যাপি। গোটা বিশ্বে প্রতিটি বস্তুই মহব্বতের শেকলে আবদ্ধ। মহব্বতই সৃষ্টিজগতের শুরু। মহব্বতই সৃষ্টি জগতের শেষ। প্রতিটি অনুপরমানুতে মহব্বতের নিদর্শন বিদ্যমান। খনিজসম্পদ, জড়পদার্থসহ যাবতীয় কিছু ‘মহব্বতের’ খাঁচায় আবদ্ধ।\n–কাজী মুহাম্মাদ সুলাইমান মনসুরপুরী ‘রহমাতুল লিল আলামীন’ নামক গ্রন্থে হাদিস শরীফ والحب أ ساسي-এর ব্যাখ্যা করতে গিয়ে লিখেছেন, মহববত হচ্ছে হৃদয়ের শক্তি। আত্মার খোরাক। চোখের শীতলতা। শরীরের প্রাণ। অন্তরের জান। জীবনের সফলতা …। মোট কথা, মহব্বতই হচ্ছে জগতের সব কিছুু।’\nএই মহব্বত থেকেই সম্পর্ক তৈরি হয়। অর্থাৎ কারও দিকে মন ঝুঁকে পড়ে। ইচ্ছাশক্তি সেই সম্পর্ককে সুদৃঢ় করে দেয়ার ফলে হৃদয়ে টান ও আকর্ষণ সৃষ্টি হয়। এর পর তৈরি হয় জ্বলন। সর্বদা জ্বলন। স্থায়ী জ্বলন। হৃদয়ব্যাথায় বিরহ বেদনায় জর্জরিত হয়ে যায় এবং তা বৃদ্ধি পেতে পেতে চুড়ান্ত পর্যায়ে পৌঁছে যায়। সর্বত্র মহাব্বতের (প্রেমের) প্রতিক্রিয়া পরিলক্ষিত হতে থাকে। দুঃখ কষ্ট সহনীয় হয়ে ওঠে। প্রতিবন্ধকতা ক্ষীন দৃষ্টিগোচর হয়। মিলনের লগ্ন ঘনিয়ে আসে। প্রিয়তমের কল্পনা ছাড়া সব কিছু খতম হয়ে যায়। এবং শুধুই প্রিয়তমের প্রেম তখন তার ওপর রাজত্ব করতে থাকে।\nবিখ্যাত দার্শনিক আবু আলি ইবনু সীনা দাবী করেছেন যে, মহব্বত পৃথিবী, মহাকাশ, মহাশূণ্য, খনিজদ্রব্য, জ্বালানি, জীবজন্তু ও জড়বস্তু তথা সব কিছুর মাঝেই ছড়িয়ে আছে। এমনকি গণিতবিজ্ঞানীরা বলেন, সংখ্যাগুলোর মধ্যে ‘প্রেমিকসংখ্যা’ হয়ে থাকে। অর্থাৎ, কিছু সংখ্যা এমন আছে যেগুলো একে অপরের সঙ্গে সম্পর্ক রাখে।\nমহব্বত কী?\nকোন কোনো গবেষক বলেন, মহব্বতের সংজ্ঞা দেয়া সম্ভব নয়। তার অনুভব কেবল হৃদয় দ্বারাই করা সম্ভব। তাই মহব্বতের বিদ্যমানতাই তার সংজ্ঞা। তাই বলা যায় মহব্বত হচ্ছে এক ধরণের আকর্ষণ বা আবেগ যা কেবল হৃদয় দিয়েই উপলব্ধি করা যায়। জ্ঞান-বিবেক দিয়ে নয়। এজন্যই খাজা ইয়াহইয়া মুয়াজ রাজী রহ. বলেছেন,\nالمحبة حالةلايعبرعنها مقالة\n‘মহব্বত হচ্ছে এমন এক অবস্থা যা ভাষা দিয়ে প্রকাশ করা যায় না।’\n محبت حال است و حال هرگز قال نباشد\n‘মহব্বত একপ্রকার হালতের নাম; যা কখনও শব্দ  দ্বারা প্রকাশ করা যায় না।’\nতারপরও কোনো কোনো শায়েখ সালেকিনদের ফায়দার প্রতি লক্ষ রেখে মহব্বতের নানারূপ ব্যাখ্যা তুলে ধরেছেন। যেমন–\n১. জনৈক ব্যক্তি শায়েখ আবু বকর শিবলী রহ.-কে জিজ্ঞেস করে, ‘হযরত! মহাব্বত কী জিনিস?’\nজবাবে তিনি বলেন,\nكأس لها وهج إذا استقر في الحواس وسكن في النفوس تلاشت\n‘মহব্বত এমন একটি আগুনের পেয়ালা যা ক্রমশ তীব্রতর হতে থাকে। যখন তা অনুভবে জেঁকে বসে, নফসকে পেয়ে বসে তখন সে একেবারে নি:শেষ করে ছাড়ে।’ অর্থাৎ তার সমস্ত অস্তিত্ব বিলীন করে তার প্রেমাস্পদের রঙে রাঙিয়ে তোলে।\n২. হযরত বায়জিদ বোস্তামী রহ. বলেন,\nاَلْمَحَبَّةُ إِسْتِقْلَالُ الْكَثِيْرِ مِنْ نَفْسِكَ وَ إِسْتِكْثَارُ الْقَلِيْلِ مِنْ حَبِيْبِكَ\n‘মহব্বত বলা হয় নিজের পক্ষ থেকে বেশি দিয়েও কম দিয়েছি মনে করা এবং প্রিয়তমের পক্ষ থেকে কম পেয়েও বেশি পেয়েছি মনে করা।’\n এজন্যই প্রবাদে বলে, طل من الحبيب وابل প্রেমাস্পদের দিক থেকে বর্ষিত সামান্য শিশিরপাতও মুষলধার-বৃষ্টিতুল্য।\nযেমন আল্লাহ তাআলা তাঁর বান্দাকে মহব্বত করেন। যার প্রমাণ এই যে, তিনি বান্দাকে সীমাহীন নাজ-নেয়ামত দেয়ার পরও বলেছেন,\nقُلْ مَتَاعُ الدُّنْيَا قَلِيلٌ‘\n‘দুনিয়ার ধনম্পদ অতি সামান্য।’\nপপক্ষান্তরে বান্দা যখন তাঁর যিকির করে তখন যদিও এই যিকির তাঁর শানের তুলনায় অতি তুচ্ছ, কিন্তু তিনি একে বলে দিচ্ছেন, এটা বেশি! যেমন তিনি বলেন,\nوَالذَّاكِرِينَ اللَّهَ كَثِيرًا\n‘যারা আল্লাহর বেশি যিকির করে।’\nজনৈক কবি বিষয়টি চমৎকারভাবে তুলে ধরেছেন যে,\nگرچه اندک انعام توباشد بسیار\nورچه بسیارکنم شکر توباشد اندک\n‘আপনি কম নেয়ামত দিলেও মনে হয় প্রচুর পেয়েছি; আর আপনার শোকর প্রচুর আদায় করলেও মনে হয় কম করেছি।’\n৩. সাইয়েদুত তায়েফা হযরত জুনাইদ বাগদাদী রহ. বলেছেন,\nدخول صفات المحبوب على البدل من صفات المحب\n‘মহব্বত হচ্ছে প্রেমিকের সকল গুণ বিলীন হয়ে প্রেমাস্পদের সকল গুণ তার মাঝে চলে আসা।’\nএই কথাটাই অন্য একজন একটু এভাবে বলেছেন,\nاَلْمَحَبَّةُ مَحْوُ الْمُحِبِّ لِصِفَاتِهِ وَإثْبَاتُ الْمَحْبُوْبِ بِذَاتِهِ\n‘মহব্বত হল প্রেমিকের সবকিছু বিলীন হওয়ার পর তার মাঝে প্রেমাস্পদের সত্ত্বা বিরাজ করা।’\nযেমন, বাল্ব জলানোর পর দূর থেকে সেটিকে একটি আগুনের পিন্ড বলে মনে হয়, তার কাঁচ বা অন্য কিছু দৃষ্টিগোচর হয় না। তেমনি মহব্বতের কারণে প্রেমিকের সব কিছু বিলীন হয়ে কেবল তার প্রেমাস্পদের গুণাবলী নজরে আসে।\nবর্ণিত আছে, একবার কেউ একজন মজনুকে বলেছিল, ‘ঐ দেখ, লায়লা আসছে…।’\nসঙ্গে সঙ্গে মজনু আচমকা বলে ওঠে, ‘আমিই তো লায়লা।’\nকবির ভাষায়–\nلیلی و من یکےبودیم دونمودیم\nنہ بودشد آں نمود ایک شدیم\nعشق وعا شق محوگردد ایں مقام\nخود ہماں معشوق ماند والسلام\n‘আমি আর লায়লা তো একজনই ছিলাম। কেবল দু’জন দেখা যাচ্ছিল। এই দুই দেখা যাওয়াটা বিলুপ্তির পর আমরা এক হয়ে গেছি। কেননা এমন অবস্থানে এসে ইশক ও আশেক খতম হয়ে যায়। শুধু প্রেমাস্পদ রয়ে যায়।’\n৪. হযরত শায়খ আব্দুল কাদেও জিলানী রহ. বলেন,\nالمحبة حجابٌ بين المحب والمحبوب، فإذا فني المحبُّ عن المحبة ، وُصل بالمحبوب\n‘প্রেমিক- প্রেমাস্পদের মাঝে বিদ্যমান পর্দাটাই হল ‘মহব্বত’। প্রেমিক তার প্রেমের মাঝে বিলীন হয়ে গেলে উভয়ে এক হয়ে যায়।’\nজনৈক খোদা প্রেমিক বলেন- حب (প্রেম) শব্দটি দু’টি বর্ণ দ্বারা গঠিত। (ح) হা এবং (ب) বা। হা দ্বারা রুহের প্রতি আর বা দ্বারা বদনের (শরীর) প্রতি ইঙ্গিত করা হয়েছে। তাই যারা মহব্বতের (প্রেমের) পথে পা বাড়ায় তাদের তন-মন সব কিছু বিসর্জন দিয়ে দিতে হয়।\n৫. হযরত হুসাইন বিন মনসুর হাল্লাজ বলেন,\nحقيقة المحبة قيامك مع محبوبك بخلع أوصافك\n‘মহব্বতের হাকিকত (মূলতত্ব) হচ্ছে, তুমি নিজের গুণাবলী ছেড়ে প্রেমাস্পদের সত্ত্বায় বিলীন হয়ে যাবে।’\n৬. হযরত সিররি সাকতি রহ.-এর ভাষায়,\n‘মহববত হল প্রেমিক তার প্রেমাস্পদকে বলবে তুমিই আমি, অর্থাৎ একে অপরের মাঝে বিলীন হয়ে যাওয়ার নামই হচ্ছে প্রেম। বা মহব্বত।\n৭. হযরত আবু আব্দুল্লাহ করশী রহ.-এর ভাষায় মহব্বত হচ্ছে,\nحقيقة المحبة أن تهب لمن أحببت كُلّك ولا يبقى لك منك شي\n‘নিজের কাছে কিছুই না রেখে সবকিছু প্রেমিকার কাছে সমর্পন করা। এমনকি ‘তোমার’ বলতে কোনো কিছুু থাকবে না।’\nযার প্রকৃষ্ট উপমা স্বয়ং হযরত আবু বকর সিদ্দিক রাযি. তিনি তাঁর সমুদয় সম্পদ স্বীয় প্রেমাস্পদ হযরত মুহাম্মাদ ﷺ-এর খেদমতে পেশ করেছিলেন।\n৮. হযরত আবু আলী রোদবারী রহ. মহব্বত সম্পর্কে বলেন,\nما لم تخرج من كليتك لم يدخل في حد المحبة\n‘তুমি যে নাগাদ নিজের ব্যাপারে নিয়ন্ত্রণহীন হয়ে না পড়বে। সে নাগাদ তুমি মহব্বতের গন্ডির মাঝে প্রবেশই করতে পারবে না।’\n৯. হযরত রুওয়ায়েম রহ. বলেন,\nالموافقة في جميع الأحوال يعني موافقة الحبيب في المشهد والمغيب\n‘সর্বাবস্থায় প্রেমাস্পদের অনুকরণ-অনুসরণ করার নামই হচ্ছে মহব্বত বা প্রেম।’\nজনৈক কবি বলেন,\nوَلَوْ قُلْتَ لِي مُتْ مُتُّ سَمْعًا وَطَاعَةً\nوَقُلْتُ لِدَاعِي الْمَوْتِ أَهْلًا وَمَرْحَبَا\n‘তুমি যদি বল, মরে যাও, তাহলে তোমার নির্দেশ পালনে মরে যেতে পারি। আর যমদূতকে বলতে পারি ‘খোশ আমদেদ’ স্বাগতম।’\n১০. হযরত আবু বকর কাসানী রহ. বলেন,\nإيثار المحبوب على جميع المصحوب\n‘মহব্বত (প্রেম) হল, সবকিছুর ওপর প্রেমিকাকে প্রাধান্য দেয়া।’\n১১. খাজা ইয়াহইয়া মুয়াজ রহ.-এর ভাষায়,\nحقيقة المحبة أنها لا تزيد بالبر ولا ينقص بالجفاء\n‘মহব্বতের হাকিকত হচ্ছে, প্রেমিকার পক্ষ থেকে জুলুম-অন্যায়ের কারণে তা একটুও কমবে না এবং ভাল ব্যবহার আর উপঢৌকনের কারণে বিন্দুমাত্রও বৃদ্ধি পাবে না। অর্থাৎ সর্বাবস্থায় তা একই রকম থাকবে।’\n১২. হযরত শিবলী রহ.-কে পাগল মনে করে কারাগারে পাঠানো হয়। কয়েকজন ব্যক্তি তার সাথে সাক্ষাৎ করতে এলে তিনি জিজ্ঞেস করেন, ‘তোমরা কারা?’ জবাবে তারা বলে, ‘আমরা আপনার বন্ধু।’ সঙ্গে সঙ্গে তিনি তাদের লক্ষ করে পাথর ছুঁড়ে মারতে লাগলে তারা ছুটে পালাতে শুরু করে। তখন তিনি চিৎকার করে বলতে থাকেন, ‘হে আমার বন্ধুত্বের দাবীদারগণ! তোমরা যদি প্রকৃত বন্ধুই হতে তাহলে বন্ধুর পক্ষ থেকে সামান্য আঘাতে ভয়ে পলায়ন করতে না।’\nএই বিষয়কেই জনৈক কবি তার ভাষায় এভাবে ফুটিয়ে তুলেছেন,\nبلا از دوست عطاست و از بلا نالیدن خطاست\n‘বন্ধুর পক্ষ থেকে প্রাপ্ত কষ্টটাও এক অমূল্য উপঢৌকন। আর বন্ধুর উপঢৌকন-অনুদান থেকে মুখ ফিরিয়ে নেয়া চরম ধৃষ্টতা। মহা অন্যায়।’\nتو از جفا وستم برمن آنچه خواهی کن بکن\nکه من نه کنم دامنت رها اے دو ست\n‘হে বন্ধু! তুমি যত ইচ্ছা আমার প্রতি দুঃখ-যাতনা চালিয়ে যাও, আমি কোনোক্রমেই তোমার আচঁল ছেড়ে দিব না। কারণ তোমার কাছ থেকে পাওয়া সবকিছুই আমার জন্য অমূল্য উপহার।’\n১৩. জনৈক আল্লাহপ্রেমিক বলেছেন,\nمن سكر بكأس المحبة لا يصحو إلا بمشاهدة محبوبه\n‘প্রেমের সুধাপানে যে ব্যক্তি মাতোয়ারা সে কেবল প্রেমাস্পদের সান্নিধ্য লাভেই চৈতন্য ফিরে পেতে পারে।’\n১৪. উল্লেখিত যাবতীয় সংজ্ঞা ও ব্যাখ্যার সারাংশ হযরত শিবলী রহ.-এর উক্তির মাঝে বিদ্যমান। তিনি বলেন,\nالمحبة إيثا رما يحب المحبوب وإن كرهت\nوكراهة ما يكره المحبوب وإن أحببت\n‘মহব্বতের আসল অর্থ হচ্ছে প্রেমাম্পদ যা কিছু পছন্দ করে তার সবকিছুই তোমারও পছন্দ করা যদিও তা তোমার অপ্রিয় হয়। আর প্রেমাম্পদ যা কিছু অপছন্দ করে সেগুলোকে তোমারও অপছন্দ করা যদিও সেগুলো তোমার অতি প্রিয় হয়।’\n১৫. এই পর্যায়ে এসে এটা স্পষ্ট হয়ে যায় যে,\nاَلْمَحَبَّةُ مَحْوُ الْمُحِبِّ لِصِفَاتِهِ وَإثْبَاتُ الْمَحْبُوْبِ بِذَاتِهِ\n‘মহব্বত হচ্ছে ,প্রেমিক তার নিজস্ব সব কিছু বিসর্জন দিয়ে প্রিয়তমের সব কিছু সাদরে বরণ করে নিবে।’\n১৬. এই ফকিরের নিকট মহব্বত তথা প্রেম হচ্ছে, এমন এক অস্থিরতা যা প্রেমাস্পদের সান্নিধ্যলাভ ছাড়া প্রশমিত হয় না। এটি এমন এক আগুন যা প্রেমাস্পদের দর্শন ছাড়া শীতল হয় না। জনৈক প্রেমিক সম্পর্কে বলা হয়ে থাকে- সে একদিন নির্জনে অতি উচ্চস্বরে কাঁদছিল আর চিৎকার করে করে বলছিল, ‘আগুন! আগুন!! আগুন!!!’ লোকজন ছুটে এসে দেখে সেখানে আগুনের কোনো নাম-নিশানাও নেই। তখন তারা তাকে জিজ্ঞেস করে, ‘কই, কোথায় আগুন লেগেছে?’ তখন সে তার দু’হাত স্বীয় বুকে রেখে বলে ওঠে, ‘এই যে এই এখানে আগুন লেগেছে …।’\nنَارُ اللَّهِ الْمُوقَدَةُ الَّتِي تَطَّلِعُ عَلَى الْأَفْئِدَةِ\n‘এটা আল্লাহর প্রজ্জ্বলিত অগ্নি, যা হৃদয় পর্যন্ত পৌঁছবে।’\nতাই বলা যায় প্রেমিকের যে অসুস্থতা প্রিয়তমের পরশে বিদূরীত হয়ে যায় সেটাই মহব্বত। তাকেই বলে প্রেম। এটি এমন পিপাসা, যা কখনও নিবারণ হবার নয়। কবির ভাষায়,\nشَرِبْتُ الْحُبَّ كَأْسًا بَعْدَ كَأْسٍ\nفَمَا نَفِدَ الشَّرَابُ وَمَا رَوِيتُ\n‘আমি একের পর এক প্রেমের পেয়ালা পান করে চলেছি। কিন্তু না কখনও সেই প্রেমের সুধা শেষ হয়েছে না আমার তৃষ্ণা নিবারণ হয়েছে …।"
  },
  {
    "1": "ইশক কাকে বলে?",
    "2": "ইশকে রাসূল–২: ইশক কাকে বলে?\n\nমূল: মাহবুবুলওলামা হযরত মাওলানা পীর জুলফিকার আহমদ নকশবন্দী মুজাদ্দেদী দা: বা:\n\nঅধ্যায়-২\nعشق (ইশক )শব্দের বিশ্লেষণ\n? عشق (ইশক) শব্দের অর্থ হচ্ছে, কোনো কিছুর সাথে হৃদয় জড়িয়ে যাওয়া। বিখ্যাত অভিধান আমুনজিদে বলা হয়েছে,\nعشِقَ يَعشَق ، عِشْقاً ومَعْشَقاً تعلّق قلبُه به\n‘যার সাথে হৃদয় জড়িয়ে যায়।’\nعَشِقَ بِالشَّيْءِ : لَصِقَ بِهِ ‘সে তার সঙ্গে জড়িয়ে পড়েছে।’\n? عَشَقة (আশাকা) থেকে ইশক শব্দটি নির্গত। عَشَقة (আশাকা) এমন এক শ্রেণির উদ্ভিদকে বলা হয় যা শুরুতে খুব সবুজ-শ্যামল ও সতেজ থাকে, তবে আস্তে আস্তে তা নেতিয়ে গিয়ে বিবর্ণ হয়ে যায়।\n? হিন্দি ভাষায় এক শ্রেণির লতাজাতীয় উদ্ভিদ عشق پیچیاں (ইশকে পেঁচা) বলে। যে গুলো কোনো গাছ পেছিয়ে ধরে ধীরে ধীরে তাকে পাতা-পল্লবহীন করে ফেলে। ফলে এক পর্যায়ে এসে তা শুকিয়ে মরে যায়। উর্দু ভাষায় এজাতীয় উদ্ভিদকে ‘আকাশ বেল’ বলে। অনুরূপভাবে কোনো আশেকের অন্তরে যখন ইশক বাসা বাঁধে তখন তা ধীরে ধীরে তাকে ফ্যাকাশে আকৃতির দুর্বল বানিয়ে দেয়।\n? কেউ কেউ মনে করেন, ইশক শব্দটি স্বয়ংসম্পূর্ণ। এটি অন্য কোনো শব্দ থেকে নির্গত হয় নি। তবে আসল বাস্তবতা হচ্ছে এই ইশক শব্দটি পবিত্র কুরআনের কোথাও একটি বারের জন্য ব্যবহৃত হয় নি। হতে পারে মূল আরবি ভাষায় ইশক শব্দটির মাঝে কিছুটা শালীনতার ঘাটতি রয়েছে। ‘কামুস’ নামক অভিধানে ইশককে পাগলামীর একটি অংশ বলে আখ্যায়িত করা হয়েছে। তবে হাদিস শরিফে ইশক শব্দের ব্যবহার পাওয়া যায়। যেমন মুসনাদে আহমাদ বিন হাম্বল নামক কিতাবের ২০৪৭৭ নম্বর হাদিসে জনৈকা বাঁদির আলোচনায় عشقهَا শব্দ ব্যবহৃত হয়েছে।\n? হযরত শায়খ মহিউদ্দিন ইবনুল আরাবি রহ. বলেছেন, কুরআন শরিফে ইশককে ‘মহব্বতের আধিক্য’ হিসাবে ব্যাখ্যা করা হয়েছে। সেজন্য মহব্বত শব্দের পূর্বে আধিক্য-জ্ঞাপক শব্দ উল্লেখ করে বলা হয়েছে,\nوَالَّذِيْنَ آمَنُوْ أَشَدُّ حُبَّ لِلَّهِ\n‘ঈমানদার যারা তাঁরা আল্লাহর সঙ্গে প্রচণ্ড ভালোবাসা রাখে।’\n? যখন মানুষের অন্তরে গাঢ় ভালবাসা দানা বাঁধে তখন সে তার প্রিয়তম ছাড়া অন্য সবকিছু থেকে অন্ধ হয়ে যায়। এই গভীর ভালবাসা তার গোটা শরীরের প্রতিটিা শীরা-উপশীরায় প্রবাহমান হতে থাকে। প্রতিটি বস্তুর মাঝে কেবল তার প্রিয়তমের প্রতিচ্ছবি ভেসে উঠে। কবির ভাষায়,\nوَاللَه ما طَلَعَت شَمسٌ وَلا غَرُبَت\n إِلّا وَأَنت بِقَلبي بَينَ وِسواسي\nوَلا خلوت إِلى قَومٍ أُحَدِّثُهُم\nإِلّا وَأَنتَ حَديثي بَينَ جُلّاسي\nوَلا هَمَمتُ بِشُربِ الماءِ مِن عَطَشٍ\nإِلّا رَأَيتُ خَيالاً مِنكَ في الكَأسِ\nوَلا ذَكَرتُكَ مَحزوناً وَلا فَرِحاً\nإِلّا وَحُبُّكَ مَقرونٌ بِأَنفاسي\nوَلَو قَدَرتُ عَلى الإِتيانِ جِئتُكُم\nسَعياً عَلى الوَجهِ أَو مَشياً عَلى الرَأسِ\n‘আল্লাহর কসম! তুমি আমার হৃদয় রাজ্যে আর কল্পনার জগতে বিচরণ না করলে কখনও সূর্য উদিত হয় না এবং অস্তও যায় না । তোমার আলোচনা ছাড়া আমি কোনো সম্প্রদায়ের সাথে কোনো কথাই বলি না। আর যখনই কোনো পেয়ালায় চুমুক দেই তখনই তাতে তোমার ছবি ভেসে ওঠে। সুখে দু:খে তোমার আলোচনা করার সময় আমার শ্বাস-প্র:স্বাসে কেবলই তোমার ভালবাসার স্পন্দন অনুরণিত হয়। হায় আফসোস! যদি তোমার সাক্ষাৎ লাভের উদ্দেশ্যে আসার সামর্থ থাকত তাহলে (উপুড় হয়ে হলেও) হামাগুড়ি দিয়ে তোমার কাছে এসে উপস্থিত হতাম!!’\nকবির হৃদয়পাতাল থেকে উৎসারিত এমন অবস্থারই নাম রাখা হয়েছে ইশক। ভাষাবদিগণ বলেছেন, মহব্বত যখন তার সীমা অতিক্রম করে চুড়ান্ত পর্যায়ে পৌছে যায় তখন তাকে বলা হয় ইশক।\n? ইবনুল মনসুর রহ. ‘লিসানুল আরব’ নামক গ্রন্থে বলেছেন,\nالعِشْقُ فرط الحب وقيل هو عُجْب المحب بالمحبوب يكون في عَفافٍ الحُبّ ودَعارته\n‘মহব্বতের আধিক্যের ফলে হৃদয়ে সৃষ্টি অবস্থার নামই হচ্ছে ইশক। অর্থাৎ মহব্বতের চুড়ান্ত সীমা অতিক্রম করার পর তা ইশকে পরিণত হয়ে যায়। চাই সেই মহব্বত তথা প্রেম-ভালবাসা পবিত্র হোক বা অপবিত্র।’\n? হযরত আহমাদ ইবন ইয়াহইয়ার কাছে যখন জানতে চাওয়া হয়েছিল, ‘ইশক এবং মহব্বতের মাঝে কোনটি বেশি প্রশংসার উপযুক্ত?’\nতখন তিনি বলেছিলেন, ‘মহব্বত।’ কেননা,  لأنّ العِشْق فيه إفراطٌ ইশকের মাঝে বাড়াবাড়ি আছে।\n? কোনো কোনো আল্লাহপ্রেমিকের বক্তব্য হচ্ছে,\nالعشق: تجاوز الحد في المحبة\n‘ইশক মানে ভালবাসার ক্ষেত্রে মহব্বতের সীমা অতিক্রম করে যাওয়া।’\n? কেউ কেউ বলেন,\n العِشْق عبارة عن إفراط المحبة وشدّتها والمحبة إذ ااشتدت وقويت سميت عِشْقاً\n‘ভালবাসার অতিরঞ্জনের নাম ইশক। ভালবাসা যখন একান্ত গভীর এবং গাঢ় হয়ে যায় তখন তা মহব্বতের নাম অতিক্রম করে ‘ইশক’ নাম ধারণ করে।\nعشق افراط محبت گفتہ اند\nاندریں معنی چہ نیکوسفتہ اند\n‘ইশক মানে ভালবাসার ক্ষেত্রে মহব্বতের সীমা অতিক্রম করে যাওয়া। আর অসংখ্য নেককার ব্যক্তিও এতে লিপ্ত।’\n? হযরত জাওকি শাহ রহ. বলেন,\n‘মানুষ হচ্ছে সবচে’ উন্নত ও শ্রেষ্ঠ জাতি। আল্লাহর পরে সৃষ্টিজীবের মাঝে সবচে’ সম্মানিত। তাই ভালবাসার সর্বোচ্চ পর্যায়ে তথা ইশকের স্থলে আরোহন ও অবস্থান করা কেবল মানুষেরই শোভা পায়। কোনো মানুষই এর আওতামুক্ত নয়। ইশকের দহনে জ্বলে না এমন কোনো মানুষ পাওয়া অসম্ভব।’\n? ইশকের বরকতে আশেকের অন্তরে অস্বাভাবিক শক্তি সঞ্চিত হয়। সে সময় ও অবস্থার জনক হয়ে যায়। আকাশ-পাতাল তার যেন হাতের মুঠোয় চলে আসে। মহা কবি আল্লামা ইকবাল রহ. বলেন,\nعشق کی اک جست نے طے کر دیا قصہ تمام\nاس زمین و آسماں کو بیکراں سمجھا تھا میں\n‘ইশকের এক নেশা সব কিছু বাজিমাত করে দিয়েছে। এমনকি আমি এই আসমান-জমিনকে এক ভেবে বসেছিলাম।’\nতিনি অন্যত্রে বলেন,\nصدق خلیل بھی ہے عشق، صبر حسین بھی ہے عشق!\nمعرکۂ وجود میں بدر و حنین بھی ہے عشق\n‘হযরত ইবরাহিম আ.-এর সততাও ইশক। হযরত হুসাইন রাযি.-এর ধৈর্যও ইশক। অস্তিত্বের লড়াইয়ে বদর ও হুনাইনও ইশক।’\n? ইশক এমন এক প্রতিষেধক, তা যদি মাটির সাথে মিশে যায় তাহলে ওই মাটিকেও সে ইতিহাসের অংশ বানিয়ে দেয়। কর্ডোভার জামে মসজিদ আর আগ্রার তাজমহল এর জ্বলন্ত প্রমাণ। কর্ডোভার জামে মসজিদ নিয়ে রচিত আল্লামা ইকবালের একটি বিখ্যাত কবিতা ‘মসজিদে কুরতবা’ নিম্নরূপ–\nعشق ہے اصلِ حیات، موت ہے اس پر حرام\nتُند و سبک سَیر ہے گرچہ زمانے کی رَو\nعشق خود اک سَیل ہے، سَیل کو لیتاہے تھام\nعشق کی تقویم میں عصرِرواں کے سوا\nاور زمانے بھی ہیں جن کا نہیں کوئی نام\nعشق دمِ جبرئیل، عشق دلِ مصطفیٰؐ \nعشق خدا کا رُسول، عشق خدا کا کلام\nعشق کی مستی سے ہے پیکرِ گِل تابناک\nعشق ہے صہبائے خام، عشق ہے کاسُ الکِرام\nعشق فقیہِ حرم، عشق امیرِ جُنود\nعشق ہے ابن السّبیل، اس کے ہزاروں مقام\nعشق کے مِضراب سے نغمۂ تارِ حیات\nعشق سے نُورِ حیات، عشق سے نارِ حیات\n‘আল্লাহর বান্দার আমল হয় ইশক দ্বারা জ্যোতিময়। ইশক হচ্ছে জীবনের মূল। তার জন্য মরণ হারাম। যুগের দৃষ্টিতে যদিও তা চটপটে হালকা পাতলা ক্ষীণ কিন্তু ইশক হচ্ছে এক প্লাবন যা অন্য প্লাবনেরও গতি থামিয়ে দেয়। এক স্রােত যা অন্য স্রােতকে আটকে দেয়। ইশকের পঞ্জিকায় বর্তমান যুগ ছাড়াও অন্য যুগ রয়েছে। যার অন্য কোনো নাম নেই। ইশক হচ্ছে হযরত জিব্রাইল আ.-এর প্রাণ। আর মুহাম্মদ মোস্তফা ﷺ-এর হৃদয়। আল্লাহর রাসুল, আল্লাহর কালাম। ইশকের মস্তিতে প্রস্ফুটিত ফুল দীপ্তিমান। ইশক হচ্ছে অপকৃক আঙ্গারের মদ। সম্মানি পেয়ালা। ইশক হচ্ছে হেরেমের মহাজ্ঞানী। ইশক হচ্ছে সেনা কমান্ডার। ইশক হচ্ছে পথের পথিক। তার রয়েছে অসংখ্য বাড়ি। ইশকের বেহালায় বীনায় সুর বাজে। ইশক হচ্ছে জীবনের আলো। ইশক হচ্ছে জীবনের আগুন।’\n? আশেকের অন্তরে এমন দৃঢ় আস্থা আর মজবুত ইয়াকিন সৃষ্টি হয় যার ফলে কোনো প্রকার শংকা-ভয় তাকে স্পর্শ করতে পারে না। কবির ভাষায়,\nمؤمن از عشق است و عشق از مؤمن ست.\nعشق را ناممکن ما ممکن است\n‘মুমিনের জন্য ইশক আর ইশকের জন্য মুমিন। এই ইশকের কারণেই আমাদের সকল অসম্ভব সম্ভবে পরিণত হয়ে যায়।’\n? আরবি সাহিত্যে (خلق) খুলুক (স্বভাবচরিত্র) শব্দের মত ইশক শব্দটাও ভাল-মন্দ উভয় অর্থের জন্য ব্যবহৃত হয়। খারাপ চরিত্র বুঝানোর জন্য যেমন (سوء خلق) বা বদ আখলাক শব্দ ব্যবহার করা হয় তেমনি ইশকের ক্ষেত্রে খারাপ বা নেতিবাচক দিক বুঝানোর জন্য ‘ইশকে মাজাজী’ (পার্থিব প্রেম) বলা হয়। আর ভাল বা ইতিবাচক অর্থে বলা হয় ইশকে হাকিকী তথা প্রকৃত প্রেম।\nইশক কাকে বলে?\n১. হযরত শাহ ওয়ালি উল্লাহ মুহাদ্দিসে দেহলভী রহ. তাঁর ‘লামআ’ত’ নামক কিতাবে ইশকের হাকিকত সম্পর্কে আলোচনা করতে গিয়ে লিখেছেন,\n‘খাঁটি মুমিন বান্দা, যার দৃঢ় বিশ্বাস হল, আল্লাহ তাআলা যাবতীয় পূর্ণাঙ্গ গুণে গুণান্বিত; তাই সে তাঁর জিকির ও স্মরণের ওপর নিজের কামালাত বা পূর্ণতাকে মৌকুফ মনে করে এবং সর্বদা সে আল্লাহর নামের জিকির (স্মরণ) করে তার সমস্ত নেয়ামত ও সৌন্দর্য নিরীক্ষণ করে। এবং এসব স্থায়ীভাবে সার্বক্ষণিক করার কারণে তার হৃদয়ে চাঞ্চল্য, অস্থিরতা ও ছটফটানির এক আবেগময় অবস্থা সৃষ্টি হয় এবং ক্রমান্বয়ে তা বৃদ্ধি পেতেই থাকে। এমনকি এক পর্যায়ে এসে সে আল্লাহ তাআলার বরকতময় নাম পর্যন্ত মুখে উচ্চারণ করতে অক্ষম হয়ে পড়ে। মনে হয় যেন তার প্রাণ-বায়ু এক্ষুণি বের হয়ে যাবে। কবির ভাষায়,\nو يدركني في ذكرها قشعر ير\nلها بين جلدي والعظام دبيبُ\n‘আমার প্রিয়তমাকে স্মরণ করার সময় আমার মাঝে এক ধরণের কম্পন সৃষ্টি হয় এবং আমার চামড়ার অস্থির মাঝে মৃদু স্পন্দন অনুভুত হতে থাকে।’\nমোটকথা, অন্তরে যখন এমন অবস্থা স্থায়ী হয়ে যায় তখন তাতে আল্লাহ পাকের পক্ষ থেকে এক বিশেষ বস্তু প্রবিষ্ট হয়ে তাকে বিশেষ রঙে রাঙিয়ে তোলে। এটিকেই ইশক বলে আখ্যাায়িত করা হয়।\n২. শায়েখ আবুল কাসেম জুনাইদ বাগদাদী রহ. বর্ণনায়,\nالعشق إلفة رحمانية وإلهام شوقى أوجبهما كرم الإله على كل ذى روح لتحصل به اللذة العظمى التى لا يقدر على مثلها إلا بتلك الإلفة وهى موجودة فى الأنفس بقدر مراتبها عند أربابها، فما أحد إلا عاشق لأمر يستدل به على قدر طبقته من الخلق، ولأجل ذلك كان أشرف المراتب فى الدنيا مراتب الذين زهدوا فيها مع كونها معاينة، ومالوا إلى الأخرى مع كونه مخبرا لهم عنها بصورة اللفظ\n‘ইশক হল, পরম দয়াময় আল্লাহ পাকের রহমানী ভালবাসা। ইলহামী আসক্তি। যা তিনি প্রতিটি প্রাণীর মাঝে অবধারিত করে দিয়েছেন। যাতে করে অপরিমেয় মজা অনুভূব করা যায়, যা তারা অন্য কিছুর মাধ্যমে অর্জণ করতে সক্ষম হত না। আর এটি অন্তরে প্রোথিত। প্রেমিকগণের কাছে এর স্তর ও শ্রেণি বিন্যাসিত রয়েছে। তাই এমন কোনো ব্যক্তি নেই যে কেউ না কারও প্রতি আশেক নয়। তবে তার মান নির্নয় হয় স্বীয় মাশুকের স্তর অনুসারে। তাই যে ব্যক্তি দুনিয়ার সব কিছু ছেড়ে শুধু আখেরাতের প্রতি আশেক হবে সে সর্বশ্রেষ্ঠ এবং মর্যাদাবান বলে গণ্য হবে।’\n৩. ইমাম গাজালী রহ. বলেন,\n‘মানুষের করণীয় হল, সে ইশকের সাগরে ঝাঁপ দেবে। সাগরের ঢেউ যদি তাকে ধাক্কিয়ে তীরে পৌঁছিয়ে দেয়  فَقَدْ فَازَ فَوْزًا عَظِيمًا তাহলে সে অবশ্যই মহা সাফল্য অর্জন করবে। আর যদি সমুদ্রের উত্তাল তরঙ্গ তাকে গভীর তলদেশে ডুবিয়ে দেয় فَقَدْ وَقَعَ أَجْرُهُ عَلَى اللَّهِ তাহলে তার সওয়াব আল্লাহর কাছে অবধারিত হয়ে যায়।। ইশক হৃদয়ে প্রবেশ করলে রক্তাক্ত করে ছাড়ে। নয়ন যুগলে স্বর্শ করলে তাকে সমুদ্র বানিয়ে দেয়। কাপড়ে লাগলে তাকে ছিড়ে ফেলে। আর প্রাণে প্রবেশ করলে তাকে মাটি বানিয়ে দেয়। এবং সম্পদে প্রবেশ করলে তাকে বমি বানিয়ে দেয়। মূলত: ইশক হচ্ছে জুনুনে ইলাহি তথা আল্লাহর জন্য পাগলামী।\n৪. হযরত শিবলী রহ. বলেন,\nالعشق نار يقع في القلب فأحرقت ماسوى المحبوب\n‘ইশক হল এক ধরণের আগুন। তা কারো অন্তরে প্রবেশ করলে তার মাশুক ছাড়া সব কিছু পুড়ে ছারখার করে দেয়।’\n৫. আল্লামা রুমী রহ. বলেন,\nعشق و عاشق محوگردد ز ریں مقا م\nخود ہماں معشوق مانندوالسلام\n‘আশেক ইশকের মাঝে বিলীন হয়ে যায় আর ইশক বিলীন হয়ে যায় মাশুকের মাঝে। এক্ষেত্রে কেবল মাশুকই টিকে থাকে।’\n৬. হযরত আলী হিজবিরী রহ. বলেন,\nعشق ازمواهب است نہ از مكاسب\n‘ইশক হচ্ছে একমাত্র আল্লাহপ্রদত্ত নেয়ামত। তা কখনও নিজ বাহু বলে বা প্রচেষ্টায় উপার্জন করা যায় না।’\nকবি মির্জা গালিব রহ. উক্ত কথা এভাবে প্রকাশ করেছেন,\nعشق پر زور نہیں ہے یہ وہ آتش غالبؔ\nکہ لگائے نہ لگے اور بجھائے نہ بنے\n‘ইশকের প্রতি জোর-জবরদস্তি চলে না। এটি সেই প্রবল শক্তিসম্পন্ন অনল শিখা। যা কিছুতে লাগাতে গেলে যেমন লাগে না, তেমনি তা নেভাতে গেলেও নিভে না।’\n৭. বান্দা নেওয়াজ গেছুদারাছ রহ. বলেন, ‘ইশক হচ্ছে আল্লাহপ্রদত্ত এক বিশেষ বস্তু এবং তাঁর সবিশেষ পুরস্কার।’\nعشق با زی اختيار ما نہ بود\nہر كہ ایں اخواہند بر سرمی نہند\n‘ইশক-আশেকি কারও এখতিয়ারাধীন বস্তু নয়। যে এতে পতিত হয়েছে তাকে সে মাথায় তুলে নিয়েছে।’\n৮. হযরত মাসউদ বেগ চিশতি নিজামী রহ. ইশকের ব্যাখ্যা এভাবে প্রদান করেছেন,\n‘হে প্রিয়! ইশক যখন হৃদয়ে হানা দেয় তখন তাকে রক্তাক্ত বানিয়ে দেয়। যখন আঁখি যুগলে প্রবেশ করে তখন তাকে সিন্ধু-সাগরে পরিণত করে। কাপড়ে লাগলে ছিঁড়ে ফেলে। অন্তরে প্রবেশ করলে মাটি বানিয়ে দেয়। আর সম্পদে ঢুকে পড়লে তাকে বমি বানিয়ে ছাড়ে। প্রকৃত পক্ষে ইশক হচ্ছে এক ধরণের ‘জুনুনে ইলাহি’।’\nজনৈক কবি বলেন,\nكشته تیغ عشق را غسل و چه حاجت است\nزا ںكہ شہید شوق توباركفن نمی شود\n‘ইশকের তলোয়ারের আঘাতে শহিদ ব্যক্তির জন্য গোসল ও নতুন কাফনের প্রয়োজন নেই। কেননা, এই পথে জীবন দানকরী শহিদ কাফনের বোঝা বরদাশত করে না।’\n৯. একবার জুন্নুন মিসরী রহ.-কে জিজ্ঞেস করা হয়, ‘প্রকৃত এবং খাঁটি আশেক কে?’ তিনি জবাবে বলেন,\nإذا رأيت رجلا خزين الوجه مفقودالقلب مغلوب العقل،. شديد البكاء ، طالب الموت و الفناء ومع ذلك يراعي الادب و يَتَّفِقُ الأَوْقَات فهو عاشق صادق\n‘যখন তুমি এমন ব্যক্তিকে দেখবে যার চেহারা উদাসীন, অন্তর ভঙ্গুর, বিবেক জ্ঞানশূন্য , সদা ক্রন্দরত, মৃত্যু কামনাকরী। এত কিছুর পরও সে সভ্য রুচিশীল, সময়ের অনুগামী তাহলে বুঝে নিবে সেই বক্তিই নিরেট ‘আশেক’।\n১০. মাখদুম শরফুদ্দিন আহমাদ ইয়াহইয়া রহ.-কে কেউ একজন কিজ্ঞেস করল, ‘হযরত! ইশক কী জিনিস?’\nতিনি বলেন, ‘মহব্বতের চরম আধিক্যকে ইশক বলে। অর্থাৎ মহব্বতের চূড়ান্ত স্তর অতিক্রম করলে ইশকের জগতে পদার্পন করা যায়।’\nঅন্য একজন জানতে চাইল, ‘হুজুর এশকের রং কেমন?’\nউত্তর দেন, ‘গোটা জগৎ ইশক থেকে রং ধরে নিয়ে নিজের রূপ ধারণ করেছে।’ অর্থাৎ গোটা জগতটাই ইশকের রঙে রঙিন। এরপর তিনি নিচের কবিতাগুলো আবৃত্তি করেন,\nعشق ام كہ دردوكون ومكانم پديد نيست\nعنقائےمغربم كہ نشانم پديد نيست\nبا آبرو وبہ غمزده جہا ں صيدكرده ام\nمنكرمداں كہ تيركمانم پديد نيست\nچوں آفتاب دررخ ہر ذره ظاهرم\nازغايت ظهورعيانم پديد نيست\nگويم بهر زبان وبهرگوش بشنوم\nايں طرفہ تركہ گوش وزبانم پديد نيست\nچوں ہرچہ ہست درہمہ عالم ہمہ مانم\nمانند در دو عالم از انم پديد نيست\n‘আমি হলাম সেই ইশক, যা উভয় জাহানে প্রকাশিত নয়। আমি গধুলিলগ্নের (রূপকথার) আনকা পাখি, যার কোনো আকৃতি নেই। আমার নাজ ও রূপের ঝলকে উভয় জগতকে আমি শিকার করে নিয়েছি। হে আমার অস্তিত্ব অস্বীকারকারী! একথা কখনই মনে কর না যে, তীর ধনুক কখনই প্রকাশিতব্য নয়। (প্রকৃত পক্ষে) আমি প্রতিটি অনু পরমানুতে সূর্যের মত উদ্ভাসিত। আমি চূড়ান্তভাবে প্রতীয়মান তবে প্রকাশিত নয়। আমি সব ভাষাতেই কথা বলি সব ভাষাতেই কথা শুনি, তবে আজব ব্যাপার হল, আমার যবান এবং কান প্রকাশ্য নয়। গোটা সৃষ্টিজগতে যা কিছু আছে আমি সবকিছুর সমষ্টি। উভয় জাহানের তামাম কিছু আমাকে ঘিরেই, কিন্তু প্রকাশমান নয়।’\nএরপর তিনি বলেন,\n‘অনেকে বলে, ইশক মানে আগুন। কিন্তু তাই যদি হয় তাহলে আশেকের চেহারা অশ্রু-পানি দ্বারা সিক্ত থাকে কিভাবে? কেউ কেউ বলে, ইশকের অপর নাম পানি।  কিন্তু তাই যদি হয় তাহলে হাজার হাজার আশেকের হৃদয় এই ইশকের কারণে শুস্ক কেন? কেন জ্বলে-পুড়ে ভস্ম হয়ে যায় তাদের কলিজা? দগ্ধ কেন হয় তাদের অন্তর? অনেকে মনে করে ইশক এক ধরণের গরল বিষ । কিন্তু আমি জানতে চাই তাই যদি হয়, তাহলে লক্ষ লক্ষ আশেক এমন প্রাণোচ্ছল সজীব ও জীবন্ত কেন? যারা বলে ইশক মানে কষ্ট। তাদের কাছে জানতে চাইব, তাহলে হাজার হাজার মানুষ প্রাণের বিনিময়ে কেন তা খরিদ করে? কেউ কেউ বলে, ইশক মানে প্রশান্তি। তাদের বলব, তাহলে এর তীব্র দহনে মানুষ দাহ্য হয় কেন? মোট কথা, সকলেই নিজ নিজ দৃষ্টিকোণ থেকে ইশকের সংজ্ঞা প্রদানের চেষ্টা করেছে। তবে প্রকৃত বাস্তবতা হচ্ছে কোনো ভাষা দিয়ে এর সংজ্ঞা যা ব্যাখ্যা দেয়া যাবে না। এটা কেবলই হৃদয় দিয়ে অনুভবের বিষয়।\nতরিকতপন্থী মাশায়েখগণ এব্যাপারে একমত যে, ইশক হৃদয়কে প্রিয়তমের এই বাণী পৌছিয়ে দেয়, তুমি কখনও স্থির ও প্রশান্ত হয়ো না। আর প্রাণকে এই পয়গাম পৌঁছিয়ে দেয় যে, তুমি আনন্দ উপভোগ থেকে বিচ্ছিন্ন হয়ে যাও। সম্পর্ক ছিন্ন করে দাও। মাথাকে বলে, তুমি শান্তি থেকে দূরে থাক। চেহারাকে বলে, তোমার আকৃতি-অবয়ব মলিত ও বিবর্ণ করে নাও। শরীরকে বলে, তোমার শক্তিকে ছুটি দিয়ে দাও। চক্ষুকে বলে, তুমি অশ্রু বিসর্জন দিতে থাক। আর অবস্থাকে বলে, তুমি অন্ধকার হয়ে যাও। জিহ্বাকে ধ্বংস করে দাও। বন্ধু মহল থেকে বিচ্ছিন্ন হয়ে যাও। উভয় জাহানকে তালাক দাও এবং সব কিছু থেকে বিমুখ হয়ে যাও …।\n১১. কবির দৃষ্টিতে ইশক ওই শক্তি যা সিনাই পর্বতকে আভ্যন্তরিন জ্যোতি দান করে। তবে সে জন্য প্রয়োজন আল্লাহওয়ালার অন্তর থাকা। ইশক জ্ঞানীদেরকে মুজিজা স্বাদৃশ শক্তি ও যোগ্যতা দান করে। ইশকের শক্তির সামনে সব কিছু মাথা নুয়ে দেয়। এমন মনে করবেন পৃথীবরি সমস্ত কিছুই তিতা, তবে একমাত্র মিষ্টি বস্তু হচ্ছে ইশক। ইশকের আগুনেই আমাদের চিন্তা প্রখর হয়। জীবন বিসর্জন দেয়া সম্ভব হয়। মানুষ ও প্রাণী সবার জন্যই ইশক যথেষ্ট। যদি সত্য জানতে চাও, তাহলে উভয় জাহানের জন্য একমাত্র ইশকই সব কিছু। নিচের কবিতাগুলো একটু আবৃত্তি করে অপার্থিব মিষ্টতা অনুভব করুন,\nعشق صیقل می زند فرهنگ را\nجوهر آئینه بخشد سنگ را\nاهل دل را سینهٔ سینا دهد\nبا هنرمندان ید بیضا دهد\nپیش او هر ممکن و موجود مات\nجمله عالم تلخ و او شاخ نبات\nگرمی افکار ما از نار اوست\nآفریدن جان دمیدن کار اوست\nعشق مور و مرغ و آدم را بس است\nعشق تنها هر دو عالم را بس است\n‘ইশক জ্ঞানীদের আলোকিত করে দেয়। আর পাথরকে আয়না বানানোর যোগ্যতা দান করে। দিলওয়ালাদের সিনাই পর্বতের মত আলোকিত অন্তর দান করে। আশেকদের শুভ্র হাতের ক্ষমতার মত বগলে হাত দিলে তা সাদা হয়ে যাওয়ার শক্তি দান করে। তার সামনে সব কিছু ‘ফানা’ হয়ে যায়। গোটা সৃষ্টিজগত তিক্ত আর সে মিছরির টুকরো। তার আগুন থেকেই সৃষ্ট হয় আমাদের চিন্তার উত্তাপ। প্রাণ সৃষ্টি করাই তার কাজ। পিপড়া, পক্ষীকুল আর মানুষের জন্য ইশকই যথেষ্ট। বরং উভয় জাহানের জন্যই শুধু ইশকই যথেষ্ট।’\n১২. এই ফকিরের মতে ইশক হচ্ছে, সেই জজবা তথা আকর্ষণ। যার কাছে পরাজিত হয়ে নিজেকে হারিয়ে ফেলে। এর শুরুটাই যখন জীবন বিসর্জন দিতে উদ্বুদ্ধ হওয়া তাহলে এর শেষ বা চূড়ান্ত পরিণতি সম্পর্কে নিজেই কল্পনা করুন। কেউ যদি ইশকের দর্শণ করতে চান তাহলে ‘ব্যথিত হৃয়ের’ আশেকদের তালাশ করুন। তাদের যেখানেই পাবেন সেখানেই ইশকের দর্শণ লাভ হবে। ইরাকী কত সুন্দর করে বলেছেন,\nبعالم هركجاكہ درد دل بود\nبہم كردندوعشقش نام كردند\n‘ব্যাথিত হৃদয়ের মানুষগুলো পৃথিবীর যেখানেই ছড়িয়ে ছিটিয়ে ছিল সেখান তেকে তাদের একত্রিত করে তার নামকরণ করা হয়েছে ‘ইশক’।’\nআর কবি হালী এই ভাবটাকে এভাবে প্রকাশ করেছেন,\nعشق سنتے تھے جسے ہم وہ یہی ہے شاید\nخود بخود دل میں ہے اک شخص سمایا جاتا\n‘যাকে ইশক বলা হয় শোনা যেত, হয়ত এটিই নিজে নিজে হৃদয়ে অবস্থিত এক ব্যক্তি …।"
  },
  {
    "1": "মহান আল্লাহর সবচেয়ে প্রিয় তিনি",
    "2": "ইশকে রাসূল–৩: মহান আল্লাহর সবচেয়ে প্রিয় তিনি\n\nমূল: মাহবুবুলওলামা হযরত মাওলানা পীর জুলফিকার আহমদ নকশবন্দী মুজাদ্দেদী দা: বা:\nঅধ্যায়-৩\nইশকে রাসূূল ﷺ বা নবীপ্রেমের কারণসমূহ\nعِبَارَاتُنَا شَتَّى وَحُسْنُكَ وَاحِدٌ ** وَكُلٌّ إِلَى ذَاكَ الجَمَالِ يُشِيرُ\n‘আমাদের ভাষা বিভিন্নরূপ হলেও আপনার সৌন্দর্য একই। আর এসকল শব্দ আর ভাষা কেবল আপনার কমনীয়তার প্রতিই ইঙ্গিত করে।’\nমানুষের জন্মগত স্বভাব হচ্ছে সে অন্যের বৈশিষ্ট্য-গুণাবলী, পরিপূর্ণতা, সৌন্দর্য ও কমনীয়তা প্রভৃতির প্রতি আকৃষ্ট হয়ে তাকে ভালবাসতে শুরু করে।\nনবী করিম ﷺ-কে মহান আল্লাহ এমন উন্নত মর্যাদা দান করেছেন যে, তাঁর প্রতিটি সৌন্দর্য ও গুণ সর্বোচ্চ পর্যায়ের। যার কোনো তুলনা হতে পারে না। যার কারণে প্রতিটি মুমিন বিনা দ্বিধায় নবী করিম ﷺ–কে ভালবেসে থাকে। নিচে ইশকে রাসুলের কিছু কারণ বা উপাদান পেশ করা হল।\n১. মহান আল্লাহর সবচে’ প্রিয় তিনি\n♠———————————————————————————♠\nনবী করিম ﷺ-কে ভালবাসার প্রথম এবং সর্বপ্রধান কারণ হচ্ছে, তিনি স্বয়ং আল্লাহ তাআলার প্রিয়তম। আল্লাহ তাআলা তাঁকে সবচে’ বেশি ভালোবাসেন। যখন আল্লাহ তাআলা নিজেই তাঁকে সর্বাধিক ভালবাসেন তখন সাধারণ মুমিনগন তাঁকে ভালবাসবে না কেন?\nনবী করিম ﷺ-এর পরিপূর্ণতা, সৌন্দর্য ও কমনীয়তার সবচে’ বড় সাক্ষী খোদ কুরআন মাজিদ। তাঁর পবিত্র সত্তা যেন পবিত্র কুরআনের আমলি-তাফসির বা জীবন্ত ব্যাখ্যা। জাত ও সিফাত (আল্লাহর সত্তা ও গুণাবলী) সম্বলিত আয়াতসমূহের ব্যাখ্যা হচ্ছে, তাঁর আকিদা ও বিশ্বাসসমূহ । তাঁর দৈনন্দিনের আমলগুলো ছিল আহকামের আয়াতসমূহের জীবন্ত-ব্যাখ্যা। কুদরতের বিবরণ সম্বলিত আয়াতসমূহ হচ্ছে, তাঁর দলিল ও প্রমাণ। আল্লাহমুখিতা বিষয়ক আয়াতসমূহের জীবন্ত ব্যাখ্যা ছিল তাঁর নির্জনতার মহূর্তগুলো। তারবিয়াত সংক্রান্ত আয়াতগুলোর সপ্রাণ-ব্যাখ্যা ছিল তাঁর  দীপ্তিমান সময়গুলো। তাঁর রাগ ও প্রতিপত্তি প্রকাশ ছিল আল্লাহর আযাব ও গজব সম্বলিত আয়াতসমূহের প্রাণবন্ত নমুনা। আল্লাহর রহমত-প্রকাশক আয়াতসমূহের সুশোভিত-ব্যাখ্যা দেদীপ্যমান হয়ে উঠত তাঁর সুকুমার সৌন্দর্যে। তাঁর ফানা ফিল্লাহ হওয়া ছিল, আল্লাহ ছাড়া অন্য সব কিছু অস্বীকার সংক্রান্ত আয়াতের অতিশয় সুন্দরব্যাখ্যা। তাঁর বাকা-বিল্লাহ ছিল, আল্লাহর অস্তিত্বের প্রমাণ সংক্রান্ত আয়াতগুলোর অনুপম স্বাক্ষর। রহমতের আয়াতগুলোর নিদর্শন ছিল, তাঁর আশা ও আকাঙ্খা। আযাবের আয়াতগুলোর উদাহরণ ছিল, তাঁর ভয় ও ভীতি। এক কথায়, তিনি যেন ছিলেন জীবন্ত-কুরআন। কুরআন দেদীপ্যমান হয়ে ওঠত তাঁর মুবারক সত্তায়। তাই পবিত্র কুরআনের জ্ঞান বিষয়ক বিস্ময়ের যেমন সীমা নেই তেমনি নবী করিম ﷺ– এর সিরাত এর আমলী বিস্ময়ের কোনো পরিসীমা নেই। অতএব এই মহান বরকতময় সত্তার সাথে ভালবাসা সৃষ্টি হওয়া একটি সহজাত দাবী। মহান আল্লাহ  তার প্রিয় নবী ﷺ-কে এমন সুমহান মর্যাদা দান করেছেন যার প্রমাণ পবিত্র কুরআনের স্থানে স্থানে বিদ্যমান। সেগুলো থেকে অল্প কিছু এখানে তুলে ধরা হল–\nদলিল-১ \nপবিত্র কুরআনে আল্লাহ তাআলা যখন অন্যান্য নবীর সাথে কথপোকথন করেছেন, তখন তিনি তাদের স্বনামে সম্বোধন করেছেন। যেমন ইয়া আদামু, ইয়া নূহ, ইয়া যাকারিয়্যা, ইয়া ইবরাহিম, ইয়া দাউদু, ইয়া মুসা, ইয়া ঈসা …। কিন্তু তাঁর প্রিয় পাত্র হযরত মহাম্মাদ ﷺ-কে সম্বোধনকালে তাঁর নাম ধরে ডাকেন নি; বরং প্রয়োজনকালে তার বিশেষ বিশেষ গুণ ও অবস্থা সম্বলিত শব্দ দিয়ে সম্বোধন করেছেন। যেমন-يَا أَيُّهَا النَّبِيُّ (হে নবী!) يَا أَيُّهَا الرَّسُولُ (হে রাসূল!) يَا أَيُّهَا الْمُزَّمِّلُ (হে বস্ত্রাবৃত!) يَا أَيُّهَا الْمُدَّثِّرُ (হে চাদরাবৃত!) ইত্যাদি। এর দ্বারা সুস্পষ্টভাবে প্রমাণিত হয়, তিনি তাঁর মাহবুব নবী করিম ﷺ-কে কেমন অপরিসীম ও অগাধ ভালবাসতেন। সম্মান দিতেন। এসবই পরম করুণাময়ের বিশেষ কৃপা ও অনুগ্রহ। এক আয়াতে আল্লাহ তাআলা ঘোষণা করেছেন,\nإِنَّ أَوْلَى النَّاسِ بِإِبْرَاهِيمَ لَلَّذِينَ اتَّبَعُوهُ وَهَـذَا النَّبِيُّ وَالَّذِينَ آمَنُواْ وَاللّهُ وَلِيُّ الْمُؤْمِنِينَ\n‘মানুষদের মধ্যে যারা ইবরাহিম আ.-এর অনুসরণ করেছিল তারা, আর এই নবী এবং যারা এ নবীর প্রতি ঈমান এনেছে তারা ইবরাহিম আ.-এর ঘনিষ্ঠতম।’\nএই আয়াতেও সাইয়্যিদুনা ইবরাহিম আ.-এর প্রকৃত নাম উল্লেখ করা হয়েছে। অথচ নবী করিম ﷺ-এর আসল নাম বাদ রেখে তাঁর গুণবাচক নাম ব্যবহার করা হয়েছে। আল্লামা সাখাবী রহ. এ বিষয়ে বিশদ আলোচনা করেছেন।\nদলিল-২\nআল্লাহ তাআলা বলেন,\nلَا تَجْعَلُوا دُعَاء الرَّسُولِ بَيْنَكُمْ كَدُعَاء بَعْضِكُم بَعْضًا\n‘তোমরা তোমাদের রাসুলকে সেভাবে সম্বোধন করো না যেভাবে তোমরা একে অপরকে সম্বোধন করে থাকো…।’\nএই আয়াতে আল্লাহ তাআলা মুমিনদের স্পষ্টভাবে নিষেধ করে দিয়েছেন। তোমরা নিজেদের মাঝে যেভাবে নাম ধরে ডেকে থাকো সেভাবে তোমাদের প্রিয় রাসুল ﷺ–কে ডেকো না। সম্বোধন করো না। এর দ্বারা প্রমাণ হয় যে, নবী করিম ﷺ-এর নাম ধরে ডাকা চরম বেয়াদবি। সীমাহীন ধৃষ্টতা। তাই সব সময় সম্মানসূচক শব্দ দ্বারা তাঁকে সম্বোধন করতে হবে। যেমন- ইয়া রাসুলাল্লাহ ﷺ ইয়া নাবিয়্যাল্লাহ ﷺ সেই সাথে সাথে কঠোরভাবে হুঁশিয়ার করে দেয়া হয়েছে যে, নবী করিম ﷺ-এর সাথে সামান্যতম বেয়াদবি বা ধৃষ্টতা প্রদর্শন করলে তার সমস্ত আমল ধ্বংস করে দেয়া হবে। তাই আল্লাহ তাআলা স্বয়ং তার প্রিয় রাসুলের সম্মান ও মর্যাদার প্রতি লক্ষ রেখে কখনও তাকে নাম ধরে সম্বোধন করেন নি। সাথে মুমিনদেরও তা থেকে নিষেধ করেছেন। সুবহানাল্লাহ!!\nদলিল-৩\nবিভিন্ন জাতি-সম্প্রদায় তাদের নিজ নিজ নবীদের বিরুদ্ধে নানা ধরণের অহেতুক অভিযোগ উত্থাপন করেছে। এমনকি আখেরি নবীর বিরুদ্ধেও কিছু হতভাগা অভিযোগের আঙ্গুল উত্তোলন করেছে। কিন্তু লক্ষণীয় বিষয় হচ্ছে, পূর্ববর্তী নবীদের বিরুদ্ধে আনিত অভিযোগের জবাবে আল্লাহ তাআলা সে সব নবীর মুখ দিয়েই দিয়ে নিয়েছেন। যেমন হযরত হুদ আ.-এর বিরুদ্ধে আনিত অভিযোগের জবাব আল্লাহ পাক তার মুখ দিয়েই এভাবে দিয়েছেন,\n  يَا قَوْمِ لَيْسَ بِي سَفَاهَةٌ\n‘হে আমার সম্প্রদায়! আমি বোকা-অজ্ঞ নই।’\nহযরত নুহ আ.-এর বিরুদ্ধে আনিত অভিযোগের জবাবে তিনি বলেছেন,\n  يَا قَوْمِ لَيْسَ بِي ضَلَالَةٌ\n‘হে আমার সম্প্রদায়! আমি পথ ভ্রষ্ট নই।’\nকিন্তু নবী করিম ﷺ-কে যখন কতিপয় হতভাগা মজনুন (পাগল) বলে আখ্যা দেয়ার চেষ্টা করে তখন স্বয়ং আল্লাহ পাক তার জবাব দিয়ে বলেন,\nوَمَا صَاحِبُكُم بِمَجْنُونٍ\n‘তোমাদের সঙ্গী মাজনুন (পাগল) নন।’\nসেই সাথে নবী করিম ﷺ-কে সান্ত্বনা দিয়ে বলেন,\nمَا أَنتَ بِنِعْمَةِ رَبِّكَ بِمَجْنُونٍ\n‘আপনার পালনকর্তার অনুগ্রহে আপনি উম্মাদ নন।’\nবরং আরো বলেন,\nوَإِنَّكَ لَعَلى خُلُقٍ عَظِيمٍ\n‘আপনি মহান চরিত্রের অধিকারী।’\nশুধু এতটুকুতেই ক্ষান্ত না হয়ে তিনি আরো বলেন,\nوَإِنَّ لَكَ لَأَجْرًا غَيْرَ مَمْنُونٍ\n‘আপনার জন্যে অবশ্যই রয়েছে অশেষ পুরস্কার।’\nএরপরেও আল্লাহর মত মহান সত্তার গোস্বা প্রশমিত হয় নি, তাই আরও একধাপ এগিয়ে গিয়ে এ পর্যন্ত বলে ফেলেন যে,\nوَلَا تُطِعْ كُلَّ حَلَّافٍ مَّهِينٍ. هَمَّازٍ مَّشَّاءٍ بِنَمِيمٍ. مَّنَّاعٍ لِّلْخَيْرِ مُعْتَدٍ أَثِيمٍ .عُتُلٍّ بَعْدَ ذَٰلِكَ زَنِيمٍ\n‘যে অধিক শপথ করে, যে লাঞ্ছিত, আপনি তার আনুগত্য করবেন না। যে পশ্চাতে নিন্দা করে একের কথা অপরের নিকট লাগিয়ে ফিরে। যে ভাল কাজে বাধা দেয়, সে সীমালংঘন করে, সে পাপিষ্ঠ, কঠোর স্বভাব, তদুপরি কুখ্যাত…।’\nদলিল-৪\nনবীগণ থেকে অঙ্গীকার নেয়ার কথা আল্লাহ তাআলা পবিত্র কুরআনে উল্লেখ করেছেন। সেখানে তিনি হযরত মুহাম্মাদ ﷺ-এর কথা সর্বাগ্রে উল্লেখ করেছেন এভাবে–\nوَإِذْ أَخَذْنَا مِنَ النَّبِيِّينَ مِيثَاقَهُمْ وَمِنكَ وَمِن نُّوحٍ وَإِبْرَاهِيمَ\nআর আমি প্রতিশ্রুতি নিয়েছি নবীদের থেকে। আপনার কাছ থেকে, নুহ থেকে ইবরাহিম থেকে ..।\nহযরত উমর ফারুক রাযি. এই আয়াত শোনামাত্রই তার মাঝে বিশেষ অবস্থার সৃষ্টি হয়। নিজেকে সামলে নেয়ার পর বলেন, ‘হে আল্লাহ পাকের একান্ত প্রিয় পাত্র! আপনার মর্যাদা কত সুমহান! আপনার অবস্থান কত উঁচুতে!! আল্লাহ পাক নবীদের আলোচনাকালে সর্বপ্রথম আপনার কথা উল্লেখ করেছেন।’\nদলিল-৫\nআল্লাহ তাআলা পবিত্র কুরআনে নিজের এবং নিজের প্রিয় রাসুল ﷺ-এর আলোচনার সময় উভয়ের মাঝে অত্যন্ত চমৎকার ভঙ্গিতে ‘হরফে আ’তফ–ওয়াও’ উল্লেখ করে বলেছেন,\nوَمَن يُطِعْ اللَّهَ وَرَسُولَهُ فَقَدْ فَازَ فَوْزًا عَظِيمًا\n‘যে কেউ আল্লাহ ও তাঁর রসূলের আনুগত্য করে, সে অবশ্যই মহা সাফল্য অর্জন করবে।’\nদলিল-৬\n মহান আল্লাহ পাক নবী করিম ﷺ-এর আনুগত্যকে স্বয়ং তার আনুগত্যের মর্যাদা দান করেছেন। ইরশাদ হচ্ছে,\nمَّن يُطِعِ الرَّسُولَ فَقَدْ أَطَاعَ اللَّهَ\n‘যে ব্যক্তি রাসুলের আনুগত্য করল সে যেন আল্লাহর আনুগত্য করল।’\nদলিল-৭\nযে সব মানুষ রাসুল ﷺ-এর  হাতে বায়াত গ্রহণ করেছে আল্লাহ তাআলা পবিত্র কুরআনে তাদের বায়াতকে স্বয়ং আল্লাহর হাতে বায়াতের সঙ্গে তুলনা করে বলেছেন,\nإِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ يَدُ اللَّهِ فَوْقَ أَيْدِيهِمْ\n‘(হে রাসুল) নিশ্চয় যারা আপনার হাতে বায়াত গ্রহণ করে নিশ্চয় তারা আল্লাহর হাতেই বায়াত করে। আল্লাহর হাত তাদের হাতের উপর রয়েছে …।’\nদলিল-৮\nআল্লাহ পাক বলেন,\nوَرَفَعْنَا لَكَ ذِكْرَكَ\n‘আমি আপনার আলোচনাকে সমুচ্চ করেছি।’\nএকটু খেয়াল করলেই দেখা যায়। কালিমায়ে তাওহিদلا اله الا اللــــــــه محمد رســـــــــــول اللــــــــه   এর মধ্যে আল্লাহ এবং মুহাম্মাদ শব্দের মাঝে ব্যবধানকরী কোনো হরফ নেই। আরও বরং لا اله الا اللــــــــه এর মধ্যে যেমন ১২টি অক্ষর আছে তেমনি محمد رســـــــــــول اللــــــــه এর মাঝেও হুবহু ১২টি অক্ষর রয়েছে। আল্লাহ পাক আজানের মধ্যেও তার নামের সাথে মুহাম্মাদ নাম যোগ করে দিয়ে তাঁকে সম্মানিত করেছেন। নামাজের মধ্যেও নবীর নামের আলোচনা বাধ্যতামূলক করে দিয়েছেন। যদ্দরুণ-পূর্ব-পশ্চিম-উত্তর-দক্ষিণ তথা পৃথিবীর যেখানেই আজান-নামাজ হয় সেখানেই নবী করিম ﷺ-এর আলোচনা হয়।\nদলিল-৯\nআল্লাহ তাআলা মহানবী ﷺ-কে বিশ্ববাসীর জন্য রহমত হিসাবে প্রেরণ করেছেন। পবিত্র কুরআনে ঘোষণা হচ্ছে,\nوَمَا أَرْسَلْنَاكَ إِلَّا رَحْمَةً لِّلْعَالَمِينَ\n‘আমি আপনাকে গোটা বিশ্ববাসীর জন্য রহমত হিসেবে প্রেরণ করেছি।’\nعَالَمِينَ শব্দটি عَالَم-এর বহুবচন। এর দ্বারা মানব-দানব-জীব-জড়সহ সব কিছুকেই বুঝায়। সুতরাং বিশ্ববাসী বলতে আল্লাহ ছাড়া যা কিছু আছে, সবই এর অন্তর্ভুক্ত। নবী করিম ﷺ বলেছেন,\nإِنَّمَا أَنَا رَحْمَةٌ مُهْدَاةٌ\n‘আমি আল্লাহ তাআলার পক্ষ থেকে প্রেরিত রহমত।’ (ইবনু আসাকির)\nহযরত ইবনে উমর রাযি. থেকে বর্ণিত নবী করিম ﷺ বলেছেন,\nإِنَّ اللَّهَ بَعَثَنِي رَحْمَةً مُهْدَاةً، بُعثْتُ بِرَفْعِ قَوْمٍ وَخَفْضِ آخَرِينَ\n‘আল্লাহ তাআলা আমাকে অনুকরণীয় রহমত হিসেবে পাঠিয়েছেন। আমি প্রেরিত হয়েছি অনুসারীদের মর্যাদাবান করার জন্য আর নাফরমানদের অবনত করার জন্য।’ (মাআ’রিফুল কুরআন)\nমোল্লা আলী কারী রহ. এই হাদিসের ব্যাখ্যায় লিখেছেন,\n‘আমি আল্লাহ পাকের পক্ষ থেকে সেই বিশেষ রহমত, যা আল্লাহ পাক তোহফা হিসাবে পাঠিয়েছেন মানবজাতির জন্য। যারা আল্লাহ পাকের এই তোহফা (উপহার) গ্রহণ করবে তারা সফলতা লাভ করবে। আর যারা গ্রহণ করবে না তারা লাঞ্চিত হবে।’\nনবী করিম ﷺ-এর সাথে ঈমানদারদের আত্মিক সম্পর্ক স্থাপন হওয়া সহজাত চাহিদা। প্রত্যেক মুমিন তাদের জীবনের প্রতিটি বাঁকে বাঁকে নবী করিম ﷺ-এর রহমতের মুখাপেক্ষি। আল্লাহ পাক সেই রহমতের ছায়া আমাদের চিরস্থায়ীভাবে নসিব করুন। কবি বলেন,\nأمى ودقيقه دان عالم\nبے سايه وسا ئبان عالم\n‘তিনি নিরক্ষর কিন্তু গোটা বিশ্ববাসীর মহান শিক্ষক। সকল সূক্ষ্ম বিষয় উদ্ধার করতে পারেন। তিনি আশ্রয়হীন ছিলেন। কিন্তু গোটা জাতির জন্য ছিলেন ছায়া হয়ে।’\nদলিল-১০\nআল্লাহ তাআলা বলেন,\nإِنَّ اللَّهَ وَمَلَائِكَتَهُ يُصَلُّونَ عَلَى النَّبِيِّ\n‘নিশ্চয় আল্লাহ ও তাঁর ফেরেশতাগণ নবীর প্রতি রহমত প্রেরণ করেন।’\nএই পবিত্র আয়াতে إِنَّ শব্দটি তাগিদ প্রদানের জন্য ব্যবহৃত হয়েছে। আর مضارع-এর সিগা সার্বক্ষণিকের অর্থ প্রদান করে। তার অর্থ দাঁড়ায় আল্লাহ পাক এবং তার ফেরেশতারা সার্বক্ষণিক নবী করিম ﷺ-এর ওপর রহমত প্রেরণ করতেই আছেন। রুহুল বয়ান নামক তাফসিরগ্রন্থেও লেখক লিখেছেন,\n‘নবী করিম ﷺ-এর ওপর আল্লাহ পাকের রহমত প্রেরণের অর্থ হচ্ছে তাকে মাকামে মাহমুদ ও মাকামে শাফায়াত (প্রশংসিত স্থান এবং সুপারিশের অধিকার) প্রদান করা। আর ফেরেশতাগণের দরুদ প্রেরণের অর্থ হচ্ছে নবী করিম ﷺ-এর মর্যাদা ও সম্মান বৃদ্ধি্র জন্য দোয়া করা। মুমিনের দরুদ পাঠের অর্থ তার উত্তম ও সুন্দর গুণাবলীর আলোচনা এবং প্রশংসা করা। সুতরাং নবী করিম ﷺ-এর সর্বোচ্চ মর্যাদা আর অধিক সম্মানিত হওয়ার জন্য এর চেয়ে বড় আর কোনো প্রমাণ হতে পারে না যে, স্বয়ং মহান আল্লাহ সর্বদা তার ওপর রহমত প্রেরণ করে যাচ্ছেন এবং তিনি আল্লাহ পাকের সবচে’ প্রিয় পাত্র।’\nঅতএব, একথা দিবালোকের মত পরিস্কার যে, তিনি যখন আল্লাহ পাকের এত প্রিয় বান্দা তখন তার সাথে প্রত্যেক মুমিনের গাঢ় হৃদ্যিক ভালবাসা স্থাপন করা একান্ত আবশ্যকীয়। তিনি সমস্ত সৃষ্টি জগতের সর্দার। পূর্ববর্তী পরবর্তীদের নেতা এবং নবীকুল সম্রাট। হযরত আব্দুর রহমান জামী রহ কত সুন্দরইনা বলেছেন,\nیَا صَاحِبَ الۡجَمَالِ وَیَا سَیِّدَالۡبَشَر\nمِنۡ وَّجۡہِکَ الۡمُنِیۡرِ لَقَدۡ نُوِّرَ الۡقَمَرُ\nلَا یُمۡکِنِ الثَّنَاءُ کَمَا کَانَ حَقَّہٗ\nبعد از خُدا بزرگ تُو ئی قِصّۂ مُختصر\n‘হে সৌন্দর্য্যের মূর্তপ্রতীক, হে মানব সম্রাট, তোমার নুরানী চেহারা থেকে চাঁদ নূর (আলো) গ্রহণ করে। তোমার যে পরিমাণ গুণগান ও প্রশংসা করা দরকার তা করা একদম সম্ভব। তবে অতি সংক্ষেপে চুড়ান্ত সার কথা হচ্ছে, আল্লাহর পরেই তোমার মর্যাদা। অর্থাৎ গোটা সৃষ্টিজীবের মধ্যে তুমি সর্বোত্তম।’"
  },
  {
    "1": "তাঁর মত সুন্দর আগেও ছিল না; পরেও দেখা যাবে না।",
    "2": "ইশকে রাসূল–৪: তাঁর মত সুন্দর আগেও ছিল না; পরেও দেখা যাবে না\n\nমূল: মাহবুবুলওলামা হযরত মাওলনা পীর জুলফিকার আহমদ নকশবন্দী মুজাদ্দেদী দা: বা:\n২. সৌন্দর্য ও কমনীয়তা\n♠———————————————————————————♠\nকারও প্রতি ভালবাসা ও আসক্তি তৈরি হওয়ার আরেকটি কারণ হচ্ছে, তাঁর রূপ-লাবন্য-সৌন্দর্য ও কমনীয়তা।  সুন্দর ও সুশ্রী  ব্যক্তি বা বস্তু বা দৃশ্য দেখা মাত্রই মানুষের মাঝে আপনাআপনিই একটা ভাললাগা তৈরি হয়ে যায়। আর নবী করিম ﷺ-কে আল্লাহ পাক এমন অপরূপ সৌন্দর্য দান করেছিলেন তা ভাষায় প্রকাশ করা সম্ভব নয়।\n১. হাদিস শরিফে এসেছে ,\n إِنَّ اللَّهَ جَمِيلٌ يُحِبُّ الْجَمَالَ\n‘নিশ্চয় আল্লাহ তাআলা অতি সুন্দর এবং সৌন্দর্যকে পছন্দ করেন।’\nস্বয়ং আল্লাহ পাক যখন সৌন্দর্য পছন্দ করেন তখন তিনি তাঁর প্রধান প্রিয় পাত্র এবং প্রেমাস্পদকে কেমন সৌন্দর্য দান করবেন তা সহজেই অনুমেয়। কবির ভাষায়–\nنازاں ہے جس پے حسن وہ حسنِ رسول ہے\nیہ کہکشانں تو آپ کے قدموں کی دھول ہے\nہے رہرواںِ شوق چلو سرکے بل چلیں\nتوبہ کا درر کھلا ہے محمد کے شہر میں\n‘গর্ব করার মত সৌন্দর্য হল রাসুল ﷺ-এর সৌন্দর্য। এসব নক্ষত্রপুঞ্জ আর ছায়াপথ রসুল ﷺ-এর পদধুলা মাত্র। হে পথিক! এখানে মাথার ওপর ভর করে (নত হয়ে) চলো। কেননা মদিনা তৈয়্যবার পথের কাঁটাও ফুল সমতুল্য।’\n২. হযরত আনাস রাযি. থেকে বর্ণিত, আল্লাহ তাআলা এমন কোনো নবী প্রেরণ করেন নি যাঁর আকৃতি এবং কণ্ঠ সুন্দর নয়। আমাদের আখেরী নবী সব নবী থেকে অধিক সুন্দর এবং সুললিত কণ্ঠের অধিকারী ছিলেন। (শামায়েলে তিরমিযি)\n৩. হযরত হাসসান রাযি. নবী করিম ﷺ-এর সৌন্দর্যের বর্ণনা দিতে গিয়ে বলেছেন,\nوَأَحسَنُ مِنكَ لَم تَرَ قَطُّ عَيني\nوَأَجمَلُ مِنكَ لَم تَلِدِ النِساءُ\nخُلِقتَ مُبَرَّءً مِن كُلِّ عَيبٍ\nكَأَنَّكَ قَد خُلِقتَ كَما تَشاءُ\n‘তাঁর চেয় সুন্দরতম\nদেখেনি কভু নেত্রমম\nদেয়নি জনম মাতৃকূলে\nতব অধিক সুন্দরতম।\nসকল ত্রুটির উর্ধে রেখে\nতোমায় করা হয়েছে সৃজন\nসৃষ্টি তোমায় হয়েছে করা\nতেমনি রূপে চেয়েছ যেমন।’\n৪. আল্লামা কুরতবী রহ. লিখেছেন, নবী করিম ﷺ-এর সম্পূর্ণ সৌন্দর্যের বিকাশ ঘটানো হয় নি। নইলে মানুষ তার সৌন্দর্যের তেজস্ক্রিয়তা সহ্য করতে পারত না।\n৫. মুফতি এলাহী বখশ কান্ধলবী শিয়ামুলহাবিব নামক কিতাবে লিখেছেন। নবী করিম ﷺ-এর এত সৌন্দর্য থাকার কারণ হল, আল্লাহ পাকের আত্মমর্যাদাবোধের কারণে তার প্রেমাস্পদের পূর্ণ সৌন্দর্য সাধারণের সামনে প্রকাশ করেন নি।\n৬. হযরত কাসেম নানুতুবী রহ. বলতেন,\nجمال كو تيرے كب پہچےحسن يوسف كا\nوه دلر بائےزليخا توشاهدستار\nرہا جمال پہ تيرے حجا ب بشر يت\nنہ جانا كو ن ہےکچھ بھي كسی نے جزستار\n‘হযরত ইউসুফ আ.-এর সৌন্দর্য কখনও আপনার কমনীয়তা পর্যন্ত পৌঁছাতে পারবে না। তিনি ছিলেন জুলাইখার দিলরুবা আর আপনি হচ্ছেন অন্তর্যামীর নিদর্শন। আপনার সৌন্দর্যের ওপর মানবিক অবগুণ্ঠন টানিয়ে রাখা হয়েছে। অন্তর্যামী ছাড়া কেউই জানে না আপনি কে?’\n৭. অন্য এক বর্ণনায় এসেছে, নবী করিম ﷺবলেছেন, আমার ভাই ইউসুফ ছিলেন কান্তিময় আর আমি হলাম লাবন্যময়। অর্থাৎ দৃষ্টিনন্দন ও চিত্তাকর্ষক।\n৮. وَأَلْقَيْتُ عَلَيْكَ مَحَبَّةً مِّنِّي ‘আমি তোমার প্রতি মহব্বত সঞ্চারিত করেছিলাম’–এই আয়াতের ব্যাখ্যায় মুফাসসিরগন লিখেছেন, আল্লাহ পাক হযরত মুসা আ.-এর চোখে লাবন্যময়তা প্রদান করেছিলেন। ফলে যেই তাঁর দিকে তাকাত সেই বিমুগ্ধ হয়ে যেত। আকৃষ্ট হয়ে পড়ত। এখানে ভাবার বিষয় হচ্ছে, যদি হযরত মুসা আ.-এর কেবল চোখের লাবন্যতাই ফেরাউনের মত মহা শত্রুর মন নরম করে দিয়ে তাকে বিমুগ্ধ ও আকৃষ্ট করতে পারে, তাহলে নবী করিম ﷺ-এর গোটা শরীরের লাবন্যতা মানব জাতির হৃদয়ে কেমন প্রভাব বিস্তার করবে? কবির ভাষায়,\nگرمصورصورت آں دل ستاں خواهد كشيد\nليك حيرانم كه نازش راچساں خواهد كشيد\n‘যদি কোনো চিত্রকর সেই সৌন্দর্যের আধার কমনীয় ও লাবন্যময় মাহপুরুষের গোটা চিত্র অংকন করতে যায় তাহলে ভেবে বিস্মিত হই যে, সে কীভাবে তার এমন অপার্থিব সৌন্দর্য তুলির আঁচড়ে ফুটিয়ে তুলবে?”\n৯. হযরত আয়েশা সিদ্দিকা রাযি. বলতেন, নবী করিম ﷺ-এর পবিত্র চোখে এতটাই লাজুকতা বিরাজ করত, যা আরবের সম্ভ্রান্ত পরিবারের পর্দানশীন কুমারীর চোখেও দিখা যেত না। তিনি আরও বলতেন, জুলাইখার বান্ধবীরা যদি নবী করিম ﷺ-এর রূপ-লাবন্য দেখত তাহলে তাদের হাতের আঙ্গুল নয় বরং হৃদয়ই কেটে ফেলত। হযরত আয়েশা সিদ্দিকা রা. কবিতরা মাধ্যমে নবী করিম ﷺ– এর সৌন্দর্যের বর্ণনা এভাবে উপস্থাপন করেছেন,\nلنا شمسٌ وللآفاق شمسٌ\nوشمسی خیرُ من شمسِ السماء\nفانّ الشمس تطلعُ بعد فجرٍ\nوشمسی طالعٌ بعد العشاء\nনীল নীলিমার দূর কিনারে\nএক যে আছে, দ্বীপ্ত অরুণ\nমেঘে গগনের রয়েছে রবি\nতার চেয়ে যার অধিক কিরণ\nহয় যে উদয় আকাশ রবি\nপূর্ব কিনারে ফজর পরে\nউদয় ঘটে মোর সবিতার নিত্য রাতে ইশার পরে।’\n১০. হাদিসে বর্ণিত আছে, একবার হযরত হালিমা সা’দিয়ার মেয়ে শায়মা তার মাকে বলেন, ‘আমি ভীষণ ক্লান্ত। আমার দুধ ভাই মুহাম্মাদকে যদি আমার সাথে পাঠান, তাহলেই কেবল আমি ছাগল চড়াতে মাঠে যাব।’ মা এর কারণ জানতে চাইলে শায়মা বলেন, ‘আমি বহুবার পরীক্ষা করে দেখেছি, যখন আমার দুধ ভাই মুহাম্মাদ আমার সাথে থাকেন তখন ছাগলগুলো খুব দ্রুত ঘাস খেয়ে পেট ভরে নেয়। আর আমার ভাইকে কোলে নিয়ে আমি যেখানে বসে থাকি ছাগলগুলোও সেখানে এসে আমার চারপাশে গোল হয়ে বসে পড়ে। এরপর ছাগলগুলোও আমার সাথে বিমুগ্ধচিত্ত্বে অপলক নেত্রে মুহাম্মাদের অবয়বের দিকে তাকিয়ে তাঁর রূপ-লাবণ্য অবলোকন করতে থাকে। কবির ভাষায়,\nا ے ازل كے حسيں ا ے ا بد كے حسيں\nتجھ سا كوئى نہيں تجھ سا كوئى نہيں\n‘হে সৃষ্টিলগ্নের সুন্দর! হে অনন্তের সুন্দর!! তোমার মত সুন্দর আর কেউ নেই। তোমার মত সুন্দর আর কেউ নেই!!’\n১১. আমিরে শরিয়ত সৈয়দ আতাউল্লাহ শাহ বোখারী রহ. তাঁর নিজ আঙ্গিকে বিশেষ ভঙ্গিমায় নবী করিম ﷺ-এর হিজরতের ঘটনা বর্ণনা করেছেন। গারে সওরে অবস্থানকালের বর্ণনা দিতে গিয়ে লিখেছেন,\n‘হে আবু বকর সিদ্দিক! আপনার কোলটা আমার কাছে একটি খোলা রেহালের মত মনে হচ্ছে। আর নবীজির চেহারাকে মনে হচ্ছে সেখানে রাখা পবিত্র কুরআন। হে আবু বকর! আপনাকে মনে হচ্ছে আপনি সেই কুরআনের সম্মানিত পাঠক। আপনি বসে বসে তা পাঠ করছেন …।’\n১২. সাহাবায়ে কেরাম রাযি. বলতেন, যখন আমরা নবী করিম ﷺ-এর এর দিকে মুখ তুলে তাকাতাম, كَأَنَّ وَجْهَهُ وَرَقَةُ مُصْحَفٍ  তখন মনে হত তার পবিত্র মুখমন্ডল যেন পবিত্র কুরআনের পৃষ্ঠা।\n১৩. হযরত জাবের বিন সামুরা নামক সাহাবী রাযি. রাতের বেলায় মসজিদে নববীতে প্রবেশ করছিলেন। সামনে দিয়েই যাচ্ছিলেন নবী করিম ﷺ। সেটি ছিল পূর্ণিমার রাত। মাথার ওপর ভরা পূর্ণিমার চাঁদ জ্বল জ্বল করছিল। সেই সাহাবী একবার নবী করিম ﷺ-এর পবিত্র চেহারার দিকে তাকান আবার আকাশের চাঁদের দিকে তাকান। তিনি বলেন, ‘অতপর আমার অন্তর সাক্ষি দেয় পূর্ণিমার চাঁদের চেয়ে আমার প্রিয় নবী ﷺ-এর চেহারা মোবারক অনেক সুন্দর। অনেক উজ্জ্বল …।’ হে আকাশের চাঁদ! দুনিয়ার মানুষ তোমার সৌন্দর্যের আলোচনা করলেও আরবের চাঁদের সাথে তোমার কোনো তুলনাই চলে না। কবি বলেন,\nچاند سے تشبیہ دینا بھی کیا انصاف ہے\nچاند کی منہ پر چھایئاں مدنی کا چہرہ صاف ہے\n‘নবী করিম ﷺ-কে চাঁদের সাথে তুলনা দেয়া একদম ন্যায়-ভ্রষ্ট ব্যাপার। কেননা, চাঁদের গায়ে দাগ রয়েছে কিন্তু মুহাম্মাদ মোস্তফা ﷺ-এর অবয়বে কোনো কালিমা নেই।’\n১৪. হযরত আম্মার বিন ইয়াসারের পৌত্র রবি বিনতে মাসউদ নামক মহিলা সাহাবীকে বলেন, আপনি একটু নবী করিম ﷺ-এর হুলিয়া মোবারকের (গঠনাকৃতির) বর্ণনা দিন। তিনি এক কথায় বলে দিলেন, لَوْ رَأَيْتَهُ لَرَأَيْتَ الشَّمْسَ الطَّالِعَةَ‘তুমি তার দিকে তাকালে মনে করতে পার যে, তোমার সামনে আকাশের সূর্য নেমে এসেছে।’\n১৫. একবার হযরত আলী রাযি. নবী করিম ﷺসম্পর্কে বলেন,\nمَنْ رَآهُ بَدِيهَةً هَابَهُ ، وَمَنْ خَالَطَهُ مَعْرِفَةً أَحَبَّهُ ، يَقُولُ نَاعِتُهُ : لَمْ أَرَ قَبْلَهُ وَلَا بَعْدَهُ مِثْلَهُ\n‘আচমকা দর্শনকারী তাঁকে দেখে চমকে যেত। গভীরভাবে দর্শনকারী তাঁর প্রতি বিমুগ্ধ হয়ে পড়ত। আর সাধারণ দর্শকরা বলত, তার মত সুন্দর কাউকে আগেও দেখি নি পরেও দেখব না।’\n১৬. পবরর্তীকালে কেউ একজন হযরত জাবের বিন সামরা রাযি.-কে জিজ্ঞেস করেছিল, ‘নবী করিম ﷺ-এর চেহারা মোবারক কি তলোযারেরমত চকচকে ছিল? হযরত জাবের রাযি. তাৎক্ষণিক বলে উঠেছিলেন,\nلا، بل كان مثل الشمس والقمر\n‘না, না, তলোয়ারের মত কেন হবে। বরং তিনি চাঁদ সুরুজের চেয়েও সুন্দর ছিলেন।’\n১৭. হযরত আনাস রাযি. থেকে বর্ণিত, তিনি বলেন,\nكان رسولُ اللهِ ﷺ أزهَرَ اللَّونِ كأنَّ عَرَقَه اللُّولؤُ\n‘নবী করিম ﷺ-এর গাত্র বর্ণ ছিল দুধে আলতা মিশ্রিত শুভ্ররক্তিম। গায়ের ঘামের ফোটাকে মনে হত মুক্তোর দানা।’\n১৮. হযরত খারেজা বিন জায়েদ রহ. বলতেন, নবী ﷺ মানুষের মধ্যে সবচে’ বেশি গাম্ভীর্যপূর্ণ ছিলেন। তাঁর প্রতিটি কর্ম ছিল গাম্ভীর্যসমৃদ্ধ।\n১৯. হযরত আবু সাঈদ খুদুরী রাযি. থেকে বর্ণিত আছে, তিনি বলেন, ‘নবী করিম ﷺ আরবের সম্ভ্রান্ত ঘরের পর্দাানশীন কুমারীর চেয়েও লাজুক ছিলেন। কোনো কিছু তাঁর কাছে অপছন্দনীয় হলে তা তাঁর চেহারাতেই ভেসে উঠত।’\n২০. হযরত আব্দুল্লাহ বিন সালাম রাযি. বলতেন, (ইসলাম গ্রহণের পূর্বে) আমি তাকে দেখতে গেলাম।\nفَلَمَّا تَبَيَّنْتُ وَجْهَهُ  عَرَفْتُ أَنَّ وَجْهَهُ لَيْسَ بِوَجْهِ كَذَّابٍ\n‘গিয়ে তাকে দেখা মাত্রই নিশ্চিত হলাম, এটি কোনো মিথ্যাবাদী লোকের চেহারা হতে পারে না।’\n২১. হযরত আনাস রাযি. থেকে বর্ণিত, তিনি বলেন,\nكَانَ رَسُولُ اللَّهِ ﷺ  مِنْ أَحْسَنِ النَّاسِ خُلُقًا ، وَلا مَسَسْتُ خَزًّا وَلا حَرِيرًا  وَلا شَيْئًا كَانَ أَلْيَنَ مِنْ كَفِّ رَسُولِ اللَّهِﷺ  وَلا شَمَمْتُ مِسْكًا قَطُّ  وَلا عِطْرًا كَانَ كَانَ أَطْيَبَ مِنْ عَرَقِ النَّبِيِّ ﷺ\n‘নবী করিম ﷺ সৌন্দর্যের দিক থেকে সবচে বেশি সুন্দর ছিলেন। আমি কখনও রেশমের মসৃন কোনো কাপড় বা অন্য কিছুই স্পর্শ করি নি যা নবী করিম ﷺ-এর হাতের তালুর চেয়ে কোমল, তুলতুলে-নরম। আর এমন কোনো সুগন্ধীর ঘ্রাণ গ্রহণ করি নি যা নবী করিম ﷺ-এর শরীরের ঘামের চেয়ে সুরভিত সুবাসিত!!’\n২২. হযরত জাবের ইবন সামুরা রাযি. বলেন, একবার নবী করিম ﷺ মসজিদ থেকে বের হয়ে বাসার দিকে রওয়ানা দিলে শিশুরা তাঁকে ঘিরে ধরে। তখন তিনি আদর করে আমার গালে তাঁর পবিত্র হাত বুলিয়ে দেন। এতে আমার মুখমন্ডল শীতল হয়ে যায়। সেই সাথে তা থেকে এমন সুঘ্রাণ বের হতে থাকে যেন এইমাত্র  হাত কোনো আতরদানী থেকে বের করা হয়েছে। (মুসলিম)\n২৩. একবার হযরত মুসআব ইবন উমায়ের রাযি. পবিত্র কুরআনের তাফসির করছিলেন। তাফসিরের মাঝে নবী করিম ﷺ-এর প্রসঙ্গ এলেই হযরত আবু আব্দুর রহমানের আঁখিদ্বয় ছলছলিয়ে উঠত তাঁর দিদারের আশায়। হৃদয় অস্থির হয়ে পড়ত। একপর্যায়ে তিনি হযরত মুসআব ইবন উমায়ের রাযি.-কে বললেন, ‘হজের মৌসুম কবে আসবে! কবে তাঁর দিদার লাভে ধন্য হতে পারব?!’ হযরত মুসআব ইবন উমায়ের রাযি.  উত্তর দেন,  ‘একট ধৈর্য ধরুন, অচিরেই হজের মৌসুম চলে আসবে। দিন খুব দ্রুতই চলে যাবে।’ ইত্যবসরে সমবেত জনতার মাঝ থেকে হযরত ইবন মুসলিম বলে উঠেন, ‘জীবনের কোনো ভরসা নেই। কখন মৃত্যু এসে পড়ে বলা যায় না। তাই সেদিনের অপেক্ষায় না থেকে আপনি আজই তার হুলিয়া মোবারক বর্ণনা করে দিন। বলে দিন, তিনি দেখতে কেমন?’ সঙ্গে সঙ্গে সমবেত জনতা একবাক্যে বলে উঠে যে, ইবন মুসলিম আমাদে্র সকলের মনের কথাটাই বলে দিয়েছে। হযরত মুসআব ইবন উমায়ের রাযি. নড়ে-চড়ে শান্ত হয়ে বসলেন। চোখ বুঁজে মাথা নিচু করে একটু ভেবে নিলেন। যেন নবী করিম ﷺ-এর পুরা হুলিয়া মোবারক একবার জেহেনে আওড়িয়ে নিলেন। অতপর মাথা উঁচু করে বলা শুরু করেন,\n‘নবী করিম ﷺ-এর গায়ের রং ছিল দুধে আলতা মিশ্রিত অতুলনীয় ফর্সা। আখিঁদ্বয় হরিণ অক্ষির মত আকষর্ণীয়। ভ্রু ঘন-কালো উঁচু। চুল সামান্য কোঁকড়া তবে মোলায়েম-মসৃন। দাঁড়ি ঘন-কালো। উভয় কাঁধের মাঝে সামান্য ব্যাবধান ছিল। ঘাড় ছিল চাঁদির মত চকচকে। হাতের তালু ও পা সোন্তপূর্ণ মোলায়েম। চলার সময় মনে হত তিনি যেন একটু নিচের দিকে অবতরণ করছেন। (একটু সামনে ঝুঁকে হাঁটতেন) যখন দাঁড়িয়ে যেতেন মনে হত যেন কোনো চাটান থেকে বের হয়ে আসছেন। কারও দিকে তাকালে পূর্ণ মনোযোগের সাথে তাকাতেন। তাঁর শরীরে ঘাম ঝরলে মনে হত যেন মুক্তার দানা ঝলমল করছে। তিনি খর্বকারও ছিলেন না আবার বেঢপপা লম্বাও ছিলেন না। তাঁর উচ্চতা ছিল মানানসই মাঝারী। পিঠে উভয় কাঁধের মাঝে নবুওয়াতের মোহর ছিল। কিউ তাঁকে একবার দেখলেই প্রভাবিত ও বিমুগ্ধ হয়ে যেত। এবং ধীরে ধীরে তাঁর প্রতি ভালবাসা সৃষ্টি হত। তিনি সবচে’ বেশি দানশীল এবং সবার চেয়ে সাহসী-বাহাদুর ছিলেন। কথায় সত্যবাদী, অঙ্গীকার পূরণে সম্পূর্ণ দায়বদ্ধ। স্বভাব একদম নম্র। চালচলন অনুপম। তার মত সুন্দর কাউকে আমি আগেও দেখিনি পরেও দেখি নি। (ফেদাইয়ূন মিন আসরির রাসুলﷺ পৃ. ৬০)\nকবি বলেন,\nاے چہرہ زیبائے تو رشکِ بتانِ آذری\nہر چند وصفت می کنم در حسنِ زاں زیبا تری\nآفاق ہا گردیدہ اُم مِہر بتاں دز دیدہ اَم\nبسیار خوباں دیدہ ام اما تو چیزے دیگری\n‘হে নবী! আপনার কমনীয় চেহারা দেখে আজরের হাতে তৈরি মূর্ তিও ঈর্ষা করে। আমি আপনার সৌন্দর্যের যতই বর্ণনা দেই না কেন আপনি তা থেকে অনেক উর্ধে, অনেক সুন্দর। গোটা বিশ্ব ঘুরে বেড়িয়েছি সূর্যের মত উজ্জ্বল সৌন্দর্য দেখেছি, কিন্তু আপনি অন্য চিজ। ভিন জগতের বস্তু। আপনার কোনো তুলনা হয় না। আপনি অনুপম।’\n২৪. তানবীরুল আবসার নামক কিতাবের ২৬ নং পৃষ্টায় রয়েছে,\nخوشا چشمے کہ دید آں رُوئے زیبا\nخوشا دل کہ دارد خیالِ محمد ﷺ\n‘সেই চক্ষু কত সৌভাগ্যবান যে প্রিয়নবী ﷺ-এর কান্তিময় অবয়ব দর্শন করেছে। সেই হৃদয় কত সার্থক ও ভাগ্যবান যেখানে মুহাম্মাদ মোস্তফা ﷺ-এর খেয়াল-ধ্যান বাস করে।’\n২৫. সাইয়্যিদুল কাওনাইন খুবই অভিজাতপূর্ণ ছিলেন। তার গঠন ছিল মাঝারি, তবে সমবেত জনতার মাঝে তাঁকেই সবচে’ বেশি উঁচু মনে হত।\n২৬. আল্লাহর প্রিয় রাসুল ﷺ-এর নূরানী চেহারা ছিল পূর্ণিমার চাঁদের মত। গায়ের রং ছিল লালিমাযুক্ত শুভ্র। সীমাহীন নয়নাভিরাম চিত্তাকর্ষক ও মনমুগ্ধকর। কপাল ছিল অনুপম কোমল-মসৃন। কবি চমৎকার বলেছেন,\nا ے رسول اﻣين خاتم المر سلين\nتجھ سا كوئى نہيں تجھ سا كوئى نہيں\nہے عقيده يہ ا پنا بصدق ويقين\nتجھ سا كوئى نہيں تجھ سا كوئى نہيں\nدست قد رت نے ا يسا بنا يا تجھے\nجملہ ا وصاف سے خود سجا يا تجھے\nا ے ازل كے حسيں ا ے ا بد كے حسيں\nتجھ سا كوئى نہيں تجھ سا كوئى نہيں\nبزم كو نين پهلے سجا ئ گئ\nپهر تير ی ذا ت منظرپر لا ئ گئ\nسيد المر سلين سيدالآخرين\nتجھ سا كوئى نہيں تجھ سا كوئى نہيں\nمصطفى مجتبى تير ی مدح وثنا\nميرے بس ميں نہيں دسترس ميں نہيں\nدل كو ھمت نہيں لب كو يارا نہيں\nتجھ سا كوئى نہيں تجھ سا كوئى نہيں\nكوئى بتلائے كيسے سراپا لكهوں\nكوئى ہے ايسا جس كو ميں تجھ سا لكهوں\nتوبہ توبہ نہيں كوئى تجھ سا نہيں\nتجھ سا كوئى نہيں تجھ سا كوئى نہيں\nا ے سراپا نفيس ا نفس دو جها ں\nسرور دلبراں دلبر عاشقاں\nڈ هونڈتى ہے تجھے ميرے جا ن حزيں\nتجھ سا كوئى نہيں تجھ سا كوئى نہيں\n‘হে বিশ্বস্ত রাসুল! শেষনবী! তোমার মত কেউ নেই। তোমার তূল্য কেউ নেই। সততা ও দৃঢ়তার সাথে এই বিশ্বাস পোষণ করি, তোমার মত কেউ নেই তোমার অনুরূপ কেউ নেই। মহান আল্লাহর কুদরতি হাতে তুমি তৈরি হয়েছ। তিনি সকল প্রকার যাবতীয় গুণের সমাহার ঘটিয়েছেন তোমার মাঝে। উভয় জাহান প্রথমে সুশোভিত করা হয়েছে এরপর তোমার সত্ত্বা দৃশ্যপটে আনা হয়েছে। তুমি উভয় জাহানের সর্দার। তোমার মত কেউ নেই। তোমার মত কেউ নেই। হে মোস্তফা! হে মুজতাবা! তোমার গুণগান আর প্রশংসা করা আমার সাধ্যের বাইরে। অন্তরে সাহস নেই। ঠোটে শক্তি নেই। তোমার মত কেউ নেই তোমার মত কেউ নেই। কেউ কি বলে দিতে পারে? কীভাবে তোমার পূর্ণাঙ্গ বর্ণনা লিখব! এমন কেউ কি রয়েছে? যাকে আমি তোমার মত বলব। তৌবা! তৌবা!! না, না, কেউই তোমার মত নয়। তোমার মত কেউ নেই। তোমার তুল্য কেউ নেই। হে উভয় জগতের সবচে’ দামী ব্যক্তি! প্রেমাস্পদের সম্রাট ও আশেকদের প্রেমাস্পদ! আমার ব্যাথিত হৃদয় সর্বদা তোমাকে খুঁজে বেড়ায়। তোমার মত কেউ নেই। তোমার তুল্য কেউ নেই …।’\n২৭. দোজাহানের গৌরব মুহাম্মাদ ﷺ-এর কপাল ছিল মসৃন ও প্রশস্ত। ভ্রু ছিল সরু-ঘণ, কুঞ্চিত, ঈষৎ বাঁকা। যুগল নয় বরং ভ্রুদ্বয়ের মাঝে ব্যবধান ছিল। সেখানে একটি রগ ছিল যা ক্রোধের সময় ফুলে উঠত।\n২৮. নবী করিম ﷺ-এর চুল মোবারক কানের লতি পর্যন্ত ছিল, মাথার মাঝ বরাবর সিঁথি ছিল। আর তা ছিল হালকা কোঁকড়া-মসৃন।\nمر كر كسى كى زلف پہ معلوم ہو تجھے\nفرقت كى رات كٹتى ہے كس پيج و تاب ميں\n‘ তুমি কি জানো, কার জুলফির সৌরভে পাগলপারা হয়ে বিরহের রাত বিনীদ্র কাটে।’\n২৯. হুজুর পাক ﷺ-এর চক্ষু ছিল ভীষণ মানানসই। চোখের মণি ছিল কুচকুচে কালো। সাদা অংশে হালকা লাল রেখা ছিল …। তাঁর সৌন্দর্য দেখে চোখ তৃপ্ত হত না।\nيـزيـدكَ وجْـهُـهُ حـسْـنـاً\n إذا ما زِدْتَهُ نظرَا.\n‘তাঁর চোখ যতই তোমার দিকে দৃষ্টি দিবে ততই তার সৌন্দর্যের বর্ধন ঘটতে থাকবে।’\n৩০. রহমাতুল লিল আলামীনের মুখমন্ডল ছিল মানানসই আন্দাজের প্রশস্ত। দাঁতগুলো ছিল ধবধবে শুভ্র। সামনের দাঁতের মাঝে সামান্য ফাঁকা ছিল। মুচকি হাসির সময় তা দিয়ে যেন আলো ঠিকরে পড়ত।\nحيا سے سر جھكا لينا ادا سے مسكرا دينا\nحسينوں كو بهى كتنا سہل ہے بجلى گرا دينا\nলাজে মস্তক নুয়ে দেয়া, কথা বলার সময় মুচকি হাসি দেয়া। সুরূপাদের জন্য কতই না সহজ বিজলী চমকে দেয়া!!’\n৩১. নবী করিম ﷺ-এর নাকের ওপর একধরনের নূর বা চমক ছিল। যার কারণে মনে হত তার নাক উঁচু।\n৩২. তাঁর দাঁড়ি ছিল চাপা-ঘন। যা তাঁর সৌন্দর্যকে আরও বাড়িয়ে দিত।\n৩৩. নবী করিম ﷺ-এর গর্দান ছিল ভীষণ মসৃণ, সুন্দর চাঁদের মত চকচকে। হযরত আলী রাযি. বলতেন- নবী করিম ﷺ-এর উভয় কাঁধের মাঝে নবুওয়াতের মহর ছিল। যা আখেরী নবীর প্রতীক হিসেবে বিবেচিত ছিল। (শামায়েলে তিরমিযি)\nকাসিদায়ে বুরদা থেকে—\nفَهْوَ الَّذِي تَمَّ مَعْنَاهُ وَصُورَتَهُ\nثُمَّ اصْطَفَاهُ حَبِيبًا بَارِئَ النَّسَمِ\nمُنَزَّهًا عَنْ شَرِيكٍ فِي مَحَاسِنِهِ\nفَجَوْهَرُ الْحُسْنِ فِيهِ غَيْرُ مُنْقَسِمِ\n‘ব্যাস, আপনার জাহেরি ও বাতেনি সৌন্দর্য ও গুণাবলী চুড়ান্ত পর্যায়ে পৌঁছে গেছে। অতপর আল্লাহ পাক আপনাকে তার প্রেমাস্পদ বানিয়ে নিয়েছেন। আপনি তার অনেক উর্ধে যে, আপনার সৌন্দর্যের সাথে অন্য কারও সৌন্দর্যের তুলনা করা হবে। অতপর আপনার সৌন্দর্যের কোনো তুলনা নেই। আপনার সৌন্দর্য অনুপম। বিভাজ্য নয়।’\nيارب صلى وسلم دائما ابدا\nعلى حبيبك خير الخلق كلهم\n‘হে খোদা! সদা সর্বদা আপনার হাবিবের ওপর রহমত বর্ষণ করতে থাকুন। যিনি সৃষ্টিজীবের শ্রেষ্ঠ।’\nউল্লেখিত দলিল দ্বারা একথা পরিস্কারভাবে প্রমাণিত হয়ে গেল যে, নবী করিম ﷺ-এর উপমা তিনি নিজেই। তিনি সকল ভালবাসা পাওয়ার প্রধান দাবীদার। তাই প্রতেক মুমিনের জন্য আবশ্যক যে, তাকে মনে-প্রাণে ভালবাসবে।\n‘গোটা বিশ্বের সৌন্দর্য যখন ছড়িয়ে দেয়া হয়, তখন তা অগণিত ছিল। যখন সেগুলো একত্রিত করা হয় তখন তা আপনার নামে গণ্য হয়। অর্থাৎ সকল সৌন্দর্যর সমষ্টি আপনি মুহাম্মাদ ﷺ।"
  },
  {
    "1": "যিনি ছিলেন শ্রেষ্ঠদের মাঝে সর্বশ্রেষ্ঠ",
    "2": "ইশকে রাসূল–৫: যিনি ছিলেন শ্রেষ্ঠদের মাঝে সর্বশ্রেষ্ঠ\n\nমূল: মাহবুবুলওলামা হযরত মাওলনা পীর জুলফিকার আহমদ নকশবন্দী মুজাদ্দেদী দা: বা:\n৩. ফজল ও কামাল তথা মর্যাদা ও শ্রেষ্ঠত্ব\n—————————————————————————\nকাউকে ভালবাসার তৃতীয় কারণ হচ্ছে, তাঁর সামাজিক অবস্থান, মর্যাদা ও শ্রেষ্ঠত্ব। নবী করিম ﷺ-কে আল্লাহ তাআলা সীমাহীন মর্যাদা ও শ্রেষ্ঠত্ব দান করেছিলেন। পবিত্র কুরআনে আল্লাহ তাঁর ঘোষণা দিয়ে বলেছেন,\nوَكَانَ فَضْلُ اللّهِ عَلَيْكَ عَظِيمًا\n‘আপনার প্রতি আল্লাহর করুণা অসীম।’\nতাঁর সেই ফজল ও করমের কিছু নমুনা নিচে দেয়া গেল–\n১. এক বর্ণনায় রয়েছে, নবী করিম ﷺ বলেছেন, ‘তোমরা মন দিয়ে শোনো! আমি আল্লাহ পাকের হাবিব। এজন্য কোনো গর্ব করছি না। কিয়ামতের দিন প্রশংসার পতাকা আমার হাতে থাকবে। সেই পতাকা তলে হযরত আদম আ.-সহ সমস্ত নবী সমবেত হবেন। এতে গৌরবের কিছু নেই। কিয়ামতের দিন প্রথম শাফায়াতকারী হব আমি। আর সবার আগে যার শাফায়াত কবুল করা হবে সে হব আমি। আর এজন্য কোনো গর্ব করছি না। জান্নাতে সর্ব প্রথম প্রবেশ করব আমি এবং আমার গরিব উম্মতেরা। এতেও গর্বের কিছু নেই। আদি থেকে অন্ত পর্যন্ত সকল সৃষ্টির মাঝে আমিই সর্ব শ্রেষ্ঠ সম্মানী এবং মর্যাদাবান। এতেও কোনো গর্ব করছি না।’\n২. অন্য বর্ণনায় এসেছে, নবী করিম ﷺ বলেছেন,\nأَنَا خَاتَمُ النَّبِيِّينَ لَا نَبِيَّ بَعْدِي\n‘আমি শেষ নবী। আমার পরে কোনো নবী নেই।’\nকোনো অনুষ্ঠানে যেমন প্রধান অতিথি সবার শেষে আসেন। অনুরূপভাবে এই জগতের বৈচিত্রময় রঙ-রূপ সাজানো হয়েছে তাঁর জন্য। ধারাবাহিকভাবে নবীগণ এসেছেন। অবশেষে এসেছেন হযরত ঈসা আ.। তিনি আরো দীপ্তভাবে ঘোষণা দিয়ে বলেছেন, আমার পরে সর্ব শেষ যে নবীর আবির্ভাব হবে তার নাম আহমাদ। এরপর আখেরী নবীর আবির্ভাবকালে গোটা সৃৃষ্টিজগতে যে অনবদ্য দৃশ্যের অবতারণা হয় তা কোনো চোখ আগেও দেখে নি পরেও দেখবে না। হুজুর পাক ﷺ বলেছেন, ‘আমি আর কিয়ামত এভাবে মিলিত যেমন এই হাতের দুই আঙ্গুল পাশাপাশি মিলিত।’ এর কারণ ছিল , যখন প্রাধান অতিথি আসন ত্যাগ করে চলে যান তখন চেয়ার টেবিলসহ গোটা মঞ্চ ও প্যান্ডেল গুটিয়ে নেয়ার কাজ বাকি রয়ে যায়। সুতরাং করিম ﷺ-এর পবিত্র সত্ত্বা অন্য সকল নবীর চেয়ে শ্রেষ্ঠ। তাঁর কাছে প্রেরিত কিতাব সকল কিতাবের চেয়ে উত্তম। সর্বোপরি তাঁর উম্মত অন্য নবীদের উম্মত থেকে উত্তম ও মর্যাদাবান।\n৩. নবী করিম ﷺ-কে আল্লাহ পাক ইসরা এবং মেরাজের ফজিলত দান করেছেন। তাঁর প্রিয়পাত্রকে আরশে আজিমে ডেকে নিয়ে তার খাজানা দেখিয়েছেন। স্বীয় দিদার লাভে ধন্য করেছেন। তারপর–فَأَوْحَى إِلَى عَبْدِهِ مَا أَوْحَى ‘আল্লাহ তাঁর বান্দার প্রতি যা প্রত্যাদেশ করবার, তা প্রত্যাদেশ করলেন’–এর সম্মানে ভূষিত করেছেন।\nহযরত মুসা আ. আল্লাহকে বলেছিলেন, رَبِّ أَرِنِي أَنظُرْ إِلَيْكَ ‘হে আমার প্রভু, আপনার দিদার আমাকে দিন, যেন আমি আপনাকে দেখতে পাই।’ জবাবে আল্লাহ বলেছিলেন, لَن تَرَانِي ‘তুমি আমাকে কিছুতেই দেখতে পাবে না।’\nঅথচ আল্লাহ তাআলা যখন তাঁর প্রিয় রাসুল ﷺ-কে দিদার দানের জন্য আরশে আজিমে আমন্ত্রণ জানান। আর তখন হযরত মুসা আ. তাঁর সাথে সাক্ষাৎ করার উদ্দেশ্যে আসমানে অপেক্ষা করতে থাকেন। নবী করিম ﷺ নামাজের পরিমাণ কমিয়ে আনার জন্য বার বার আরশে যাতায়াত করতে থাকেন। সুযোগ কাজে লাগিয়ে হযরত মুসা আ.ও প্রতিবার তাঁর সাথে সাক্ষাৎ করতে থাকেন। উদ্দেশ্য ছিল, যেহেতু মুসা আ. দুনিয়াতে আল্লাহ পাকের দিদার লাভ করতে পারেন নি, তাই তার সাথে সরাসরী সাক্ষাৎ করে আসা নবী করিম ﷺ-এর সাথে দেখা করে ধন্য হওয়া। সুবহানাল্লাহ!\n৪. আল্লাহ পাক তাঁর প্রিয় রাসুল ﷺ-কে হাবিবুল্লাহ উপাধী দান করেছেন। মেশকাত শরিফের টিকায় লেখা আছে, হাবিবুল্লাহ উপাধী সবচে বেশি সম্মানী। সবচে উঁচু। কারণ খলিলুল্লাহ, কালিমুল্লাহ, রুহুল্লাহ ইত্যাদি সবগুলোই হাবিবুল্লাহর অন্তর্গত। কবি বলেন,\nحسنِ يوسف يدِ بيضا،دمِ عيسی داری\nآنچه خوباں همه دارند تو يكجا داری\n‘ইউসুফ আ.-এর সৌন্দর্য, ঈসা আ.-এর ফুৎকার , মুসা আ.-এর শুভ্র হাত এর সবগুলোই আপনার মাঝে আছে। এছাড়াও সবার মাঝে যতসব সৌন্দর্য বিদ্যমান ছিল তার সব কিছু সমাহার ঘটেছে আপনার মাঝে।’\n৫. আল্লাহ পাক পবিত্র কুরআনে তাঁর প্রিয় রাসুল ﷺ-কে ‘উম্মী-নবী’ উপাধী দান করেছেন। যেন দৃশ্যত তিনি কারো শাগরেদ হয়ে ছোট হতে না হয়। কেননা, তাঁর শিক্ষক তো হলেন স্বয়ং রাব্বুল আলামীন। তিনি রাব্বুল আলামীন থেকে শিক্ষা নিয়ে বিশ্ববাসীকে তা শিক্ষা দিয়েছেন। আল্লাহ তাআলা বলেন,\nوَعَلَّمَكَ مَا لَمْ تَكُنْ تَعْلَمُ وَكَانَ فَضْلُ اللّهِ عَلَيْكَ عَظِيمًا\n‘এবং আপনাকে এমন বিষয় শিক্ষা দিয়েছেন, যা আপনি জানতেন না। আপনার প্রতি আল্লাহর করুণা বিশাল।’\nযখন কোন মহান ব্যক্তিত্ব কোন বস্তুকে ‘বিশাল’ বা বড় বলে স্বীকৃতি দে্ন তখন সেই বস্তুর মূল্য ও মর্যাদা বহুগুণে বেড়ে যায় এবং আক্ষরিক অর্থে তা বিশাল বা বড় বলে গণ্য হয়। আল্লাহ তাআলা তাঁর প্রিয় হাবিবের শানে এই  عَظِيمًا (বিশাল বা বড়) শব্দ ব্যবহার করে বলেছেন, ‘আপনার প্রতি আল্লাহর করুণা বিশাল।’\nএজন্য নবী করিম ﷺ-এর ইলমের ব্যাপারে মাওলানা জুফার আলী খান লিখেছেন,\nﺟﻮ ﻓﻠﺴﻔﻴﻮں سے ﮐﻬﻞ نہ سڪا اور نڪته وروں سے حل نہ ہوا\nوہ راز اک کملی والے نے سمجهادیا چند اشاروں میں‎\n‘বিশ্বের মহা জ্ঞানী-গুণী দার্শনিকরা যে সব বিষয়ের রহস্য উদঘাটনে ব্যর্থ হয়েছে নবী করিম ﷺ এক ইশারাতেই সে সবের রহস্য উন্মোচন করে দিয়েছেন।’\nيتيمے كہ نا كرده قرآں درست\nکتب خانہ چند ملت بشست\n‘যে এতিম শিশু কারও কাছে একটি অক্ষরও শিক্ষা লাভ করে নি সে সকল মাজহাবের সমস্ত কিতাবখানা বা পাঠাগার ধুয়ে দিয়েছে। সব কিছু রপ্ত করে নিয়েছে।’\nজনৈক কবি এই ভাবকে অন্য শব্দের মাধ্যমে প্রকাশ করেছেন এভাবে–\nنـگارِ من کہ بہ مکتب نہ رفت و خط نہ نوشت\nبہ غمـــزہ مسئلــہ آمــوزِ صــد مــدرس شــد\n‘আমার প্রিয়তম যিনি কখনও মক্তবে পর্যন্ত যান নি। লিখতেও শিখেন নি। তিনি তার ইশারায় হাজার হাজার উস্তাদের উস্তাদে পরিণত হয়েছেন।’\n৬. নবী করিম ﷺ-কে সুন্দর ও উত্তম চরিত্র শিক্ষা দেয়ার জন্য প্রেরণ করা হয়েছে। আল্লাহ পাক পবিত্র কুরআনে ঘোষণা করেছেন,\nإِنَّكَ لَعَلَىٰ خُلُقٍ عَظِيمٍ\n‘নিশ্চয় আপনি মহান চরিত্রের অধিকারী।’\nতিনি তাঁর চরিত্র-মাধুর্যের মাধ্যমে মাত্র দশ বছরেরও কম সময়ে গোটা বিশ্বে ব্যাপক বিপ্লব ঘটিয়ে দিয়েছেন। ওলামায়ে কেরাম লিখেছেন, فتحت المدينة بالأخلاق ‘উত্তম চরিত্রের মাধ্যমে পবিত্র মদিনা শরিফ জয় করা হয়েছে।’ পৃথিবী তলোয়ারের মোকাবেলা করতে পারে কিন্তু চরিত্রের মোকাবেলা করতে পারে না। বাহ্যিক দৃষ্টিতে চরিত্র অতি সাধারণ বস্তু বলে মনে হলেও এর মাধ্যমে অনেক বড় বড় বস্তু খরিদ করা যায়। মক্কার কুরাইশরা যখন নবী করিম ﷺ-এর কাছে তাঁর নবুওয়াতের প্রমাণ চাইল, তখন তিনি তার প্রমাণ হিসেবে আপন চরিত্রকে উপস্থাপন করে বলেছিলেন,\nقَدْ لَبِثْتُ فِيكُمْ عُمُرًا مِّن قَبْلِهِ ۚ أَفَلَا تَعْقِلُونَ\n‘আমি তোমাদের মাঝে ইতিপূর্বেও একটা বয়স অতিবাহিত করেছি। তারপরেও কি তোমরা চিন্তা করবে না?’\nনবী করিম ﷺ-এর অস্তিত্বটাই গোট বিশ্ববাসীর জন্য আপাদমস্তক রহমত ছিল।\nجو عاصى كو كملى میں ا پنى چھپا  لے\nجو دشمن كو بھى زخم كھاكر د عا دے\nا سے اور كيا نام ديگا زمانہ\nوہ رحمت نہيں ہے تو پہر اور كيا ہے\n‘যিনি পাপীকে তাঁর উদারতার চাদরে ঢেকে নিয়েছেন। যিনি দুশমনের হাতে আঘাত খেয়েও তাদের জন্য দোয়া করেছেন। যামানা তাঁর আর কী নাম দিবে ‘রহমাতুল লিল আলামীন’ ছাড়া!’\n৭. পূর্ববর্তী নবীগণ বিভিন্ন জাতি-গোষ্ঠী ও অঞ্চলকেন্দ্রিক প্রেরিত হয়েছেন। তাঁরা ছিলেন স্থানীয় এবং আঞ্চলিক নবী। কিন্তু হযরত মুহাম্মাদ মোস্তফা ﷺ-কে আল্লাহ পাক আন্তর্জাতিকভাবে গোটা বিশ্বের জিন-ইনসান-ফেরেশতা তথা সকল মাখলুুকের জন্য পাঠিয়েছেন এবং কিয়ামত পর্যন্তের জন্য পাঠিয়েছেন। তাঁর উত্তম চরিত্র ও গুণাবলী সম্পর্কে আল্লামা শেখ সাদী রহ. কালজয়ী পংক্তি রচনা করেছেন,\nبلغَ العُلى بكمالِه\nكـشـف الدجى بجمالهِ\nحـسُـنـت جميعُ خصالهِ\nصـلـوا عـلـيه و آلهِ\n‘সুউচ্চ শিখরে সমাসীন তিনি নিজ মহিমায়,\nতিমির-তমসা কাটিল তার রূপের প্রভায়,\nসুন্দর আর সুন্দর তাঁর স্বভাব চরিত্র তামাম\nজানাও তাঁর ও তাঁর বংশের ‘উপরে দরূদ-সালাম।’\nহযরত মির্জা মাজহার জানেজানা শহিদ রহ. নবী করিম ﷺ-এর উদ্দেশ্যে নিচের কবিতাগুলো পেশ করেন,\nخدا در انتظار حمد ما نیست\nمحمد ﷺ چشم بر راہ ثنا نیست\nخدا مدح فرین مصطفٰے بس\nمحمد ﷺ حامد حمد خدا بس\nمنا جاتے اگر باید بیاں کرد\nبہ بیتے ہم قناعت میتواں کرد\nمحمد ﷺ از تو میخواہم خدارا\nخدا یا از تو عشق مصطفٰے را\n‘আল্লাহ পাক আমাদের প্রশংসার অপেক্ষা করেন না। হযরত মুহাম্মাদ মোস্তফা ﷺও তার অপেক্ষা করেন না। মুহাম্মাদ মোস্তফা ﷺ–এর প্রশংসার জন্য স্বয়ং আল্লাহ আর মহান আল্লাহ পাকের প্রশংসার জন্য খোদ হযরত মহাম্মাদ ﷺ–ই যথেষ্ট। যদি কোনো মোনাজাত পেশ করতে হয় তাহলে আমি এক কথায় এভাবেই বলব, হে মুহাম্মাদ মোস্তফা ﷺ আমি আপনার মাধ্যমে আল্লাহকে চাই। আর হে খোদা, তোমার মাধ্যমে আমি হযরত মুহাম্মাদ মোস্তফা ﷺ–এর ভালবাসা কামনা করি।’\nযদি মহানবী ﷺ-এর যাবতীয় কামালাতকে সামনে রেখে চিন্তা করা যায়, তাহলে স্পষ্টভাবে ফুটে ওঠে হযরত মুহাম্মাদ মোস্তফা ﷺ-কে অন্তরের অন্তস্থল থেকে ভালবাসা বাস্তবতার দাবী। একান্ত আবশ্যক।\n৪. কৃপা ও অনুগ্রহ\n—————————————————————————\nকাউকে ভালবাসার চতুর্থ কারণ বা উপাদান হচ্ছে, কৃপা-অনুগ্রহ। আরবীতে প্রসিদ্ধ প্রবাদ বাক্য রয়েছে, الإنسان عبد الإحسان ‘মানুষ কৃপার দাস।’ যেটিকে অন্য শব্দে এভাবে বলা হয়েছে, جُبِلَتِ الْقُلُوبُ عَلَى حُبِّ مَنْ أَحْسَنَ إِلَيْهَا হৃদয়কে সৃষ্টি করা হয়েছে, তার প্রতি কৃপাকারীকে ভালবাসার জন্য।\nনবী করিম ﷺ উম্মতের প্রতি অপরিসীম কৃপা ও অনুগ্রহ করেছেন, যা বিবরণ দিয়ে শেষ করা যাবে না। এখানে অল্প কিছু তুলে ধরা হল–\n১. আল্লাহ তাআলার ঘোষণা–\nلَقَدْ جَاءكُمْ رَسُولٌ مِّنْ أَنفُسِكُمْ عَزِيزٌ عَلَيْهِ مَا عَنِتُّمْ حَرِيصٌ عَلَيْكُم بِالْمُؤْمِنِينَ رَؤُوفٌ رَّحِيمٌ\n‘তোমাদের কাছে এসেছে তোমাদের মধ্য থেকেই একজন রসূল। তোমাদের দুঃখ-কষ্ট তাঁর পক্ষে দুঃসহ। তিনি তোমাদের মঙ্গলকামী, মুমিনদের প্রতি স্নেহশীল, দয়াময়।’\nনবী করিম ﷺ তার মুমিনদের প্রতি এত স্নেহশীল যা ভাষায় প্রকাশ করা সম্ভব নয়। পিতা মাতা যেমন দৈহিক সম্পর্কের কারণে সন্তানদের প্রতি অপরিমেয়স্নেহশীল। তেমনি নবী করিম ﷺ নিজের উম্মতের প্রতি এত অফুরান করুণাপরায়ণ ছিলেন রুহানী তথা আত্মিক সম্পর্কের কারণে।\n২. নবী করিম ﷺ বলেছেন,\nإِنَّمَا أَنَا قَاسِمٌ وَاللَّهُ يُعْطِي\n‘আল্লাহ পাক দানকারী আর আমি তা বন্টনকারী।’\nআল্লাহ পাকের পক্ষ থেকে যেসব ইলম, নূর ও মা’রেফাত মহানবী ﷺ-এর কাছে প্রেরিত হত। তিনি তা সাহাবাদের মাঝে বন্টন করে দিতেন। এক হাদিসে এসেছে, নবী করিম ﷺ বলেছেন,\nما صب الله في صدري شيئاً إلآ وصببته في صدر أبي بكر\n‘আল্লাহ পাক যা কিছু আমার অন্তওে প্রদান করেছেন তা আমি হযরত আবু বকর সিদ্দিক রাযি.-এর অন্তরে স্থানান্তরিত করে দিয়েছি।’\nএই কারণেই নবী করিম ﷺ–কে ‘কাসেমুল উলুম’ বলা হয়। উম্মতের অন্তরে যেসব ইলম, নূর, বরকত, মারেফাত পৌঁছে সেগুলো নবী করিম ﷺ-এর কলব থেকেই স্থানান্তরিত হয়ে আসে। নবী করিম ﷺ-এর এমন ইহসান তথা অনুকম্পার কাছে আমরা আপাদমস্তক ঋণী। মুহাম্মাদ রিয়াজ রাম চমৎকার বলেছেন,\nوه جو شيريں سخنى ہے ميرے مكى مدنى\nتيرے ہونٹوں كى چہنى ہے ميرے مكى مدنى\nتيرا پهيلاو بهت ہے تيرا قامت ہے بلند\nتيرى چھاوں بهى گهنى ہے ميرے مكى مدنى\nدست قدرت نے تيرى بعد پهر ايسے تصوير\nنہ بنا ئى بنى ہے ميرے مكى مدنى\nنسل در نسل تيرى ذات كے مقروض ہيں ہم\nتو غنى ابن غنى ہے ميرے مكى مدنى\n‘হে মক্কি ও মাদানি নবী! পৃথিবীর বুকে যত মিষ্টি কথা আছে তার সব কিছু আপনার কোমল ঠোঁটের পরশের কারণে হয়েছে। হে মক্কি ও মাদানি নবী! আপনার পরিচিতি ও বিস্তৃতি ব্যাপক। আপনার দেহের গঠন সুন্দর, মজবুত, উঁচু। আপনার ছায়া খুব ঘন। হে আমার মক্কি ও মাদানি! আল্লাহ পাকের কুদরতি হাত আপনার পরে আর কাউকে এমন আকৃতি দিয়ে তৈরি করে নি। করবেও না। হে আমার মক্কি ও মাদানি! আমরা বংশ পরম্পরায় আপনার সত্ত্বার কাছে চরঋণী। আপনি সম্পন্ন সত্ত্বার  সন্তান সম্পন্ন সত্তা, হে আমার মক্কি ও মাদানি!’\n৩. নবী করিম ﷺ অনেক সময় গোটা রাত ইবাদত-বন্দেগিতে কাটাতেন। আর তাঁর পাপী উম্মতের পাপ মার্জনার জন্য কেঁদে কেঁদে দোয়া করতেন। যদ্দরুণ তাঁর পবিত্র পায়ে পানি জমে ফুলে যেত।\nহযরত আয়েশা সিদ্দিকা রাযি. বর্ণনা করেন, নবী করিম ﷺ একবার গোটা রাত শুধু এই আয়াত তেলাওয়াত করতে থাকেন–\nإِن تُعَذِّبْهُمْ فَإِنَّهُمْ عِبَادُكَ وَإِن تَغْفِرْ لَهُمْ فَإِنَّكَ أَنتَ الْعَزِيزُ الْحَكِيمُ\n‘যদি আপনি তাদেরকে শাস্তি দেন, তবে তারা আপনার বান্দা এবং যদি আপনি তাদেরকে ক্ষমা করেন, তবে আপনিই পরাক্রান্ত, মহাবিজ্ঞ।’\n৪. এক বর্ণনায় এসেছে, নবী করিম ﷺ বলেছেন, হে লোক সকল! তোমরা জাহান্নামের দিকে ছুটে চলেছ। আর আমি তোমাদের কোমর ধরে ধরে পেছনে টেনে আনছি।’ নবী করিম ﷺ তাঁর উম্মত পর্যন্ত আল্লাহ পাকের পয়গাম পৌঁছিয়ে দেয়ার জন্য কত দুঃখ যাতনাইনা সহ্য করেছেন।\nرَبِّ إِنِّي دَعَوْتُ قَوْمِي لَيْلًا وَنَهَارًا\n‘হে আমার পালনকর্তা! আমি আমার সম্প্রদায়কে দিবারাত্রি দাওয়াত দিয়েছি।’\nএই আয়াতের আলোকেই তিনি তাঁর গোটা জীবন কাটিয়ে দিয়েছেন। বিদায় হজের সময় আরাফার ময়দানে তার জন্য জীবন উৎসর্গকারী সাহাবীদের উদ্দেশ্য করে বলেন, ‘হে লোক সকল! আমি কি আমার দায়িত্ব পুরোপুরি পালন করেছি? আল্লাহ পাকের পবিত্র দীনকে পূর্ণরূপে তোমাদের সামনে পৌছে দিয়েছি?’ তখন সমবেত সাহাবায়ে কেরাম এক বাক্যে বলে ওঠেন, ‘আপনি পরিপূর্ণরূপে আপনার দায়িত্ব পালন করেছেন এবং আল্লাহ বিধানকে পূর্ণরূপে আমাদের কাছে পৌঁছিয়ে দিয়েছেন।’ তখন নবী করিম ﷺ স্বীয় শাহাদাত আঙ্গুল আসমানের দিকে তুলে ধরে বলেন, ‘হে আল্লাহ! তুমি সাক্ষি থাকো। হে আল্লাহ তুমি সাক্ষি থেকো। হে আল্লাহ তুমি সাক্ষি থেকো।’\n৫. নবী করিম ﷺ মেরাজে গেলে আল্লাহ তাআলা উম্মতের জন্য পঞ্চাশ ওয়াক্ত নামাজ হাদিয়া দেন। নবী করিম ﷺ আল্লাহর দরবারে ফরিয়াদ করে বলেন, ‘হে আল্লাহ! আমার দূর্বল উম্মত প্রতিদিন এতগুলো নামাজ আদায় করতে পারবে না। তাই দয়া করে তা কমিয়ে দিন। এভাবে কমাতে কমাতে এক পর্যায়ে এসে পাঁচ ওয়াক্তে স্থির হয়। তখন আল্লাহ তাআলা বলেন, ‘হে আমার প্রিয় রাসুল! আপনার উম্মত প্রতিদিন মাত্র পাঁচ ওয়াক্ত নামাজ আদায় করবে কিন্তু আমি তাদেরকে পুরা পঞ্চাশ ওয়াক্তেরই সওয়াব দান করব।’\nসুবহানাল্লাহ, গুনাহগার উম্মতের ওপর আল্লাহ ও তার রাসুল ﷺ–এর কত বড় ইহসান!! কেমন অনুগ্রহ!!\n৬. মেশকাত শরিফে এসেছে, আরাফার ময়দানে নবী করিম ﷺ উম্মতের জন্য আল্লাহ তাআলার দরবারে ফরিয়াদ করে বলেন, হে আল্লাহ! আমার উম্মতের যাবতীয় গুনাহ চাই হককুল্লাহ বা হককুল ইবাদ–যাই হোক সব ক্ষমা করে দিন।’ আল্লাহ তাআলা তার দোয়া কবুল করে বলেন, ‘হে প্রিয় রাসুল! আপনার উম্মতের হক্কুল্লাহ সংক্রান্ত যত গুনাহ রয়েছে, তা আরাফাতে আগমণকারী হাজীদের জন্য ক্ষমা করে দিলাম। কিন্তু হককুল ইবাদের সম্পর্ক যেহেতু বান্দার সঙ্গে, তাই সেগুলো আদায় করতেই হবে।’\nএরপর নবী করিম ﷺ আরাফার ময়দান থেকে গেলেন মুজদালিফায়। এখানে এসে তিনি পুনরায় দোয়া করলেন যে, ‘হে আল্লাহ! আপনি তো সবই পারেন। বান্দার হক তলবকারীদের প্রতি বিশেষ দয়া দেখাতে পারেন। তাদেরকে এই পরিমাণ দান করতে পারেন যে, তারা খুশি হয়ে তাদের প্রতি অন্যায়কারীদেরকে আপনাআপনি ক্ষমা করে দিতে পারে।’\nআল্লাহ তাআলা তখন তাঁর এই দোয়া কবুল করে নেন এবং বলেন, ‘প্রিয় আমার! আপনার যে উম্মত আরাফার ময়দানে হাজির হবে, আমি আমার হক-সংক্রান্ত অন্যায়গুলো তার ক্ষমা করে দিব। আর অন্য বান্দার প্রতি অন্যায় সংক্রান্ত গুনাহগুলো আমার রহমতে ক্ষমা করিয়ে নেয়ার ব্যবস্থা করে দিব।’\nসুবহানাল্লাহ! এটা উম্মতের প্রতি কত বিশাল অনুগ্রহ!\nأُمةٌ مذنبةٌ وربٌّ غفور\n‘উম্মত গুনাহগার আর প্রভু ক্ষমাকারী।’\n৭.  একবার নবী করিম ﷺ তাঁর উম্মতের মাগফেরাতের জন্য দীর্ঘক্ষণ যাবৎ সেজদায় পড়ে মোনাজাত করতে থাকেন। এক পর্যায়ে আল্লাহ পাকের পক্ষ থেকে ওহী নাজিল হয় যে, হে আমার প্রিয় রাসুল! আপনি কাঁদছেন কেন? আমি আপনাকে এমন দেয়া দিব যাতে আপনি সন্তুষ্ট হয়ে যান।\nوَلَسَوْفَ يُعْطِيكَ رَبُّكَ فَتَرْضَى\n‘আপনার পালনকর্তা সত্বরই আপনাকে দান করবেন, অতঃপর আপনি সন্তুষ্ট হবেন।’\nউক্ত আয়াত নাযিল হওয়ার পর নবী করিম ﷺ বলেন, ‘আমার সর্ব শেষ উম্মত জান্নাতে যাওয়ার আগ পর্যন্ত আমি সন্তুষ্ট হব না।’\nنہ ﺁﺧــﺮ ﺭﺣــﻤــﺖ ﻟــﻠــﻌــﺎﻟــﻤــﯿـﻨـﯽ\nز ﻣـﺤــﺮﻭﻣـﺎﻥ ﭼــﺮﺍ ﻓـﺎﺭﻍ ﻧـﺸــﯿـﻨـﯽ\n‘যাই কিছু হোকনা কেন আপনি তো বিশ্বের রহমত। তাই বঞ্চিতদের থেকে আপনি মুখ ফিরিয়ে বসে থাকতে পারেন না।।’\n৮. একবার নবী করিম ﷺ সাহাবাদের লক্ষ করে বলেন, আল্লাহ পাক প্রত্যেক নবীকেই এমন একটি বিশেষ দোয়া করার এখতিয়ার দিয়েছেন যা তিনি অবশ্যই কবুল করবেন। সকল নবীই সেই দোয়া করে ফেলেছেন। সাহাবাগণ আরজ করলেন, হে আল্লহর প্রিয় রাসুল ﷺ ! আপনিও কি সেই বিশেষ দোয়াটি করে ফেলেছেন? নবী করিম ﷺ বললেন, না, না করি নি, বরং সেই দোয়া আমি রেখে দিয়েছি আখেরাতের সঞ্চয় হিসাবে। কিয়ামতের দিন সমস্ত মানুষ যখন আল্লাহ পাকের দরবারে উপস্থিত হবে তখন আমি আল্লাহর কাছে সেই দোয়াটি করব, যেন আমার সর্ব শেষ উম্মতটিকেও জান্নাতে প্রবেশ করানো হয়। অর্থাৎ আমার একজন উম্মতও যেন জাহান্নাতে না থাকে।\nহযরত কাসেম নানুতবী রহ. নবী করিম ﷺ-এর শানে চমৎকার কবিতা রচনা করেছেন,\nعجب نہيں تيرى خاطر سے تيرى امت كے\nگناه ہوويں قيامت ميں اطاعتوں ميں شمار\nبكيں گےﺁپ كى امت كے ميں جرم ايسے گراں\nكہ لاكہوں مغفرتيں ہوں گى كم سے كم پہ نثار\n‘আশ্চর্য নয় যে, কিয়ামতের দিন আপনার উম্মতের পাপগুলো সওয়াব হিসাবে গণ্য হবে। আপনার উম্মতের পাপগুলো এমন চড়া দামে বিক্রি হবে যে, সামান্যের বিনিময়ে লাখ লাখ মাগফেরাত করা হবে।’\nযদি ইহসান বা কৃপার দৃষ্টিকোণ থেকেও বিচার করা হয় তাহলেও প্রত্যেক উম্মতের জন্য সায়্যিদুল মুরসালিন খাতামুন নাবিয়্যিন হযরত মুহাম্মদ মোস্তাফা ﷺ-কে হৃদয়ের গভীর থেকে ভালোবেসে যাওয়া একান্ত কর্তব্য।\nএই আলোচনার মাধ্যমে এ কথা পরিস্কার হয়ে গেল যে, কাউকে ভালোবাসার জন্য তাঁর মধ্যে যতগুলো কারণ আর উপাদান থাকা দরকার তার সবগুলোই হুজুর পাক ﷺ-এর মাঝে পর্যাপ্ত পরিমাণ বিদ্যমান আছে। তাই এত কিছুর পরও কেউ যদি নবী করিম ﷺ-কে মনে-প্রাণে ভাল না বাসে তাহলে সে মুমিন হিসাবেই গণ্য হবে না। সে সব হতভাগার অন্তরে আল্লহ পাক মোহর মেরে আর চোখে পট্টি লাগিয়ে দিয়েছেন, যারা নবী করিম ﷺ-কে ভালবাসার পরিবর্তে উল্টো আরও যারা তাকে ভালবাসে তাদের বিরুদ্ধে নানা উপহাস করে।\nযাই হোক, আমাদের মত দুর্বলচিত্ত্ব সহায়-সম্বলহীন মানুষদের জন্য ইশকে নববী ছাড়া আর কী ই বা পুঁজি আছে! আলহামদুলিল্লাহ! আমরা এই বণ্টনে সন্তুষ্ট এবং যদি সারা দুনিয়ার সমস্ত নেয়ামতের পরিবর্তে শুধু নবী করিম ﷺ-এর দরজার দারোয়ানের চাকুরী ভাগ্যে জুটে যায় তাহলে সে জন্যও সদা প্রস্তুত।\nকবিরাতো তাদের প্রিয়তমার কপালের বিনিময়ে সমরকন্দ আর বুখারা পর্যন্ত দিতে প্রস্তুত ছিল। সেখানে আমি একজন সামান্য ফকির, দেয়ার কিছুই নেই। শুধু প্রাণটা রয়েছে, তবে আরব ও আজমের বাদশাহর শুধু একটি অনাবিল দৃষ্টির জন্য সেই প্রাণটুকুও বিলিয়ে দিতে তৈরি আছি।\n‘গরিব আমি নিশ্চয় দেয়ার কিছু নেই।\nআছে শুধু ভালবাসা গ্রহণ কর তাই।’"
  },
  {
    "1": "কোরআন-হাদীস ও যুক্তির আলোকে নবীপ্রেম",
    "2": "ইশকে রাসূল–৬: কোরআন-হাদীস ও যুক্তির আলোকে নবীপ্রেমের গুরুত্ব\n\nমূল: হযরত মাওলানা পীর জুলফিকার আহমদ নকশবন্দী মুজাদ্দেদী\nঅনুবাদ\nমাওলানা উমায়ের কোব্বাদী\nঅধ্যায়-৪\nইশকে রাসুলের তথা নবীপ্রেমের গুরুত্ব\nমহান আল্লাহ তাঁর সকল গুণে পূর্ণাঙ্গ, তিনি আসমান-জমিনের সকল খাজানার মালিক। সেই মহান করুণাময় আল্লাহ মানুষকে তাঁর অপরিসীম নাজ-নেয়ামত দ্বারা ঢেকে রেখেছেন। যেমন তিনি যদি মানুষকে হেদায়াত দান না করতেন তাহলে তাঁরা হেদায়াত পেত না, তিনি দৃষ্টিশক্তি না দিলে মানুষ অন্ধ থাকত। শ্রবণ শক্তি না দিলে বধির হয়ে থাকত। বাকশক্তি না দিলে বোবা হয়ে থাকত। পা না দিলে ল্যাংড়া হত, মাথায় চুল না দিলে টাক থাকত। আকল না দিলে পাগল হত। সৌন্দর্য না দিলে কদাকার হত। সুস্থতা না দিলে অসুস্থ থাকত। সন্তান না দিলে আঁটকুড়ো হত। সম্মান না দিলে অসম্মানী হত। মোটকথা, মানুষের কাছে যা কিছু আছে সবকিছু আল্লাহ পাকের মহান করুণার দান।\nতবে বিস্ময়কর ব্যাপার হচ্ছে, এত বেহিসাব নাজ-নেয়ামত আর অনুদান দেয়া সত্ত্বেও আল্লাহ পাক সে জন্য এক ফোটা খোঁটাও দেন নি। তদুপরি বিশেষ একটি নেয়ামত দান করে মহিয়ান-গরিয়ান আল্লাহ তাআলাও যেন মজা পেয়ে গেছেন যে, তিনি এই নেয়ামতের বিপরীতে খোঁটা দিয়ে দিয়েছেন এবং স্পষ্ট ভাষায় বলেছেন,\nلَقَدْ مَنَّ اللّهُ عَلَى الْمُؤمِنِينَ إِذْ بَعَثَ فِيهِمْ رَسُولاً\n‘আল্লাহ ঈমানদারদের উপর অনুগ্রহ করেছেন যে, তাদের মাঝে তাদের নিজেদের মধ্য থেকে নবী পাঠিয়েছেন।’\nআল্লাহ পাক মানুষের মাঝে রাসুল পাঠিয়ে অফুরন্ত অনুগ্রহ এবং ইহসান করেছেন। নবী করিম ﷺ-এর আগমন গোটা মানব জাতির জন্য এক বিশেষ ও স্পেশাল অনুদান। মানুষের সহজাত স্বভাব হল, তারা অনুদান পেয়ে খুশি হয়ে সে অনুদানকে যেমন ভালবাসে তেমনি আরও বেশি ভালবাসে সেই অনুদানদাতাকে। যার কারণে মুমিনগণ মহান আল্লাহপাককে যেমন গভীর ভালবাসে তেমনি আল্লাহর প্রিয় রাসুল ﷺ-কেও পর্যাপ্ত ভালোবাসে। তিরমিযি শরিফের বর্ণনা, নবী করিম ﷺ বলেছেন,\nأَحِبُّوا اللَّهَ لِمَا يَغْذُوكُمْ مِنْ نِعَمِهِ وَأَحِبُّونِي بِحُبِّ اللَّهِ\nতোমাদেরকে নেয়ামত দেওয়ার কারণে তোমরা আল্লাহ পাককে ভালবাসো। আর আমাকে ভালবাসো মহান আল্লাহকে ভালবাসার কারণে।\nউদ্দেশ্য: যেহেতু দয়াময় আল্লাহ আমাকে ভালবাসে তাই তোমরা আমাকে ভালবাস। ইশকে রাসুলের এটি কতই না জ্বাজ্জল্যমান প্রমাণ!\nمحمد کی محبت ہے سند آزاد ہونے کی \nخدا کے دامن توحید میں آباد ہونے کی \nমুহাম্মদ মোস্তফা ﷺ-কে ভালবাসা সাস্বাধীনতার আর আল্লাহ পাকের একত্ববাদের আঁচলে পরিপালিত হওয়ার  সনদপত্র।\nযে ব্যক্তি হযরত মুহাম্মাদ মোস্তফা ﷺ-কে ভালবাসে প্রকৃতপক্ষে সেই আল্লাহপ্রদত্ত নেয়ামতরাজির মূল্যায়ন করে। কৃতজ্ঞতা স্বীকার করে। আর সাধারণ নিয়ম হল, কৃতজ্ঞব্যক্তির নেয়ামত বৃদ্ধি করে দেয়া হয়। আল্লাহ তাআলা বলেন, لَئِن شَكَرْتُمْ لَأَزِيدَنَّكُمْ ‘তোমরা যদি আমার নেয়ামতের শুকরিয়া আদায় কর তাহলে আমি সেই নেয়ামত তোমাদের জন্য আরও বৃদ্ধি করে দিব।’\nএখানে একটি প্রশ্ন জাগে, আল্লহ তাআলা যত নেয়ামত দান করেছেন তার মধ্যে সর্ব শ্রেষ্ঠ ও সর্ব সেরা মহা মূল্যবান নেয়ামত হচ্ছে হযরত মুহাম্মদ মোস্তফা ﷺ-কে রাসুল হিসেবে প্রেরণ করা। তো এখন এই মহা নেয়ামতের কৃতজ্ঞতা স্বীকার করার ফলে তা কীভাবে আরো বাড়িয়ে দেয়া হবে? আল্লাহ তাআলা এর চেয়ে উন্নত উত্তম ও মূল্যবান কোন নেয়ামত আরো দান করবেন?\nএর উত্তর হল, এই শুকরিয়ার ফল স্বরূপ যে নেয়ামত আল্লাহ তাআলা বৃদ্ধি করে দিবেন তাহল, আল্লাহ পাকের সন্তুষ্টি ও ভালবাসা। আল্লাহ পাকও তাকে ভালবাসবেন। তাকে স্বীয় সন্তুষ্টি দান করবেন।\nکی محمّدؐ سے وفا تُو نے تو ہم تیرے ہیں\nیہ جہاں چیز ہے کیا، لوح و قلم تیرے ہی\n‘তুমি যদি আমার প্রিয় নবী হযরত মুহাম্মাদ ﷺ-এর প্রতি কৃতজ্ঞ হও তাহলে আমি আল্লাহ তোমার হয়ে যাব। তখন এই জাহান, লৌহ-কলম সব কিছুই তোমারই হবে।\nনবী করিম  ﷺ-এর ভালবাসা দুনিয়া-আখেরাত উভয় জাহানের সফলতার চাবি কাঠি। এর দ্বারা মুষলধারে বৃষ্টির মত আল্লাহ পাকের রহমত বর্ষিত হতে থাকে। আর এটাই হচ্ছে সৌভাগ্যের নিশানা।\nہر کہ عشقِ مصطفیٰ سامانِ اوست\nبحر و بر دَر گوشۂ دامانِ اوست\n‘যে ব্যক্তি ইশকে রাসুলের গভীরে প্রবেশ করবে, জল-স্থলের সবি তার আঁচলে বাঁধা পড়ে যাবে।’\nনবী করিম ﷺ-এর সাথে সম্পর্ক স্থাপন হওয়া মানে প্রকৃত পক্ষে আল্লাহ পাকের সাথেই সম্পর্ক স্থাপন হওয়া। পবিত্র কুরআনে ঘোষণা হচ্ছে,\nإِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ يَدُ اللَّهِ فَوْقَ أَيْدِيهِمْ\n‘নিশ্চয় যারা আপনার হাতে বাইয়াত গ্রহণ করে তারা প্রকৃতপক্ষে আল্লাহর হাতেই বাইয়াত গ্রহণ করে। আল্লাহ পাকের হাত তাদের হাতের ওপরে রয়েছে।’\nঅতএব যে সকল সাহাবা নবী করিম ﷺ-এর হাতে বাইয়াত গ্রহণ করেছে তাদের বাইয়াত প্রকৃতপক্ষে আল্লাহর হাতে বলেই গণ্য করা হয়েছে। কেননা, আল্লাহ পাক বলেছেন, তাদের হাতের ওপর আল্লাহর হাত রয়েছে।\nএকবার যুদ্ধের ময়দানে নবী করিম ﷺ কাফের শত্রুদের লক্ষ করে মুঠোভরে কংকর নিক্ষেপ করেন। আর সেই নিক্ষেপ করাকে নিজের সাথে সম্পৃক্ত করে আল্লাহ পাক পবিত্র কোরআনে ঘোষণা করেন,\nوَمَا رَمَيْتَ إِذْ رَمَيْتَ وَلَكِنَّ اللَّهَ رَمَى\n‘আপনি যখন পাথর নিক্ষেপ করছিলেন, তা মূলত: আপনি নিক্ষেপ করছিলেন না বরং তা আমি আল্লাহ পাক নিক্ষেপ করছিলাম।’\nএসকল উদাহরণ থেকে এ কথা স্পষ্ট হয়ে যায় যে, যখন নবী করিম  ﷺ-এর কাজকে মহান আল্লাহ পাক নিজের কাজ হিসেবে ঘোষণা করেছেন। সুতরাং তাঁকে ভালবাসাও প্রকৃতপক্ষে আল্লাহ পাককে ভালবাসা বলে বিবেচিত হবে। অথবা এভাবে বলা যায় যে, নবীজির সাথে সম্পর্ক হওয়া মানেই প্রকৃত পক্ষে আল্লাহ পাকের সাথে সম্পর্ক স্থাপন হওয়া। পক্ষান্তরে নবীজির  সাথে যার ভালবাসা ও সম্পর্ক থাকবে না আল্লাহ পাকের সাথেও তার ভালবাসা ও সম্পর্ক থাকবে না।\nنسبت مصطفیٰ بھی عجب چیز ہے جس کو نسبت نہیں اس کی عزت نہیں\nخود خدا نے یہ فرمادیا جو تمہارا نہیں وہ ہمارا نہیں\n‘হযরত মুহাম্মাদ মোস্তফা ﷺ-এর সাথে স্থাপন এক আজব ব্যাপার বটে! তার সাথে যার সম্পর্ক নেই তার সম্মানও নেই। স্বয়ং আল্লাহই তার প্রিয় রাসূল ﷺ-কে বলে দিয়েছেন, যে তোমার নয়, সে আমারও নয়।’\nইশকে রাসুল ﷺ-এর গুরুত্ব নিচের দলিল-প্রমাণ দ্বারা আরও সুদৃঢ়ভাবে সাব্যস্ত হয়।\nপবিত্র কোরআন থেকে দলিল\n১- আল্লাহ পাক বলেন,\nالنَّبِيُّ أَوْلَى بِالْمُؤْمِنِينَ مِنْ أَنفُسِهِمْ\n‘নবী মুমিনদের নিকট তাদের নিজেদের অপেক্ষা অধিক ঘনিষ্ঠ।’\nউক্ত আয়াতের ব্যাখ্যায় আনোয়ারুল বারী নামক কিতাবে (৩/১১৫পৃষ্ঠায়) উল্লেখ আছে, নবী করিম ﷺ মুমিনদের জন্য তাদের প্রাণের চেয়েও আপন। সেটি রুহানী তথা আত্মিক দিকে দিয়ে। এক কেরাআতে রয়েছে, وَهُوَ أبٌ لَهُمْ তিনি তাদের পিতা। তো দৈহিক বা রক্তের সম্পর্কের কারণে যদি একে অপরের সাথে ভালবাসার সম্পর্ক গড়ে উঠতে পারে তাহলে আত্মিক বা হৃদ্যিক সম্পর্কের কারণে ভালোবাসার সম্পর্ক গড়ে উঠবে না কেন! হৃদ্যিক সম্পর্ক তো রক্তের সম্পর্কের চেয়ে আরও অনেক মজবুত ও সুদৃঢ় হয়। কেননা রক্তের সম্পর্কের কারণে যদি ভালোবাসা তৈরি হয় তাহলে আত্মিক সম্পর্কে কারণে সৃষ্টি হয় ‘ইশক’। আর  রক্তের সম্পর্কের কারণে যা ইশকে মাজাজি (পার্থিব/রূপক ভালবাসা) হয় আত্মিক সম্পর্কের ক্ষেত্রে তা পৌঁছে যায় ইশকে হাকিকির পর্যায়ে।\nকবি শিফতা বলেন,\nشاید اسی کا نام محبت ہے شیفتہؔ\nاک آگ سی ہے سینے کے اندر لگی ہوئی\n‘শিফতা! হয়তো এরই নাম হবে মহব্বত;  যা হৃদয়ে এক প্রজ্বলিত আগুন হয়ে বিরাজ করে।’\nএছাড়া النَّبِيُّ أَوْلَى بِالْمُؤْمِنِينَ مِنْ أَنفُسِهِمْ -এর আরও বিস্তারিত তাফসির ও ব্যাখ্যা জানতে হলে, ইলমে নবুওয়াতের সবুজ-শ্যামল প্রাণবন্ত ছায়া ঢাকা, পাখি ডাকা মনোরম উপত্যকা থেকে হৃদয় মনকে প্রফুল্ল ও স্নিগ্ধ করতে হলে ‘আবে হায়াত’ পাঠ করা দরকার। এছাড়া আল্লামা বদরুদ্দিন আইনী রহ.-ও এ বিষয়ে চমৎকার আলোচনা করেছেন। (উমদাতুল কারী ১/১৬৯)\n২- আল্লাহ পাক বলেন,\nقُلْ إِن كُنتُمْ تُحِبُّونَ اللّهَ فَاتَّبِعُونِي يُحْبِبْكُمُ اللّهُ وَيَغْفِرْ لَكُمْ ذُنُوبَكُمْ\n‘হে নবী! বলুন, যদি তোমরা আল্লাহকে ভালবাস, তাহলে আমাকে অনুসরণ কর, যাতে আল্লাহ ও তোমাদিগকে ভালবাসেন এবং তোমাদিগকে তোমাদের পাপ মার্জনা করে দেন।’\nআরায়েসুল বয়ানে উল্লেখ আছে, قُلْ إِن كُنتُمْ تُحِبُّونَ اللّهَ فَاتَّبِعُونِي يُحْبِبْكُمُ اللّهُ অর্থাৎ এ সকল লোককে বলে দিন, যদি তোমরা আল্লাহকে ভালবাসার দাবী করে থাকো এবং তোমাদের দাবী যদি সত্য ও নিখুঁত হয় তাহলে তার প্রমাণ স্বরূপ আমার আনুগত্য ও অনুকরণ কর। আমি হলাম প্রেমিককূলের সম্রাট, সত্যবাদীদর মাথার মুকুট, রাসুলদের নেতা, সত্যান্বেষীদের ইমাম। তাই তোমাদের দেখিয়ে দিব, এই পথে চলাার ক্ষেত্রে কী কী জিনিস প্রতিবন্ধক ও ক্ষতির কারণ আর কোন কোন জিনিস উপকারী ও সহায়ক। যেগুলো তোমাদের দৃষ্টিসীমার বাইরে, আমি সেগুলো দেখিয়ে দিব। এছাড়া সাধণা ও নৈকট্য লাভের গোপন রহস্য বাতলে দিব। ভাল কাজ ও উত্তম জীবন যাপনের পন্থা বলে দিব। ভদ্র-রুচিশীল ও মার্জিতভাবে চলার সুন্দর উপায় শিখিয়ে দিব। সেই সাথে উত্তম চরিত্র গঠনের কৌশল হাতে কলমে শিক্ষা দিব। যেগুলো তোমাদের জীবন চলার পথে কাজে দিবে। কেননা, আল্লাহ পাকের পক্ষ থেকে এসব কিছু আমার কাছে উদঘাটন করে দেয়া হয়েছে। আর তার নৈকট্যের নূর দ্বারা আমাকে পূর্ণ করা হয়েছে। আমার অনুসরণ তাই মূলত প্রিয়তম মালিকের ভালবাসার প্রতি কৃতজ্ঞতার বহিঃপ্রকাশ। যেহেতু তোমরা যদি আমার আনুগত্য কর আল্লাহ তাআলার শুকরিয়া আদায় কর তাহলে আল্লাহ পাক তোমাদের মহব্বত ও মা’রেফাত আরও বহুগুণে বাড়িয়ে দিবেন। আল্লাহ পাক বলেছেন, তোমরা আমার আনুগত্য কর, আল্লাহ পাক তোমাদের ভালবাসবেন। অন্যত্র বলেছেন, আর যদি তার শুকরিয়া আদায় কর তাহলে তোমাদের নেয়ামত বৃদ্ধি করে দিব।\nআল্লাহপ্রেমিকদের ভাষায় মহব্বতের হাকিকত(প্রেমের রহস্য) হচ্ছে, হৃদয় ভালবাসার আগুনে দগ্ধ হয়ে কাবাব হয়ে যাবে। আত্মা ইশকের স্বাদে পানিহীন (শুকনায় ছেড়ে দেয়া) মাছের মত ছটফট করবে। অনুভুতি প্রেম-অর্নবে ডুবে যাবে এবং অন্তরকে পবিত্র পানি দ্বারা বিশুদ্ধ করে এক মনে এক ধ্যানে শুধু তার প্রেমাস্পদকেই অপলক নয়নে দেখতে খাকবে। অন্য সব কিছু থেকে দৃষ্টি ফিরিয়ে রাখবে। গোপন রহস্যের আকাশে ভ্রমণ করবে। সর্বোপরি প্রেমাস্পদের যাবতীয় আদত-অভ্যাস, স্বভাব-চরিত্র, চাল-চলন নিজের মাঝে ধারণ করবে। এটাই হচ্ছে প্রকৃত প্রেম।\nআর ইত্তেবা বা আনুগত্য বলতে স্বেচ্ছায় অনুসরণ করাকে বুঝায়। যেখানে কোনো জোরজবরদস্তি থাকে না। যেখানে সানন্দে আদেশ পালিত হয়। কোনো লোভ-লাভ এখানে কাজ করে না। এখানে থাকে শুধু একটাই; তাহল, তাবে’ তথা অনুসরণকারী মাতবু’ তথা অনসৃত ব্যক্তির অনুসরণ নিখুঁতভাবে করা। আর এটা কেবল তখনই সম্ভব হয়, যখন অনসৃত ব্যক্তির প্রতি থাকে একদম স্বচ্ছ, নিরেট, নির্ভেজাল ও সার্থহীন ভালোবাসা।\nইমাম রাগেব ইস্পাহানি ‘ইত্তেবা’ শব্দের অর্থ করতে গিয়ে বলেছেন, এটি হচ্ছে দুধের বাছুর তার মা-গাভীকে অনুসরণ করার মত। অর্থাৎ মা-গাভীর পিছে পিছে তার বাছুরের চলাকে ‘তাবিআ’ বলে। যেখানে বাছুর সানন্দে তা করে মায়ের প্রতি অনুরক্ত ও প্রীত হয়ে। এর দ্বারা বোঝা যায়, সানন্দে ও ভালোবাসার টানে আনুগত্য করার নামই ইত্তেবা।\nচাকর বা কর্মচারী তার চাকুরী রক্ষার্থে মালিকের যে আদেশ পালন করে বা তার আনুগত্য করে সেটাকে ইত্তেবা বলা যাবে না। বরং সভ্য ভদ্র ছাত্ররা বিনা স্বার্থে সানন্দে স্বত:স্কুর্তভাবে স্বেচ্ছায় উস্তাদগণের যে কাজ করে দেয় সেটাকে বলা হবে ইত্তেবা।\nআল্লাহ পাকের প্রিয়পাত্র হওয়ার জন্য আমাদেরকে তার রাসুলের এমন আনুগত্য করার জন্যই নির্দেশ দেয়া হয়েছে। ইশকে ইলাহী অর্জনের জন্য ইশকে রাসুল ﷺ একটা সেরা মাধ্যম। কবি বলেন,\nعجب چیز ہے عشق شاہ مدینہ\nیہی تو ہے عشق حقیقی کا زینہ\nہے معمور اس عشق سے جس کا سینہ\nاسی کا ہے مرنا اسی کا ہے جینا\n‘মদিনার বাদশাহর ইশক এক আজব জিনিস। প্রকৃত ইশকের এটিই শোভা। যার হৃদয় এই ইশক দ্বারা নির্মিত, তার বেঁচে থাকা মরে যাওয়া সবই স্বার্থক।’\n৩- আল্লাহ পাক বলেন,\nقُلْ إِن كَانَ آبَاؤُكُمْ وَأَبْنَآؤُكُمْ وَإِخْوَانُكُمْ وَأَزْوَاجُكُمْ وَعَشِيرَتُكُمْ وَأَمْوَالٌ اقْتَرَفْتُمُوهَا وَتِجَارَةٌ تَخْشَوْنَ كَسَادَهَا وَمَسَاكِنُ تَرْضَوْنَهَا أَحَبَّ إِلَيْكُم مِّنَ اللّهِ وَرَسُولِهِ وَجِهَادٍ فِي سَبِيلِهِ فَتَرَبَّصُواْ حَتَّى يَأْتِيَ اللّهُ بِأَمْرِهِ وَاللّهُ لاَ يَهْدِي الْقَوْمَ الْفَاسِقِينَ\n‘হে রাসুল! আপনি বলে দিন, তোমাদের নিকট যদি তোমাদের পিতা তোমাদের সন্তান, তোমাদের ভাই তোমাদের পত্নী, তোমাদের গোত্র তোমাদের অর্জিত ধন-সম্পদ, তোমাদের ব্যবসা যা বন্ধ হয়ে যাওয়ার ভয় কর এবং তোমাদের বাসস্থান-যাকে তোমরা পছন্দ কর-আল্লাহ, তাঁর রসূল ও তাঁর রাহে জেহাদ করা থেকে অধিক প্রিয় হয়, তবে অপেক্ষা কর, আল্লাহর বিধান আসা পর্যন্ত, আর আল্লাহ ফাসেক সম্প্রদায়কে হেদায়েত করেন না।’\nদীন ইসলাম যেহেতু সহজাত ধর্ম। তাই মানুষের বাহ্যিক প্রয়োজন ও মানবিক চাহিদার প্রতি গভীর খেয়াল রাখে। যার কারণেই আল্লাহ পাক এই নির্দেশ প্রদান করেন নি যে, সকল আত্মীয়তার বন্ধন ছিন্ন করে দাও। পাড়া-প্রতিবেশী বন্ধু-বান্ধব ও সমাজ থেকে বিছিন্ন হয়ে যাও। ঘর-সংসার ত্যাগ করে বৈরাগী হয়ে যাও। বরং দীন ইসলাম ভারসাম্যপূর্ণ মধ্যপন্থার জীবন যাপন পদ্ধতির শিক্ষা দিয়েছে। বলেছে, ঘর সংসার ত্যাগ করে বন-জঙ্গল আর গিরি-গুহার পথ আল্লাহর দিকে নিয়ে যাবে না। বরং সোজাভাবে লোকসমাজ আর বাজারের পথে যেয়ে আল্লাহর কাছে যেতে হবে। দুনিয়ার সম্পদ, সাজগোছের মধ্যে ডুবে যাওয়া এবং আত্মীয়-স্বজন ও বন্ধু-বান্ধবের সম্পর্কেও মাঝে হারিয়ে বিলীন হয়ে যাওয়া থেকেও মানবজীবনের লক্ষ-উদেশ্য অনেক ঊর্ধের। তাই এসব জিনিসকে ভালবাসা নিষেধ নয়। তবে এসবের মোহে এগুলোর মাঝে ডুবে যাওয়া নিষেধ। সুতরাং এগুলো যেন আল্লাহ ও তাঁর রাসুল ﷺ-এর প্রতি ভালবাসার ক্ষেত্রে প্রতিবন্ধকতা সৃষ্টি করতে না পারে এবং আল্লাহর রাস্তায় জিহাদে যেয়ে শহিদ হওয়ার তামান্না লালনের ক্ষেত্রে  বাধা সৃষ্টি করতে না পারে। যদি এমন হয় তাহলে এগুলোকে ভালবাসা নিষেধ নয়। আর যদি কখনও এমন অবস্থা তৈরি হয় যে এসব বস্তু তোমাদেরকে আল্লাহর পথে বের হতে বাধা দেয় তাহলে এগুলোকে পদদলিত করে সামনের দিকে এগিয়ে যাবে। অতএব এই আয়াত থেকে পরিস্কার বোঝা গেল যে, আল্লাহর রাসুলের প্রতি ভালবাসা অন্য সবকিছু থেকে অধিকতর হতে হবে।\nکچھ نہیں مانگتا شاہوں سے یہ شیدا تیرا\nاس کی دولت ہے فقط نقشِ کفِ پا تیرا\nদুনিয়ার বাদশাহদের কাছে আমি কিছুই চাই না। আমার সম্পদ তো একটাই—আপনার হাতের ইশারায় চলা।\nহাদিসের আলোকে দলিল\n১- হযরত আনাস রাযি. থেকে বর্ণিত, নবী করিম ﷺ বলেছেন,\nثَلَاثٌ مَنْ كُنَّ فِيهِ ، وَجَدَ حَلَاوَةَ الْإِيمَانِ ؛ أَنْ يَكُونَ اللَّهُ وَرَسُولُهُ ، أَحَبَّ إِلَيْهِ مِمَّا سِوَاهُمَا ، وَأَنْ يُحِبَّ الْمَرْءَ لَا يُحِبُّهُ إِلَّا لِلَّهِ ، وَأَنْ يَكْرَهَ أَنْ يَعُودَ فِي الْكُفْرِ كَمَا يَكْرَهُ أَنْ يُقْذَفَ فِي النَّارِ\nতিনটি গুণ যার মধ্যে বিদ্যমান থাকবে, সে ঈমানের প্রকৃত স্বাদ অনুভব করতে সক্ষম হবে।\n(১) যার মধ্যে আল্লাহ এবং তাঁর রাসূলের ভালবাসা অন্যান্য সকল বস্তু হতে অধিক পরিমাণে থাকবে।\n(২) যে ব্যক্তি কোন মানুষকে শুধু আল্লাহর সন্তুষ্টি লাভের জন্য ভালবাসে।\n(৩) যে ব্যক্তি ঈমান গ্রহণের পর কুফরীতে ফিরে যাওয়াকে তেমনই অপছন্দ করে, যেমন অপছন্দ করে অগ্নিতে নিক্ষিপ্ত হওয়াকে।\nআনওয়ারুল বারী নামক কিতাবে রয়েছে, ঈমানের মিষ্টতা দ্বারা উদ্দেশ্য হল, আল্লাহর ইবাদতে স্বাদ অনুভূত হবে আর আল্লাহ ও তার রাসুল ﷺ-এর সন্তুষ্টি অর্জনের জন্য যে কোনো ধরনের কষ্ট সহ্য করতে পারবে। হাদিস শরিফে তিনটি জিনিসের আলোচনা এসেছে। কিন্তু এখানে উদ্দেশ্য প্রথমটির ব্যাখ্যা পেশ করা। আর সেটি হল, আল্লাহ ও তার রাসুল ﷺ-কে অন্য সমস্ত কিছু থেকে বেশি ভালবাসা। আল্লাহকে ভালবাসার প্রথম কারণ, তিনি আমাদের সৃষ্টিকর্তা-প্রতিপালনকারী, সকল প্রকার নেয়ামতদাতা। তার দয়া ও কৃপাতেই সকল নেয়ামত পেয়ে থাকি। নবী করিম ﷺ-কে ভালবাসতে হবে এ কারণে যে, সমুদয় অত্মিক নেয়ামত এবং ইলম লাভের তিনিই একমাত্র মাধ্যম।\n‘ঈমানের মিষ্টতা’ সম্পর্কে মুহাদ্দিস আরেফ বিন আবু জামরাহ রহ. লিখেছেন, ফেকাহবিদদের মত অনুসারে ‘হালাওয়াতে ঈমান’ তথা ঈমানের মিষ্টতা দ্বারা উদ্দেশ্য হল, বিশ্বাসের দিক থেকে দৃঢ় থাকা এবং আল্লাহর যাবতীয় বিধান পরিপালনে পরিপূর্ণ অনুগত থাকা।\nসুফী-সাধকগণ এটাকে ‘অনুভূত বস্তু’ বলে সাব্যস্ত করেছেন। আমার নিকট এই মতটাই বেশি যুক্তিযুক্ত ও গ্রহণযোগ্য। (বাহ্জাতুন নুফুস ১/২৫)।\nসাহাবায়েকেরাম ও সলফে সালেহীনের নিম্নোক্ত ঘটনা দ্বারা সুফি-সাধকদের দাবী আরও শক্তিশালী হয়।\nহযরত বেলাল রাযি.-এর উপর এমন লোমহর্ষক অবর্ণনীয় নিষ্ঠুর নির্যাতনের পরও ‘আহাদ-আহাদ’ বলতে থাকা এবং তাঁর মৃত্যুকালে ঘরের লোকজন বলে ওঠেছিল,  واكرُبَاهُ ؟ ‘আহ, কী কষ্ট!’ এটা শুনে তিনি সঙ্গে সঙ্গে বলে ওঠেছিলেন, بل واطرباه! غداً نلقى الأحبة محمداً وحزبه ‘না, বরং কত আনন্দ! কেননা আগামীতে প্রিয়তম মুহাম্মদ ﷺ ও তাঁর সাহাবায়েকেরামের সঙ্গে মিলিত হব।’ এটাই হচ্ছে, ঈমানের স্বাদ।\n জনৈক সাহাবী চোরকে তার ঘোড়া নিয়ে যেতে দেখেও নামাজ ছেড়ে দেন নি। কেননা, ঘোড়ার চেয়ে নামাজই তার কাছে বেশি মূল্যবান মনে হয়েছিল।\nজনৈক পাহারাদার মুজাহিদ সাহাবী একের পর এক শত্রু পক্ষের তীরের আঘাত খেতে থাকার পরও সুরা কাহাফ শেষ না করে নামাজের সালাম ফেরান নি।\nহযরত ইবরাহিম ইবন আদহাম রহ. বলেন, আল্লাহ পাকের ইবাদত-বন্দেগী আর জিকির-আজকারের মাঝে আমি যে মজা আর স্বাদ পাই তা যদি দুনিয়ার কোনো সম্রাট জানতে বা বুঝতে পারতেন তাহলে তিনি তার সকল বাহিনী নিয়ে আমার ওপর আক্রমন করে তা ছিনিয়ে নেয়ার আপ্রাণ চেষ্টা চালাতেন।\nহযরত জুনাইদ বাগদাদী রহ. বলেন, আল্লাহওয়ালাদের রাত জেগে ইবাদত করা নবদম্পতির বাসর রাতের আনন্দ উপভোগের চেয়ে বেশি মজাদার ও সুখময়। কারও যদি এমন সুখময় মজাদার ইবাদত করার সুযোগ না হয়, অর্থাৎ ইবাদতের এমন স্বাদ উপভোগ করতে না পারে তাহলে সে যেন আপাতত এটা অস্বীকার করা থেকে বিরত থাকে এবং সেই সব সৌভাগ্যবানের কথা মেনে নেয়।\nকবির ভাষায়,\nوإذا لَم تَرَ الهلالَ فَسَلِّمْ * لأنَاسٍ رَأوهُ بالأبْصَارِ\n‘তুমি যদি স্বচক্ষে আকাশে চাঁদ দেখতে না পাও তবে প্রত্যক্ষদর্শীদের কথা মেনে নাও।’\nঅতএব, অতি পরিস্কারভাবে প্রমাণিত হয়ে গেল, অন্তরে নবী করিম ﷺ-এর প্রতি ইশক-মহব্বত সৃষ্টি হওয়া ‘ঈমানের মিষ্টতা অনুভব’ নসীব হওয়ার বড় আলামত।\n২- হযরত আনাস রাযি. বর্ণনা করেছেন, নবী করিম ﷺ বলেন,\nلا يُؤْمِنُ أَحَدُكُمْ حَتَّى أَكونَ أحَبَّ إِلَيْهِ مِنْ وَالِدِهِ وَوَلَدِه وَالنَّاسِ أَجْمَعينَ\nতোমাদের মধ্যে থেকে কোনো ব্যক্তি ততক্ষণ পর্যন্ত পূর্ণ ঈমানদার হতে পারবে না যতক্ষণ পর্যন্ত আমি নবী তার কাছে তার পিতা-মাতা, ছেলে-মেয়ে ও সমস্ত মানুষ থেকে অধিক প্রিয় না হব।\nস্বীয় পিতা-মাতা, সন্তানাদি ও আত্মীয়-স্বজনের প্রতি ভালবাসা সৃষ্টি হওয়া মানুষের সহজাত ও স্বাভাবিক। সেই ভালবাসার শেকলে বন্দি হয়ে মানুষ নানা প্রকার দুঃখ কষ্ট সহ্য করে। এমন কি অনেক সময় পাপের পথও বেছে নিয়ে জাহান্নাম খরিদ করে থাকে।\nউল্লেখিত হাদিস শরিফে অত্যন্ত সুস্পষ্টভাবে বাতলে দেয়া হয়েছে, মুমিনদের নবী করিম ﷺ-এর সাথে সবচে’ বেশি ভালবাসা থাকতে হবে। অন্তরে যখন ইশকে রাসুল প্রাধান্য লাভ করবে, মানুষ তখন রক্তের বন্ধন আর আতত্মীয়তার সম্পর্কের কারণে শরিয়ত পরিপন্থী কোনো কাজ করতে পারবেনা।وَالنَّاسِ أَجْمَعينَ  শব্দ বলে এর গন্ডি ও পরিধি ব্যাপক বিস্তৃত করে দেয়া হয়েছে। অতএব সমস্ত মাখলুকের চেয়ে নবী করিম ﷺ ওপর বেশি ভালবাসা থাকতে হবে। আর এটিকে ঈমানের শর্ত হিসেবে জুড়ে দেয়া হয়েছে। যদ্দরুন এর গুরুত্ব আরও বহুদুর বুদ্ধি পেয়েছে।\nঅন্য এক বর্ণনায় এসেছে। একবার নবী করিম ﷺআল্লাহর দরবারে দোয়া করলেন যে, হে আল্লাহ! আমাকে অতি দ্রুত আমার বন্ধুদের সাথে মিলিত করুন। এমন কথা শুনে হযরত সওবান রাযি. বিস্মিত হয়ে জিজ্ঞেস করলেন, হে আল্লাহর রাসুল! আপনাকে ভালবাসে এমন বন্ধু তো আমরাই এবং আমরা এখানে উপস্থিতও আছি, তবে আপনি কাদের সঙ্গে মিলিত হওয়ার জন্য দোয়া করছেন? নবী করিম ﷺ বললেন, হে সাওবান! তোমরা আমাকে স্বচক্ষে দেখেছ, আমার ওপর ওহী নাজেল হতে দেখেছ, ফেরেশতাদের অবতরণ করতে দেখেছ, সর্বদা আমার সংশ্রবে থাকার সৌভাগ্য অর্জন করেছ তাই তোমাদের ঈমান অনেক মূল্যবান। কিন্তু এরপরও কিয়ামতের পূর্বে এমন কিছু লোকের আগমন ঘটবে, যারা আমাকে দেখবে না। শুধু কিতাবে আমার আলোচনা পড়বে। কিন্তু এতটুকুতেই আমার প্রতি তাদের এমন আন্তরিক ভালবাসা জন্মিবে। যদি সম্ভব হত, তাহলে তাদের সন্তানদেরকে বিক্রি করে হলেও আমার দিদারে ছুটে আসত। হে সাওবান! আমি আমার সেই সব পাগল বন্ধুদের সাথে মিলিত হবার জন্য আল্লাহর দরবারে দোয়া করছি।
৩- হযরত ওমর রাযি. একবার নবী করিম ﷺ-এর দরবারে উপস্থিত হয়ে আরজ করলেন, ইয়া রাসুলাল্লাহ! আমার ঈমান কি পূর্ণাঙ্গ? কেননা, لَأَنْتَ أحَبُّ إلَيَّ مِن كُلِّ شيءٍ إلَّا مِن نَفْسِي আপনি আমার কাছে সব কিছুর থেকে প্রিয় হলেও আমার প্রাণ থেকে যে প্রিয় নন?
নবী করিম ﷺ বললেন, لَا، والذي نَفْسِي بيَدِهِ، حتَّى أكُونَ أحَبَّ إلَيْكَ مِن نَفْسِكَ না, ওই সত্তার কসম, যার হাতে আমার প্রাণ, যতক্ষণ তোমার কাছে আমি তোমার প্রাণের চেয়েও প্রিয় হতে না পারব ততক্ষণ পর্যন্ত তুমি পরিপূর্ণ মুমিন হতে পারবে না।
এই কথা শুনে হযরত ওমর রাযি. প্রচন্ডভাবে কেঁপে ওঠেন। এরপর বলেন, فَإِنَّهُ الآنَ، وَاللَّهِ، لَأَنْتَ أَحَبُّ إِلَيَّ مِنْ نَفْسِي হ্যাঁ, ইয়া রাসুলাল্লাহ! এখন আল্লাহর কসম! এখন আপনি আমার কাছে আমার প্রাণের চেয়েও প্রিয়। জবাবে নবী করিম ﷺ বললেন, الآنَ يَا عُمَرُ হ্যাঁ, হে ওমর! এখন তোমার ঈমান পূর্ণতা পেয়েছে।
এখানে একটি সূক্ষ্ম বিষয় প্রনিধানযোগ্য। তাহল এই যে, প্রথমে হযরত ওমর রাযি.-এর ধারণা ছিল এই যে, মানুষ সাধারণত নিজের ব্যথায় যে পরিমাণ ব্যথিত হয়, অন্যের ব্যথায় সে পরিমাণে ব্যথিত হয় না। কিন্তু যখন নবীজী ﷺ বললেন, ‘যতক্ষণ তোমার কাছে আমি তোমার প্রাণের চেয়েও প্রিয় হতে না পারব…’তখন  ওমর রাযি. চিন্তা করে দেখলেন আর তখনই তাঁর এই কথা বুঝে এসে গিয়েছিল যে, আল্লাহ না করুন, যদি কোনো দুশমন নবীজীর উপর আক্রমন করে বসে তখন তো আমি নবীজী ﷺ-কে বাঁচানোর জন্য প্রাণ দেয়ার জন্যও প্রস্তুত হয়ে যাব। তাই দ্বীতিয় বারে তিনি চকিত হয়ে সঙ্গে সঙ্গে বলে দিলেন যে, আলহামদুলিল্লাহ,হ্যাঁ, ইয়া রাসুলাল্লাহ! এখন আল্লাহর কসম! এখন আপনি আমার কাছে আমার প্রাণের চেয়েও প্রিয়।
محمد کی محبت دین حق کی شرط اول ہے
اسی میں ہو اگر خامی تو سب کچھ نامکمل ہے
মুহাম্মদ ﷺ-এর প্রতি ভালোবাসা এই দীনের প্রধান শর্ত। যদি এতে ত্রুটি থাকে তাহলে সবকিছুই অপরিপূর্ণ।
৪- এক গ্রাম্য সাহাবী নবী করিম ﷺ-এর দরবারে এসে জিজ্ঞেস করলেন, مَتَى تكون االسَّاعَةُ؟কেয়ামত কবে হবে?
নবীজী ﷺ তাকে উত্তর দিলেন, مَاذا أَعْدَدْتَ لَهَا؟তুমি এর জন্য কী প্রস্তুতি নিয়েছো?
গ্রাম্য লোকটি উত্তর দিলেন, কিয়ামতের জন্য আমার দীর্ঘ কোনো প্রস্তুতি নেই। অনেক নামাজ কিংবা অনেক রোজা আমার নেই। অর্থাৎ আমি শুধু ফরজ নামাজগুলো আদায় করি এবং ফরজ রোজাগুলো রাখি। তবে আমার একটি আমল আছে। আর তা হল,إِلَّا أَنِّي أُحِبُّ اللَّهَ وَرَسُولَهُ আমি আল্লাহ এবং তার রাসুলকে ভালবাসি।
এটা শুনে নবীজি ﷺ বললেন, المَرْءُ مَعَ مَنْ أَحَبَّমানুষ তার সঙ্গেই থাকবে যার সঙ্গে তার ভালোবাসা আছে।
সাহাবায়েকেরাম বলতেন, ঈমানের পর আমরা এত আনন্দ অন্য কোন হাদিস থেকে পাই নি, যে পরিমাণ আনন্দ পেয়েছি উক্ত হাদিস শুনে। আশেকদের জন্য এটা সত্যিই এক আনন্দ-সন্দেশ।
বর্ণিত আছে যে, নবী করিম ﷺ-এর একজন একনিষ্ঠ আশিক হযরত সাওবান রাযি.। তিনি একদিন ফ্যাকাশে চেহারা নিয়ে নবীজির দরবারে আসলেন। নবী করিম ﷺ তার এই অবস্থা দেখে ‘কারণ’ জিজ্ঞেস করলেন। ব্যাকুল-প্রেমিক সাওবান রাযি. দিলেন, হে আল্লাহর রাসূল! শারীরিকভাবে আমার কোনো কষ্ট নেই, দুনিয়াবী কোনো পেরেশানিও নেই। আসল বিষয় হল, যখন আপনার চেহারা দেখতে না পাই তখন অন্তর ব্যাকুল হয়ে ওঠে আর আপনার দিদারের জন্য আপনার কাছে হাজির হয়ে যাই। এখন বারবার মনে মনে একটি কথা পীড়া দিচ্ছে যে, জান্নাতে তো আপনার মাকাম হবে সবচাইতে উঁচুতে। আর এই ‘মিসকিন’ পড়ে থাকবে কোনো নিচুস্তরের জান্নাতে। যদি সেখানে আপনার সাক্ষাৎ ভাগ্যে না জুটে তাহলে জান্নাতে কোনো মজাই তো পাওয়া যাবে না।
নবীজি ﷺ তার এই বৃত্তান্ত শুনে চুপ হয়ে গেলেন। ইত্যবসরে জিব্রাইল আ. এই সুসংবাদ নিয়ে আসলেন যে, অনুসরণকারী প্রেমিকদের জন্য জান্নাতে নবী-বিরহের কোন ব্যথা থাকবে না।
وَمَن يُطِعِ اللّهَ وَالرَّسُولَ فَأُوْلَـئِكَ مَعَ الَّذِينَ أَنْعَمَ اللّهُ عَلَيْهِم مِّنَ النَّبِيِّينَ وَالصِّدِّيقِينَ وَالشُّهَدَاء وَالصَّالِحِينَ وَحَسُنَ أُولَـئِكَ رَفِيقًا
আর যে কেউ আল্লাহর হুকুম এবং তাঁর রসূলের হুকুম মান্য করবে, তাহলে যাঁদের প্রতি আল্লাহ নেয়ামত দান করেছেন, সে তাঁদের সঙ্গী হবে। তাঁরা হলেন নবী, ছিদ্দীক, শহীদ ও সৎকর্মশীল ব্যক্তিবর্গ। আর তাদের সান্নিধ্যই হল উত্তম।
এ থেকে বোঝা গেল, নবীজী ﷺ-এর প্রতি যার অন্তরে সাচ্চা ভালোবাসা থাকবে, কিয়ামতের দিন তার জায়গা নবীজির কদম মোবারকের পাশে থাকবে।
যৌক্তিক প্রমাণ
এ পর্যায়ে নিম্মে নবী করিম ﷺ-এর প্রতি ভালোবাসা সম্পর্কিত যৌক্তিক দলিল পেশ করা হচ্ছে।
নবীজি বলেছেন, أوَّلُ ما خلق الله نوري‘ আল্লাহ তাআলা সর্বপ্রথম আমার নূর সৃষ্টি করেছেন।’ বিষয়টি হযরত কাসেম নানুতুবী  নিজস্ব ভঙ্গিতে চমৎকার করে পেশ করেছেন এভাবে,
سب سے پہلے مشیت کے انوار سے
نقش روئے محمد بنایا گیا
پھر اسی نقش سے مانگ کر روشنی
بزم کون ومکاں سجایا گیا
‘সর্বপ্রথম আল্লাহ তাআলার ইচ্ছার নূর দ্বারা মুহাম্মদ এর চেহারার নকশা বানানো হয়েছে। তারপরও সে নকশা থেকে জলস্থলকে সাজিয়ে আলোকিত করা হয়েছে।’
সুতরাং যেন সারা বিশ্ব নবীজির অস্তিত্বের কাছে বন্ধকৃত বস্তুর মতো হয়ে গেল। আরবিতে একটি প্রবাদ আছে, كُلَّ شَيْءٍ يرجع إلى اصله ‘প্রতিটি বস্তু তার মূলের দিকেই প্রত্যাবর্তন করে৷’ এর সত্যতা বুখারী শরীফের একটি হাদিসেও পাওয়া যায় যে, নিঃসন্দেহে ঈমান মদীনার দিকে এমনভাবে ফিরে আসবে যেভাবে সাপ তার গর্তের দিকে ফিরে আসে।
এথেকে বুঝা গেল, বিশ্বের সবকিছু তার মূলের দিকে ফিরে যাওয়ার আকর্ষণ লাভ করে। যেমন বলা হয়েছে, প্রতিটি শিশু ইসলামপ্রকৃতির উপর সৃষ্টি হয়। এ কারণেই শরীয়তের কোনো বিষয়ে জানা না থাকলে মানুষ নিজের অন্তরকে সাক্ষী বানানোর কথা বলা হয়েছে। কেননা অন্তর সঠিক ফতোয়া দিয়ে থাকে। তবে হ্যাঁ, যার অন্তর গুনাহ দ্বারা কলুষিত, অন্তরে যার জং ধরে গেছে, অন্তরের চক্ষুর উপর যার পর্দা পড়ে গেছে, সে সঠিক দিশা খুঁজে পায় না। পক্ষান্তরে যার বিবেক পরিশীলিত, অন্তর পরিশুদ্ধ তাহলে সেই সঠিক দিশা খুঁজে পায়। একে বলা হয় হেদায়েত। এ ধরনের মানুষ নবী করিম ﷺ-এর প্রতি স্বভাবজাত এক অব্যক্ত ভালোবাসা অনুভব করে।
নবী কারীম ﷺ-এর প্রতি ভালোবাসার স্বভাবজাত এই আকর্ষণ কেবল মানুষের মাঝেই নয় বরং জীবজন্তু উদ্ভিদ এমনকি জড়বস্তুর মাঝেও পাওয়া যায়। এ বিষয়ে কিছু প্রমাণ নিম্নে পেশ করা হল,
বিদায় হজের সময় যখন নবীজি ﷺউটগুলোকে নিজের পবিত্র হাত দ্বারা জবাই করছিলেন। তখন সাহাবায়েকেরাম এ দেখে বিস্মিত হয়েছিলেন যে, উটগুলো কোরবানি হওয়ার জন্য একে অপরের সঙ্গে প্রতিযোগিতায় লিপ্ত হচ্ছিল যে, কে কার আগে নিজের ঘাড় নবীজির সামনে পেশ করতে পারে !
آبروئے ایک تو زہ کرد کمانے بہ کمینے نے
یک صید نیا سود زمانے بہ زمینے
প্রতিটি শিকার নিশানার দিকে নিজেই দৌড়ে দৌড়ে যেত যে, প্রথমে আমাকে শিকার করুন।
আমির খসরু বলেন,
ہمہ آہوان صحرا سر خود نہادہ ہر کف
بہ امید آنکہ روزے بہ شکار خواہی آمد
বনের প্রতিটি হরিণ মাথা হাতে নিয়ে এই আশায় ঘুরতো যে, একদিন তিনি শিকার করার জন্য আসবেন আর আমরা নিজেকে তার সামনে পেশ করে দিব।
অনুরূপভাবে একটি উট নবীজির খেদমতে এসে নিজের দুঃখ পেরেশানি ব্যক্ত করা এবং কান্না করা ও জীবজন্তুর মাঝে নবীজির প্রতি ভালোবাসা বিদ্যমান এর জ্বলন্ত প্রমাণ।
اسطوانہ حنانہ তথা খেজুর গাছের গোড়া নবীজির বিরহে এই পরিমাণ কান্না করেছে যে, মসজিদে নববী গুঞ্জন করে উঠেছিল। এ দেখে সাহাবায়ে কেরাম আশ্চর্য হয়েছিলেন।
বিভিন্ন স্থানে গাছ গাছালি নবীজিকে সালাম করা তাদের মাঝে নবীজীর প্রতি ভালবাসা অস্তিত্বের সুস্পষ্ট প্রমাণ।
বুখারী ও মুসলিমের এক বর্ণনায় এসেছে নবী করিম ﷺ একবার উহুদ পাহাড়ের দিকে তাকিয়ে বলেছিলেন, هَذَا جَبَلٌ يُحِبُّنَا وَنُحِبُّهُ এটি এমন পাহাড় যে আমাদেরকে ভালবাসে আমরা যাকে ভালোবাসি।
পাহাড়ের প্রতি নবীজির এই সম্মোধন প্রমাণ করে যে নবীজীর প্রতি ভালবাসা জড় বস্তুর মাঝেও ছিল। এসকল দৃষ্টান্ত নবীজির প্রতি ভালোবাসার ব্যাপকতা প্রমাণ বহন করে।"
  }
]