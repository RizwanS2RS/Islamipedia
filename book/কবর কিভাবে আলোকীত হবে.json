[
    {
        "1": "কবর কিভাবে আলোকীত হবে?",
        "2": "اَلْحَمْدُ لِلّٰهِ رَبِّ الْعٰلَمِیْنَ وَالصَّلٰوۃُ وَالسَّلَامُ عَلٰی خَاتَمِ النَّبِیّٖنط\n\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\n\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n\n(অর্থাৎ আমি সুন্নাত ইতিকাফের নিয়্যত করলাম।)\n\n\n\n                    প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n\n\n"
    },
    {
        "1": "দরুদে পাকের ফযিলত",
        "2": "        আমীরূল মু'মিনীন হযরত ওমর বিন খাত্তাব رَضِیَ اللهُ عَنْہُ বলেন: اِنَّ الدُّعَاءَ مَوْقُوْفٌ بَیْنَ السَّمَاءِ وَالْاَرْضِ لَا یَصْعَدُ مِنْہُ شَیْءٌ حَتّٰی تُصَلِّیَ عَلٰی نَبِیِّکَ صَلَّی اللهُ عَلَیْہِ واٰلِہٖ وَسَلَّمَ\n\nঅর্থাৎ নিঃসন্দেহে দোয়া জমিন ও আসমানের মাঝখানে ঝুলন্ত থাকে এবং কোন কিছুই এর উপরে যায়না, যতক্ষণ পর্যন্ত তোমরা তোমাদের নবী صَلَّی اللهُ عَلَیْہِ وَاٰلِہٖ وَسَلَّم এর প্রতি দরূদ শরীফ পাঠ করবে না।\n\n(তিরমিযী, কিতাবুল বিতর, ২/২৮, হাদীস ৪৮৬)\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n"
    },
    {
        "1": "বয়ান শোনার নিয়্যত",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n\n  صَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n\n        হে আশিকানে রাসূল! * আজ শবে বরাত, অর্থাৎ নাজাতের রজনী * আজ কল্যাণময়, বরকতময়, মহত্মপূর্ণ রজনী। * মুষলধারে রহমত বর্ষিত হচ্ছে * আজ ক্ষমা ও মার্জনার রজনী * এই রজনীতে আল্লাহ পাক স্বীয় বান্দাদের প্রতি অঝোর ধারায় রহমত অবতীর্ণ করেন * আজ দোয়া কবুল হওয়ার রজনী * আজ রিযিক বন্টনের রজনী।\n\n\n"
    },
    {
        "1": "লক্ষ লক্ষ গুনাহগারের ক্ষমা হয়ে যায়",
        "2": "        সকল মুসলমানের প্রিয় আম্মাজান হযরত আয়েশা সিদ্দিকা তৈয়্যবা তাহেরা رَضِیَ اللهُ عَنْہَا বলেন: এক রাতে আমি প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে বিছানায় না পেয়ে খুঁজতে লাগলাম, তখন জানতে পারলাম প্রিয় নবী রাসূলে হাসেমী صَلَّی اللهُ عَلَیْہِ وَاٰلِہٖ وَسَلَّم জান্নাতুল বাকীতে রয়েছেন, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: নিশ্চয় আল্লাহ পাক শা'বানের ১৫ তম রাতে পৃথিবীর আসমানে তাজাল্লী বর্ষণ করেন, অতএব সেই রাতে বনু কালব গোত্রের ছাগলের পশমের চেয়েও বেশি গুনাহগারকে ক্ষমা করে দেন। (তিরমিযী, কিতাবুল সাওম, ২০৭ পৃষ্ঠা, হাদীস ৭৩৯) বনু কালব ছিলো আরবের একটি গোত্র, কিতাবে লিপিবদ্ধ রয়েছে: তারা প্রচুর ছাগল লালন পালন করতো। (মিরকাতুল মাফাতিহ, কিতাবুল সাওম, ৩য় খন্ড, ৩৩৯ পৃষ্ঠা, ১২৯৯ নং হাদীসের পাদটীকা)\n\n\n\n                        سُبْحٰنَ الله! একটি ছাগলের গায়ে যতগুলো পশম থাকে, কে তা গণনা করতে পারবে? জানা গেলো; আজকের রজনীতে হাজার হাজার, লক্ষ লক্ষ নয় বরং কোটি কোটি মানুষকে ক্ষমা করে দেয়া হয়।\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n"
    },
    {
        "1": "কবর আখিরাতের স্মরণ করিয়ে দেয়",
        "2": "       হে আশিকানে রাসূল! আমরা জানতে পারলাম! প্রিয় নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم শবে বরাতে জান্নাতুল বকীতে তাশরীফ নিয়ে গিয়েছিলেন। বকী শরীফ মদীনার প্রসিদ্ধ কবরস্থান। এই  বর্ণনা থেকে জানা গেলো; আজ রাতে কবরস্থানে যাওয়া আমাদের প্রিয় নবী মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর পবিত্র রীতি। বছরের পর বছর ধরে শবে বরাতে কবরস্থানে যায় এবং নিজের আত্মীয়-স্বজন ও মৃত মুসলমানদের জন্য দোয়া করে থাকে। আল্লাহ পাক আমাদেরও এরূপ করার তৌফিক দান করো। শবে বরাতে বা এছাড়াও কবরস্থানে যাওয়া খুবই উপকারী। আমাদের প্রিয় নবী রাসূলে হাশেমী মুহাম্মদে আরাবী\nصَلَّی اللهُ عَلَیْہِ وَاٰلِہٖ وَسَلَّم ইরশাদ করেন: কবরের দিকে তাকাও!  নিঃসন্দেহে কবরের দিকে তাকানো দুনিয়ার প্রতি অনাসক্তি সৃষ্টি করে এবং আখিরাতের কথা স্মরণ করিয়ে দেয়। (ইবনে মাজাহ, কিতাবুল জানায়িয, ২৫২ পৃষ্ঠা, হাদীস ১৫৭১)\n\n\n"
    },
    {
        "1": "৭টি শিক্ষামূলক কুরআনী আয়াত",
        "2": "        পারা: ৩০, সূরা আবাসা, আয়াত: ১৭ থেকে ২৩, আল্লাহ পাক ইরশাদ করেন:\n\n  قُتِلَ  الْاِنْسَانُ مَاۤ  اَکْفَرَہٗ (۱۷)\nمِنْ  اَیِّ  شَیْءٍ  خَلَقَہٗ (۱۸)  مِنْ  نُّطْفَۃٍ ؕ خَلَقَہٗ  فَقَدَّرَہٗ (۱۹) ثُمَّ السَّبِیْلَ  یَسَّرَہٗ (۲۰)  ثُمَّ  اَمَاتَہٗ  فَاَقْبَرَہٗ (۲۱)  ثُمَّ  اِذَا شَآءَ  اَنْشَرَہٗ (۲۲)   کَلَّا  لَمَّا یَقْضِ مَاۤ  اَمَرَہٗ (۲۳)\n\n(পারা ৩০, আবাসা, আয়াত ১৭-২৩)                  কানযুল ঈমান থেকে অনুবাদ: মানুষ নিহত হোক! সে কেমন অকৃতজ্ঞ! তাকে কি উপাদান দিয়ে সৃষ্টি করেছেন? পানি-বিন্দু (বীর্য) থেকে তাকে সৃষ্টি করেছেন। তারপর তাকে বিভিন্ন অঙ্গ-সৌষ্ঠবের মধ্যে রেখেছেন, অতঃপর তার জন্য পথ সোজা করে দিয়েছেন; অতঃপর তাকে মৃত্যু প্রদান করেছেন, তারপর কবরে রাখিয়েছেন; অতঃপর যখন ইচ্ছা করবেন, তখন তাকে বের করবেন। কিছুই নয়, যে এখনো পর্যন্ত তা পূর্ণ করেনি, যা তার প্রতি হুকুম হয়েছিলো।\n\n\n\n        প্রিয় ইসলামী ভাইয়েরা! পবিত্র কুরআনের এই ৭টি ছোট আয়াতে আমাদের জীবন ধারা, আমাদের অবস্থা এবং আমাদের জীবনের বাস্তবতা কত সুন্দরভাবে বর্ণনা করা হয়েছে। আজ আমাদের বাহুতে শক্তি আছে, আমরা সুস্থ, সবল, বিবেকবান, আমাদের ক্ষমতা আছে, পদ আছে, কেউ ইঞ্জিনিয়ার, কেউ ডাক্তার, কেউ মালিক, কেউ ধনবান, কেউ পুলিশ, কেউ সৈনিক মোটকথা; আমরা অনেক কিছু, কিন্তু আমাদের সকলের উৎপত্তি কি? এক ফোঁটা পানি। মহান আল্লাহ আমাদের জন্য মাটির মেঝে স্থাপন করেছেন, আসমানের ছাদ তৈরি করেছেন, এই পৃথিবীতে আসার পূর্বে আমাদের জন্য কোটি কোটি নেয়ামত তৈরি করেছেন, তারপর এক ফোঁটা পানি থেকে জীবিত মানুষ তৈরি করে এই পৃথিবীতে প্রেরণ করেছেন। এটাই আমাদের বাস্তবতা, এটাই আমাদের উৎপত্তি। এখন কি আমরা এখানে চিরকাল থাকবো? না। মহান আল্লাহ ইরশাদ করেন:\n\n\n\nثُمَّ  اَمَاتَہٗ  فَاَقْبَرَہٗ (۲۱)\n\n(পারা ৩০, আবাসা, আয়াত ২১)                 কানযুল ঈমান থেকে অনুবাদ: অতঃপর তাকে মৃত্যু প্রদান করেছেন, তারপর কবরে রাখিয়েছেন।\n\n\n\n        অতিশীঘ্রই মৃত্যুর ফেরেশতা عَلَیْہِ السَّلَام আগমন করবে, দেহ থেকে রূহ বের করা হবে এবং আমাদের প্রিয়জনরা আমাদের অন্ধকার কবরে রেখে ফিরে আসবে।\n\n\n\n        অতঃপর!! গল্প কি এখানেই শেষ? না...!!\n\n\n\nثُمَّ  اِذَا شَآءَ  اَنْشَرَہٗ (۲۲)\n\n(পারা ৩০, আবাসা, আয়াত ২২)                 কানযুল ঈমান থেকে অনুবাদ: অতঃপর যখন ইচ্ছা করবেন, তখন তাকে বের করবেন।\n\n\n\n        সেই সময় আসবে, কবর খোলা হবে, মৃতদের পুনঃজীবিত করা হবে, তারা আল্লাহ পাকের দরবারে উপস্থিত হবে, আমলের হিসাব নিকাশ হবে।\n\n\n\n       প্রিয় ইসলামী ভাইয়েরা! এটাই বাস্তবতা, মৃত্যু আমাদের মাথার উপর, কবরের ভয়ানক গর্ত এবং কিয়ামতের ভয়ঙ্কর ক্ষেত্র আমাদের সামনে অপেক্ষমান। হযরত মালাকুল মওত عَلَیْہِ\n\n السَّلَام এই অপেক্ষায় আছেন যে, কবে এই বান্দার সময় পূর্ণ হবে এবং তার রূহ কবয করবো, হযরত ইসরাফিল عَلَیْہِ السَّلَام সিঙ্গায় মুখ রেখে অপেক্ষায় রয়েছেন যে, কখন আদেশ হবে আর কখন তিনি সিংগায় ফুঁক দিয়ে কিয়ামত কায়েম করবেন।\n\n\n\n        এমতাবস্থায় আমাদের অবস্থা কেমন? আমাদের জীবনধারা, আমাদের রীতিনীতি, আমাদের চলাফেরা কেমন? আল্লাহ পাক ইরশাদ করেন:\n\n\n\nکَلَّا  لَمَّا یَقْضِ مَاۤ  اَمَرَہٗ (۲۳)\n\n(পারা ৩০, আবাসা, আয়াত ২৩)                 কানযুল ঈমান থেকে অনুবাদ: কিছুই নয়, যে এখনো পর্যন্ত তা পূর্ণ করেনি, যা তার প্রতি হুকুম হয়েছিলো।\n\n\n\n        আমাদেরকে ৫ ওয়াক্ত নামাযের নির্দেশ দেয়া হয়েছে, আমরা সেগুলোই আদায় করি না, ১২ মাসে মাত্র এক মাস রোযা ফরয করা হয়েছে, আমরা সেই রোযাগুলো রাখতে পারিনা, শর্ত পূরণ হলে ১০০ টাকায় মাত্র আড়াই টাকা যাকাত ফরয করা হয়েছে, তবে সেগুলো আদায় করতে পারিনা। শর্ত পূরণ হওয়ার ক্ষেত্রে জীবনে মাত্র একবার হজের আদেশ দেয়া হয়েছে, আমরা সেটাও করতে পারিনা, কুরআন তিলাওয়াত, দরূদের প্রাচুর্য, যিকির ও আযকার, পিতা-মাতার আনুগত্য, আত্মীয়তার বন্ধন, নিকটবর্তী প্রতিবেশীর প্রতি সদ্ব্যবহার, চোখের হেফাযত, জিহবা, হাত, অন্তরের হেফাযত, পরিমাপে বিশ্বস্ততা, হালাল উপার্জন, হালাল খাবার, মোটকথা; শত শত হুকুম দেয়া হয়েছে, কীভাবে জীবন যাপন করতে হবে তা শেখানো হয়েছে, জীবনের প্রতিটি স্তরের জন্য নির্দেশনা দেয়া হয়েছে, কিন্তু আমাদের অবস্থা...!! আমরা হুকুম পালন করিনি, মৃত্যু আমাদের মাথার উপর দাঁড়িয়ে আছে, আমরা অবহেলায় মত্ত রয়েছি, কবরের ভয়ংকর গর্ত আমাদের সামনে, আমরা সংশোধনের নাম নিই না, কিয়ামতের দিন আমাদেরকে পুনরুত্থান করা হবে কিন্তু আমরা তা গুরুত্ব দেই না।\n\n\n"
    },
    {
        "1": "কবরের ব্যাপারটি সহজ নয়",
        "2": "       প্রিয় ইসলামী ভাইয়েরা! * আমরা হয়তো আমাদের সামনে মানুষকে মরতে দেখেছি, কিন্তু মনে রাখবেন! মৃত্যু সহজ নয়। * আমরা আমাদের হাতে হয়তো মৃত ব্যক্তিকে কাফন পরিয়েছি, কাফন পরানো সহজ কিন্তু কাফন পরিধান করা সহজ নয় * আমরা হয়তো জানাযা কাঁধে নিয়েছি কিন্তু জানাযার খাটে শুয়ে চার জনের কাঁধে আরোহন করা সহজ নয় * আমরা হয়তো অনেককে কবরে নামিয়েছি কিন্তু মনে রাখবেন! কবরে নামানো সহজ, কিন্তু কবরে নামা সহজ নয়। ব্যাপারটা আসলেই অত্যন্ত কঠিন।\n\n        একটু ভাবুন তো! তুলার স্তূপে যেমনিভাবে কাঁটাযুক্ত ডাল রেখে হেচকা টান দিয়ে বের করে নেয়া হয়, ঠিক তেমনিভাবে আমাদের শরীর থেকে রূহ টেনে নেয়া হবে, আমাদের দেহের প্রতিটি শিরা উপশিরা ব্যাথায় ব্যথিত হবে, সেই ব্যাথা কেমন...? এক হাজার তলোয়ারের আঘাতের চেয়েও অধিক কষ্টদায়ক...!! তখন এই দুর্দশায় আমাদের কোনো সাহায্যকারী থাকবে না, আমাদের বাবা-মা, সন্তান সন্ততি, ভাইবোন, প্রিয় আত্মীয়স্বজন, আমাদের প্রিয়জন আমাদের মাথার পাশে দাঁড়িয়ে আছে, কেউ আমাদের সাহায্য করতে পারছে না, সবাই তাকিয়ে দেখছে, আমরা কাউকে আমাদের দুঃখ বলতেও পারছি না। আহ! আমাদের চারপাশে চিৎকার চেঁচামেচি হচ্ছে কিন্তু আমরা কারো সাথে কথা বলতে পারছি না, আমাদের সম্পত্তি, আমাদের ধন, আমাদের ব্যাংক ব্যালেন্স, আমাদের গাড়ি, আমাদের বাড়ি, আমাদের বাংলো, আমাদের ক্ষমতা, আমাদের পদ পদবী, আমাদের ডিগ্রী সবকিছু আপন আপন স্থানে পড়ে থাকবে, আমাদের শরীরের উপর পড়ে থাকা কাপড়গুলোও খুলে ফেলা হবে, সাদা কাফন পরানো হবে, তারপর আমাদের প্রিয়জন, গর্ববোধ কারীরা তাদের কাঁধে বহন করে সংকীর্ণ এবং অন্ধকার কবরে শুইয়ে তাদের হাতে মণ মণ মাটি ঢেলে বাড়ি ফিরে যাবে, আমরা তাদের পায়ের শব্দ শুনতে পাবো কিন্তু তাদের ডাকতে পারবো না, আহ! এই যন্ত্রণা, এমন যন্ত্রণা যা আগে কখনো পাইনি, এই একাকীত্ব, এমন একাকীত্ব যা আমরা কখনো অবলম্বন করিনি, এই নিঃসঙ্গতা, এমন নিঃসঙ্গতা যা আমরা কখনো দেখিনি, অতঃপর এই যন্ত্রণা যথেষ্ট নয়.....!! এখনো এই যন্ত্রণার উপর যন্ত্রণা আসতেই থাকবে, নতুন ঘরে এখনো কিছুক্ষণ অবস্থানও করিনি, এখনো এই একাকীত্বে অভ্যস্ত হইনি, রূহ কবয হওয়ার ব্যাথা এখনো উপশম হয়নি, হঠাৎ কবরের দেয়ালগুলো কেঁপে উঠবে, শীঘ্রই কবরের দেয়াল ছিঁড়ে ২ জন ফেরেশতা কবরে পৌঁছে যাবে এবং কর্কশ স্বরে প্রশ্ন করতে শুরু করবে, আহ! আমরা যদি এই প্রশ্নের সঠিক উত্তর দিতে না পারি, আহ! আহ! আহ! আমরা যদি কবরের পরীক্ষায় সফল না হই, তবে আমাদের কবরে জাহান্নামের আগুন প্রজ্বলিত করা হবে, শাস্তি আরোপ করা হবে, আহ!আমাদের কি হবে? আমরা কোথায় যাবো? কার কাছে সাহায্যের জন্য প্রার্থনা করবো?\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n"
    },
    {
        "1": "মৃত্যু হঠাৎ চলে আসবে",
        "2": "        হযরত আব্দুল্লাহ ইবনে ওমর رَضِیَ اللهُ عَنْہُمَا এক ব্যক্তিকে উপদেশ দিয়ে বললেন: হে ভাই! তুমি কি জানো মৃত্যু তোমার সামনে রয়েছে, তা হঠাৎ চলে আসবে, কারো জানা নেই তা তোমার নিকট সকাল বেলা আসবে নাকি সন্ধ্যা বেলা, রাতে আসবে নাকি দিনে, তারপর তুমি মুখোমুখি হবে ভয়ঙ্কর কবর এবং মুনকার নাকীরের। অতঃপর কিয়ামতের সেই দিন যেখানে ভ্রান্ত বিশ্বাসীরা ক্ষতিগ্রস্ত হবে।\n\n(শুয়াবুল ঈমান, ৪র্থ খন্ড, ২১৪ পৃষ্ঠা, নাম্বার ৪৮৩৪)\n\n\n"
    },
    {
        "1": "কবর জান্নাতের বাগান নাকি দোযখের গর্ত",
        "2": "        হযরত আবু সাঈদ খুদরি رَضِیَ اللهُ عَنْہُ থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: স্বাদ বিনষ্টকারী মৃত্যুকে অধিকহারে স্মরণ করো, কারণ কবর প্রতিদিন চিৎকার করে বলে: আমি অচেনা ঘর, আমি একাকীত্বের ঘর, আমি মাটির ঘর আর আমি পোকামাকড়ের ঘর। যখন কোন মুমিনকে কবরে দাফন করা হয়, তখন কবর তাকে বলে: স্বাগতম! যারা আমার পিঠের উপর দিয়ে হেঁটেছিলো তাদের মধ্যে তুমি আমার কাছে সবচেয়ে প্রিয় ছিলে, এখন তুমি আমার কাছে এসেছো, এখন তুমি আমার সদাচরণ দেখো, অতঃপর কবর তার জন্য দৃষ্টির সীমা পর্যন্ত প্রসস্থ হয়ে যাবে এবং তার জন্য জান্নাতের দরজা খুলে দেয়া হবে, পক্ষান্তরে যখন কোন গুনাহগার বান্দা বা কাফেরকে দাফন করা হয়, তখন কবর বলে: “তোমাকে কোনো স্বাগত জানানো হবে না।“ যারা আমার পিঠের উপর দিয়ে হেঁটেছিলো তাদের মধ্যে তুমি আমার নিকট সবচেয়ে নিকৃষ্ট ব্যক্তি ছিলে আর এখন তুমি আমার ভেতর প্রবেশ করেছো। সুতরাং এখন তোমার সাথে আমার আচরণ দেখো, অতঃপর কবর তার জন্য তা সংকীর্ণ করে দেয় এবং তার পাঁজর একে অপরের মাঝে অনুপ্রবেশ করে। বর্ণনাকারী বলেন: আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم একথাটি তাঁর বরকতময় আঙ্গুলগুলি একটি অপরটির মাঝে প্রবেশ করিয়ে ইঙ্গিত করলেন এবং তারপর ইরশাদ করলেন: আল্লাহ পাক তার উপর ৭০,০০০ অজগর সাপ নিযুক্ত করবেন, যদি তাদের একটিও পৃথিবীতে শ্বাস নিক্ষেপ করে তাহলে পৃথিবী থাকাকালীন কখনো কিছু উৎপাদন হবে না? সেই অজগরগুলো কিয়ামত পর্যন্ত এই মৃত ব্যক্তিকে দংশন করতে থাকবে। বর্ণনাকারী বলেন: রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّمَا الْقَبْرُ رَوْضَةٌ مِّنْ رِيَاضِ الْجَنَّةِ اَوْحُفْرَةٌ مِّنْ حُفَرِ النَّار অর্থাৎ কবর হলো জান্নাতের বাগানের মধ্যে একটি বাগান বা জাহান্নামের গর্তের মধ্যে একটি গর্ত।\n\n(তিরমিযী, ৫৮৪ পৃষ্ঠা, হাদীস ২৪৬০)\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n"
    },
    {
        "1": "মৃত ব্যক্তিকে কবরের ধমক",
        "2": "        হযরত আবু হাজ্জাজ সুমালী رَضِیَ اللهُ عَنْہُ থেকে বর্ণিত, প্রিয় নবী, মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মৃত ব্যক্তিকে কবরে রাখা হলে কবর তাকে বলে: তোমার ধ্বংস হোক, তুমি কি জানতে না যে, আমি ফিতনার ঘর, আমি অন্ধকারের ঘর, আমি একাকীত্বের ঘর এবং পোকামাকড়ের ঘর? হে মানব! কোন জিনিসটি তোমাকে আমার থেকে উদাসীন করে রেখেছিলো যে, তুমি আমার উপর দাম্ভিকতার সহিত হাঁটতে। (মুসনাদে আবি ইয়া'লা, ৫ম খন্ড, ২৩৩ পৃষ্ঠা, হাদীস ৬৮৬৪)\n\n\n"
    },
    {
        "1": "বলো! তুমি আমার জন্য কি প্রস্তুতি নিয়েছো",
        "2": "        হযরত আব্দুল্লাহ ইবনে উবায়েদ رَحْمَۃُ اللهِ عَلَیْہِ বলেন: আমি জানতে পেরেছি যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: যখন মৃত ব্যক্তিকে কবরে রাখা হয়, তখন সে বসে থাকে এবং জানাযার সাথে আগত লোকদের পায়ের শব্দ শুনতে পায়, সর্বপ্রথম তার কবর তাকে বলে: হে আদম সন্তান! তোমার ধ্বংস হোক, তোমাকে কি আমার ব্যাপারে ভীতি প্রদর্শন করা হয়নি? আমার সংকীর্ণতা, দুর্গন্ধ, আতংক এবং পোকামাকড়ের ব্যাপারে ভীতি প্রদর্শন করা হয়নি? আমি আজকের জন্য এই প্রস্তুতি নিয়েছি, এখন তুমি বলো, তুমি আমার জন্য কি প্রস্তুতি নিয়েছো? (যুহদ লিইবনে মুবারক, ৪৬৬ পৃষ্ঠা, হাদীস ১৬০)\n\n\n"
    },
    {
        "1": "মৃত্যুর জন্য প্রস্তুতি নিন!",
        "2": "        হযরত আব্দুল্লাহ ইবনে আব্বাস رَضِیَ اللهُ عَنْہُ বর্ণনা করেন; নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তোমাদের কবরের জন্য ভালোভাবে প্রস্তুতি নাও, কেননা কবর দৈনিক ৭ বার আহবান করে: হে দুর্বল মানুষ! আমার সাথে দেখা করার পূর্বেই তোমার জীবনের প্রতি সদয় হও, তুমি কি তখন নিজের প্রতি সদয় হবে যখন আমার মধ্যে পৌঁছে পঁচে গলে যাবে? (কানযুল উম্মাল, কিতাবুল মউত, ১৫তম অধ্যায়, ৮ম খন্ড, ২৩৫ পৃষ্ঠা, হাদীস ৪২১৩৭)\n\n\n\n     হযরত সুফিয়ান সাওরী رَحْمَۃُ اللهِ عَلَیْہِ বলেন: যে ব্যক্তি কবরের কথা অধিকহারে স্মরণ করবে, সে জান্নাতের বাগানগুলোর একটি বাগান পাবে এবং যে ব্যক্তি তার স্মরণে অবহেলা করবে, সে জাহান্নামের গর্ত হতে একটি গর্ত পাবে। (আত তাযকিরা লিল কুরতবী, ৮৭ পৃষ্ঠা)\n\n\n\n       প্রিয় ইসলামী ভাইয়েরা! আমরা এই পৃথিবীতে এসেছি, এখানে থাকার জন্য নয়, চলে যেতে এসেছি, আমরা যাই করি না কেনো, আমাদেরকে এখান থেকে চলে যেতে হবে, আমাদেরকে কবরের গর্তে নামতে হবে, তাই এটাই ভালো যে, আমরা এখন থেকে কবর ও আখিরাতের জন্য প্রস্তুতি নিই।\n\n\n"
    },
    {
        "1": "দুনিয়া আখিরাতের প্রস্তুতির জন্যই নির্ধারিত",
        "2": "        মনে রাখবেন! এই দুনিয়া খাওয়া-দাওয়া, সম্পদ সঞ্চয়, বাংলো নির্মাণ, বিলাসিতা, নিরর্থক দিন নষ্ট করার জন্য নয় বরং নেক আমল করে কবর ও আখিরাতের প্রস্তুতি নেয়ার জন্য নির্ধারিত। মুসলমানদের তৃতীয় খলিফা হযরত ওসমান গণি رَضِیَ اللهُ عَنْہُ তাঁর শেষ খুতবায় বলেন: মহান আল্লাহ তোমাদেরকে দুনিয়া এজন্য দান করেছেন, যাতে তোমরা এর মাধ্যমে আখিরাতের প্রস্তুতি নিতে পারো, এজন্য দান করেননি যে, তোমরা এর মধ্যে মগ্ন হয়ে যাবে। নিশ্চয়  দুনিয়া নশ্বর এবং আখিরাত অবিনশ্বর। নশ্বর দুনিয়া যেনো তোমাদেরকে বিভ্রান্ত করে অবিনশ্বর আখিরাত থেকে উদাস না করে দেয়। নশ্বর দুনিয়াকে অবিনশ্বর আখিরাতের উপর অগ্রাধিকার দিও না, কারণ দুনিয়া নিঃশেষ হয়ে যাবে এবং নিশ্চয় আল্লাহ পাকের দিকে প্রত্যাবর্তন করতে হবে। আল্লাহকে ভয় করো, কারণ তাঁর ভয় তাঁর আযাবের জন্য ঢাল স্বরূপ এবং আল্লাহর নিকট পৌঁছানোর একটি মাধ্যম। (মাওসুআতু ইবনে আবিদ দুনিয়া, ৫ম খন্ড, ৮৩ পৃষ্ঠা)\n\n\n"
    },
    {
        "1": "কবরে কাজে আসার আমল",
        "2": "       হে আশিকানে রাসূল! যদি কবরের আতঙ্ক ও একাকীত্বকে শান্তি ও স্বস্তিতে রূপান্তরিত করা, কবরের অন্ধকারকে আলোতে পরিণত করা এবং কবরের আযাব থেকে মুক্তি পাওয়ার ইচ্ছা থাকে তবে অবশ্যই তাকে এখন থেকে প্রস্তুতি শুরু করতে হবে। সেই কাজগুলো কী কী যা করলে আমরা আমাদের কবর আলোকিত করতে পারবো, কবরের আতঙ্ক ও একাকীত্ব থেকে মুক্তি পাবো; আসুন! শ্রবণ করি:\n\n\n"
    },
    {
        "1": "(১) আক্বীদা সঠিক রাখুন!",
        "2": "       প্রথম কাজ: আপনার আক্বীদা সঠিক রাখুন এবং সর্বদা এর উপর দৃঢ়তার সহিত অটল থাকুন! কেননা কবরে আসল পরীক্ষা হলো আক্বীদারই। নামায, রোযা, হজ্জ, যাকাত ইত্যাদির হিসাবও হবে, কিন্তু কিয়ামতের দিন। কবরে ৩টি প্রশ্ন করা হবে: (১) তোমার প্রতিপালক কে? (২) তোমার দ্বীন কী? (৩) এই সত্তা (অর্থাৎ সর্বশেষ নবী মুহাম্মদে আরাবী صَلَّی اللهُ عَلَیْہِ وَاٰلِہٖ وَسَلَّم) সম্পর্কে কী বলতে?\n\nএই তিনটি প্রশ্নই হলো আক্বীদার। তাই সবসময় আপনার আক্বীদা শাক্তিশালী রাখুন! আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم সম্পর্কে, আল্লাহর কিতাব, তাঁর রাসূল, ফেরেশতাগণ, সাহাবায়ে কিরাম ও আহলে বাইতের ব্যাপারে সর্বদা সেই আক্বীদা পোষণ করুন যা সাহাবায়ে কিরাম, আউলিয়ায়ে কিরাম এবং শতাব্দীর পর শতাব্দী ধরে আশিকে রাসূল ওলামাদের আক্বীদা ছিলো। যদি আমরা সঠিক ইসলামী আক্বীদা গ্রহন করি এবং এর উপর চিরকাল অটল থাকি তবে اِنْ شَآءَ الله কবরের আযাব থেকে মুক্তি লাভ হবে।\n\n\n"
    },
    {
        "1": "কবর দৃষ্টিসীমা পর্যন্ত প্রশস্ত হয়ে যায়",
        "2": "        হযরত আব্দুল্লাহ ইবনে আব্বাস رَضِیَ اللهُ عَنْہُ থেকে বর্ণিত, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মানুষ যখন মৃত ব্যক্তিকে কবরে রাখার পর ফিরে যায়, তখন মৃত ব্যক্তি তাদের পায়ের আওয়াজ শুনতে পায়, অতঃপর যখন সে বসে যায়, তখন তাকে জিজ্ঞাসা করা হয়: তোমার প্রতিপালক কে? সে বলে: আল্লাহ পাক। অতঃপর প্রশ্ন করা হয়: তোমার দ্বীন কি? সে বলে: ইসলাম। এরপর প্রশ্ন করা হয়: তোমার নবী কে? সে বলে: হযরত মুহাম্মদ صَلَّی اللهُ عَلَیْہِ وَاٰلِہٖ وَسَلَّم। অতঃপর প্রশ্ন করা হয়: তুমি তাঁর ব্যাপারে কী জানতে? সে বলে: আমি তাঁকে চিনি এবং তিনি যে কিতাব নিয়ে এসেছেন তার উপর ঈমান এনেছি। অতঃপর তাঁর কবরকে যতদূর চোখ যায় প্রশস্ত করা হয় এবং তার আত্মা মুমিনদের আত্মার সাথে মিলিয়ে দেয়া হয়।\n\n(শরহুস সুদুর, ৯১ পৃষ্ঠা)\n\n\n\n                        سُبْحٰنَ الله! প্রিয় ইসলামী ভাইয়েরা! আপনারা শুনেছেন! কবরে ৩টি প্রশ্ন হবে এবং সেই ৩টি প্রশ্ন কী সম্পর্কে, আক্বীদা সম্পর্কে। আমরা যদি আমাদের আকিদা দৃঢ় রাখি, সাহাবায়ে কিরাম, আউলিয়া ও আলিমদের আকীদা পোষণ করি, তবে اِنْ شَآءَ الله! কবরের পরীক্ষায় সফলতা আসবে এবং কবর হবে জান্নাতের বাগানের মধ্যে একটি বাগান।\n\n\n\n       প্রিয় ইসলামী ভাইয়েরা! কবর আলোকিতকারী এবং কবরের আযাব থেকে রক্ষাকারী দ্বিতীয় কাজটি হলো; কবরে যে প্রশ্নগুলো করা হবে তা মুখস্ত রাখা। এই দুনিয়ায় সেই প্রশ্নগুলোর উত্তর বারবার পুনরাবৃত্তি করা তা নিজের মুখে জারি রাখলে اِنْ شَآءَ الله দয়া হবে, কবরে ফেরেশতারা যখন প্রশ্ন করবে, তখন স্বতঃস্ফূর্তভাবে জিহবায় সেই উত্তরটি বেরিয়ে আসবে আমরা যারা দুনিয়ায় মুখস্থ করেছিলাম।\n\n\n"
    },
    {
        "1": "জিহবাকে এই বাক্যগুলোর অভ্যস্ত করুন!",
        "2": "        হযরত আব্দুল্লাহ ইবনে ওমর رَضِیَ اللهُ عَنْہُ বর্ণনা করেন; আল্লাহর সর্বশেষ নবী, রাসূল হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: হে লোক সকল! তোমাদের জিহবাকে এই শব্দগুলির অভ্যস্ত করো:\n\nلَاۤاِلٰهَ اِلَّااللهُ وَاَنَّ مُحَمَّدًارَّسُوْلُ اللهِ وَاللهَ رَبُّنَا وَالْاِسْلَامَ دِيْنُنَاوَمُحَمَّدًانَبِيُّنَا\n\n        আল্লাহ ছাড়া কোন উপাস্য নেই, এবং মুহাম্মদ صَلَّی اللهُ عَلَیْہِ وَاٰلِہٖ وَسَلَّم আল্লাহর রাসূল এবং আল্লাহ আমাদের প্রতিপালক আর ইসলাম আমাদের ধর্ম, হযরত মুহাম্মদ صَلَّی اللهُ عَلَیْہِ وَاٰلِہٖ وَسَلَّم আমাদের নবী। কেননা কবরে এসব বিষয়ে তোমাদেরকে জিজ্ঞাসা করা হবে।\n\n(ফেরদাউসুল আকবার, ১ম খন্ড, ৬৯ পৃষ্ঠা, হাদীস  ৩৪৭)\n\n"
    },
    {
        "1": "সাহাবারা শিশুদের কবরের প্রশ্ন শিখাতেন",
        "2": "        হযরত রাশিদ বিন সা'দ رَحْمَۃُ اللهِ عَلَیْہِ হতে বর্ণিত, প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: নিজেদের দলিল শিখো! কেননা তোমাদেরকে জিজ্ঞাসা করা হবে। এই বাণীর এমন প্রভাব হলো যে, আনসারদের কেউ মৃত্যুশয্যায় শায়িত হলে তাকে মুনকার নাকিরের প্রশ্নের উত্তর শিখিয়ে দিতেন এবং শিশুরা যখন সজ্ঞান হতো তখন তাদেরও বলতেন যে, যখন তোমাকে জিজ্ঞেস করা হবে: তোমার প্রতিপালক কে? তখন তুমি বলবে, আমার প্রতিপালক আল্লাহ পাক। যখন জিজ্ঞেস করা হবে: তোমার দ্বীন কি? তখন বলবে: আমার দ্বীন হলো ইসলাম এবং যখন প্রশ্ন করা হবে তোমার নবী কে? তখন বলবে: আমার নবী হলেন মুহাম্মদ صَلَّی اللهُ عَلَیْہِ وَاٰلِہٖ وَسَلَّم। (তাফসীরে দূররে মানসুর,পারা ১৩, সূরা ইব্রাহিম, আয়াত ২৭, ৫ম খন্ড, ৩৮ পৃষ্ঠা)\n\n\n\n       প্রিয় ইসলামী ভাইয়েরা! আমাদেরও উচিত মাঝে মাঝে কবরের প্রশ্নগুলো এবং এর উত্তর পুনরাবৃত্তি করা এবং আমাদের সন্তানদের এই প্রশ্ন ও উত্তরগুলো মুখস্ত করানো।\n\n\n"
    },
    {
        "1": "আমাকে এই প্রশ্ন করছো, অথচ...!!",
        "2": "        হযরত হাওছারা বিন মুহাম্মদ মিনকারী رَحْمَۃُ اللهِ عَلَیْہِ বলেন: আমি হযরত ইয়াজিদ বিন হারুন رَحْمَۃُ اللهِ عَلَیْہِ কে স্বপ্নে দেখলাম, তখন তিনি বলছিলেন: মুনকার নাকির আমার নিকট এসে আমাকে বসিয়ে জিজ্ঞাসা করলেন: তোমার প্রতিপালক কে? তোমার দ্বীন কি? আর তোমার নবী কে? আমি আমার সাদা দাড়ি থেকে ধুলো ঝেড়ে বললাম: আমাকে এই প্রশ্ন করা হচ্ছে, আমি ইয়াজিদ বিন হারুন এবং আমি দুনিয়াতে ৬০ বছর ধরে মানুষকে এই প্রশ্নের উত্তর শিখিয়েছি। একজন ফেরেশতা বললেন: ইনি সত্য কথা বলছেন। অতঃপর তারা বললেন: বধূর মতো ঘুমিয়ে যাও! আজকের পর তোমার আর কোন ভয় নেই।\n\n(শরহে উসুল ইতিকাদ আহলে সুন্নাত, ৬ষ্ট অধ্যায়, ৩য় খন্ড, ৪৫৩ পৃষ্ঠা, নাম্বার ২১৪৭)\n\n\n"
    },
    {
        "1": "(৩) কুরআন তিলাওয়াতের অভ্যাস গড়ে তুলুন",
        "2": "        কবরের অন্ধকার ও আতঙ্ক থেকে বাঁচার তৃতীয় নেক আমল: কুরআন তিলাওয়াত। اَلْحَمْدُ لِلّٰه পবিত্র কুরআন একটি অত্যন্ত বিশ্বস্ত সঙ্গী, যখন সমস্ত বন্ধু-বান্ধব, আত্মীয়-স্বজন, প্রিয় স্বজন, আপন ভাইবোন, এমনকি পিতামাতাও মানুষকে কবরের গর্তে একা রেখে ফিরে যায়, তখন পবিত্র কুরআন সেই আতঙ্ক ও একাকীত্বে সঙ্গ ছেড়ে যায় না, পবিত্র কুরআন কবরের আযাব থেকে রক্ষা করে এবং আল্লাহর নিকট সুপারিশ করে কবরকে আলোকিত করে।\n\n\n\n       প্রিয় ইসলামী ভাইয়েরা! পবিত্র কুরআনে একটি সূরা এমন রয়েছে, যে ব্যক্তি এটি পাঠ করবে সে কবরের আযাব থেকে রক্ষা পাবে। সুতরাং হযরত আব্দুল্লাহ ইবনে মাসউদ رَضِیَ اللهُ عَنْہُ বলেন, যখন বান্দা কবরে যায়, তার পায়ের দিক থেকে আযাব আসবে, তখন পা বলবে তোমার জন্য আমার দিকে কোন পথ খোলা নেই, কেননা এই ব্যাক্তি রাতে সূরা মূলক তিলাওয়াত করতো। অতঃপর আযাব তার বুক অথবা পেটের দিক থেকে আসবে তখন তারা বলবে তোমার জন্য আমাদের দিকে কোন পথ নেই, কেননা এই ব্যাক্তি রাতে সূরা মূলক তিলাওয়াত করতো, তারপর মাথার দিক থেকে আসবে তখন মাথা বলবে তোমার জন্য আমাদের দিকে কোন পথ নেই, কেননা এই ব্যাক্তি রাতে সূরা মূলক তিলাওয়াত করতো, সুতরাং এই সূরাটি প্রতিবন্ধক, এটি কবরের আযাব থেকে রক্ষা করে, তাওরাতে এই সূরার নাম সূরা মূলক, যে ব্যক্তি এটি রাতে পাঠ করে সে অনেক বেশি নেক আমলও করে।\n\n(মুস্তাদরাক, কিতাবুত তাফসীর, সূরা মুলক, নাম্বার ৩৮৯৩, ৩য় খন্ড, ৩২২ পৃষ্ঠা)\n\n\n\n        আ'লা হযরত মাওলানা শাহ ইমাম আহমদ রযা খান رَحْمَۃُ اللهِ عَلَیْہِ সূরা মূলক সম্পর্কে বলেন: এই  সূরার (অর্থাৎ সূরা মূলকের) সমতুল্য এমন কিছুই নেই যা কবরের আযাব থেকে রক্ষা করে এবং স্বস্তি নিয়ে আসে, যদি এর পাঠকের কাছে আযাবের ফেরেশতারা আসতে চায়, তবে তা তাদের বাধা দেয়, যদি তারা অন্য দিক থেকে আসতে চায়, তবে তা সেদিকে তাদের বাধা দেয় এবং বলে তার কাছে এসো না, সে আমাকে পড়তো। ফেরেশতারা বলে: আমরা তাঁর আদেশে এসেছি তুমি যাঁর বাণী। তখন সে বলে: “তাহলে একটু দাঁড়াও, আমি ফিরে না আসা পর্যন্ত তার কাছে এসো না\" এবং আল্লাহর দরবারে উপস্থিত হয়ে তার পাঠকের ক্ষমার জন্য এমনভাবে ঝগড়া করে যে, সৃষ্টিজীবের এমন ঝগড়া করার ক্ষমতা নেই। শেষ পর্যন্ত ক্ষমা বিলম্বিত হলে সে বলে: সে আমাকে পাঠ করতো আর তুমি তাকে ক্ষমা করোনি। আমি যদি তোমার কালাম না হই, তাহলে আমাকে তোমার কিতাব থেকে বের করে দাও। তখন বলা হয়: যাও আমি তাকে ক্ষমা করে দিলাম। সে অবিলম্বে বেহেশতে যায় এবং সেখান থেকে  রেশমী কাপড়, আরামের বালিশ, ফুল এবং সুগন্ধি নিয়ে কবরে আসে এবং বলে: আমার আসতে দেরি হয়ে গেলো তুমি ভয় পাওনি তো। তারপর বিছানা বিছায় এবং বালিশ রাখে। ফেরেশতারা রাব্বুল আলামীনের নির্দেশে ফিরে যায়।\n\n(তাফসিরুল কুরআনিল আযীম, সূরা মুলক, ৮ম খন্ড, ১৯৫ পৃষ্ঠা। মালফুযাতে আ'লা হযরত, ১৩৯ পৃষ্ঠা)\n"
    },
    {
        "1": "(৪) সদকা কবরকে আলোকিত করে",
        "2": "        কবরের অন্ধকারকে আলোয় এবং কবরের আতঙ্ককে স্বস্তি ও শান্তিতে পরিবর্তন করার একটি নেক আমল হলো আল্লাহ পাকের পথে সদকা করা। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّ الصَّدَقَۃَ لَتُطْفِئُ عَلٰی  اَهْلِہَا حَرَّ الْقُبُوْرِ অর্থাৎ নিঃসন্দেহে দান সদকাকারীকে সদকা কবরের উত্তাপ থেকে রক্ষা করে وَ اِنَّمَا یَسْتَظِلُّ الْمُؤْمِنُ یَوْمَ الْقِیَامَۃِ فِیْ ظِلِّ صَدَقَتِہٖ অর্থাৎ নিঃসন্দেহে মুসলমান কিয়ামতের দিন তার সদকার ছায়াতলে থাকবে।\n\n(শুয়াবুল ঈমান, ৩য় খন্ড, ২১২ পৃষ্ঠা, হাদীস ৩৩৪৭)\n\n\n\n        তাই সদকা করার অভ্যাস গড়ে তুলতে হবে, সদকা করার অনেক ফযিলত রয়েছে: সদকা করা মন্দের ৭০টি দরজা বন্ধ করে দেয়। * সদকাকারী কিয়ামতের দিন তার সদকার ছায়াতলে থাকবে * সদকা কবরের গরম থেকে রক্ষা করে * সদকা গুনাহকে এমনভাবে মুছে দেয় যেভাবে পানি আগুনকে নিভিয়ে দেয় * সদকা বিপদাপদ থেকে রক্ষা করে * সদকা আয়ু বৃদ্ধি করে * সাদকা অপমৃত্যু এবং মন্দ মৃত্যু থেকে রক্ষা করে * সদকা আল্লাহ পাকের গযবকে প্রশমিত করে * সদকা জীবিকায় প্রশস্ততা এবং সম্পদে প্রাচুর্যতার কারণ হয় * সদকা অভাব অনটন ও দারিদ্রতা বিমোচন করে। (সদকা কা ইনআম, ১৭-১৯ পৃষ্ঠা) মোটকথা! সদকা অসংখ্য কল্যাণের দরজা খুলে দেয় এবং অসংখ্য মন্দের দরজা বন্ধ করে দেয়, অতএব আমাদেরও উচিত অধিক পরিমাণে দান খয়রাত করে আমাদের কবর ও আখিরাত উন্নত করার ব্যবস্থা করা।\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n"
    },
    {
        "1": "কবরে কাজে আসার আরো কয়েকটি আমল",
        "2": "       প্রিয় ইসলামী ভাইয়েরা! (৫) মসজিদে নিয়মিত পাঁচ ওয়াক্ত নামায জামাআত সহকারে আদায় করা (৬) ফরয হলে যাকাত প্রদান করা (৭) রোযা রাখা এবং (৮) মানুষের সাথে সদ্ব্যবহার করাও কবরের আযাব থেকে বাঁচার কারণ। হযরত আবু হুরায়রা رَضِیَ اللهُ عَنْہُ থেকে বর্ণিত, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: ঐ সত্তার শপথ! যার কুদরতি হাতে আমার প্রাণ! যখন মৃত ব্যক্তিকে কবরে রাখা হয়, তখন সে ফিরে আসা লোকদের জুতার আওয়াজ শুনতে পায়, যদি সে মুমিন হয়, তাহলে তার মাথার দিকে নামায, ডানদিকে যাকাত, বামে রোযা এবং অন্যান্য কল্যাণ, নেক আমল এবং মানুষের সাথে সদাচরণ তার পায়ের দিক থেকে এসে যায়, মাথার দিকে আযাব আসলে তখন নামায বলে: এদিকে তোমার কোন পথ নেই, ডান দিক থেকে আসলে তখন যাকাত বলে: এদিকে তোমার কোন পথ নেই, বাম দিক থেকে আসলে রোযা বলে: আমি তোমাকে এদিক দিয়ে প্রবেশ করতে দিবো না, অতঃপর আযাব তার পায়ের দিকে চলে আসে তখন সদ্ব্যবহার, নেকী এবং মানুষের প্রতি সদাচরণ বলে: এদিকে তুমি কোন পথ পাবে না। (মুজামে আওসাত, ২য় খন্ড, ৯২ পৃষ্ঠা, হাদীস ২৬৩০)\n\n\n"
    },
    {
        "1": "ধৈর্য একপাশে দাঁড়িয়ে থাকে",
        "2": "        হযরত আবু হুরায়রা رَضِیَ اللهُ عَنْہُ বর্ণনা করেন; মানুষের কবরে আযাব আসে, অতএব যখন তা মাথার দিক থেকে আসে তখন কুরআন তিলাওয়াত তাকে তাড়িয়ে দেয়। যখন তা হাতের দিক থেকে আসে, তখন দান সদকা তাকে বাধা দেয় এবং যখন পায়ের দিক থেকে আসে, তখন তার মসজিদের দিকে পথচলা আযাবকে দূরে সরিয়ে দেয় এবং ধৈর্য একপাশে দাঁড়িয়ে থাকে আর বলে: \"আমি যদি কোনদিক থেকে আযাবকে আগাতে দেখি তখন আমি তার সামনে দাঁড়িয়ে যাই।\n\n(মুজামু আওসাত, ৬ খন্ড, ৪৭০ পৃষ্ঠা, ৯৪৩৮ হাদীস)\n\n\n\n       প্রিয় ইসলামী ভাইয়েরা! এই ৯টি কাজ: (১) আক্বীদা সঠিক রাখা (২) কবরের প্রশ্ন পুনরাবৃত্তি (৩) অধিকহারে তিলাওয়াত করা (৪) আল্লাহর পথে ব্যয় করা (৫) নিয়মিত নামায পড়া (৬) যাকাত দেয়া (৭) রোযা রাখা (৮) মানুষের সাথে সদ্ব্যবহার করা এবং (৯) ধৈর্যধারণ করা। এছাড়াও আরো অনেক নেক আমল রয়েছে, যা কবরের আযাব থেকে বাঁচায় এবং কবর আলোকীত করার উপলক্ষ্য হয়। আমাদেরকে কবরের জন্য প্রস্তুতি নিতে হবে, আজ এবং এখন থেকে প্রস্তুতি শুরু করতে হবে, সুতরাং আমরা যদি কমপক্ষে উল্লিখিত ৯টি নেক আমল করি এবং এই ৪টি গুনাহ ত্যাগ করি তাহলে اِنْ شَآءَ الله জগতও আলোকিত হবে, কবরও আলোকিত হবে\n\n এবং আল্লাহ চাইলে কিয়ামতের পরীক্ষায়ও সফলতা আসবে। আল্লাহ পাক আমাদেরকে কবর ও আখিরাতের প্রস্তুতি নেয়ার তৌফিক দান করো। اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n\n\n"
    },
    {
        "1": "৪টি কাজ বর্জন করুন!",
        "2": "        ফকীহ আবুল লাইস সমরকান্দি رَحْمَۃُ اللهِ عَلَیْہِ বলেন: যে ব্যক্তি কবরের একাকীত্ব ও আতঙ্ক থেকে বাঁচতে চায়, তাকে চারটি কাজ থেকে বিরত থাকতে হবে। যে ব্যক্তি এটি করবে সে আল্লাহর রহমতে কবরের নির্জনতা ও আতঙ্ক থেকে রক্ষা পাবে। সে চারটি কাজ হলো: (১) মিথ্যা বলা (২) বিশ্বাসঘাতকতা (৩) চুগলি করা (৪) প্রস্রাবের ছিটা থেকে বেঁচে থাকা।\n\n(তাম্বিহুল গাফেলীন, ১৯ পৃষ্ঠা)\n\n       প্রিয় ইসলামী ভাইয়েরা! এই ৪টি গুনাহ, আমরা যদি কবরের আযাব থেকে মুক্তি চাই, কবরে আলোর প্রত্যাশী হই তবে আমাদের এই চারটি গুনাহও ত্যাগ করতে হবে:\n\n\n"
    },
    {
        "1": "কবরে নিরাপত্তার জন্য মিথ্যা থেকে বেঁচে থাকুন!",
        "2": "        প্রথম গুনাহ: মিথ্যা। রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মিথ্যা গুনাহের দিকে নিয়ে যায় আর গুনাহ জাহান্নামে যাওয়ার কারণ। নিঃসন্দেহে বান্দা মিথ্যা বলতে থাকে, এমনকি আল্লাহর নিকট কাযযাব (মহা মিথ্যাবাদী) লিখে দেয়া হয়। (বুখারী, কিতাবুল আদব, ১৫১৫ পৃষ্ঠা, হাদীস ৬০৯৪)\n\n\n\n        মিথ্যার সংজ্ঞা, এর উদাহরণ ও আযাব জানতে শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর লিখিত পুস্তিকা মিথ্যুক চোর পাঠ করে নিন।\n\n\n"
    },
    {
        "1": "কবরের নিরাপত্তার জন্য বিশ্বাসঘাতকতা থেকে বেঁচে থাকুন!",
        "2": "        কবরে ক্ষতিসাধনকারী দ্বিতীয় গুনাহ: বিশ্বাসঘাতকতা। অর্থাৎ কারো গচ্ছিত আমানতের অবৈধ পরিবর্তন করা বা আমানত ফেরত না দেয়া। হযরত মুজাহিদ رَحْمَۃُ اللهِ عَلَیْہِ বলেন: প্রতারণা ও বিশ্বাসঘাতকতা আগুনের অন্তর্ভুক্ত, প্রতারণা ও বিশ্বাসঘাতকতা মুসলমানদের চরিত্র নয়।\n\n\n"
    },
    {
        "1": "কবরের নিরাপত্তার জন্য চুগলি থেকে বেঁচে থাকুন!",
        "2": "        কবরের আযাবের কারণ হওয়ার তৃতীয় গুনাহ হলো চুগলি করা। ফ্যাসাদের উদ্দেশ্যে একজনের কথা অন্যের নিকট পৌছে দেয়াকে চুগলি বলে। (শরহে মুসলিম লিন নববী, ১ম খন্ড, ১২ পৃষ্ঠা) আল্লাহর সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: চুগলখোরকে (কিয়ামতের দিন) আল্লাহ পাক কুকুরের আকৃতি উঠাবেন।\n\n(আল জামে' ফিল হাদীস, বাবুল আযলা, ৫৩৪ পৃষ্ঠা, হাদীস ৪২৮)\n\n\n"
    },
    {
        "1": "কবরের নিরাপত্তার জন্য পবিত্র থাকুন",
        "2": "        কবরে ক্ষতিকর চতুর্থ খারাপ অভ্যাস: প্রস্রাবের ছিটা থেকে বেঁচে না থাকা। রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: অধিকাংশ কবরের আযাব প্রস্রাবের (ছিটা থেকে বেঁচে না থাকার) কারণে হয়।\n\n(ইবনে মাজাহ, কিতাবুত তাহারাত, ৬৯ পৃষ্ঠা, হাদীস  ৩৪৮)         আল্লাহ পাক আমাদেরকে নেক আমল করার, গুনাহ থেকে বেঁচে থাকার, আমাদের আক্বীদা সব সময় দৃঢ় রাখার, খারাপ আক্বীদা ও খারাপ কাজ থেকে দূরে থাকার তৌফিক দান করো। আহ! আজকের বরকতময় রাতের সদকায় আমরা যেনো কবরের আযাব থেকে মুক্তি লাভ করি, আমাদের জন্য মাগফিরাতের সুসংবাদ যেনো জারি হয়ে যায়।\n\nاٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n"
    },
    {
        "1": "রমযানের রোযার ফযিলত",
        "2": "       হে আশিকানে রাসূল! اَلْحَمْدُ لِلّٰه আবারো রমযানের আগমন, নেক আমলের বসন্ত আগমনকারী! আসুন! অনুপ্রেরণার জন্য রমযানের রোযা ও ইতিকাফের কিছু ফযিলত শুনি: বিভিন্ন রেওয়ায়েত অনুযায়ী, রোযাদারের ঘুম ইবাদত * রোযাদারের দোয়া ও আমল কবুল হয় * রোযাদারদের জন্য ফেরেশতারা সূর্যাস্ত হওয়া পর্যন্ত ক্ষমা প্রার্থনার দোয়া করতে থাকে  * রোযাদারের জন্য আসমানের দরজা খুলে দেয়া হয় * আল্লাহ পাক রোযাদারকে জান্নাতী ফল খাওয়াবেন * আল্লাহ রাব্বুল আলামিন রোযাদারকে জান্নাতী পবিত্র পানীয় পান করাবেন * রোযাদারের জন্য কিয়ামতের দিন স্বর্ণের দস্তরখানা বিছানো হবে * রোযাদারের রোযা তার পরবর্তী গুনাহের কাফফারা হয়ে যায় * রোযাদারের চেহারাকে আল্লাহ পাক জাহান্নাম থেকে ৭০ বছরের দূরত্বে করে দেন।\n\n(ফয়যানে রমযান, ৮৪-৮৬ পৃষ্ঠা)\n\n\n\n        যে নির্বোধ ব্যক্তি কোনো শরয়ী অপারগতা ছাড়াই রমযানের রোযা ত্যাগ করে সে একজন জঘন্য গুনাহগার এবং জাহান্নামের আযাবের হকদার। রেওয়ায়েত অনুযায়ী, যে ব্যক্তি শরয়ী অপারগতা ছাড়া রমযান শরীফের একটি রোযা নষ্ট করবে, পরে সে সারা জীবন রোযা রাখুক তবুও সেই ছুটে যাওয়া রোযার ফযিলত লাভ হবে না। (ফয়যানে রমযান, ৮৮-৮৯ পৃষ্ঠা)\n\n\n\n        আল্লাহ পাক তোমার প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর সদকায় আমাদেরকে তাঁর কহর ও গযব থেকে রক্ষা করো, রমযানুল মুবারকের সমস্ত রোযা আনন্দচিত্তে, আগ্রহ সহকারে রাখার তাওফিক দান করো।\n\nاٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n\n\n"
    },
    {
        "1": "ইতিকাফের কতিপয় ফযিলত",
        "2": "       প্রিয় ইসলামী ভাইয়েরা! اَلْحَمْدُ لِلّٰه দাওয়াতে ইসলামীর দ্বীনি পরিবেশে সারা বিশ্বের হাজারো স্থানে সম্মিলিত ইতিকাফ অনুষ্ঠিত হয়, ইতিকাফ গুনাহ থেকে বাঁচার এবং রমযান মাসকে নেক আমলে কাটানোর সর্বোত্তম পন্থা। আল্লাহর সর্বশেষ নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি আল্লাহর সন্তুষ্টির জন্য একদিন ইতিকাফ করবে আল্লাহ পাক তার ও জাহান্নামের মধ্যে ৩টি পরিখা প্রতিবন্ধক করে দিবেন, প্রতিটি পরিখার দূরত্ব পূর্ব ও পশ্চিমের দূরত্বের চেয়েও বেশি। (জামে' সগীর, ৫১৬ পৃষ্ঠা, হাদীস ৮৪৮০) * উম্মুল মু'মিনীন হযরত আয়েশা সিদ্দিকা তায়্যিবা তাহিরা رَضِیَ اللهُ عَنْہَا থেকে বর্ণিত: مَنْ اِعْتَکَفَ اِیْمَاناً وَ اِحْتِسَابًا غُفِرَ لَہٗ مَا تَقَدَّمَ مِنْ ذَنْبِہٖ অর্থাৎ যে ব্যক্তি ঈমান সহকারে ও সাওয়াবের নিয়তে ইতিকাফ করবে, তার অতীতের গুনাহ ক্ষমা করে দেয়া হবে। (জামে' সগীর, ৫১৬ পৃষ্ঠা, হাদীস ৮৪৭৯) * অপর এক হাদীসে ইরশাদ করেন: যে ব্যক্তি রমযানুল মুবারকে ১০ দিন ইতিকাফ করলো, সে এমনই যেমন ২টি হজ্জ এবং ২টি ওমরা করলো। (জামে' সগীর, ৫১৬ পৃষ্ঠা, হাদীস ৮৪৭৯)\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n\n       প্রিয় ইসলামী ভাইয়েরা! আজকের রজনীতে শিক্ষা ও উপদেশের জন্য কবরস্থান যাওয়া মুসলমানদের রীতি। বয়ানের পরিশেষে আসুন কবরস্থানে উপস্থিত হওয়ার কতিপয় মাদানী ফুল শ্রবণ করি:\n\n\n"
    },
    {
        "1": "কবরস্থানে উপস্থিত হওয়ার কতিপয় মাদানী ফুল",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু'টি বাণী: (১) কবর যিয়ারত করো কেননা এটা দুনিয়ার প্রতি অনাসক্তির কারণ আর আখিরাতকে স্মরণ করিয়ে দেয়। (সুনানে ইবনে মাজাহ্, ২৫২ পৃষ্ঠা, হাদীস ১৫৭১) (২) যে তার পিতামাতা উভয়ের অথবা যে কোন একজনের কবর প্রতি শুক্রবার যিয়ারত করবে, তাকে ক্ষমা করে দেয়া হবে এবং নেককার হিসেবে লিখে দেয়া হবে।\n\n(শুয়াবুল ঈমান, ৬ষ্ট খন্ড, ২০১ পৃষ্ঠা, হাদীস ৭৯০১)\n\n       হে আশিকানে রাসূল! * মুসলমানদের কবর যিয়ারত করা সুন্নাত এবং আউলিয়ায়ে কিরামের মাযার ও শহীদদের মাযারে উপস্থিত হওয়া পরম সৌভাগ্যের বিষয় এবং তাঁদেরকে ইসালে সাওয়াব করা অতি পছন্দনীয় ও সাওয়াবের কাজ। * মাযার শরীফ বা কবর যিয়ারতের জন্য যাওয়ার সময় রাস্তায় অনর্থক কথাবার্তায় লিপ্ত না হওয়া। * কবরে তাজিমি সিজদা করা হারাম আর যদি ইবাদতের নিয়্যতে এরূপ করা হয় থাকে তাহলে কুফরী। * কবরস্থানে ঐ সাধারণ রাস্তা দিয়ে যাবেন, যেখানে পূর্বে কখনও মুসলমানদের কবর ছিলো না, যে রাস্তা নতুন তৈরী করা হয়েছে তা দিয়ে যাবেন না। \"ফাতাওয়ায়ে শামীতে‌ রয়েছে\" (কবরস্থানে কবর নিশ্চিহ্ন করে) যে নতুন রাস্তা বানানো হয়েছে তাতে চলাফেরা করা হারাম। * বরং নতুন রাস্তায় শুধুমাত্র ধারনা (সন্দেহ) হলেও তাতে চলাফেরা নাজায়িয ও গুনাহ। * কিছু ওলীর মাযারে দেখা গেছে যে, যিয়ারতকারীদের সুবিধার্থে মুসলমানের কবর ভেঙ্গে জায়গা প্রশস্ত করে দেয়া হয়, এই রকম জায়গায় ঘুমানো, হাটাচলা করা, দাঁড়ানো, তিলাওয়াত ও যিকির করার জন্য বসা হারাম, দূর থেকেই ফাতিহা পড়ে নিন। * কবরের উপর আগর বাতি জ্বালানো উচিৎ নয়, কেননা এটা বে-আদবী ও মন্দ কাজ। তবে হ্যাঁ! যদি (উপস্থিতদেরকে) সুগন্ধ (পৌঁছানোর) জন্য (জ্বালাতে চায় তবে) কবরের পাশে খালি জায়গা থাকলে সেখানে জ্বালাবে, কেননা সুগন্ধি পৌঁছানোপছন্দনীয় কাজ। * কবরের যিয়ারতের জন্য এই চার দিন উত্তম: সোমবার, বৃহস্পতিবার, শুক্রবার, শনিবার। শুক্রবার ফজরের নামাযের পর যিয়ারত করা উত্তম।\n\n(৫৫০ সুন্নাত ও আদাব, ৮৭-৯০ পৃষ্ঠা)\n\n\n\n        বিভিন্ন সুন্নাত ও আদব শিখতে মাকতাবাতুল মদীনা কর্তৃক প্রকাশিত বাহারে শরীয়ত তৃতীয় খন্ডের ১৬তম অধ্যায় এবং শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ  এর ৯১ পৃষ্ঠা সম্বলিত ৫৫০টি সুন্নাত ও আদব পুস্তিকাটি ক্রয় করুন এবং অধ্যয়ন করুন। সুন্নাত শেখার অন্যতম মাধ্যম হলো দাওয়াতে ইসলামীর মাদানী কাফেলায় আশিকানে রাসূলের সাথে সুন্নাতে ভরা সফর করা।\n\n\n\n        আল্লাহ পাক আমাদেরকে আমল করার তৌফিক দান করো।\n\nاٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّ"
    }
]