[
    {
        "1": "ভুমিকা",
        "2": "ঈমান মুসলমান হওয়া কিংবা ইসলাম গ্রহণ করার পূর্ব শর্ত। ঈমান অর্থ বিশ্বাস বা প্রত্যয়। শরয়ী পরিভাষায় ঈমানের অর্থ হলো আল্লাহ ও তাঁর রাসূল (ﷺ) সম্পর্কে অন্তরে বিশ্বাস রেখে মুখে স্বীকার করে আল্লাহ ও রাসূলের (ﷺ) কথা অনুযায়ী আমল বা কাজ করা। তাই প্রকৃত ঈমানদার তো সেই, যে বিশ্বাস অনুযায়ী আমল করে। অর্থাৎ জীবনের সকল ক্ষেত্রে ঈমান ও আকিদার ভিত্তিতে ইসলামের বিধি নিষেধ মেনে চলা। কুর’আন মজীদে বার বার নাজাত ও সাফল্যের কথা বলা হয়েছে তাদেরই জন্যে, যারা ঈমান আনার সাথে সাথে আমলে ছালেহ করে অর্থাৎ ইসলামের বিধি নিষেদ মেনে চলে। আমল বস্তুত দু’ভাগে বিভক্তঃ\n\n১) ব্যক্তিগত আমল। অর্থাৎ যে সব কাজ ব্যক্তি পর্যায়ে সীমাবদ্ধ। যেমন পাক-পবিত্রতা অর্জন করা, নামায-রোজা, হজ্ব যাকাত আদায় করা। সুন্নাতের অনুসরণ করা।\n২) সমষ্টিগত বা সমাজের সাথে সম্পর্কিত আমল। অর্থাৎ যা সব কাজ নিজে নিজে বা এক পক্ষের দ্বারা সম্ভব নয় বরং প্রত্যক্ষ বা পরোক্ষভাবে আর একজন বা অপরপক্ষের সাথে অতপ্রোতভাবে জরিত। যেমন আয়/উপার্জন। ব্যবসা-বাণিজ্য, ক্ষেত-খামার, শিল্প-কারখানা, অফিস-আদালত, শালিশ/বিচার, শাসন-প্রশাসন, শিক্ষা/সংস্কৃতি ইত্যাদি। এসব ক্ষেত্রে ঈমান ও আকিদা অনুযায়ী ইসলামের বিধি নিষেদ মেনে চলতে হলে সমাজে ব্যবস্থা ইসলামের অনুকূলে হওয়া নেহায়েত প্রয়োজন, অন্যথায় সম্ভব নয়। মূলত যে সমাজ সুদ ভিত্তিক অর্থ ব্যবস্থা এবং ঘুষ ভিত্তিক প্রশাসন, ধর্ম নিরেপেক্ষ ভিত্তিক শিক্ষা সংস্কৃতি ও মানব রচিতা মনগড়া শাসনের উপর প্রতিষ্ঠিত, সেখানে কোন ইমানদারের পক্ষে তার ঈমান অনুযায়ী আমল করা অসম্ভব। তাই পবিত্র আল কুর’আনে ইসলামী সমাজ ব্যবস্থা প্রতিষ্ঠার জন্য তাগিদ দেয়া রয়েছে সর্বাধিক। কারণ ইসলাম নিছক কোন ধর্ম নয়, বরং ইসলাম পূর্ণাঙ্গ এবং ভারসাম্য পূর্ণ একটি জীবন বিধান। ইসলামী সমাজ ব্যবস্থাকে আল কুর’আনের পরিভাষায় বলা হয়েছে খিলাফত। মূলত সৃষ্টিগতভাবেই মানুষ আল্লাহর খলীফা।\n\nস্মরণ কর সে সময়ের কথা, যখন তোমার প্রভু ফেরেশতাদেরকে বলেছিল আমি দুনিয়াতে আমার খলীফা নিযুক্ত করবো। (সূরা আল-বাকারাঃ ৩০)।\n\nমানুষের জীবনে ব্যক্তি ও সমাজ পর্যায়ে খলীফা এবং খিলাফতের ব্যবস্থা আল্লাহ তায়ালার একটি স্থায়ী কর্মনীতি।\n\nতিনি (আল্লাহ) তো তোমাদেরকে যমীনে খলীফা নিয়োজিত করেন। তাই যুগে যুগে প্রত্যেক নবী-রাসূলগণকে তাঁদের জাতির উপর খলীফা করে পাঠিয়েছেন। যাতে তাদের উপর খিলাফত কায়েম করা যায়। এ ধারাবাহিকতায় হযরত দাঊদ(আঃ) কে ও আল্লাহ তায়ালা বলেছেন- হে দাঊদ! আমি তোমাকে যমীনে খলীফা নিয়োগ করেছি। অতএব তুমি লোকদের মধ্যে সত্য সহকারে শাসন পরিচালনা কর এবং নফসের খায়েশ এর অনুসরণ করো না। এমন করলে কিন্তু তোমাকে আল্লাহর পথ হতে দূরে সরিয়ে নিয়ে যাবে। (সূরা ছোয়াদ-২৬)।\n\nএভাবে সর্বশেষ নবী ও রাসূল মুহাম্মদ (ﷺ) এবং তাঁর উম্মতকেও পৃথিবীতে খলীফা করেছেন, যাতে আল্লাহর বিধান কার্যকর করা হয়।\n\nঅতঃপর তাদের (পূর্ববর্তী নবী রাসূল ও তাঁদের উম্মতগনের) পরে আমি তোমাদেরকে যমীনে খলীফা করেছি। (সূরা ইউনুছ-১৪)।\n\nপবিত্র আল কুর’আন মানুষের প্রতি যে দাওয়াত পেশ করেছে তন্মধ্যে তাওহীদ, রিসালাত, আখিরাত ও খিলাফত এ ৪টি হল দাওয়াত। এ মূল দাওয়াতগুলোর মধ্যে খিলাফত এমন একটি বিষয় যাকে বাদ দিলে মুসলমানের কর্তব্য হল তার ঈমান অনুযায়ী জীবন যাপন করা। আর এ জন্যে প্রয়োজন অনুকূল পরিবেশ। তবে এ পরিবেশ সৃষ্টি করে থাকে একমাত্র খিলাফত বা ইসলামী সমাজ ব্যবস্থা। মানুষের জন্য সৎ পথের রাস্তা উন্মুক্ত করে দেয় আর অসৎ পথের রাস্তা বন্ধ করে দেয়। যাদের হাতে সামাজিক পরিবেশ দূষিত হয়ে আছে, তাদেরকে সংশোধন কিংবা অপসারণ করা ব্যতীত ঈমানের উপর অটল থাকা কিংবা ঈমান অনুযায়ী আমল করা কোনটাই সম্ভব নয়। এ কারণে কোন নবী রাসূলই তাঁদের দাবীতে কারো সাথে কোন সময় আপোষ করেন নি। নবী রাসূলগণের প্রত্যেকের সাধারণ দাওয়াত ছিল “ইবাদত বা আনুগত্য হবে একমাত্র আল্লাহর” এবং “সৃষ্টি যার, আইন চলবেও তাঁর।” পক্ষান্তরে বেঈমান বে-আমল শাসক গোষ্ঠী যাদেরকে শাসন করে, তারা মানুষ্কে শাসনতান্ত্রিকভাবে তাদের গোলামে পরিণত করে। মানুষের মনগড়া আইন দিয়ে মানুষকে শাসন করা হলে, সেখানে মানুষ আল্লাহর আনুগত্য বা তাঁর আইন মেনে চলতে পারে না। তাই প্রত্যেক নবী রাসূল ও তাঁদের উম্মত হল যমীনে আল্লাহর খলীফা। তাঁরা নিজেদের জীবনের প্রতিটি ক্ষেত্রে আল্লাহর বিধান মেনে চলবে এবং সমগ্র মানুষের মধ্যে তা কার্যকর করবে। রাসূল (ﷺ) যে দায়িত্ব পালন করছিলেন, যে পথে পাড়ি জমাচ্ছিলেন, তা যে আল্লাহরই পক্ষ থেকে অর্পিত, সে বিষয়ে রাসূলের (ﷺ) বিন্দুমাত্র সংশয় ছিলো না। এ বিষয়ে রাসূলের (ﷺ) একীন ছিলো সমস্ত মানুষের উপরে সম্পূর্ণ স্বতন্ত্র ধরনের। আমার মনে হয় সেরকম একীনের কাছাকাছিও কোন মানুষ পৌঁছুতে পারে না। কেননা স্বয়ং আল্লাহ তায়ালা তাঁর সাথে কথা বলেছিলেন। জিবরাইল আমীন (আঃ) তাঁর নিকট আগমন করেছিলেন। তাঁর হৃদয় মুবারকের উপর অহী নাযীল হচ্ছিলো। আমাদের উম্মতের অংশতো শুধু এতোটুকুই, যা আমরা কুর’আনের এ বাক্যগুলোর প্রতি একীনের ধরন থেকে লাভ করি। এ-ই যথেষ্ট। আমরা যে তা হুবুহু লাভ করতে পারি।\n\n“আর এভাবেই আমি তোমাদের (মুসলমানদের) কে একটি মাধ্যম পন্থানুসারী উম্মত বানিয়েছি, যেনো তোমরা দুনিয়ার লোকদের জন্য সাক্ষী হও।” – সূরা আল বাকারাঃ ১৪৩।\n\n“হে ঈমানদার লোকেরা! তোমরা আল্লাহর সাহায্যকারী হয়ে যাও।” –(সূরা আস সফঃ-১৪)।\n\n“তোমাদের মধ্যে এমন কে আছে, যে আল্লাহকে ‘করযে হাসানা’ দিতে প্রস্তুত? তাহলে আল্লাহ তাকে কয়েকগুণ বেশি ফিরিয়ে দেবেন।”-(সূরা আল বাকারাঃ-২৪৫)।\n\nকুর’আন মজীদে যেসব স্থানে নবী (ﷺ)-কে সম্বোধন করে (তুমি সন্দেহ পোষণকারী হয়ো না) বলা হয়েছে, সেসব স্থানে সম্বোধনের অন্তরালে বিরুদ্ধবাদীদের প্রতিই রাগ ও অসন্তুষ্টি প্রকাশ করা হয়েছে।"
    },
    {
        "1": "ইসলামী সমাজ ব্যবস্থা",
        "2": "মুসলিম সংখ্যাগরিষ্ট দেশে সমস্ত মুসলিমের ঐক্যবদ্ধভাবে দেশে দ্বীন তথা ইসলামী সমাজ ব্যবস্থা প্রতিষ্ঠা করা এবং ইসলামী সরকারের আনুগত্য করা ফরয।\n\n“তিনি(আল্লাহ) তোমাদের জন্য দীনের বিধানসমূহ বিধিবদ্ধ করে দিয়েছেন, যার হুকুম তিনি নূহকেও দিয়েছিলেন। আর (হে রাসূল) যা এখন তোমার প্রতি আমার অহীর মাধ্যমে পাঠিয়েছি এবং যার হেদায়েত আমার ইব্রাহিম, মূসা ও ঈসাকেও দিয়েছিলাম। এ তাগিদ সহকারে যে, তোমরা দ্বীনকে প্রতিষ্ঠা করবে আর এতে কোন প্রকার মতভেদ সৃষ্টি করোনা।” সূরা শুরাঃ-১৩।\n\nইকামাতে দ্বীন কিংবা খিলাফত এ পরিভাষাগুলো মূলত ইসলামী শাসনের ভিন্ন ভিন্ন পরিভাষা। যার উদ্দেশ্যে লক্ষ্য এক ও অভিন্ন। আল্লাহ তা’আলা মুহাম্মদ (ﷺ) ও তাঁর উম্মতের উপর অত্যন্ত গুরুত্বের সাথে ইসলামী শাসনের এ দায়িত্ব অর্পন করেছেন।\n\n“(অন্যান্য নবী রাসূল ও তাঁদের উম্মতগণের) পরে আমি তোমাদেরকেই যমীনে খলীফা করেছি, যে দেখে নিতে পারি তোমরা কি রকম কাজ কর্ম কর।”-সূরা ইউনুছঃ-১৪।\n\n“তিনিই তোমাদের যমীনে খলীফা বানিয়েছেন এবং তোমাদের মধ্যে কোন কোন লোককে অপর কোন কোন লোকের উপর অধিক ও উচ্চ মর্যাদা দান করেছেন; এ উদ্দেশ্যে যাতে তোমাদেরকে যা কিছু দিয়েছেন তাতে তিনি তোমাদেরকে পরীক্ষা করতে পারেন।” – সূরা আল আন’আমঃ-১৬৫।\n\nইসলামী সমাজ ব্যবস্থা ইসলাম যে শান্তির আহবান জানায় তা লাভ করা অসম্ভব। কারণ নিছক উপদেশ বানী দ্বারা অনাচার ও পাপকার্য বন্ধ করা যায় না; তা নির্মূল করতে হলে প্রয়োজন ইসলামী শাসন ক্ষমতার। তাই রাসূল (ﷺ) বলেছেন –\n“আল্লাহ ত’আলা রাষ্ট্র ক্ষমতার মাধ্যমে এমন সব কাজের পথ রুদ্ধ করেন, যা কুর’আন দ্বারা রুদ্ধ করেন না।”-(তাফসীরে কাসীর)।"
    },
    {
        "1": "ইসলামী শাসনের বিরোধিতা করা কুফরি",
        "2": "আল্লাহ তা’আলা মানুষকে দুনিয়ায় যে খিলাফত বা ইসলামী শাসনের দায়িত্ব দিয়েছেন তা অস্বীকার করা বা তার বিরোধিতা করা উভয়টি কুফরী কাজ। এতদ্বতীত এ বিরোধীতা বা অস্বীকার করা মূলত নিজেদেরই ক্ষতি। এতে আল্লাহর কিছু যায় আসেনা।\n\n“তিনি তোমাদেরকে যমীনে খলীফা নিয়োগ করেছেন (খিলাফতের দায়িত্ব দিয়েছেন)। এখন যে ইহা অমান্য করবে তার অমান্য করণের শাস্তি তার উপরই বর্তাবে। আর অমান্যকারীদের অমান্যকরণ কেবল তাদের ক্ষতিই বৃদ্ধি করে।”-সূরা ফাতিরঃ-৩৯।\n\nমানব জাতির কল্যাণার্থে মহান আল্লাহর পক্ষ থেকে ইসলামের যে সুনিপুন শাসন ব্যবস্থা, তাকে অস্বীকার কিংবা বিরোধীতা করার সঙ্গে ধর্মের সাথে রাজনীতি বা শাসনের কোন সম্পর্ক নেই মনে করা অথবা রাষ্ট্র পরিচালনায় ও বিচার কার্যে আল্লাহর আইনকে যে অমান্য করে, সে হয় কাফের নতুবা আল্লাহর নাফরমান।\n\n“যারা আল্লাহর নাযিল করা আইন অনুযায়ী বিচার ফায়সালা করেনা তারা কাফের।”- সূরা মাঈদাঃ-৪৪।\n\n“যারা আল্লাহর নাযিল করা বিধান অনুযায়ী যাবতীয় কাজের ফায়সালা বা সমাধান করেনা তারা জালেম।”- সূরা মাঈদাঃ-৪৫।\n\n“যারা আল্লাহর নাযিল করা বিধান অনুযায়ী নির্দেশ জারি করে না তারা ফাসেক।”- সূরা মাঈদাঃ-৪৭।\n\nউপরে উল্লেখিত ব্যাপারে আল্লাহ তা’আলা তিনটি হুকুম বা নির্দেশ দিয়েছেন। প্রথমত তারা কাফের , ২য় জালেম এবুং ৩য় ফাসেক। যে ব্যক্তি আল্লাহর হুকুমকে ভুল আর নিজের বা অন্য কারো হুকুম তথা মতবাদকে সঠিক বলে মনে করে আল্লাহর হুকুমের খেলাফ ফায়সালা দেয়, সে পরিপূর্ণ কাফের, জালেম ও ফাসেক। আর যে ব্যক্তি আল্লাহর হুকুমকে সঠিক বলে বিশ্বাস করেও কার্যত আল্লাহর হুকুমের খেলাফ ফায়সালা করে। সে যদিও ইসলামী মিল্লাত থেকে বের হয়ে যায়না, তবে নিজের ঈমানকে কুফর, জুলুম ও ফিসক এর সঙ্গে সংমিশ্রিত করে, ফলে তার ঈমান নিখুঁত হয়না। শুধু তাই নয়, পূর্ণাঙ্গ জীবন যেমন নামায, রোজা, হজ্ব, যাকাত, কুরবানী এ ধরণের কিছুকে মান্য করলে, আর শাসননীতি, রাষ্ট্রনীতি, অর্থনীতি, বিচার-ফায়সালা এসব কিছুকে অমান্য করা হলে আল্লাহর উপর ঈমান বা বিশ্বাস স্থাপনের কোন মূল্য হয় না।\n\n“তোমরা কি কিতাবের কিছু অংশ মানবে আর কিছু অংশকে করবে অমান্য? তাহলে জেনে রেখো, তোমাদের মধ্যে যারা এ আচরণ করবে তাদের পার্থিব জীবন হবে অপমানিত ও লাঞ্চিত আর পরকালেও নিক্ষেপ করা হবে তাদের কঠিন আজাবে। আর তোমরা যা কিছু কর সে ব্যাপারে আল্লাহ মোটেই বেখবর নন।”- সূরা বাকারাঃ-৮৫।\n\nসুতারাং ঈমানদার হলে তাকে ইসলামের পুরো বিধানকে মানতে হবে। কিছু অংশকে মানলে আর কিছু অংশকে পরিহার করা হলে দুনিয়া এবং আখিরাতে কোন জায়গায় শান্তি নেই। শান্তি পেতে হলে জীবনের সকল ক্ষেত্রে অর্থাৎ ব্যক্তি, পরিবার, সমাজ, রাষ্ট্রের সর্বস্তরে পরিপূর্ণভাবে ইসলামকে মানতে হবে। আর ঈমানদারের প্রতি আল্লাহর নির্দেশও তাই।\n\n“হে ঈমানদারগণ! তোমরা পরিপূর্ণভাবে ইসলামের অন্তর্ভুক্ত হয়ে যাও এবং শয়তানের পদাঙ্ক অনুসরণ করোনা। কেননা সে তোমাদের প্রকাশ্য শত্রু।”- সূরা বাকারাঃ-২০৮।\n\nঅর্থাৎ কোন প্রকার সংরক্ষণ ও ব্যতিক্রম ছাড়াই তোমাদের সমগ্র জীবনকে ইসলামের নিয়ন্ত্রণে আনো। নিজেদের জীবনকে বিভিন্ন বিভাগে বিভক্ত করে কয়েকটি বিভাগে তোমরা ইসলাম মেনে চলবে আর কয়েকটি বিভাগে ইসলামের নিয়ন্ত্রণ থেকে মুক্ত থাকবে এমন যে না হয়।"
    },
    {
        "1": "ইসলামী শাসন প্রতিষ্ঠা না করার পরিণতি",
        "2": "আমরা মুসলিম, রাসূল (ﷺ) এর আদর্শকে আমরা মেনে চলি। রাসূল (ﷺ) এর বিধানও মেনে চলি। কিন্তু সামাজিক ও রাষ্ট্রীয় জীবনে আল্লাহর বিধান মেনে চলতে প্রস্তুত নই। অথচ আল্লাহর নির্দেশ হলো সর্বক্ষেত্রে তাঁর বিধানকে পরিপূর্ণভাবে মেনে চলতে হবে। পবিত্র কুর’আনে আল্লাহ তা’আলা বলেন,\n\n“হে ঈমানদারগণ! তোমরা পরিপূর্ণরূপেই ইসলামের মধ্যে প্রবেশ কর অর্থাৎ ইসলামকে পূর্ণভাবে মেনে চলো এবং শয়তানের পদাঙ্ক অনুসরণ করোনা, কেননা সে তোমাদের প্রকাশ্য দুশমন।”- সূরা বাকারাঃ-২০৮।\n\nএখানে শয়তানের পদাঙ্ক অনুসরণ বলতে আল্লাহর বিধান ও রাসূল (ﷺ) এর আদর্শ বা কর্মনীতি পরিপন্থী মানুষের মনগড়া মত ও পথের কথাই বুঝানো হয়েছে। যারা প্রকৃত মু’মিন তারা কখনো মানব রচিত আইন মেনে চলতে পারেনা। তাদের উপর ফরজ হলো আল্লাহর আইন প্রতিষ্ঠা করা। আর যে মু’মিন এই কাজকে ফরয মনে করে না বা মেনে চলে না তাতে আল্লাহর কিছু বিধান মেনে চলে আর কিছু মেনে চলে না তাদের সম্পর্লে আল্লাহ তা’আলা বলেন,\n\n“তোমরা কি কিতাবের একাংশ বিশ্বাস কর এবং অপর অংশকে অবিশ্বাস কর? তাহলে জেনে রাখ, তোমাদের মধ্যে যাদের এরূপ আচরণ হবে তাদের পার্থিব জীবনে অপমানিত ও লাঞ্চিত হওয়া ছাড়া আর কি শাস্তি হতে পারে? এবং পরকালে তাদেরকে কঠিন আজাবের মধ্যে নিক্ষেপ করা হবে।”- সূরা বাকারাঃ-৮৫।\n\nএখানে আল্লাহর বিধান পরিপূর্ণভাবে মানা না হলে পার্থিব জীবনে অপমানিত ও লাঞ্চিত হবার যে কথা বলা হয়েছে, আজ মুসলিম জাতি বা মুসলিম দেশগুলো কি এর শিকার নয়? শুধু তাই নয় রাসূল (ﷺ) এক দীর্ঘ হাদিসের শেষাংশে বলেছেনঃ-\n\n“অর্থাৎ এর ব্যতিক্রম কখনো হতে পারেনা। আল্লাহর শপথ, হয় তোমরা অত্যন্ত দৃঢ়তার সাথে ন্যায়ের প্রতিষ্ঠা করবে এবং অন্যায় থেকে লোকদের বিরত রাখবে ও জালিমের হাত ধরে তার জুলুম বন্ধ করে দেবে, তাকে অন্যায়ের পথ হতে ফিরিয়ে সত্যের পথে পরিচালিত করবে, তাকে সত্যের উপরই প্রতিষ্ঠিত করে দেবে। অন্যথায় আল্লাহ তোমাদের পরস্পরের মনকে অপরের সংঘাতে পাপ জর্জরিত করে দেবেন এবং শেষ পর্যন্ত পূর্বকালের পাপীদের ন্যায় তোমাদের উপরই অভিশাপ নাযিল করবেন।” – (আবু দাউদ)।\n\nরাসূল (ﷺ) এর এ ফরমান কার্যকর করতে হলে এক মাত্র রাষ্ট্র শক্তির মাধ্যমেই তা সম্ভব। বর্তমানে রাষ্ট্রশক্তিকে ইসলামী শক্তিতে পরিণত করা না গেলে ঐ অভিশাপ থেকে রেহাই পাওয়া যাবে না। তাই এ অবস্থা থেকে মুক্তি পেতে হলে আমাদেরকে অবশ্যই ফিরে আসতে হবে আল্লাহর বিধান ও রাসূল (ﷺ) এর আদর্শ পরিপূর্ণ বাস্তবায়নের দিকে, অন্যথায় শান্তি অসম্ভব।"
    },
    {
        "1": "ইসলামী সমাজ ব্যবস্থায় জিহাদ",
        "2": "জিহাদ শব্দের অর্থ চেষ্টা বা সাধনা করা। জিহাদ মানেই মারামারি বা রক্ত নিয়ে হোলি খেলা নয়। ইসলামী শরীয়তে জিহাদের পরিভাষিক অর্থ হলো দ্বীন কায়েম বা খিলাফত প্রতিষ্ঠা করা তথা ইসলামী সমাহ ব্যবস্থার জন্য নিরলস চেষ্টা সাধনার মাধ্যমে সুশৃঙ্খল্ভাবে আন্দোলন বা সংগ্রাম করা এবং পর্যায়ক্রমে আন্দোলনকে চুড়ান্ত বিজয়ে পরিণত করার জন্য প্রয়োজনে সশস্ত্র যুদ্ধ করা। ইসলামী শরীয়তের উছুল বা মূল নীতিগুলোর মধ্যে এটাও একটি মূলনীতি, যে কাজটি ফরয তার পূর্ব প্রস্তুতিও ফরয। সুতারাং দ্বীন তথা ইসলামী সমাহ ব্যবস্থা প্রতিষ্ঠা করা যেমন ফরয তেমনি তার পূর্ব প্রস্তুতি অর্থাৎ তা প্রতিষ্ঠা করার জন্য যে চেষ্টা সাধনা, আন্দোলন সংগ্রাম এবং প্রয়োজনে সশস্ত্র জিহাদ করা ফরয।\n\n“( হে ঈমানদারগণ!) তোমরা আল্লাহর পথে জিহাদ করো ঠিক যেভাবে জিহাদ করা উচিত।”- (সূরা হজ্জব-৭৮)।\n\n“( হে ঈমানদার লোকেরা!) তোমরা তাদের (দ্বীন দ্রোহীদের) বিরুদ্ধে লড়াই করো, যতক্ষণ না ফেতনা ও সকল বিপর্যয় শেষ হয়ে যায় এবং দ্বীন (শাসন) পুরোপুরিভাবে আল্লাহর জন্যেই প্রতিষ্ঠিত হয়।”- (সূরা আনফালঃ-৩৯)।\n\nহযরত আবু গিফারী (رضي الله عنه) হতে বর্ণিত, তিনি বলেন, রাসূল (ﷺ) কে জিজ্ঞাসা করলাম, হে আল্লাহর রাসূল (ﷺ)! কোন আমলটি আল্লাহর নিকট সবচেয়ে উত্তম?\n\n“রাসূল (ﷺ) বললেনঃ আল্লাহর উপর ঈমান আনা এবং তাঁর পথে জিহাদ করা।”- (বুখারী, মুসলিম)।\n\nতবে জিহাদের প্রকার এবং পদ্ধতি স্থান ও কালভেদে বিভিন্ন ধরণের হতে পারে। যেমনঃ ১. মুখের দ্বারা জিহাদ করা যায়। অর্থাৎ প্রতিপক্ষের প্রশ্নের জবাব দেয়া, যুক্তিতর্কের মাধ্যমে তার কথা খন্ডন করা, বক্তৃতা দ্বারা তাকে ইসলামের প্রতি উদ্বুদ্ধ করা।\n২. কলম বা লেখনীর মাধ্যমে অনৈসলামিক মতবাদের মোকাবিলায় ইসলামী দর্শন ও বিধানকে প্রতিষ্ঠিত করা এবং ইসলাম সম্পর্কে জাহেলী ও ভুল ধারণার অপনোদন করা।\n৩. মাল সম্পদ খরচ করে সংগ্রাম বা আন্দোলন করা কিংবা মুজাহিদের প্রয়োজনীয় রসদ, সাজ সরঞ্জামের ব্যবস্থা করা।\n৪. সশরীরে সশস্ত্র জিহাদে শরীক হওয়া। এ প্রসঙ্গে রাসূল (ﷺ) বলেছেনঃ- “তোমাদের জান, মাল ও মুখের ভাষা দ্বারা তোমরা মুশরিকদের সঙ্গে জিহাদ কর।”- (আবু দাউদ, নাসাঈ, দায়েমী)।"
    },
    {
        "1": "আল্লাহর আইন বনাম মানব রচিত আইন",
        "2": "নিখিল বিশ্বের সব কিছু চন্দ্র-সূর্য, গ্রহ-নক্ষত্র, পাহাড়-পর্বত, নদী-সাগর, পশু-পাখি ইত্যাদির উপর যেমন আইন ও বিধান চলে একমাত্র আল্লাহর, তেমনি মানুষের জীবনে সকল দিক ও বিভাগে আইন জারি করার নিরংকুশ অধিকারো তাঁর।\n\n“সাবধান! সৃষ্টি তাঁর (আল্লাহর) এবং বিধানও তাঁর।”-(সূরা আ’রাফঃ-৫৪)।\n\n“আইন রচনা করার অধিকার আল্লাহ ছাড়া আর কারো নেই।”-(সূরা আন’আমঃ-৫৭)।\n\nআল্লাহর সৃষ্টি মানুষের উপর আল্লাহ ছাড়া আর কারো আইন জারি করার অধিকার নেই। আর মানুষও পারে না আল্লাহ ব্যতীত আর কারো আইন মেনে নিতে বা পালন করতে। করলে তা হবে সুস্পষ্ট আল্লাহর আইনের বিরোধিতা করা। কোন মুসলিম দেশের সংসদ আল্লাহর আইনের বিপরীত কিংবা আল্লাহর বিধানের পরিপন্থী কোন আইন বা বিধান তৈরী করতে পারে না। অনুরূপভাবে কোন মুসলিম দেশের আদালত বা কোর্ট-কাচারীতে কোন মুসলমান বিচারপতি আল্লাহর আইনের মোকাবিলায় কোন মানব রচিত আইন দিয়ে বিচার করতে পারে না। যদি করে থাকে তা হবে চরম মূর্খতা।\n\n“(যারা আল্লাহর আইন হতে বিচ্যুত হয়) তারা কি পুনরায় জাহেলীয়তের বিচার ফায়সালা কামনা করে? অথচ আল্লাহর প্রতি যারা বিশ্বাস রাখে তাদের নিকট আল্লাহ অপেক্ষা উত্তম আইন রচনাকারী কেউ নেই।”-(সূরা মায়িদাঃ-৫০)।"
    },
    {
        "1": "ইসলামে নারী নেতৃত্ব",
        "2": "ইসলামই মূলত নারীর প্রকৃত মর্যাদা সুপ্রতিষ্ঠিত করেছে। ইসলাম-পূর্ব জাহেলিয়াতের যুগে নারীকে মনে করা হত একমাত্র ভোগ-বিলাসের পাত্র। অথচ ইসলামের বিধান কুর’আন ও রাসূলের সুন্নাহতে নারীদের নারী হিসেবে যে মর্যাদা ও অধিকার তা পুরোপুরিভাবে স্বীকৃতি দিয়েছে। শুধু তাই নয় এ মর্যাদা ও অধিকার ইসলামের স্বর্ণযুগে ছিল যথাযথভাবে বাস্তবায়িত ও সুপ্রতিষ্ঠিত। তবে নারীর মর্যাদা পুরুষের উপরে নয় নিচে, প্রথম নয় দ্বিতীয়, নিরংকুশ নয় শর্তাধীন। এ বিধান নারী ও পুরুষের জন্য সৃষ্টির গোড়া থেকেই।\n\n“পুরুষরা নারীদের উপর কর্তৃত্বশীল এ কারণে যে, আল্লাহ তাদের মধ্যে একজনকে অপরের উপর (পুরুষকে নারীর উপর) গুনগত বৈশিষ্ট্য ও শ্রেষ্ঠত্ব দান করেছেন।”- (সূরা নিসাঃ-৩৪)।\n\nনারীদের তুলনায় পুরুষের মর্যাদা অধিক হওয়ার কারণ হলোঃ-\n১) সৃষ্টিগতভাবে নারী ও পুরুষের মধ্যে গুনগত বৈশিষ্ট্য ও বিশেষত্ব,\n২) পরিবার পরিচালনা ও আর্থিক প্রয়োজন পূরণের ক্ষেত্রে নারীদের তুলনায় পুরুষরাই সাধারণত দায়ী এবং তাদেরকেই তা করতে হয়,\n৩) সকল প্রকার ভারী ও কঠিন কাজ কর্ম, নির্মাণ কাজ, যুদ্ধবিগ্রহ, গবেষণা ও আবিষ্কার পুরুষদের দ্বারা সাধিত হয়। তাই স্বাভাবিক ও সঙ্গত কারণেই নেতৃত্ব পুরুষের জন্য, নারীর জন্য নয়।\nতাছাড়া আল্লাহ তা’আলা যুগে যুগে যত নবী-রাসূল পাঠিয়েছেন, তাঁরা সবাই ছিলেন পুরুষ। উল্লেখ্য, সকল নবী-রাসূলই ছিলেন মানব জাতির জন্য সর্বোত্তম আদর্শ এবং তাঁদের নেতৃত্ব ছিল সঠিক ও একমাত্র নিষ্কলুষ। এভাবে ইসলামের ইতিহাসে কোন সময় পুরুষের উপর নারী নেতৃত্ব প্রতিষ্ঠিত ছিল না।\nনবী করিম (ﷺ) ইরশাদ করেনঃ-\n“সে জাতি কখনো সফলকাম হতে পারে না, যারা কোনো নারীর হাতে স্বীয় নেতৃত্ব অর্পন করে।”- (বুখারী)।\nউল্লেখিত হাদিস শরীফে এ কথা সুস্পষ্ট রূপে উল্লেখ রয়েছে যে, পারস্যবাসীরা তাদের সম্রাটের মৃত্যর পর তার কন্যা নুরাকে সিংহাসনের নেতৃত্ব অর্পন করার প্রেক্ষিতে মহানবী (ﷺ) উপরোক্ত হুশিয়ারী বাণী উচ্চারন করেছিলেন, সুতারাং বর্ণিত হাদিসখানাই নারী নেতৃত্বের বিরুদ্ধে সুস্পষ্ট দলিল হিসেবে প্রতীয়মান হয়। বর্ণিত হাদিস থেকে বুঝা যায় যে, নারীদেরকে নেতৃত্বের দায়িত্ব দেয়া যাবে না। যদি দেয়া হয় তাহলে যে জাতি বা সম্প্রদায় দেবে, সে জাতি বিজেরা বিজেদের বিপদ ডেকে আনবে। দেশ ও জনগণের উন্নতি সাধনের জন্য নেতা নির্বাচন করে যদি সে নেতা দ্বারা উপকারের স্থলে অপকার হয়, তাহলে সে নেতা নির্বাচন না করাই যুক্তিসঙ্গত। সেই কারণে নারী নেতৃত্ব পরিহার করার জন্য রাসূল (ﷺ) বলেছেনঃ\n“যখন তোমাদের সর্বোত্তম ব্যক্তিরা তোমাদের নেতা ও শাসনকর্তা হবে, তোমাদের ধনী ব্যক্তিরা তোমাদের প্রতি দানশীল এবং তোমাদের সব কাজ কর্ম পারস্পরিক পরামর্শের উপর ভিত্তি সম্পন্ন হবে, তখন ভূপৃষ্ঠ তোমাদের জন্য ভূগর্ভ হতে উত্তম হবে। অর্থাৎ তোমাদের জীবন সুখী ও সুন্দর হবে। আর যখন তোমাদের মধ্যকার নিকৃষ্ট ধরণের লোকেরা তোমাদের শাসক হবে, তোমাদের ধনীরা হবে তোমাদের মধ্যকার সবচেয়ে কৃপণ এবং তোমাদের জাতির সামগ্রিক কাজ কর্মের নেতৃত্বের দায়িত্ব ন্যস্ত হবে তোমাদের নারীদের হাতে, তখন পৃথিবীর অভ্যন্তর ভাগ হবে তোমাদের জন্য ভূপৃষ্ঠের চেয়ে উত্তম। অর্থাৎ বাঁচার চেয়ে মৃত্যবরণই তোমাদের শ্রেয় হবে।”-(তিরমিযী)।\n\nঅন্য এক বর্ণনায় রাসূল (ﷺ) বলেছেন:-\n“পুরষ জাতি তখনই ধ্বংস হয়, যখন তারা নারীদের আনুগত্য করতে থাকে।”-(তিরমিযী)।\nতিনি আরো বলেছেনঃ-\n“আমার পরে আমার উম্মতের জন্য সর্বাধিক ক্ষতিকর ফিতনা বিপর্যয় পুরুষদের উপর আসতে পারে নারীদের প্রাধান্যের কারণেই।”-(বুখারী, মুসলিম)।\nরাসূল (ﷺ) এর এসব কঠোর সতর্কবাণী উপেক্ষা করে তাঁর কোন উম্মত তথা মুসলমান, নারী নেতৃত্ব সমর্থন করতে পারে কি?"
    },
    {
        "1": "ইসলামী রাষ্ট্রের উদ্দেশ্যে",
        "2": "এ রাষ্ট্রকে দু’টি মহৎ উদ্দেশ্যের জন্য কাজ করতে হবে।\n\n১) মানব জীবনে ইনসাফ-সুবিচার প্রতিষ্ঠিত হোক, যুলুম-নির্যাতনের অবসান হোকঃ-\n“আমি স্পষ্ট হেদায়েত দিয়ে রাসূল প্রেরণ করেছি, আর তাদের সাথে কিতাব এবং ‘আল-মিযান’ নাযিল করেছি, যেন মানুষ ইনসাফ প্রতিষ্ঠা করতে পারে। আর আমি লোহা নাযিল করেছি, যাতে রয়েছে কঠিন শক্তি এবং মানুষের জন্য কল্যাণ।”- (সূরা আল-হাদিদঃ-২৫)।\n\n২) সরকারী ক্ষমতা এবং উপায়-উপকরণ দ্বারা ‘সালাত প্রতিষ্ঠা’ এবং যাকাত আদায়ের ব্যবস্থা কায়েম করতে হবে, যা ইসলামী জীবনের স্তম্ভ। কল্যাণ এবং পুণ্যের উন্নতি সাধন করতে হবে। বিশ্বে ইসলামের আগমনের এটাই আসল উদ্দেশ্য। অন্যায়-অকল্যাণ আল্লাহর নিকট সবচেয়ে বেশি ঘৃণ্যঃ- “তারা এমন ব্যক্তি, আমি তাদেরকে দুনিয়ায় ক্ষমতা দান করলে তারা সালাত প্রতিষ্ঠা করে, যাকাত দান করে, ন্যায়ের আদেশ করে, অন্যায়ের প্রতিরোধ করে।”-(সূরা আল-হাজ্জঃ-৪১)।"
    },
    {
        "1": "আল্লাহ তায়ালার আইন",
        "2": "কুর’আনের দৃষ্টিতে আলাহ এবং রাসূলের নির্দেশ হচ্ছে, এমন এক ঊর্ধতন আইন (Supreme Law ) যার মোকাবিলায় ইমানদার ব্যক্তি শুধু আনুগত্যের পন্থাই অবলম্বন করতে পারে। যেসব ব্যাপারে আল্লাহ এবং রাসূল (ﷺ) ফায়সালা দিয়েছেন, ওসব ব্যাপারে কোনো মুসলমান নিজের পক্ষ থেকে কোনো স্বাধীন ফায়সালা দেয়ার অধিকারী নয়। আল্লাহ ও রাসূলের ফায়সালা থেকে দূর সরে দাঁড়ানো এবং তার বিরোধিতা-অবাধ্যতা ঈমানের পরিপন্থীঃ-\n“আল্লাহ এবং তাঁর রাসূল কোনো বিষয়ে ফায়সালা দেয়ার পর সে ব্যাপারে কোনো মু’মিন নারী-পুরুষের কোনো প্রকার ইখতিয়ারই থাকে না। যে কেউ আল্লাহ এবং তাঁর রাসূলের নাফরমানী (অবাধ্যতা) করে, সে সুস্পষ্ট গুমরাহীতে নিমজ্জিত।”-(সূরা আল-আহযাবঃ-২৬)।\n\n“তারা বলে, আমরা আল্লাহ ও রাসূলের উপর ঈমান এনেছি এবং আনুগত্য কবুল করেছি, অতঃপর তাদের একদল মুখ ফিরিয়ে নেয়, তারা কখনো মু’মিন নয়। তাদেরকে যখন আল্লাহ ও তাঁর রাসূলের দিকে আহবান করা হয়, যাতে রাসূল তাদের মধ্যে ফায়সালা করেন, তখন তাদের একটি দল মুখ ফিরিয়ে নেয়।”-(সূরা নূরঃ ৪৭-৪৮)।\n\n“ইমানদারদের কাজ হচ্ছে এই যে, যখন রাসূল তাদের মধ্যে ফায়সালা করবেন এজন্য তাহাদেরকে আল্লাহ এবং রাসূলের দিকে আহবান জানানো হয় তখন তারা বলে, আমরা শুনেছি এবং আনুগত্য করেছি। এমন ব্যক্তিরাই সফলতা লাভ করবে।”-(সূরা আন-নূরঃ- ৫১)।"
    },
    {
        "1": "আল্লাহর কাজ",
        "2": "নবী পাক (ﷺ) তাঁর সকল কাজের অনুভূতি ও আস্থার সাথেই আঞ্জাম দিয়েছেন যে, এ হচ্ছে আল্লাহর কাজ। কুর’আন যখন অবতীর্ণ হতো তখন এ আস্থাকে আরো গভীর ও দৃঢ়তর করার জন্য ব্যাখ্যা বিশ্লেষণ পেশ করা হতো। তাঁর মধ্যে স্বচ্ছ বুঝ সৃষ্টি করে দেয়া হতো যে, এ অহী আল্লাহর নিকট থেকেই হচ্ছে। আপনি সত্য ও সিরাতুল মুস্তাকিমের উপর রয়েছেন। আবশ্যি আপনি রাসূলদের অন্তর্ভুক্ত। এভাবে তাঁর সাথে সাথে সাহাবায়ে কিরামের মধ্যে আস্থা-একীন বৃদ্ধি পেতো। প্রকৃতপক্ষে, প্রতিটি মুহুর্তেই এ জিনিসটি স্মরণ করিয়ে দেয়া হতো। কারণ এ অনুভূতির মধ্যে যদি দূর্বলতা দেখা দেয়, তখন বিকৃতি আবশ্যি মাথাচাড়া দিয়ে উঠে। কেউ যদি নারী পাকের চরিত্র বৈশিষ্ট্যকে এক শব্দে প্রকাশ করতে চায়, তবে সে শব্দটি হলো ‘সবর’। সংকীর্ণ অর্থ নয় বরং ব্যাপক অর্থবোধক শব্দ হিসেবেই আমি তার জন্য এ শব্দটি ব্যবহার করতে চাই। আর তাঁর সমস্ত সবর ছিলো তার রবেরই উদ্দেশ্যে যেহেতু তাঁর কর্মতৎপরতাও তাঁর রবেরই উদ্দেশ্যে নিবেদিত।\n“আর তোমরা রবেরই উদ্দেশ্যে সবর অবলম্বলন কর।”"
    },
    {
        "1": "মালিকের তত্ত্বাবধানে",
        "2": "এটি একটি গুরুত্বপূর্ণ বিষয়। রাসূল (ﷺ) তাঁর সমস্ত কাজ সেই মালিকের সম্মুখে এবং তত্ত্বাবধানেই সম্পাদন করছিলেন, যিনি তাঁকে এ দায়িত্ব পালনের নির্দেশ প্রধান করেন। তিনি ছিলেন তার সার্বক্ষণিক সঙ্গী। তিনি সবকিছু শুনছিলেন, দেখছিলেন, যা কিছু বিরোধিরা বলছিলো এবং করছিলো। যা কিছু তাঁর সঙ্গী-সাথীরা বলছিলো এবং করছিলো। আর যা কিছু স্বয়ং তিনি করছিলেন এবং বলছিলেন।\n\n“তোমার রবের চূড়ান্ত ফায়সালা আসা পর্যন্ত তুমি সবর করো। তুমিতো আমারই দৃষ্টি পথে রয়েছো।”- (সূরা আত তূরঃ- ৪৮)।\n\n“আমি তোমাদের সাথে রয়েছি। সবকিছু শুনছি এবং দেখছি।”-(সূরা তোয়াহাঃ- ৪৬)।\n\n“তোমরা যেখানেই থাকো না কেন, তিনি তোমাদের সাথে রয়েছেন।”- (সূরা আল হাদীদঃ- ৪)।\n\n“আমি তার গ্রীবাস্থিত ধমনী (গলার শিরা) থেকেও অধিক নিকটবর্তী।”- (সূরা কবাফঃ- ১৬)।\n\n“ভীত হয়োনা, আল্লাহ আমাদের সাথে রয়েছেন।”- (সূরা তাওবাঃ ৪০);\n\n“তিনজনের মধ্যে কোনো পরামর্শ হলে আল্লাহ থাকেন তাদের চতুর্থ জন।” –(সূরা মুজাদালাঃ- ৭)।\n\nআলোচ্য আয়াতগুলো থেকে আমাদের সামনে যে অবস্থা প্রতিভাত হচ্ছে, তার দু’টি দিক রয়েছে। একদিকে রয়েছে সান্ত্বনা, প্রশান্তি, আস্থা, তাওয়াক্কুল, সাহস, নির্ভয়, যোশ-আবেগ এবং প্রতি মুহূর্তে নব উদ্দীপনা লাভের অসীম ভান্ডার। এর এক সোনালী উপমা হচ্ছে ‘সওর’ গুহার ঘটনা। বস্তুত নবীপাকের গোটা জিন্দেগীই এসব ঘটনায় ভরপুর। তেইশ বছরের নবুওয়াতী জিন্দেগীতে একটি মুহূর্ত এরূপ ছিলনা, যখন তাঁর মধ্যে মানসিক স্থবিরতা এসেছে।"
    },
    {
        "1": "নেতৃত্বের গুরুত্ব",
        "2": "যে কোন আন্দোলন ও সংগঠনের নেতৃত্ব প্রধান Factor হিসেবে ভূমিকা পালন করে থাকে। ইসলামী আন্দোলন ও সংগঠনেরও নেতৃত্বের ভূমিকা এই পর্যায়েরই। বরং আরও অনেক বেশী গুরুত্বের দাবীদার। কারন ইসলামী আদর্শ বা জীবন ব্যবস্থাটা মূলত নেতাকেন্দ্রিক। এর যাবতীয় কার্যক্রমে নেতৃত্বের ভূমিকা প্রধান। আল্লাহর ও রাসূলের আনুগত্যের যে কাঠামো আল কোর’আন ঘোষণা করেছে তাতেও নেতৃত্বকে প্রধান ভূমিকায় রাখা হয়েছে। বলা হয়েছেঃ-\n“আনুগত্য কর আল্লাহর, আনুগত্য কর রাসূলের এবং সেই সব লোকেরও যারা তোমাদের মধ্যে শাসনের দায়িত্সম্পন্ন।” – (সূরা আন নিসাঃ- ৫৯)।\n\nলক্ষ্যনীয় আল্লাহর এতায়াত ও রাসূলের এতায়াত আমরা কি সরাসরি সব ক্ষেত্রে করতে পারি? আমাদের ব্যবহারিক জীবনের সর্বত্রই আল্লাহ ও রাসূলের এতায়াত উলিল আমরের মাধ্যমে সম্ভব। এইজন্যেই রাসূল (ﷺ) বলেছেনঃ-\n“যারা আমার আনুগত্য করে, তারা আল্লাহর আনুগত্য করে। আর যারা আমীরের আনুগত্য করে, আমার আনুগত্য করে।”\nনেতৃত্বের গুরুত্ব সম্পর্কে রাসূল (ﷺ) বলেনঃ-\n“ইমাম বা নেতা ঢালস্বরূপ, যাকে সামনে রেখে লড়াই করা যায় এবং আত্নরক্ষা করা যায়।” – (আল হাদিস)।\nমাত্র দু’জন কোথাও ভ্রমণে বের হলেও একজনকে নেতা মানার নির্দেশ থেকে আমরা বুঝতে পারি, মুসলমান নেতাবিহীন জীবনযাপন করতেই পারে না। আহলে সুন্নাত ওয়াল জামায়াতের আকায়াদের কিতাবসমূহে নেতৃত্ব বা ইমামত ইসলামের মৌলিক বিষয় হিসেবে গুরুত্ব দেয়া হয়েছে। ঐসব কিতাবে ইমাম নিয়োগ ও ইমামের মর্যাদা একটি স্বতন্ত্র অধ্যায়ও স্থান পেয়েছে। এখানে দলিলের ভিত্তিতে ইমাম নিয়োগকে উম্মতের জন্যে ওয়াজিব বলা হয়েছে, অবশ্য এই ওয়াজিব ও ফরযের মধ্যে মানগত ও গুনগত কোন পার্থক্য নেই। প্রথম দলিল হাদিসে রাসূল থেকে বলা হয়েছেঃ-\n“যে ব্যক্তি ইমামের বাইয়াত গ্রহণ ব্যতীত মারা যায়, তার মৃত্যু হবে জাহেলিয়াতের মৃত্যু।” – (মুসলিম)।\nদ্বিতীয় দলিল হিসেবে পেশ করা হয় সাহাবায় কেরামগণের (رضي الله عنه) ইজমা। রাসূলে পাক (ﷺ) ইন্তেকালের পর তাঁর কাফন, জানাযা ও দাফনের কাজ সমাধা করার আগেই উম্মতে মুসলিমার জন্যে ইমাম নিযুক্ত করাকে তারা সর্বসম্মতভাবে জরুরী মনে করেছেন। মানব প্রকৃতির এটা একটা স্বাভাবিক প্রবণতা যে, সে তার চেয়ে বড়, উন্নত বা উত্তম কারও অনুসরণ করতে চায়। ইসলাম মানব প্রকৃতির সাথে সামঞ্জস্যপূর্ণ একটা আদর্শ, তাই মানবজাতিকে ইসলামের পথে চলার জন্যে অনুসরণ ও অনুকরণযোগ্য কিছু ব্যক্তি সৃষ্টিকেই ইসলাম প্রাধান্য দিয়েছে।\n“যেন রাসূল তোমাদের জন্যে সাক্ষী হয়, আর তোমরা সাক্ষী হও সব লোকের জন্যে।”-(সূরা আল হাজ্জঃ- ৭৮)।"
    },
    {
        "1": "পরামর্শ করা",
        "2": "আমরা সংগঠন প্রসঙ্গে আলোচনা করে এসেছি যে, আন্দোলন ও সংগঠনের প্রাণশক্তি হিসেবে কাজ করে দুটো জিনিস। তার একটা হলো পারস্পরিক পরামর্শের ভিত্তিতে কার্যক্রম পরিচালনা করা, অপরটি হলো সংশোধনের উদ্দেশ্যে গঠনমূলক সমালোচনা। পরামর্শ দেয়া নেয়া বা পরামর্শের ভিত্তিতে যাবতীয় কার্যক্রম পরিচালনা করা এতো জরুরী এবং গুরুত্বপূর্ণ হওয়ার কারণ প্রথমতঃ এটা আল্লাহর নির্দেশ। নবী (ﷺ) ওহীর মাধ্যমে পরিচালিত হয়েছেন, তবুও তাঁকে তাঁর সাথী-সহকর্মীদের পরামর্শে শরীক করার প্রত্যক্ষ নির্দেশ দিয়েছেন। আল্লাহর নির্দেশঃ-\n\n“বিভিন্ন কার্যক্রমে তাদের পরামর্শ নাও, তাদের সাথে মতামত বিনিময় কর।”- (সূরা আলে ইমরানঃ-১৫৯)।\n\nদ্বিতীয়তঃ মুহাম্মদ (ﷺ) নিজে আল্লাহর নির্দেশের আলোকে সাহাবায়ে কেরামের সাথে বিভিন্ন ব্যাপারে পরামর্শের ভিত্তিতে সিদ্ধান্ত নিয়েছেন। তৃতীয়তঃ গোটা সাহাবায়ে কেরামগণ এর উপর আমল করেছেন। স্বয়ং আল্লাহ তার সাক্ষ পেশ করেছেন-আল কোর’আন ঘোষণা করেছেঃ-\n\n“নিজেদের যাবতীয় সামগ্রিক ব্যাপারে নিজেদের পারস্পরিক পরামর্শের ভিত্তিতে সম্পন্ন করো।”-(সূরা আশ শূরাঃ-৩৮)।\n\nউক্ত কথায় এটা বলা হয়নি যে, তাদের কাজ পরামর্শের ভিত্তিতে চলতে হবে, বরং এটা এসেছে একটা বাস্তব সত্যের বিবৃতিস্বরূপ। সাহাবায়ে কেরামগণ তখন এই গুণের অধিকারী হয়েছিল। পারস্পরিক পরামর্শের ভিত্তিতেই তারা তাদের কার্যক্রম পরিচালনা করেছিলেন। সাহাবায়ে কেরামগণই মধ্য থেকে শীর্ষস্থানীয় হলেন খোলাফায়ে রাশেদীন। তাঁরা ইসলামী খেলাফতের দায়িত্ব আঞ্জাম দিতে গিয়ে অত্যন্ত নিষ্ঠার সাথে সুন্নাতে রাসূলের অনুসরণ করেছেন। তারা সুন্নাতে রাসূলের অনুসরণ করেছেন সব বিষয়ে। মুসলমানদের সাথে পরামর্শের ব্যাপারটিও তার অন্যতম প্রধান বিষয়। খোলাফায়ে রাশেদীনের বৈশিষ্ট্য আলোচনা করতে গিয়ে তাই যে কোন ঐতিহাসিককেই স্বীকার করতে হয় যে, শূরায়ী নিজাম ছিল এর অন্যতম প্রধান বৈশিষ্ট্য।"
    },
    {
        "1": "পরামর্শের গুরুত্ব সম্পর্কে কয়েকটি হাদিস শরীফ",
        "2": "রাসূল (ﷺ) বলেছেনঃ- “যখন তোমাদের নেতারা হবেন ভাল মানুষ, ধনীরা হবে ধানশীল এবং তোমাদের কার্যক্রম চলবে পরামর্শের ভিত্তিতে তখন মাটির উপরের ভাগ নীচের ভাগ থেকে উত্তম হবে। আর যখন তোমাদের নেতারা হবে খারাপ লোক, ধনীরা হবে কৃপণ এবং নেতৃত্ব ও কর্তৃত্ব যাবে নারীদের হাতে তখন পৃথিবীর উপরের অংশের চেয়ে নীচের অংশ হবে উত্তম।” – (তিরমিযী)।\n\nরাসূলুল্লাহ (ﷺ) বলেছেনঃ- “যে ব্যক্তি মুসলমানদের পরামর্শ ছাড়াই আমীর হিসেবে বাইয়াত নেয়, তার বাইয়াত বৈধ হবে না। আর যারা তার ইমামতের বাইয়াত গ্রহণ করবে, তাদের বাইয়াতও বৈধ হবে না।”-(মুসনাদের আহমাদ)।\n\nযে ব্যক্তি পরামর্শ নিয়ে কাজ করে তাকে কখনও লজ্জিত হতে হয়না। আর যে বা যারা ভেবে চিন্তে ইস্তেখারা করে কাজ করে তাকে ঠকতে হয়না। যে পরামর্শের ভিত্তিতে কাজ করে সে নিরাপদ থাকে। ব্যবহারিক দৃষ্টিতে পরামর্শ ভিত্তিক কাজে দুটো বড় উপকারিতা আমরা দেখতে পাই।\n১) সভ্য সহকর্মী মূলত যারা সিদ্ধান্ত বাস্তবায়নে মাঠে ময়দানে দায়িত্ব পালন করে থাকে, সিদ্ধান্ত গ্রহণের ক্ষেত্রে তাদের পরামর্শ দেয়ার সুযোগ দিলে বা তাদের সাথে পরামর্শ করলে আনুগত্যে স্বতঃস্ফুর্ত পরিবেশ সৃষ্টি হয়। সভ্য সহকর্মীদের মধ্যে দায়িত্ব অনুভূতি বৃদ্ধি পায়। খোদা-না-খাস্তা কখনও সিদ্ধান্ত বাস্তবায়নে কোন প্রকার অসুবিধা দেখা দিলে বিরূপ সমালোচনা ও অবাঞ্চিত মন্তব্যের ক্ষতিকর পরিবেশ সৃষ্টি হওয়ার কোনই সুযোগ থাকে না।\n২) পরামর্শের অংশগ্রহণের ফলে কাজের গুরুত্বের উপলব্ধি স্বাভাবিকভাবেই বৃদ্ধি পায়। এই কারণে সভ্য-সহকর্মীদের মধ্যে সিদ্ধান্ত বাস্তবায়নের ক্ষেত্রে বিপুল উৎসাহ উদ্দীপনা বৃদ্ধি পায়, ফলে কাজে আল্লাহ তায়ালার পক্ষ থেকে বরকত যোগ হয়।\nবদরের যুদ্ধের ব্যাপারে রাসূল (ﷺ) আনসারদের সাথে যখন পরামর্শ করলেন, তাদের উৎসাহের সীমা থাকল না। তারা স্বতঃস্ফুর্তভাবে ঘোষণা করলেন, ইয়া রাসূলুল্লাহ (ﷺ)! আপনি যদি বলেন সমুদ্রে ঝাঁপ দিতে, আমরা বিনা দ্বিধায় তাতেও প্রস্তুত আছি। আমরা কওমে মূসার মত উক্তি করব না।"
    },
    {
        "1": "আল্লাহর আইনানুগ সার্বভৌমত্ব",
        "2": "এসব কারণে কুর’আন ফায়সালা করে যে, আনুগত্য হবে নিরংকুশভাবে আল্লাহর আর অনুসরণ অনুকরণ হবে তাঁর আইন-বিধানের; এটিই বাঞ্চনীয়। তাঁকে বাদ দিয়ে অন্যদের অথবা নিজের নফসের খায়েশের অনুসরণ নিষিদ্ধঃ-\n“(হে রাসূল!) আমি এ কিতাব যথাযথভাবে তোমার প্রতি নাযিল করেছি। সুতারাং দীনকে আল্লাহর জন্য খালেছ করে তাঁর বন্দেগী করো। সাবধান! খালেছ দীন আল্লাহরই জন্য।” – (সূরা আয যুমারঃ-২)।\n\n“বল দীনকে আল্লাহর জন্য খালেছ করে তাঁর বন্দেগী করার জন্য আমাকে নির্দেশ দেয়া হয়েছে। আর আমাকে এ নির্দেশও দেয়া হয়েছে যে, আমিই যেন সর্বপ্রথম আনুগত্যের শির অবতনকারী হই।”- (সূরা আয যুমারঃ ১১-১২)।\n\n“এবং আমি প্রত্যেক উম্মাতের মধ্যে একজন রাসূল প্রেরণ করেছি (এ নির্দেশ দিয়ে) যে, আল্লাহর বন্দেগী করো এবং তাগুত থেকে বিরত থাকো।” – (সূরা আন নাহলঃ-৩৬)।\n\n“দ্বীনকে আল্লাহর জন্য খালিছ করে নির্দিষ্টভাবে তাঁর বন্দেগী করা ছাড়া তাদেরকে আর কোনো নির্দেশই দেয়া হয়নি।”-(সূরা আল বাইয়্যেনাঃ-৫)।\n\n“তোমাদের প্রতিপালকের নিকট থেকে তোমাদের প্রতি যা অবতীর্ণ হয়েছে তার অনুসরণ কর, তা বাদ দিয়ে তোমাদের নেতাদের অনুসরণ করো না।”-(সূরা আল আরাফঃ-৫)।\n\n“তোমার কাছে যে জ্ঞান এসেছে, তারপরও তুমি যদি তাদের খাহেশাতের অনুসরণ কর, তাহলে আল্লাহর মোকাবিলায় তোমার কোনো সাহায্যকারী হবে না, হবে না কোনো রক্ষাকারী।” – (সূরা আর রা’আদঃ-৩৭)।\n\n“অতঃপর আমি তোমাকে দ্বীনের এক বিশেষ পদ্ধতির ওপর স্থাপন করেছি। সুতারাং তুমি তারই অনুসরণ করো। যাদের কোনো জ্ঞান নেই, তাদের খায়েশের অনুসরণ করো না।” – (সূরা জাসিয়াঃ-১৮)।\n\nকুর’আন বলে, মানুষের কার্যাবলীকে-সংগঠিত সুবিন্যস্ত করার জন্য আল্লাহ যে সীমারেখা নির্ধারণ করে দিয়েছেন, তা লংঘন করার অধিকার কারোর নেইঃ-\n“............... এসব হচ্ছে আল্লাহর নির্ধারিত সীমারেখা। এগুলো লংঘন করোনা। যারা আল্লাহর সীমারেখা লংঘন করে, তারাই যালেম, অত্যাচারী।” – (সূরা আল বাকারাঃ-২২৯)।\n\n“...... এসব হচ্ছে আল্লাহর সীমারেখা। বাধ্য-বাধকতা মেনে চলতে যারা অস্বীকার করে, তাদের জন্য রয়েছে কঠোর শাস্তি।” – (সূরা আল মুজাদালাঃ-৪)।\n\nকুর’আন এও বলে যে, আল্লাহর হুকুমের বিরুদ্ধে যে হুকুমই হোক না কেন, তা শুধু অন্যায় অবৈধই নয়, বরং তা হচ্ছে কুফরী, গুমরাহী, যুলুম-শিরক-অন্যায় এবং স্পষ্ট পাপাচার। এ ধরণের যে কোনো ফায়সালা জাহেলিয়াতের ফায়সালা-ঈমান বিরুদ্ধ ফায়সালা।"
    },
    {
        "1": "রাসূলের মর্যাদা",
        "2": "উপরের আয়াতসমূহে আল্লাহর যে বিধান মেনে চলার নির্দেশ দেয়া হয়েছে তা মানুষের নিকট পৌঁছার একমাত্র (Media) মাধ্যম হচ্ছে তার রাসূল (ﷺ)। তিনিই আল্লাহর পক্ষ থেকে তাঁর বিধান এবং হেদায়াত মানুষের কাছে পৌঁছান এবং নিজের কথা এবং কাজের দ্বারা সেসব বিধি-বিধান ও হেদায়াতের ব্যাখ্যা দান করেন। সুতারাং রাসূল (ﷺ) মানব জীবনে আল্লাহর আইনগত সার্বভৌমত্ব (Legal Sovereignty ) প্রতিনিধি। এই ভিত্তিতে আনুগত্য অবিকল আল্লাহরই আনুগত্য। রাসূলের আদের-নিষেধ এবং ফায়সালাকে নির্দ্ধিধায় মেনে নেয়ার জন্য আল্লাহই নির্দেশ দিয়েছেন। রাসূলের আদের-নিষেধ ফায়সালা এমনভাবে স্বীকার করে নিতে হবে, যে অন্তরে সামান্যতম দ্বিধা – দ্বন্দ্ব এবং সংকোচও না থাকে, অন্যথায় ঈমান কোনো কাজেই আসবে না।\n“আমি যে রাসূলই প্রেরণ করেছি, তা করেছি এজন্য যে, আল্লাহর নির্দেশক্রমে তাঁর আনুগত্য করা হবে।” – (সূরা আন নিসাঃ-৬৪)।\n\n“যে রাসূলের আনুগত্য করে, সে মূলত আল্লাহরই আনুগত্য করে।” – (সূরা আন নিসাঃ-৮০)।\n\n“হেদায়াত স্পষ্ট হয়ে যাওয়ার পরও যে ব্যক্তি রাসূলের সাথে মতবিরোধ করে, তাঁর বিরোধিতা করে এবং ঈমানদারদের পথ ত্যাগ করে অন্য পথ অবলম্বন করে সে নিজে যে দিকে ফিরে যেতে চায়, আমি তাঁকে সে দিকে ফিরিয়ে দেব। আর তাকে জাহান্নামে নিক্ষেপ করবো। জাহান্নাম অতি নিকৃষ্ট ঠিকানা।” – (সূরা আন নিসাঃ১১৫)।\n\n“রাসূল তোমাদেরকে যা কিছু দেন, তোমরা তা গ্রহণ করো, আর যেসব সম্পর্কে নিষেধ করেন, সেসব থেকে বিরত থাকো। আল্লাহকে ভয় করো। আল্লাহ কঠোর শাস্তিদাতা।” – (সূরা হাশরঃ-৭)।\n\n“তোমার রবের শপথ, তারা কখনো মু’মিন হবে না, যতক্ষণ তারা তোমাকে (হে নবী) নিজেদের সকল মতবিরোধে ফায়সালাকারী বলে মেনে না নেয়। অতঃপর তুমি যে ফায়সালা করবে, তাতে নিজেদের অন্তরে তারা কোনো রকম সংকীর্ণতাবোধ করবে না, বরং পুরোপুরি তা মেনে নেবে।” – (সূরা আন নিসাঃ-৬৫)।"
    },
    {
        "1": "বৈদেশিক রাজনীতির মূলনীতি",
        "2": "ইসলামী রাষ্ট্রের বৈদেশিক নীতি (Foreign policy) সম্পর্কে কুর’আন মাজীদে যেসব হেদায়াত দেয়া হয়েছে তা এইঃ ক) চুক্তি-অঙ্গীকারের প্রতি সম্মান প্রদর্শন। চুক্তি ভঙ্গ করা একান্ত অপরিহার্য হয়ে পড়লে সে ব্যাপারে দ্বিতীয় পক্ষকে পূর্বাহ্নে অবহিত করতে হবেঃ\n“চুক্তি-অঙ্গীকার পূর্ণ করো, চুক্তি সম্পর্কে অবশ্যই জিজ্ঞাসাবাদ করা হবে।” – (সূরা বনী ইসরাঈলঃ-৩৪)।\n\n“আল্লাহর সাথে কৃত অঙ্গীকার পূর্ণ করো, যখন তোমরা অঙ্গীকার করো। পাকা-পোক্ত শপথ করার পর তা ভঙ্গ করো না।......... সে মহিলার মতো হয়োনা, যে আপন শ্রম-মেহনত দ্বারা সুতা কেটে পরে তা টুকরো টুকরো করে ফেলে। এক জাতি অন্য জাতির চেয়ে বেশি ফায়দা হাসিল করার জন্য তোমরা নিজেদের কসমকে নিজেদের মধ্যে প্রতারণার মাধ্যম করো না। আল্লাহ এর দ্বারা তোমাদেরকে পরীক্ষায় ফেলেন। কিয়ামতের দিন তিনি অবশ্যই তোমাদের মতবিরোধের রহস্য উম্মোচন করবেন।” – (সূরা আন নাহলঃ ৯১-৯২)।\n\n“দ্বিতীয় পক্ষের লোক যতক্ষণ তোমাদের সাথে অঙ্গীকারে অটল থাকে, তোমরাও অটল থাকো। নিশ্চয় আল্লাহ মুত্তাকী-পরহেযগারদের পছন্দ করেন।”-(সূরা আত তাওবাঃ-৭)।\n\n“মুশরিকদের মধ্যে তোমরা যাদের সাথে অঙ্গীকার করেছো, অতঃপর তোমাদের সাথে ওফাদারীতে তারাও ত্রুটি করেনি, তোমাদের বিরুদ্ধে কারো সাহায্য করেনি, তবে তাদের অঙ্গীকার মেয়াদ পর্যন্ত পূর্ণ করো।” – (সূরা আত তাওবাঃ-৪)।\n\n“(আর যদি শত্রুর এলাকায় বসবাসকারী মুসলমানরা) তোমাদের কাছে সাহায্য চায়, তবে তাদের সাহায্য করা তোমাদের কর্তব্য। অবশ্য এমন কোনো জাতির বিরুদ্ধে এ সাহায্য করা যাবে না, যাদের সাথে তোমাদের চুক্তি রয়েছে।” – (সূরা আল আনফালঃ-৭২)।\n\n“কোনো জাতির পক্ষ থেকে তোমাদের যদি খেয়ানত (চুক্তিভঙ্গ) এর আশংকা হয়, তাহলে (তাদের চুক্তি) তাদের প্রতি ছুঁড়ে মারো। অবশ্য সমতার প্রতি লক্ষ রেখে (তা করবে)। আল্লাহ নিশ্চয়ই খেয়ানতকারীকে পছন্দ করেন না।” – (সূরা আল আনফালঃ-৫৮)।"
    }
]