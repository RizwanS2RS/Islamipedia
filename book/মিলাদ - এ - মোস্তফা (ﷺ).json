[
    {
        "1": "মিলাদ",
        "2": "আলোচনা লিখার আগে মিলাদুন্নবীর শাব্দিক আলোচনা করবো । মিলাদ + নবী দুটি শব্দ একত্রে মিলে মিলাদুন্নবী বলা হয় । সমাজে ‘মিলাদ’ এর তিনটি শব্দ প্রচলিত আছে মিলাদ, মাওলিদ ও মাওলূদ । ‘মিলাদ’ অর্থ জন্মের সময়, ‘মাওলিদ’ অর্থ জন্মের স্থান, ‘মাওলূদ’ অর্থ সদ্যপ্রসূত সন্তান । আর ‘নবী’ শব্দ দ্বারা বুঝায় হুজুর (ﷺ) কে । শাব্দিক অর্থে ‘মিলাদুন নবী’ বলতে হুযুর (ﷺ) এর বিলাদত শরীফ বা জন্মবৃত্তান্তকে বুঝানো হয়ে থাকে । মিলাদ তথা স্থান বা কালবাচক বিশেষ্য । যেমন মীছাক, মীকাত, মীয়’আদ ইত্যাদি শব্দগুলো একইভাবে ইসমে যরফ তথা স্থান বা কালবাচক বিশেষ্য হিসেবে ব্যবহৃত হয় । বিভিন্ন অভিধানে মীলাদ শব্দটির অর্থ কিভাবে লিখা হয়েছে তা নিম্নে উল্লেখ করছি-\n\n• আল্লামা ইবনে মানযুর আল আফরীকি (মৃতঃ ৭১১ হিঃ) লিখেছেনঃ\nঅর্থাৎ লোকটির মিলাদঃ যে সময় সে জন্মগ্রহন করেছে সে সময়ের নাম।\n\n• গিয়াছুল লুগাতে লিখিত আছেঃ\nমিলাদ শব্দটির মীম অক্ষর যের বিশিষ্ট যার অর্থঃ জন্মকাল।\n\n• মুন্তাখাব অভিধানে লিখিত আছেঃ\nনবজাতক শিশু, জন্মকালীন ঘটনা, জন্মের সময়কাল।\n\n• ইংরেজী ও আরবী ডিকসনারীতে আছে\n‘মিলাদ’ অর্থঃ birth (process of being born, coming into the world) অর্থাৎ পৃথিবীতে আগমনের সময় ।\n\n* ফায়েদাঃ\n\nআমরা দেখলাম মিলাদুন্নবী অর্থঃ হুজুর (ﷺ) এর জন্মের সময় বা জন্মকালীন ঘটনা । আমরা বিভিন্ন অভিধান খুঁজে দেখলাম যে, মিলাদ শব্দটি কে কোন অভিধানবেত্তা ইসমে আ’লাহু তথা যন্ত্রবাচক বিশেষ্য হিসেবে ব্যবহার করেন নাই । যারা এমনটি বলেন, মূলতঃ তা নবীর সাথে বেয়াদবী বৈ কিছুই নয়।\n\n• মিলাদের পারিভাষিক অর্থ\n\n১) আল্লামা মোল্লা আলী আল ক্বারী (رحمة الله) তার বিখ্যাত কিতাব “আল মাওরিদুর রাবী” তে বলেন\n\nমিলাদ বলতে নবীর জন্মবৃত্তান্ত তার মুজিযাসমূহ ও সিরাতের আলোচনার জন্য একত্রিত হওয়া, আর যথাযথ প্রশন্সাসহ তার প্রতি দরুদ ও সালাম পড়া । জীবিত ও মৃতের জন্য দোয়া, অতঃপর তাবাররুক (খাবার) আয়োজন করে মানুষের অন্তরে নবীর জন্মে আনন্দিত হওয়া।\n\n২) মিলাদুন্নবী অর্থ হচ্ছেঃ\n\nতার জীবনকালের ঘটনাবলী, সানা সিফাত, মাতৃগর্ভে অবস্থানকালীন অলৌকিক ঘটনাবলী, তার বংশ পরিচয়য়, হালিমা (رضي الله عنه) এর ঘরে প্রতিপালিত হওয়ার ঘটনা আলোচনার নামই মিলাদ ।\n\n৩) প্রচলিত মিলাদ বলতেঃ\n\nকুরআন তিলাওয়াত, দরুদ শরীফ পাঠ, তাওয়াল্লুদ বা জন্মকালীন ঘটনা মজলিস করে আলোচনা করা, দাঁড়িয়ে সালাম, কাসিদা বা প্রশংসামূলক কবিতা, দোয়া মুনাজাত ও তাবাররুক বিতরণ ইত্যাদির সামষ্টিক রূপ ।\n\nআমরা মিলাদের পরিচয়ে যা বুঝতে পারলাম এখন দেখব তা কতটুকু শরীয়াহ সমর্থিত তা পর্যালোচনা করার প্রয়াস পাব ।\n\n* মিলাদ শব্দটির ব্যবহার\n\nমিলাদ শব্দটির মূল অক্ষর হচ্ছে و + ل + د) ولد) । আমরা দেখব কুরআন মাজীদ ও হাদীস শরীফে মূল অক্ষরে এ শব্দটি ব্যবহৃত হয়েছে কিনা ।\n\n* কোরআন মজীদে\n\nوَالسَّلَامُ عَلَيَّ يَوْمَ وُلِدتُّ وَيَوْمَ أَمُوتُ وَيَوْمَ أُبْعَثُ حَيًّا\n\nআর শান্তি বর্ষিত হোক আমার উপরে যে দিন আমার জন্ম হয়েছিল, আর যে দিন আমি মারা যাব । আর যে দিন আমাকে পুররুত্থিত করা হবে জীবিত অবস্থায় ।\n\nফায়েদাঃ\n\nআমরা দেখলাম কুরআন মাজীদে মূল অক্ষরে وَلَدَتُ শব্দটি ব্যবহৃত হয়েছে; যার অর্থ আমি জন্ম গ্রহণ করেছি । এ শব্দটি প্রমাণ করে মিলাদের মূল অস্তিত্ব কুরআন মাজীদে বিদ্যমান ।\n\n* হাদীস শরীফে\n\nআমরা এখন দেখব কুরআনের পাশাপাশি হাদীস শরীফে এ শব্দটির ব্যবহার আছে কিনা । আমরা দেখি যে, জামে তিরমিযী শরীফে ميلاد ‘মিলাদ’ (জন্মের সময়) শব্দটি রাসূল (ﷺ) নিজেই ব্যবহার করেছেন । যেমনঃ\n\n১) রাসূল (ﷺ) এর জন্ম সাল সম্পর্কে হযরত কায়স ইবনে মাখরামা (رضي الله عنه) বলেনঃ\n\nঅর্থাৎ আমি ও রাসূলুল্লাহ (ﷺ) দুজনেই “হাতীর বছরে” জন্মগ্রহণ করেছি । হযরত উসমান বিন আফফান (رضي الله عنه) কুবাস বিন আশিয়ামকে প্রশ্ন করেনঃ আপনি বড় না রাসূল (ﷺ) বড় ? তিনি উত্তরে বলেনঃ রাসুলুল্লাহ (ﷺ) আমার থেকে বড়, আর আমি তার পূর্ব জন্মগ্রহণ করেছি।\n\n২) হাদীস শরীফে আমরা আরও দেখতে পাই মহানবী (ﷺ) বলেনঃ\n\nما من مولود الا يولد على الفطرة\nঅর্থাৎ প্রত্যেক শিশু তার স্বভাবের উপর জন্মলাভ করে ।\nআমরা দেখলাম হাদীস শরীফে “মাওলুদ” শব্দটি ব্যবহৃত হয়েছে ।\n\nহাদিসের ইমামগণ স্ব স্ব কিতাবে মিলাদ শব্দটি ব্যবহার করেছেন\n\nআমরা এখন দেখব কুরআন ও হাদীস শরীফের পাশাপাশি হাদিসের ইমামগণ স্ব স্ব কিতাবে মিলাদ শব্দটি ব্যবহার করেছেন কিনা । আমরা দেখি যে, আবূ ঈসা মুহাম্মদ ইবনু ঈসা তিরমিজী (رحمة الله) (হিঃ ২৭৯) তার বিখ্যাত কিতাব জামে তিরমিযীর ২য় খণ্ডের ২০৩ পৃষ্ঠায় একটি শিরোনামে লিখেন-\n\nباب ما جاء فى ميلاد النبى صلى الله عليه وسلم অর্থাৎ যা রাসূল (ﷺ) এর জন্ম সম্পর্কে এসেছে । এখানে তিনি ‘মিলাদ’ শব্দটি রাসূল (ﷺ) এর জন্মবৃত্তান্ত বুঝাতে ব্যবহার করেছেন ।\n\nঅনুরূপভাবে ইমাম বায়হাকী (رحمة الله) (ওফাত ৪৫৮ হিঃ) তার বিখ্যাত সিরাত সংক্রান্ত হাদিসের কিতাব ‘দালায়েলুন নবুওয়ত” নামক কিতাবের ১ম খণ্ডের ৪৯ পৃষ্ঠায় ابواب ميلاد رسول الله শীর্ষক একটি অধ্যায় এনেছেন । যেখানে তিনি রাসূল (ﷺ) এর জীবনবৃত্তান্ত আলোচনা করেছেন ।\n\nকোরআনের আলোকে মিলাদ শরীফঃ ১ নং আয়াতঃ\n\nএবং স্মরণ করুন! যখন আল্লাহ নবীগণের নিকট থেকে অঙ্গীকার নিয়েছিলেন, ‘আমি তোমাদেরকে যে কিতাব ও হিকমত প্রদান করবো, অতঃপর তাশরীফ আনবেন তোমাদের নিকট রসূল, যিনি তোমাদের কিতাবগুলোর সত্যায়ন করবেন, তখন তোমরা নিশ্চয় নিশ্চয় তাঁর উপর ঈমান আনবে এবং নিশ্চয় নিশ্চয় তাঁকে সাহায্য করবে। এরশাদ করলেন, ‘তোমরা কি স্বীকার করলে এবং এ সম্পর্কে আমার গুরুদায়িত্ব গ্রহণ করলে?’ সবাই আরয করলো, ‘আমরা স্বীকার করলাম।’ এরশাদ করলেন, ‘তবে (তোমরা) একে অপরের উপর সাক্ষী হয়ে যাও এবং আমি নিজেই তোমাদের সাথে সাক্ষীদের মধ্যে রইলাম।’ সুতরাং যে কেউ এর পর ফিরে যাবে তবে সেসব লোক ফাসিক — সূরা আল ইমরান আয়াত ৮১, ৮২\n\nফায়েদাঃ\n\nউপরোক্ত আয়াতে বুঝা যায়, আল্লাহ্‌ তায়ালা রুহের জগতে মুহাম্মদ (ﷺ) এর জীবনী আলোচনা ও তাঁকে মানার ব্যাপারে নবী-রাসূলগণের নিকট থেকে অঙ্গিকার গ্রহণ করেছিলেন । তাই রাসূল (ﷺ) এর জীবনী দলবদ্ধভবে আলোচনা সুনাতে ইলাহীরই নামান্তর । এছাড়াও এ আয়াতের তাফসীর সম্পর্কে বিভিন্ন মুফাসসিরগণের অভিমত নিম্নে তুলে ধরা হলোঃ\n\n• তাফসীরে ইবনে কাসীরে বলা হয়েছে- এ আয়াতে নবীদের থেকে এ ইঙ্গিত নেয়া হয়েছে যে, রাসূল (ﷺ) যখন আসবেন তখন তার প্রতি ঈমান আনবেন এবং সাহায্য করবেন ।\n\n• হজরত আবদুল্লাহ ইবনে আব্বাস (رضي الله عنه) বলেন, আয়াতে রাসূ দ্বারা হযরত মুহাম্মাদ (ﷺ) কে বুঝানো হয়েছে।\n\n• তাফসীরে কাবিরে ইবনে মুনির বলেন, আল্লাহ্‌ পাক ঐ সমস্ত জাতির লোকদের কাছ থেকে ঐ রাসূল সম্পর্কে অঙ্গীকার নিলেন যাদের নিকট তাঁদের নবীগণ তার তা’জীম বা সম্মানের কথা বর্ননা করতেন । আর এখানে তার মর্যাদা বলতে মুহাম্মদ (ﷺ) এর মর্যাদাকে বুঝানো হয়েছে ।\n\n• আল্লামা তাকী উদ্দিন সুবুকী (রঃ) لَتُؤْمِنُنَّ بِهِ وَلَتَنصُرُنَّهُ এর অর্থের উপরে একটি সুন্দর ও চমৎকার রেসালাহ লিখেছেন, তাতে তিনি বলেন এতে কোন সন্দেহ নাই যে, এই আয়াতটি রাসূল পাক (ﷺ) এর উচ্চ প্রশংসা এবং উচ্চ মর্যাদা ও সম্মানের ব্যাপারে নাযিল হয়েছে ।\n\nতথ্যসূত্র\n\nতিরমিযি, আবূ ঈসা মুহাম্মদ ইবনু ঈসা (২৭৯ হিঃ), আস সুনান, , (বৈরুত, দারু ইহ্‌য়ায়িত তুরাসিল আরাবী, প্রকাশকাল - ১৯৯৮ খৃঃ) হাদিস নং ৩৬১৯ বুখারী, মুহাম্মদ ইবনুল ঈসমাইল (২৫৬ হিঃ), আস শুনান, (বৈরুত, দারু ইবনি কাসীর, প্রথম প্রকাশকাল ১৪০৭ হিঃ/১৯৮৭ ঈসায়ী), খন্ড-১, পৃষ্টা- ১৪, হাদিস নন্ত ১৩৫৮, মুসলিম শরীফ, মুসলিম ইবনুল হাজ্জাজ (২৬১ হিঃ) আস সহীহ (বৈরুত, দারুল আফাক আল জাদীদাহ) হাদীস নং ৬৯২৬\n\n* শরীয়ার কষ্টিপাথরে মীলাদ ও কিয়াম (লেখকঃ মুফতি মুহাম্মদ ওসমান গনি সালেহী)"
    },
    {
        "1": "সর্বপ্রথম মিলাদ ও কেয়াম কে করেছিলেন ?",
        "2": "পবিত্র মিলাদুন্নবীর ইতিহাস অতি প্রাচিন । মিলাদুন্নবীর সুচনা করেছেন স্বয়ং আল্লাহ রাব্বুল আলামীন । রোজে আজলে সমস্ত আম্বিয়ায়ে কেরামকে নিয়ে আল্লাহ এই মিলাদের আয়োজন করেছিলেন । নবীগনের মহাসম্মেলন ডেকে মিলাদুন্নবী আয়োজক স্বয়ং আল্লাহ । তিনি নিজে ছিলেন মীরে মাজলিস বা সভাপতি । সকল নবীগন ছিলেন শ্রোতা । ঐ মজলিসের উদ্দেশ্য ছিল হযরত মুহাম্মদ মোস্তফা সাল্লাল্লাহু আলাইহে ওয়াছাল্লামের বেলাদাত, শান ও মান অন্যান্য নবীগনের সামনে তুলে ধরা এবং তাঁদের থেকে তাঁর উপর ঈমান আনয়ন ও সাহায্য সমর্থনের প্রতিশ্রুতি আদায় করা । কোরআন মজিদের ৩য় পারা সুরা আলে এমরানে ৮১-৮২ নং আয়াতে মধ্যে আল্লাহ তায়ালা ঐ মিলাদুন্নবী মাহফিলের কথা উল্লেখ করেছেন । নবীজীর সম্মানে এটাই ছিল প্রথম মিলাদ মাহফিল এবং মিলাদ মাহফিলের উদ্যোগ্ক্তা ছিলেন স্বয়ং আল্লাহ তায়ালা । সুতরাং মিলাদে মাহফিল আনুষ্ঠান হচ্ছে আল্লাহর সুন্নত বা তরিকা । ঐ মজলিসে সমস্ত আম্বিয়ায়ে কেরাম ও উপস্থিত ছিলেন । ঐ মজলিসে স্বয়ং আল্লাহ নবীজীর শুধু আবির্ভাব বা মিলাদের উপরই গুরুত্ব আরোপ করেছিলেন । সিরাতুন্নবীর উপর কোন আলোচনা সে দিন হয়নি । সমস্ত নবীগন খোদার দরবারে দন্ডায় মান থেকে মিলাদ শুনেছেন এবং কিয়াম করেছেন । কেননা খোদার দরবারে বসার কোন অবকাশ নেই । পরিবেশটি ছিল আদবের ।\n\nমিলাদ পাঠকারী ছিলেন স্বয়ং আল্লাহ এবং কিয়ম কারীগন ছিলেন আমবিয়ায়ে কেরাম ।\n\nএই মিলাদ ও কিয়াম কোরআনের \" ইকতেদো উন নস \" দ্বারা প্রমানিত হলো : উল্লেখ্য যে কোরআনে মজিদের \"নস\" চার প্রকার যথা : ইবারত , দালালত , ইশারাও ইক্কতিজা ।উক্ত চার প্রকার দ্বারাই দলিল সাবেত হয় । ( নুরূল আনওয়ার দেখুন ) নিম্নে উল্লেখিত আয়াতের মধ্যে ইবারতের দ্বারা প্রমানিত হয়েছে অঙ্গীকার / দালালাতের দ্বারা নবীগনের মাহফিল , ইশারার দ্বারা মিলাদের ব আবির্ভাবের এবং ইকতিজার দ্বারা কিয়ামের প্রমানিত হয়েছে ।\n\nসুতরং মিলাদুন্নবী মহফিল কেয়াম নবীগনের সম্মিলিত সুন্নাত ও ইজামায়ে আম্বিয়া দ্বারা প্রতিষ্ঠিত । কোরআন মজিদে আলে এমরানের আয়াত ৮১-৮২ উল্লেখ করা হলো : আল্লাহ বলেন ( ৮১ )\n\nহে প্রিয় রাসুল ! আপনি স্মরণ করূন ঐ দিনের কথা, যখন আল্লাহ তায়ালা সমস্ত নবীগন থেকে প্রতিশ্রুতি নিয়েছিলেন এ কথার উপর যে, যখন আমি তোমাদেরকে কিতাব ও হিকমত দিয়ে দুনিয়ায় প্রেরন করবো; তারপর তোমাদের কাছে আমার মহান রাসুল যাবেন এবং তোমাদের নবু্যত ও কিতাবের সত্যতার সাক্ষ্য প্রদান করবেন, তখন তোমরা অবশ্য অবশ্যই তাঁর উপর ঈমান আনবে এবং অবশ্যই তাঁকে সাহায্য করবে\n\nআল্লাহ বলেন\n\nতোমরা কি এ সব কথার উপর অঙ্গীকার করছো এবং এই শর্তে আমার ওয়াদা গ্রহন করে নিয়েছো ( তখন ) তাঁরা সকলেই সমস্বরে বলেছিলেন, --- আমরা অঙ্গিকার করছি ।\n\nআল্লাহ বলেন\n\nতাহলে তোমরা পরস্পর সাক্ষি থাক । আর আমি ও তোমাদের সাথে মহাসাক্ষী রইলাম ।\n\nঅত:পর যে কোন লোক এই অঙ্গীকার থেকে ফিরে যাবে- সেই নফরমান (কাফের)\n\nউক্ত দুটি আয়াতে মধ্যে নবী করিম (দ) -এর ব্যাপারে ১০ টি বিষয়ে গুরুত্ব আরোপ করা হয়েছে । যথা :\n\n১ । এই ঐতিহসিক মিলাদ সম্মেলনের ঘটনাবলীর প্রতি রাসুলে কারিম (দ) -এর দৃষ্টি আকর্ষণ। যেহেতু নবী করিম (দ) ঐ সময়ে সম্মেলনে উপস্থিত ছিলেন।\n২। আল্লাহ কর্তৃক অন্যান্য আম্বিয়ায়ে কেরামের নিকট থেকে নবীজীর শানে অঙ্গীকার আদায়।\n৩। নবীগনের রমরমা রাজত্বকালে এই মহান নবীর আগমন হলে তাঁর উপর ঈমান আনতে হবে।\n৪। তাঁর আগমন হবে অন্যান্য নবীগনেরর সত্যতর দলীল স্বরূপ।\n৫। ঐ সময়ে নবীগনের নবুয়ত স্থগিত রেখে- নবীজীর উপর ঈমান আনয়ন করতে হবে।\n৬।নবীজীকে সর্বাবস্থায় পুর্ন সাহায্য সহযোগিতা প্রদানের অঙ্গীকার আদায়।জীবনের বিনিময়ে এই সাহায্য হতে হবে নি:শর্তভাবে।\n৭। নবীগনের স্বীকৃতি প্রদান।\n৮। পরস্পর সাক্ষী হওয়া।\n৯। সকলের উপরে আল্লাহ মহাসাক্ষী।\n১০। ওয়াদা ভঙ্গের পরিনাম - নাফরমান ও কাফের।\n\n১০ নং দফায় নবীগনের উম্মত তথা ইয়াহুদী ও খৃষ্টানদের পরিনতির দিকেই ইঙ্গিত করা হয়েছে । কেননা নবীগগনের অস্বীকারের প্রশ্নই উঠে না । অস্বীকার করেছেন ইয়াহুদী ও নাসারাগন । সুতরাং তারাই কাফের ।\n\n* তথ্যসূত্র\n\nমিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "হযরত আদম (عليه السلام) এর যুগে মিলাদ",
        "2": "প্রত্যেক নবী নিজ নিজ যুগে আমাদের প্রিয়নবী ও আল্লাহর প্রিয় হাবিবের আবির্ভাবের সুসংবাদ দিয়ে গেছেন । হযরত আদম (আ) তাঁর প্রিয় পুত্র ও প্রতিনিধি হযরত শীস (আ) কে নুরে মুহাম্মদীর তাজিম করার জন্য নিম্ন অসিয়ত করে গেছেন ।\n\nআনুবাদ অংশ টি নিম্নে বর্ননা করা হলো\n\nআদম (আ) আপন পুত্র হযরত শীস (আ) কে লক্ষ্য করে বল্লেন : হে প্রিয় বৎস। আমার পরে তুমি আমার খলিফা । সুতরাং এই খেলাফত কে তাকওয়ার তাজ ও দৃঢ় একিনের দ্বারা মজবুত করে ধরে রেখো । আর যখনই আল্লাহর নাম ঝিকির (উল্লেখ) করবে তাঁর সাথেই মুহাম্মদ সাল্লাল্লাহু আলাইহে ওয়া সাল্লামের নামও উল্লেখ করবে । তাঁর কারন এই : আমি রূহ ও মাটির মধ্যবর্তী থাকা অবস্থায় ই তাঁর পবিত্র নাম আরশের পায়ায় (আল্লাহর নামের সাথে ) লিখিত দেখেছি । এরপর আমি সমস্ত আকাশ ভ্রমন করেছি । আকাশের এমন কোন স্থান ছিলনা যেখানে মুহাম্মাদ(দ) -এর নাম অন্কিত পাই নি । আমার রব আমাকে বেহেস্তে বসবাস করতে দিলেন । বেহেস্তের এমন কোন প্রাসাদ ও কামরা পাইনাই যেখানে মুহাম্মদ (দ) -এর নাম ছিলনা । আমি মুহাম্মদ ( দ) -এর নাম আরোও লিখিত দেখেছি সমস্ত হয়রদের স্কন্ধ দেশে , বেহেস্তের সমস্ত বৃক্ষের পাতায় , বিষেশ করে তুলা বৃক্ষের পাতায় পাতায় , পর্দার কিনারায় এবং ফেরেসতাগনের চোখের মনিতে ঐ নাম অন্কিত দেখেছি । সুতরাং হে শীস ! তুমি এই নাম বেশী বেশী করে জপতে থাক । কেননা , ফেরেস্তাগন পুর্ব হতেই এই নাম জপনে মশগুল রয়েছেন\n\n— জুরকানি শরীফ\n\nউল্লেখ্য যে সর্ব প্রথম দুনিয়াতে ইহাই ছিল জিকরে মিলাদুন্নবী ( দঃ )।\n\n* তথ্যসূত্র\n\nমিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "হযরত ইব্রাহীম (عليه السلام) এর মিলাদ পাঠ ও কেয়াম",
        "2": "হযরত ইব্রাহীম (عليه السلام) এবং হযরত ইসমাইল (عليه السلام)যখন আল্লাহর ঘর তৈরী করছিলেন , তখন ইব্রাহীম (عليه السلام) উক্ত ঘরের নির্মাণ কাজ কবুল করার জন্য নিজের ভবিষ্যৎ সন্তানাদিদের মুসলমান হয়ে থাকার জন্য আল্লাহর দরবারে ফরিয়াদ করার পর দাঁড়িয়ে দাঁড়িয়ে বা কেয়াম করে নবী (দঃ) -এর আবির্ভাব আরবে ও হযরত ইসমাইলের বংশে হওয়ার জন্য এভাবে দোয়া করেছেন ।\n\nঅর্থাৎ হে আমার রব ! তুমি এই আরব ভুমিতে আমার ইসমাইলের বংশের মধ্যে তাদের মধ্যে হতেই সেই মহান রাসুলকে প্রেরণ করো- যিনি তোমার আয়াত সমুহ তাদের কাছে পাঠ করে শুনাবে, তাদেরকে কোরআন সুন্নাহর বিশুদ্ধ গেয়ান শিক্ষা দেবেন এবং বাহ্যিক ও আত্বিক অপবিত্রতা থেকে তাদের পবিত্র করবেন । — সুরা আল বাকারা ১২৯ আয়াত\n\nএখানে দেখা যায় - হযরত ইব্রাহীম ( আঃ) রাসুলুল্লাহের ৪০০০ বৎসর পুর্বেই মুনাজাত আকারে তাঁর আবির্ভাব , তাঁর সারা জিন্দেগীর কর্ম চান্চল্য ও মাণুষের আত্বার পরিশুদ্ধির ক্ষমতা বর্ননা করে হুজুর (দ) -এর মিলাদের সারাংশ পাঠ করেছেন এবং এই মুনাজাত বা মিলাদ দন্ডায়মান অবস্থাই করেছেন ; যা পুর্বের দুটি আয়াতের মর্মে বুঝা যায় ।\n\nইবনে কাছির তাঁর বেদায়া ও নেহায়া গ্রন্থে ২য় খন্ডে ২৬১ পৃষ্ঠায় লিখেছেন\n\nদোয়া ইব্রাহিমু আলাইহি ওয়া সাল্লামু ওয়াহুয়া কায়েমুন\nঅর্থাৎ উক্ত দোয়া করার সময় ইব্রাহীম (عليه السلام) দন্ডায়মান ছিলেন ।\n\nনবী করিম (দ) বলেন\n\nআনা দুয়াওতু ইব্রাহীমা\nঅর্থাৎ আমি হযরত ইব্রহীমের (عليه السلام) -এর দোয়ার ফসল ।\n\nহযরত ইব্রাহীম ( আঃ) আল্লাহর নিকট থেকে চেয়ে আমাদের প্রিয় নবী(দ) কে আরবের ইসমাইল (عليه السلام) -এর বংশে নিয়ে এসেছেন । এটা উপলব্ধির বিষয় । আশেক ছাড়া এ মর্ম অন্য কেউ বুঝবে না । বর্তমান মিলাদ শরীফে রাসুলে পাঁকের আবির্ভাবের যে বর্ননা দেয়া হয় -তা হযরত ইব্রাহিম(عليه السلام)-এর দোয়ার তলনায় সামান্যতম অংশ মাত্র । সুতরাং আমাদের মিলাদ শরিফ পাঠ ও কেয়াম হযরত ইব্রাহীম আলাহিস সালামেরই সুন্নাত ।\n\n* তথ্যসূত্র\n১. দেখুন বেদায়া ও নেহায়া ২য় খন্ড ২৬১ পৃষ্ঠা\n\nমিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "হযরত ঈসা (عليه السلام) এর মিলাদ পাঠ ও কেয়াম",
        "2": "নবী করিম (দঃ) -এর ৫৭০ বৎসর পুর্বে হযরত ঈসা আলাইহিস সালাম আবির্ভাব ।তিনি তাঁর উম্মত- হাওয়ারী ( বনি ইসরাইল ) কে নিয়ে নবী করিম (দঃ) এর মিলাদ শরিফ পাঠ করেছেন । উম্মতের কাছে তিনি আখেরী জামানার পয়গম্বর (দঃ) -এর নাম ও সানা সিফাত এবং আগমন বার্তা এভাবে বর্ণনা করেছেনঃ\n\nহে আমার প্রিয় রাসুল ! আপনি স্বরণ করে দেখুন ঐ সময়ের কথা - যখন মরিয়মের তনয়া ঈসা (عليه السلام) বলেছেন : হে বনী ইসরাইলঃ আমি তোমাদের কাছে নবী হয়ে প্রেরিত হয়েছি । আমি আমার পুর্ববর্তী তওরাত কিতাবের সত্যতার সাক্ষ্য দিচ্ছি এবং এমন এক মহান রাসুলের সুসংবাদ দিচ্ছি-- যিনি আমার পরে আগমন করবেন এবং তাঁর নাম হবে আহমদ (দঃ) — সুরা আছ- ছফ ৬ আয়াত\n\nহযরত ঈসা ( আঃ) এর ভাষন সাধারনত দন্ডায়মান হতো আর এটাই ভাষনের সাধারন রীতি ও বতে । ইবনে কাছির বেদায়া ও নেহায়া গ্রন্থের ২য় খন্ডে ২৬১ পৃষ্ঠয় উক্ত আয়াতের ব্যাখ্যায় লিখেছেন :\n\nআখাতোবা ঈসা আলাইহেস ষালামু উম্মাতাহুল হাওয়ারিইনা কায়েমা\n\nঅর্থৎ হযরত ঈসা (عليه السلام) দন্ডায়মান (কেয়াম) অবস্থায় তাঁর উম্মৎ হাওয়ারীদেরকে নবীজীর আগমনের সুসংবাদ দিয়ে বক্তৃতা করেছেন ।\n\nসুতরাং মিলাদ ও কিয়াম হযরত ঈসা (عليه السلام) এর সুন্নাত এবং নবীযুগের ৫৭০ বৎসর পুর্ব হতেই ।\n\nতথ্যসূত্র\n\n* বেদায়া ও নেহায়া\n* মিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "মহানবী (সাঃ) নিজের মিলাদ নিজেই পাঠ করেছেন",
        "2": "একদিন নবী করীম (দাঃ) মিম্বারে দড়িয়ে সমবেত সাহাবীগনকে লক্ষ্য করে বললেন : তোমরা বল - আমি কে ? সাহাবায়ে কেরাম বললেন আপনি আল্লাহর রাসুল । হুজুর ( দঃ ) বললেন : আমি আব্দুল্লাহর পুত্র মুহাম্মদ , আব্দুল মোত্তালিবের নাতী, হাশেমের প্রপৌত্র এবং মানাফের পুত্রের প্রপৌত্র ।\n\nএই হাদিসের গুরুত্ব মতেই ইমামগন চার কুরছিকে ফরজ বলেছেন ।\n\nহুজুরে আকরাম (দঃ) আরও এরশাদ করেন\n\nআল্লাহ তায়ালার পক্ষ হতে আমার একটি বিশেষ মর্যাদা এই যে , আমি খতনা অবস্থায় ভুমিষ্ট হয়েছি এবং আমার লজ্জা স্থান কেউ দেখেনি ।\n— তাবরানী, জুরকানী\n\nঅন্যান্য রেওয়ায়াতে পা পবিত্র , নাভি কর্টকৃত , সুরমা পরিহিত , বেহেস্তি লেবাস পরিহিত অবস্থা ভুমিষ্ট হওয়ার বর্ননা এসেছে। এছাড়াও জঙ্গে-হোনায়নেরর যুদ্ধে যখন হাওয়াজিনের তীর নিক্ষেপে মুসলিম সৈন্যগন ছত্রভঙ্গ হয়ে পরেছিলেন , তখনও নবী করীম (দঃ) একা যুদ্ধ ময়দানে দাড়িয়ে বলেছিলেন\n\nআনা নাবী্যয়ু লা কাযেব + আনা ইবনে আব্দুল মুত্তালিব\n\nঅর্থাৎ আমি আল্লাহর নবী , আমি মিথ্যাবাদী নই । আমি আব্দুল মোত্তালিবের বংশধর ।\n\nউপরোক্ত প্রথম ঘটনা টি দাঁড়িয়ে বলা এবং বর্ননা করার নামই মিলাদ ও কেয়াম । সুতরাং মিলাদ ও কেয়াম স্বয়ং রাসুল পাকের সুন্নত । দ্বিতিয় বর্ননায় \" ওয়ালাদাত \" শব্দটি এসেছে । এর অর্থ হলো আমি জন্ম গ্রহন করেছি - ভুমিষ্ট হয়েছি -আবির্ভুত হয়েছি । সব বর্ননাই নবী করীম (দঃ) কেয়াম আবস্থা ছিলেন । তিনি নিজেই কেয়াম করেছেন সুতরাং বেলাদতের বর্নানা কালে কেয়াম করা নবীজীর ই সুন্নত ।\n\n* তথ্যসূত্র\n\n- মাদারেজুন্নবুয়াত\n- মিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "সাহাবা যুগে মিলাদুন্নবী মাহফিলের প্রমাণ",
        "2": "হুজুর পাক সাল্লাল্লাহু আলাইহে ওয়া সাল্লামের উপস্থিতিতে সাহাবায়ে কেরাম মিলাদ মাহফিল অনুষ্ঠান করেছেন । নিম্নে কয়েকটি প্রমান উপস্থাপন করা হল-\n\nপ্রথমঃ\n\nহযরত দারদা (রা) হতে বর্নিত আছে - তিনি বলেন আমি নবী করিম (দঃ) -এর সাথে মদিনার আবু আমের আনসারির গৃহে গমন করে দেখি- তিনি তাঁর সন্তানাদি এবং আত্বয়-স্বজনকে নবী করিম (দঃ) -এর জন্ম বৃত্তান্ত শিক্ষা দিচ্ছিলেন এবং বলছিলেন আজই সেই দিন । এতদ্দশর্নে নবী করিম (দঃ) -এরশাদ করলেন : নিঃসন্দেহে আল্লাহ তায়ালা তোমার উপর রহমতের দরজা খুলে দিয়েছেন এবং আল্লাহর ফেরেস্তাগনও তোমাদের সকলের জন্য মাগফিরাত কামনা করছেন ।\n\n— দোররে মুনাজ্জাম - আব্দুল হক এলাহাবাদি\n\nদ্বিতীয়ঃ\n\nইবনে আব্বাস (রা) থেকে বর্নিত আছে\n\nএকদিন তিনি ( ইবনে আব্বাস ) কিছু লোক নিয়ে নিজগৃহে রাসুলে কারিম (দঃ) -এর জন্ম বৃত্তান্ত আলোচনা করে আনন্দ উৎসব করছিলেন এবং তাঁর প্রশংসাবলী আলোচনা সহ দুরুদ ও ষালাম পেশ করেছিলেন । এমন ষময় নবী করিম (দঃ) তথায় উপস্থিত হয়ে এ আবস্থা দেখে বললেন : তোমাদের সকলের জণ্য আমার সাফায়াত অবধারিত হয়ে গেল\n\n— ইবনে দাহইয়ার আত-তানভির ৬০৪ হিজরি\n\nসুতরাং প্রমানীত হলো যে নবী পাকের মিলাদ শরিফ পাঠে রাসুলে পাকের সাফায়াত নসীব হবে ।\n\nতৃতীয়\n\nহযরত হাসসান বিন সাবের ( রা ) মিম্বারে দাঁড়িয়ে কবিতার মাধ্যমে মিলাদুন্নবী (দঃ) পাঠ করেছেন দির্ঘ কবিতার একাংশ নিম্ন উদ্ধৃত করা হলো ;\n\nইয়া রাসুল্লাহ ! আপনি সর্ব দোষত্রুটি হতে মুক্ত হয়ে জন্ম হয়েই জন্ম গ্রহন করেছেন । আপনার এই বর্তমান সুরত মনে হয় আপনার ইচ্ছা অনুযাযী সৃষ্টি হয়েছে । আল্লাহ তার প্রিয় নবীর নামে আযানে নিজের নামের সাথে সংযুক্ত করেছেন । এর প্রমান যখন মুয়াজ্জিন পান্জেগানা নামাজের জন্য \" আশহাদু আন্না মুহাম্মাদার রাসুলুল্লাহ \" বলে আজান দেয় । আল্লাহ তায়ালা আপন নামের অংশ দিয়ে নবীজীর নাম রেখেছেন -তাঁকে অধিক মর্যাদাশীল করার লক্ষ্যে । এর প্রমান হচ্ছে আরসের অধিপতির নাম হচ্ছে \" মাহমুদ\" এবং ইনির নাম হলো\"মুহাম্মদ \"\n\n— দিওয়ানে হাসসান\n\nবিঃ দ্রঃ\n\nআরবীতে মাহমুদ লিখতে পাঁচ হরফ যেমন মিম- হা -মিম - ওয়াও - দাল এবং মুহাম্মদ লিখতে যেমন মিম-হা-মিম - দাল ব্যবহৃত হয় । ব্যবধান মাত্র এক হরফের বিষয়টি খুবই ইঙ্গীতপুর্ন । একটিমাত্র 'ওয়াও' হরফের ব্যবধান ।\n\nউক্ত মিলাদী কাসিদায় হযরত হাসসানের কয়েকটি আকিদা প্রমানীত হয়েছে । যেমন-\n\n১। নবী করিম (দঃ) এর উপস্থিতিতে এই প্রশংসাসুচক কাসিদা পাঠ।\n২। মিম্বারে দাঁড়িয়ে ( কিয়াম ) অবস্থায় হুজুরের জন্ম বৃত্তান্ত ও গুনাবলী বর্ননা করা ।\n৩। নবী করীম (দঃ) সর্বত্রটি হতে মুক্ত।\n৪। হুজুর (দঃ) -এর বর্তমান সুরত নবীজীর ইচ্ছানুযায়ী সৃষ্টি ।\n৫। আজানের মত গুরুত্ব পুর্ন ইবাদতে আল্লাহর নামের পাশে নবীজীর নামে আল্লাহ কর্তৃক সংযোজন ।\n৬।নবীজীর মুহাম্মদ নামের উৎস হচ্ছে আল্লাহর সিফাতি নাম - মাহমুদ ।\n\nহযরত হাসসান বিন সাবের (رضي الله عنه)এর এই মিলাদ পাঠ শুনে নবী করিম (দঃ) বলতেন\n\nআল্লাহুম্মা আইদ্দাহু বে রূহিল কুদ্দুস\n\nঅর্থাৎ, হে আল্লাহ ! তুমি তাকে জিবরাইল মারফত সাহায্য করো\n\nতাফছিরে খাজাইনুল ইরফান (عليه السلام) উল্লেখ আছে যারা নবী করিম (দঃ) -এর প্রশংসাগীতি করে , তাদের পিছনে জিবরাইল (عليه السلام) -এর গায়েবি মদদ থাকে । মিলাদ ও কেয়ামের জন্য এটি একটী শক্ত ও উৎকৃষ্ট দলিল ।\n\n* তথ্যসূত্র\n\n- মিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))\n- সুরা মূজাদালাহ"
    },
    {
        "1": "ফেরেস্তাগণের কিয়ামঃ দিবা-রাত্রি ২৪ ঘন্টা",
        "2": "আল্লাহর ৭০ হাজার ফেরেস্তা সর্বদা হুজুরের রওজা মোবারক দাঁড়িয়ে দাঁড়িয়ে নুরের পাখা রওজা মোবারকে সামিয়ানার মত বিস্তার করে দুরূদ ও সালাম পেশ করে থাকেন । অথচ আমরা ফেরেস্তাদের অনুকরনে ৫/১০ মিনিট দাড়িয়ে দুরূদ ও সালাম পেশ করলে বেদআত হয়ে যায় - বলে এক শ্রেনীর আলেম ও নাম ধারীরা ফতোয়া দিয় বসে । ফেরেস্তারাও কি তাহলে বেদআতে লিপ্ত ? হাদিস খানা নিম্নরূপ ।\n\nহযরত নোবাইহাতা ইবনে ওহাব (রহ ) তাবেয়ী হতে বর্নিত ; একদিন হযরত কা'ব আহবার ( তাবেয়ী ) হযরত আয়েশা (رضي الله عنه) -এর খেদমতে উপস্থিত হলেন । অতঃপর সাহাবায়ে কেরাম তথা নবীয়ে করিম ( দঃ)-এর শানে-মানে বিভিন্ন বিষয়ে আলোচনা করতে লাগলেন । হযরত কা'ব বললেন : এমন কোন দিন উদয় হয়না- যে দিনে ৭০ হাজার ফেরেস্তা নাজিল হয়ে রাসুলুল্লাহ (দঃ) -এর রওজা মোবারাক বেষ্টন করে তাঁদের নুরের পাখা বিস্তার করে সন্ধা পর্যন্ত নবী করিম (দঃ) -এর উপর দুরুদ ও সালাম পাঠ না করেন । অতঃপর যখন সন্ধা হয়ে আসে তখন তাঁরা আকাশে আরোহন করেন এবং তাদের অনুরূপ সংখ্যায় (৭০ হাজার) ফেরেস্তা দ্বারা অবতরন করে তাদের মতই দুরুদ ও সালাম পাঠ করতে থাকেন । আবার কেয়ামতের দিন যখন জমিন (রওজা মোবারক) বিদীর্ন হয়ে যাবে, তখন তিনি ৭০ হাজার ফেরেস্তা দ্বারা বেস্টিত হয়ে প্রেমাস্পদের রুপ ধারন করে আসল প্রেমিকের সাথে শীঘ্র মিলিত হবেন ।\n— দারমী ও মিশকাত _ বাবুল কারামত হাশিয়াহ\n\nউল্লেখিত হাদিসে নিম্নোক্ত বিষয়ঘুলো খুবই গুরুত্বপুর্ণ ও প্রণিধানযোগ্য\n\n১। কা'ব আহবার (রা) নবী করীম (দ) -এর রওজা মোবারকে ৭০ হাজার ফেরেস্তা নাজিল হতে নিজে প্রত্যক্ষ করেছেন । এটি তার কারামতের প্রমান ( লোমআত )\n২। হযরত আয়েশার উপস্থিতিতে কা'ব এ সাক্ষ্য দিয়েছেন ।\n৩। রওজা মোবারাকে দিনে ৭০ হাজার এবং রাত্রে ৭০ হাজার ফেরেস্তা নাজিল হয় এবং তাদের ডিউটি হলো : রওজা মোবারক বেষ্টন করে নুরের পাখা রওজা মোবারকে সামিয়ানা স্বরূপ বিছিয়ে দাঁড়ি্যে দাঁড়িয়ে দুরুদ ও সালাম পাঠ করা । ইহাই মিলাদ ও কিয়ামের সারাংশ । মুসলমানগন ফেরেস্তাদের অনুকরনে কেয়াম সহকারে দরূদ ও সালাম পড়ে থাকেন ।\n৪। হাদিসে উল্লেখিত \" মিসলাহুম\" শব্দ দ্বারা প্রমানিত হলো যে সব সময় নিত্য নতুন অন্য একদল ফেরেস্তা আসেন । জীবনে একবারই তাঁরা এ সুযোগ পেয়ে থাকেন ।\n৫। উক্ত ফেরেস্তারা অন্য কোন আমল না করে কেয়াম অবস্থায় শুধু দরূদ ও সালাম পড়েন ।\n৬। রওজা মোবারকে পলা ক্রমে দিন রাত ২৪ ঘন্টাই মিলাদ ও কেয়াম হয় ।\n৭। মিলাদ মাহফিলে উত্তম ভাবে আলোক সজ্জা করা ও সামিয়ানা টাঙ্গানো বৈধ ।\n৮। নবী করিম (দ) কে সম্মান প্রদর্শনার্থে দাঁড়ানোর জন্য চোখের সামনে উপস্থিত থাকা শর্ত নহে । কেননা , ফেরেস্তাদের চোখের সামনে শুধু রওজা মোবারাক পরিদৃষ্ট ছিল ।\n৯ । কেয়ামতের দিবসে পর্যন্ত কেয়াম সহ দুরুদ ও ষালামের এই ধারা অব্যাহত থাকবে । দুশমনেরা তা বন্ধ করতে পারবে না ।\n\nইমামে আহলে সুন্নত মাওলানা আহমেদ রেজা (رحمة الله) লিখেছেন :\n\nআমরা মিলাদুন্নবীর মাহফিল জীবন ভর করে যাবো । হে নজদীগন ( আব্দুল ওয়াহাব নজদীর অনুসারীগন ) ! তোমরা জ্বলতে থাক । জ্বলে মরাই তোমাদের কাজ । — আলা হযরত\n\n১০। কেয়ামতের দিবসে রওজা মোবারক অক্ষত থাকবে - ধ্বংস হবে না ।\n১১। রোজ হাশরে ৭০ হাজার ফেরেস্তা হুজুর (সা) কে পরিবেস্টন করে ও জুলুছ করে খোদার দরবারে নিয়ে যাবে । নবীজির জুলুছ করা ফেরেস্তাগনের ই সুন্নত ।\n১২। সে দিন খোদা হবেন হাবীব এবং নবী (সা) হবেন মাহবূব । হাদিসে উল্লেখিত \"ইয়ারকাউনা\" শব্দেটি বাবে নাছারা হতে উৎপন্ন ক্রিয়া পদ । মুল ধাতু \" ঝিফাফুন \" অর্থ মিলন । খোদার সাথে সে দিন প্রিয় মাহবুবের মিলন হবে ।\n\n* তথ্যসূত্র\n\n- মিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))\n- আনওয়ারে আফতাবে সাদাকাত\n-লোমআত"
    },
    {
        "1": "মিলাদের বৈধতা",
        "2": "‘মিলাদ’ শব্দটির মূল ‘বেলাদত’ যার অর্থ হলো জন্ম। অতএব, আরবী ভাষায় মীলাদ শব্দটি জন্মের স্থান ও সময়কে বোঝায়। শরিয়তের আলোকে আমরা মিলাদ বলতে বুঝি সেই সব ঘটনা যা নবী করীম সাল্লাল্লাহু তা‘আলা আলায়হি ওয়াসাল্লাম এর বেলাদত তথা ধরাধামে শুভাগমনের সময় ঘটেছিল; আর এতে আমরা তাঁর সকল বিষয় বর্ণনা করার সুযোগ পেয়ে থাকি; আমরা তাঁর প্রতি দুরূদ-সালাম পেশ করার সুযোগও পেয়ে থাকি। মানুষের কাছে মহানবী সাল্লাল্লাহু তা‘আলা আলায়হি ওয়াসাল্লাম-এর অনন্য ও অনুপম গুণাবলী এবং প্রশংসা বর্ণনা করার সুযোগ আমরা মিলাদের মজলিসে পাই। মিলাদুন্নবী সাল্লাল্লাহু তা‘আলা আলায়হি ওয়াসাল্লাম হলো ধর্ম প্রচারের একটি বড় ধরণের উৎস। এই পবিত্র শুভক্ষণে আলেম সমাজের জন্যে মহানবী সাল্লাল্লাহু তা‘আলা আলায়হি ওয়াসাল্লাম এর জীবন আদর্শ, নৈকিতা, ঐতিহ্য, ধর্মীয় বিষয়াদি প্রচার করা অবশ্য কর্তব্য।\n\nআমরা এবার কুরআন মজীদ, হাদীস শরীফ ও উলামায়ে কেরামের ঐকমত্যের ভিত্তিতে মীলাদুন্নবী সাল্লাল্লাহু তা‘আলা আলায়হি ওয়াসাল্লাম এর প্রমাণ পেশ করছি।\n\nকুরআন মজীদ\nকুরআন মজীদের আয়াতসমূহ মীলাদ উদ্যাপনের বৈধতাই শুধু প্রমাণ করে না, এগুলোর মোস্তাহাব (প্রশংসনীয়) হবার প্রমাণও বহন করে।\n\n১. আল্লাহ তা‘আলা এরশাদ ফরমান-\nوَسَلاَمٌ عَلَیْہِ یَوْمِ وُلِدَ وَ یَوْمَ یَمُوْتُ وَ یَوْمَ یُبْعَثُ حَیًّا\nঅর্থ : ‘‘এবং শান্তি— তাঁরই ওপর যেদিন জন্ম গ্রহণ করেছেন, যেদিন বেসালপ্রাপ্ত (খোদার সাথে মিলনপ্রাপ্ত) হবেন এবং যেদিন জীবিতাবস্থায় পুনরুত্থিত হবেন’’। [সূরা মারইয়ম, আয়াত -১৫]\n\nউপরিউক্ত আয়াতে করীমায় আল্লাহ তা‘আলা হযরত ইয়াহইয়া আলাইহিস্ সালাম এর সম্পূর্ণ মিলাদ বর্ণনা করেছেন। আর এর আগে আল্লাহ পাক তাঁর বেলাদতের পূর্ববর্তী ঘটনাবলীও বর্ণনা করেছেন। এ কারণেই সুন্নী মুসলমানরা সর্বশেষ নবী সাল্লাল্লাহু তা‘আলা আলায়হি ওয়াসাল্লাম এর মিলাদ উদ্যাপন করাকে বৈধ জেনেছেন। আরেক কথায়, পূর্ববর্তী নবী হযরত ঈসা আলাইহিস্ সালাম সহ অন্যান্যদের দ্বারা নিজ মিলাদ উদ্যাপনের বিশুদ্ধ বর্ণনা আমরা পেয়ে থাকি।\n\n২. আল্লাহ তা‘আলা এরশাদ করেন-\nوَالسَّلٰمُ عَلَیَّ یَوْمَ وُلِدْتُّ وَیَوْمَ اَمُوْتُ وَیَوْمَ اُبْعَثُ حَیًّا\nঅর্থ : এবং ওই শান্তি আমার প্রতি যেদিন আমি জন্ম লাভ করেছি এবং যেদিন আমার মৃত্যু হবে, আর যেদিন জীবিত অবস্থায় পুনরুত্থিত হবো। [সূরা র্মায়াম, আয়াত-৩৩]\n\nএ আয়াতে করীমার আগে আল্লাহ তা‘আলা মরিয়াম আলাইহিমাস্ সালাম এর সমস্ত ঘটনা বর্ণনা করেছেন; তাঁর গর্ভে হযরত ঈসা নবী আলাইহিস্ সালাম এর জন্মের কথাও আল্লাহ তা‘আলা জানিয়েছেন। উপরিউক্ত আয়াতে আল্লাহ তা‘আলা হযরত ঈসা আলাইহিস্ সালাম এর বাণী উদ্ধৃত করেন যা দ্বারা তিনি নিজের প্রশংসা করেছেন। এই বর্ণনা শৈলী হযরত ঈসা আলাইহিস্ সালাম এর মিলাদ উদযাপন ছাড়া আর কিছু নয়। আহলে সুন্নাত ওয়াল জামাআত তথা সুন্নী মুসলমানও এই একই বর্ণনা শৈলী দ্বারা মহানবী সাল্লাল্লাহু তা‘আলা আলায়হি ওয়াসাল্লাম এর মিলাদ উদযাপন করে থাকেন। হযরত ইয়াহইয়া আলাইহিস্ সালাম ও হযরত ঈসা আলাইহিস্ সালাম এর ক্ষেত্রে আল্লাহ্ তা‘আলা তাঁদের মিলাদের বর্ণনা দিয়েছেন, আমরাও মহানবী সাল্লাল্লাহু তা‘আলা আলায়হি ওয়াসাল্লাম এর বেলাদতের বিভিন্ন ঘটনা বর্ণনা করে থাকি। অতএব, বিবেকবান সবাই এ ব্যাপারে স্বীকার করবেন যে মিলাদ একটি গুরুত্বপূর্ণ বিষয় যা আল্লাহ তা‘আলারই রীতি। তাই এটা প্রমাণিত যে মিলাদের ভিত্তি কুরআন মজীদেই বিদ্যমান।\n\n৩. আল্লাহ পাক এরশাদ করেন-\nوَذَکِّرْہُمْ بِاَیَّامِ اللّٰہِ\nঅর্থ : তাদেরকে (মানুষদেরকে) আল্লাহর দিনগুলো সম্পর্কে স্মরণ করিয়ে দিন। [সূরা ইব্রাহীম, আয়াত-৫]\n\nএ আয়াতে করীমায় আল্লাহ তা‘আলা তাঁর নবী হযরত মূসা আলাইহিস্ সালাম এর প্রতি এ আহবান জানিয়েছেন যেন তিনি তাঁর জাতিকে আল্লাহর দিনগুলো সম্পর্কে স্মরণ করিয়ে দেন। ‘‘আল্লাহর দিনগুলো’’ হলো সে সব দিন যাতে বড় বড় ঘটনা ঘটেছিল বা এমন সব দিন যেগুলোতে আল্লাহ পাক তাঁর সৃষ্টিকুলের প্রতি তাঁরই বড় নেয়ামত বর্ষণ করেছিলেন। ‘আল্লাহর দিনগুলোর’ ব্যাখ্যার পক্ষে কুরআন মজীদ সাক্ষ্য দেয়, যেখানে হযরত মূসা আলাইহিস্ সালাম যে উদ্ধৃত করা হয়েছে : ‘‘আর যখন মূসা আলাইহিস্ সালাম আপন সম্প্রদায়কে বলেছিলেন, স্মরণ করো তোমাদের ওপর আল্লাহর অনুগ্রহকে, যখন তিনি তোমাদেরকে ফেরআউনী সম্প্রদায়ের কবল থেকে মুক্তি দিয়েছেন, যারা তোমাদেরকে নিকৃষ্ট শাস্তি দিতো এবং তোমাদের পুত্রদের যবেহ্ করতো ও তোমাদের কন্যাদেরকে জীবিত রাখতো; এবং এতে তোমাদের প্রতিপালকের মহান অনুগ্রহ রয়েছে।’’ [সূরা ইব্রাহীম, আয়াত -৬]\n\nউল্লিখিত আয়াতের সারমর্ম অনুযায়ী, হযরত মূসা আলাইহিস্ সালাম এর জাতি যেদিন ফিরআউন হতে মুক্তি লাভ করে সেদিনটি ‘‘আল্লাহর দিন’’ হিসেবে পরিগণিত হয়েছে; অতএব মহানবী সাল্লাল্লাহু তা‘আলা আলায়হি ওয়াসাল্লাম যেদিন এ ধরাধামে শুভাগমন করেন, সেদিনও ‘‘আল্লাহর দিন’’ হিসেবে বিবেচিত হবে। কেননা, মহানবী সাল্লাল্লাহু তা‘আলা আলায়হি ওয়াসাল্লাম অজ্ঞতার অন্ধকার থেকে সারা বিশ্ব জগতকে মুক্ত করে হেদায়াত তথা সঠিক পথের আলোতে নিয়ে এসেছেন। তাই অন্যান্য ঘটনার দিন উদ্যাপনের চেয়ে মহানবী সাল্লাল্লাহু তা‘আলা আলায়হি ওয়াসাল্লাম এর বেলাদত দিবস উদ্যাপন অগ্রাধিকার পাবে। অন্যথায় আল্লাহ তা‘আলার রহমত (করুণা) অর্থাৎ বিশ্বনবী সাল্লাল্লাহু তা‘আলা আলায়হি ওয়াসাল্লাম এর প্রতি শোকরিয়া আদায় করা হবে না। এমতাবস্থায় আল্লাহ পাক আমাদেরকে শাস্তি দেবেন যেমনটি তিনি এরশাদ ফরমান-\nوَاِذْ تَاَذَّنَ رَبُّکُمْ لَءِنْ شَکَرْتُمْ لاََزِیْدَنَکُمْ وَلَءِنْ کَفَرْتُمْ اِنَّ عَذَابِیْ لَشَدِیْدٌ\nঅর্থ : এবং স্মরণ করো, যখন তোমাদের প্রতিপালক শুনিয়ে দিলেন, যদি তোমরা কৃতজ্ঞ হও তবে আমি তোমাদেরকে আরও অধিক দেবো, আর যদি অকৃতজ্ঞ হও, তবে আমার শাস্তি কঠোর। [সূরা ইব্রাহীম, আয়াত-৭]\n\n৪. মহাপরাক্রমশালী আল্লাহ তা‘আলা এরশাদ করেন-\nفَاذْکُرُوْا اٰلاَءَ اللّٰہِ وَلاَ تَعْثَوْا فِیْ الْاَرِضِ مُفْسِدِیْنَ\nঅর্থ : সুতরাং আল্লাহর অনুগ্রহগুলোকে স্মরণ করো; এবং পৃথিবীতে ফ্যাসাদকারী হয়ে বিচরণ করো না। [সূরা আ‘রাফ, আয়াত ৭৪]\n\nউপরিউক্ত আয়াতে করীমায় আল্লাহ তা‘আলা তাঁর রহমত ও নি’মাতগুলো স্মরণ করার হুকুম দিয়েছেন। শেষ নবী সাল্লাল্লাহু তা‘আলা আলায়হি ওয়াসাল্লাম হলেন নিঃসন্দেহে সারা মানবকুলের জন্যে আল্লাহ তা‘আলার সবচেয়ে বড় নেয়ামত। এ কথা তিনি অন্যত্র জানিয়েছেন-নিশ্চয় আল্লাহর মহান অনুগ্রহ হয়েছে মুসলমানদের ওপর যে তাদের মধ্যে তাদেরই মধ্য থেকে একজন রাসূল প্রেরণ করেছেন, যিনি তাদের ওপর তাঁর আয়াতসমূহ পাঠ করেন এবং তাদেরকে পবিত্র করেন আর তাদেরকে কিতাব ও হেকমত শিক্ষা দান করেন এবং তারা নিশ্চয় এর আগে স্পষ্ট গোমরাহীতে ছিল। [সূরা আলে ইমরান, আয়াত- ১৬৪]\n\nঅতএব, কুরআন মজীদে আল্লাহ তা‘আলার হুকুম অনুযায়ী আমাদেরকে প্রিয়নবী সাল্লাল্লাহু তা‘আলা আলায়হি ওয়াসাল্লামকে স্মরণ করতে হবে; আর মিলাদুন্নবী সাল্লাল্লাহু তা‘আলা আলায়হি ওয়াসাল্লাম হলো সর্বশ্রেষ্ঠ নবী সাল্লাল্লাহু তা‘আলা আলায়হি ওয়াসাল্লামকে স্মরণ করার শ্রেষ্ঠ উপায়।\n\nঅন্যত্র আল্লাহ পাক এরশাদ ফরমান-\nوَاَمَّا بِنِعْمَۃِ رَبِّکَ فَحَدِّثْ\nঅর্থ : এবং আপনার প্রতিপালকের নেয়ামতের বেশি বেশি আলোচনা তথা প্রচার প্রসার করুন। [সূরা দোহা, আয়াত- ১১]\n\nরাসূলুল্লাহ সাল্লাল্লাহু তা‘আলা আলায়হি ওয়াসাল্লাম এর সাহাবী হযরত আবদুল্লাহ ইবনে আব্বাস রাদ্বিয়াল্লাহু তা‘আলা আনহু ‘নেয়ামত’ শব্দটির ব্যাখ্যায় বলেন, ‘‘আয়াতোল্লিখিত ‘নেয়ামত’ শব্দটি দ্বারা নবুয়্যত ও দ্বীন ইসলামকে বোঝানো হয়েছে।’’ [তাসফীরে ইবনে আব্বাস, সূরা দোহা -৬৫১]\n\nঅতএব, মহানবী সাল্লাল্লাহু তা‘আলা আলায়হি ওয়াসাল্লাম এর চাচাতো ভাই ও রঈসুল মুফাস্সিরীন প্রদত্ত ব্যাখ্যার আলোকে আমরা বলতে পারি যে মহাপরাক্রমশালী খোদা তা‘আলা আমাদেরকে আদেশ করেছেন এ মর্মে যেন আমরা তাঁরই প্রিয়নবী সাল্লাল্লাহু তা‘আলা আলায়হি ওয়াসাল্লামকে আমাদের সমাজে, মসজিদে এবং পারিবারিক পরিমণ্ডলে স্মরণ করি; আর এ ক্ষেত্রে কুরআনী উদ্দেশ্য পূরণে মীলাদুন্নবী সাল্লাল্লাহু তা‘আলা আলায়হি ওয়াসাল্লাম এর চেয়ে শ্রেষ্ঠ পন্থা কী হতে পারে!\n\n৫. মহান আল্লাহ তা‘আলা আমাদের প্রতি আদেশ করেন-\nقُلْ بِفَضْلِ اللّٰہِ وَ بِرَحْمَتِہٖ فَبِذٰلِکَ فَلْیَفْرَحُوْا ط ہُوَ خَیْرٌ مِّمَّا یَجْمَعُوْنَ\nঅর্থ : আপনি বলুন, আল্লাহরই অনুগ্রহ ও তাঁরই দয়া, এবং সেটারই ওপর তাদের আনন্দ প্রকাশ করা উচিত। তা তাদের সমস্ত ধন দৌলতের চেয়েও শ্রেয় [সুরা ইউনুস, আয়াত- ৫৮]\n\nএ আয়াতে কারীমায় আল্লাহ তা‘আলা আমাদের প্রতি আদেশ করেছেন যেন আমরা তাঁর অনুগ্রহ ও করুণা প্রাপ্তিতে খুশি প্রকাশ করি। আমাদের চারপাশে তাকালে আমরা দেখতে পাই যে আল্লাহ তা‘আলার প্রতিটি নেয়ামত আমাদের জন্যে তারই অসীম দয়া। এমন কি আমাদের অস্তিত্বও তাঁর দয়ার বহিঃপ্রকাশ মাত্র। কিন্তু আল্লাহ তা‘আলার সর্বশ্রেষ্ঠ করুণা হলেন আমাদের মহানবী সাল্লাল্লাহু তা‘আলা আলায়হি ওয়াসাল্লাম এ\n\nসম্পর্কে আল্লাহ পাক এরশাদ ফরমান-\nوَمَا اَرْسَلْنٰکَ اِلاَّ رَحْمَۃً لِلْعٰلَمِیْنَ\nঅর্থ : হে রাসূল সাল্লাল্লাহু তা‘আলা আলায়হি ওয়াসাল্লাম! আপনাকে আমি প্রেরণ করেছি জগতসমূহের জন্যে আমার রহমত করেই। [সূরা আম্বিয়া, আয়াত-১০৭]\n\nসুতরাং কোরআনের শিক্ষা অনুযায়ী, মহানবী সাল্লাল্লাহু তা‘আলা আলায়হি ওয়াসাল্লাম এর বেলাদত (ধরাধামে শুভাগমন) দিবসে খুশি প্রকাশ ও শোকরিয়া (কৃতজ্ঞতা) আদায় করা আমাদের প্রতি অবশ্য কর্তব্য করা হয়েছে। যে ব্যক্তি মহানবী সাল্লাল্লাহু তা‘আলা আলায়হি ওয়াসাল্লাম এর প্রতি খুশি থাকে, সে সত্য কুরআন মজীদের একজন খাঁটি অনুসারী। আর এটা নিশ্চিত যে, সারা বিশ্বের মুসলমান মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন করে থাকেন; এবং তা এ কারণে যে, আল্লাহ তা‘আলার অনুপম করুণা বিশেষ করে হযরত রাসূলে আকরাম সাল্লাল্লাহু তা‘আলা আলায়হি ওয়াসাল্লাম এর প্রতি শোকরিয়া আদায়ের উদ্দেশ্যেই মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন করে থাকেন। অতএব, পবিত্র কুরআন মজীদ মিলাদুন্নবী সাল্লাল্লাহু তা‘আলা আলায়হি ওয়াসাল্লামকে সমর্থন করে বলে প্রমাণিত হলো।\n\n৬. মিলাদুন্নবী সাল্লাল্লাহু তা‘আলা আলায়হি ওয়াসাল্লাম এর সমাবেশ। (জুলুস, মাহফিল ইত্যাদি) মুসলমানদেরকে বিশ্ননবী সাল্লাল্লাহু তা‘আলা আলায়হি ওয়াসাল্লাম এর প্রতি দুরূদ সালাম পাঠে অনুপ্রাণিত করে যা আল্লাহর আদেশের সাথে সঙ্গতিপূর্ণ; এরশাদ হয়েছে-\nاِنَّ اللّٰہَ وَمَلٰٓءِکَتَہٗ یُصَلُّوْنَ عَلَی النَّبِیِّ یَٓاَیُّہَا الَّذِیْنَ اٰمَنُوْا صَلُّوْا عَلَیْہِ وَسَلِّمُوْا تَسْلِیْمًا\nঅর্থ : নিশ্চয় আল্লাহ ও তাঁর ফেরেশতাবৃন্দ দরূদ প্রেরণ করেন এই অদৃশ্য বক্তা (নবী) এর প্রতি। হে ঈমানদার মুসলমান সকল! তোমরাও তাঁর প্রতি দরূদ ও (ভক্তিসহ) সালাম প্রেরণ করো। [সূরা আহযাব, আয়াত-৫৬] শরিয়ত অনুযায়ী, শরিয়তে কোনো কিছু কাম্য হলে তা মূলত শরিয়তের একটি লক্ষ্যে- পরিণত হয়। আর দুরূদ শরীফের ফযিলত সংখ্যায় এতো বেশি যে তা গুণে শেষ করা যাবে না। দুরূদ ও সালাম দুনিয়া ও আখেরাতে আল্লাহ তা‘আলার সাহায্য প্রাপ্তিতে কারণস্বরূপ। তাই মিলাদুন্নবী সাল্লাল্লাহু তা‘আলা আলায়হি ওয়াসাল্লাম আল্লাহ তা‘আলার আজ্ঞা পালনের একটি উৎস নিঃসন্দেহে।\n\n৭. আল্লাহ তা‘আলা এরশাদ ফরমান-‘‘এবং সব কিছু আমি আপনাকে রাসূলগণের সংবাদই শুনাচ্ছি, যা দ্বারা আমি আপনার হৃদয়কে দৃঢ় করবো’’ [সূলা হুদ, আয়াত-১২০]\n\nএ আয়াতে করীমায় প্রতিভাত হয় যে, পূর্ববর্তী আম্বিয়ায়ে কেরামের ঘটনাবলী বর্ণনা করার মধ্যে হেকমত হলো, এতে করে মহানবী সাল্লাল্লাহু তা‘আলা আলায়হি ওয়াসাল্লাম এর হৃদয় মোবারককে আরো সুদৃঢ় করা হয়েছে। আর এটা নিশ্চিত, বর্তমানকালে আমাদের অন্তরের দৃঢ়তারও প্রয়োজন দেখা দিয়েছে। আমাদের জানতে হবে কেমন করে মহানবী সাল্লাল্লাহু তা‘আলা আলায়হি ওয়াসাল্লাম তাঁর সময়কার সমস্যাবলী মোকাবেলা করেছিলেন, যাতে করে আমরাও সুন্নাহ অনুসারে আমাদের সময়কার সমস্যাগুলো মোকাবেলা করতে পারি।\n\nঅতএব, মিলাদুন্নবী সাল্লাল্লাহু তা‘আলা আলায়হি ওয়াসাল্লাম হুজুর পুরনূর সাল্লাল্লাহু তা‘আলা আলায়হি ওয়াসাল্লাম এর ঘটনাবলী সম্পর্কে জানবার একটি সুযোগ আমাদের করে দেয়।\n\nহাদীস শরীফ থেকে প্রমাণ\nমহানবী সাল্লাল্লাহু তা‘আলা আলায়হি ওয়াসাল্লাম থেকে অনেকগুলো বর্ণনা আমরা পাই, যাতে মিলাদুন্নবী সাল্লাল্লাহু তা‘আলা আলায়হি ওয়াসাল্লাম এর প্রমাণ মিলে। আমরা এখানে মাত্র কয়েকটি উদ্ধৃত করছি :\n\n১. নবী করিম সাল্লাল্লাহু তা‘আলা আলায়হি ওয়াসাল্লাম নিজেই সর্বপ্রথমে তাঁর বেলাদত (ধরাধামে শুভাগমন) শরীফ সম্পর্কে বর্ণনা করেছেন। তিনি এরশাদ ফরমান- ‘‘আমি পবিত্র ঔরস থেকে পবিত্র গর্ভে প্রতিনিয়ত স্থানান্তরিত হয়েছি। আল্লাহ পাক যখন হযরত আদম আলাইহিস্ সালাম কে পৃথিবীতে পাঠালেন, তখন তিনি আমাকে আদম আলাইহিস্ সালাম এর মেরুদণ্ডে স্থাপন করেন, আর সেখান থেকে নূহ আলাইহিস্ সালাম এর কাছে তাঁর নৌকায় স্তানান্তরিত হলাম, অতঃপর সেখান থেকে হযরত ইব্রাহীম আলাইহিস্ সালাম এবং তাঁর পর ধারাবাহিকভাবে পবিত্র ঔরস থেকে পবিত্র গর্ভ হয়ে আমার পবিত্র পিতা-মাতার ঔরসে স্থানান্তরিত হই, যাঁরা কখনোই অবৈধ যৌনাচার করেন নি [তাফসীরে রূহুল বয়ান, ৩য় খণ্ড, ৫৪ পৃৃষ্ঠা]\n\nআমরা প্রথমেই বলেছি মিলাদ অর্থ জন্মের সময় কিংবা স্থান। অতএব, মহানবী সাল্লাল্লাহু তা‘আলা আলায়হি ওয়াসাল্লাম স্বয়ং তাঁর মিলাদ উদ্যাপন করেছেন। এই রীতি অনুসরণ করে আহলে সুন্নাত ওয়াল জামাত (সুন্নী মুসলমান সমাজ) বিশ্বনবী সাল্লাল্লাহু তা‘আলা আলায়হি ওয়াসাল্লাম এর বেলাদতের বিভিন্ন ঘটনা বর্ণনা করে থাকেন। এ হাদীসটি মিলাদুন্নবী সাল্লাল্লাহু তা‘আলা আলায়হি ওয়াসাল্লাম এর একটি সুস্পষ্ট দলিল এবং এটি আমাদের নিশ্চিত করে যে মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন কোনো বেদআত (মন্দ উদ্ভাবিত রীতি) নয়, বরং সুন্নতে নববী সাল্লাল্লাহু তা‘আলা আলায়হি ওয়াসাল্লাম।\n\nমহানবী সাল্লাল্লাহু তা‘আলা আলায়হি ওয়াসাল্লাম স্বয়ং বহুবার মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন করেছেন। এমন অনেক রেওয়ায়াত আছে যার কিছু কিছু মেশকাত শরীফ নামের হাদীস গ্রন্থে সংকলিত হয়েছে।\n\n২. যে ব্যক্তি মহানবী সাল্লাল্লাহু তা‘আলা আলায়হি ওয়াসাল্লাম এর বেলাদত দিবস উদ্যাপন করেন তাঁকে চরম শাস্তি দেয়া হবে না; বরং এটা আশা করা হয় যে মুসলমান ব্যক্তি মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন করেছেন তাঁকে জাহান্নামে শাস্তি দেয়া হবে না। কেননা ইমাম বোখারী রাহমাতুল্লাহি আলায়হি বর্ণনা করেছেন যে মহানবী সাল্লাল্লাহু তা‘আলা আলায়হি ওয়াসাল্লাম এর বেলাদতের সুখবর দাসী সোয়াইবিয়ার কাছ থেকে জানতে পেরে খুশি হয়ে আবু লাহাব আঙ্গুলের ইশারায় ওই দাসীকে মুক্ত করে দিয়েছিল, যার কারণে প্রতি সোমবার (হুজুর পাকের বেলাদত দিবস) জাহান্নামে তার শাস্তি লাঘব হয় এবং তার ওই আঙ্গুল থেকে পানি প্রবাহিত হয়, আর তা সে পান করে। মিলাদুন্নবী সাল্লাল্লাহু তা‘আলা আলায়হি ওয়াসাল্লাম উপলক্ষে খুশি প্রকাশ করায় সে এই পুরস্কার পেয়েছে। [সহীহ্ বোখারী, ২য় খণ্ড, ৭৬৪ পৃষ্ঠা]\n\nইমাম শামসউদ্দীন নাসের আল্ দামেশকী এ হাদীসটি তাঁর কবিতায় বর্ণনা করেছেন। নিচে এর অনুবাদ দেয়া হলো :\nযদি সেই কাফের যাকে (কুরআনে) অভিসম্পাত দেয়া হয়েছে, আর তার হাতগুলো ধ্বংস হয়েছে, আগুনে স্থায়ী আবাস হয়েছে, বর্ণিত আছে, আহম্দ সাল্লাল্লাহু তা‘আলা আলায়হি ওয়াসাল্লাম এর বেলাদতের খুশিতে প্রতি সোমবার তার শাস্তি লাঘব হয়, তবে সেই গোলাম কী আশা করতে পারেন, যিনি সারা জীবন আহম্দ মোজতাবার বেলাদতে খুশি হয়েছেন, আর আল্লাহ তা‘আলার একত্বে বিশ্বাস করে ইন্তেকাল করেছেন, [হাওলুল ইহতিফাল বিল মওলিদিন্ নববী আল শরীফ ১১ পৃষ্ঠা]\n\n২. প্রিয়নবী সাল্লাল্লাহু তা‘আলা আলায়হি ওয়াসাল্লাম নিজেই তাঁর বেলাদত দিবস উদ্যাপন করেছেন রোযা রেখে। সহীহ মুসলিম শরীফে বর্ণিত হয়েছে, নবী করীম সাল্লাল্লাহু তা‘আলা আলায়হি ওয়াসাল্লামকে সোমবার দিন তাঁর রোযা রাখার কারণ জিজ্ঞেস করা হয়। তিনি উত্তর দেন-\nفِیْہِ وُلِدْتُّ وَفِیْہِ اِنْزِلَ عَلَیَّ\nঅর্থ :এ দিন (সোমবার) আমার বেলাদত (প্রথিবীতে শুভাগমন) হয়েছে এবং এ দিনেই আমার প্রতি কুরআন অবতীর্ণ হয়েছে। ]মেশকাত শরীফ, ১৭৯ পৃষ্ঠা]\n\nএই রওয়ায়াত (বর্ণনা) প্রমাণ করে যে, প্রতি সোমবার মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন করা মহানবী সাল্লাল্লাহু তা‘আলা আলায়হি ওয়াসাল্লাম এর সুন্নাত। দ্বিতীয়ত মিলাদুন্নবী সাল্লাল্লাহু তা‘আলা আলায়হি ওয়াসাল্লাম এর জন্যে কোনো নির্দিষ্ট দিন ধার্য করা মোবাহ্ (বৈধ)। তৃতীয়ত, মিলাদুন্নবী সাল্লাল্লাহু তা‘আলা আলায়হি ওয়াসাল্লাম এর খুশিতে এবাদত করা সুন্নাহ সম্মত একটি আমল।\n\nমুসলিম উম্মাহ ও আলেমদের ঐক্যমত্য\n\n১. ইমাম হাফেয আল্ সুয়ূতী রাহমাতুল্লাহি আলায়হি তাঁর প্রসিদ্ধ ‘আল হাওউইয়ী লিল ফাতাওইয়া’ গ্রন্থে এ বিষয়ে একটি বিশেষ অধ্যায় রয়েছে যার শিরোনাম হলো ‘‘ মওলিদ উদ্যাপন উদ্দেশ্যের শ্রেষ্ঠত্ব’’। এ অধ্যায়ে তিনি লিখেন ‘‘বিবেচনাধীন প্রশ্নটি হলো এই যে, রবিউল আউয়াল মাসে মহানবী সাল্লাল্লাহু তা‘আলা আলায়হি ওয়াসাল্লাম এর পবিত্র বেলাদত দিবস উদ্যাপনের ব্যাপারে শরিয়তের রায় কী? শরিয়তের দৃষ্টিতে এটি কি একটি প্রশংসনীয় কাজ, না দূষনীয় কাজ? আর যারা এ অনুষ্ঠানের আয়োজন করে তাঁরা কি আল্লাহর অনুগ্রহ লাভ করেন, না করেন না’’?\n\nইমাম সৈয়ুতী রাহমাতুল্লাহি আলায়হি অতঃপর লিখেন, ‘‘এ প্রশ্নের উত্তরে আমার দৃষ্টিভঙ্গি হলো, মিলাদ শরীফ এমনই একটি খুশির অনুষ্ঠান যেখানে মানুষেরা সমবেত হন এবং কুরআন মজীদ সহজভাবে তেলাওয়াত করা হয়। অতঃপর নবী করীম সাল্লাল্লাহু তা‘আলা আলায়হি ওয়াসাল্লাম এর ধরাধামে শুভাগমন বিষয়ক বিভিন্ন ভবিষ্যদ্বাণী যা হাদীসসমূহে ও বিভিন্ন লেখনীতে বিধৃত হয়েছে তা বর্ণনা করা হয়, আর তাঁর বেলাদতের সময় যে সব অলৌকিক ঘটনা ও আলামত দেখা গিয়েছিল তাও বর্ণনা করা হয়। এরপর অনুষ্ঠানে আগত মানুষদের সামনে খাবার পরিবেশিত হয় এবং তাঁরা তা নিজ সন্তুষ্টি অনুযায়ী গ্রহণ করেন। মহানবী সাল্লাল্লাহু তা‘আলা আলায়হি ওয়াসাল্লাম এর বেলাদত দিবস পালনের এই উৎসব হলো বেদআতে হাসানা (উত্তম উদ্ভাবন) এবং যারা এর আয়োজন করেন তাঁরা সওয়াব (আর্শীবাদ) পাবেন। কেননা, এ ধরণের অনুষ্ঠান উদ্যাপনের মধ্যে নিহিত রয়েছে মহানবী সাল্লাল্লাহু তা‘আলা আলায়হি ওয়াসাল্লাম এর সুউচ্চ শান-মানের প্রতি এবং তাঁর বেলাদতের প্রতি খুশি প্রকাশ।’’ এমন কি (বিভ্রান্তদের গুরু) ইবনে তাইমিয়া দারুল হাদীস প্রকাশিত তার ‘‘সঠিক পথের প্রয়োজনীয়তা’’ শীর্ষক পুস্তকের ২৬৬ পৃষ্ঠায় (নিচের দিকের ৫ম লাইনে) লিখেছে ‘‘খ্রিষ্টানদের যীশু খৃষ্টের জন্মদিন পালনের প্রতিদ্বন্দ্বিতা স্বরূপ হোক কিংবা মহানবী সাল্লাল্লাহু তা‘আলা আলায়হি ওয়াসাল্লাম এর প্রতি ভক্তি শ্রদ্ধা ও ভালবাসার নিদর্শন স্বরূপ হোক, মুসলমান সমাজ মিলাদ অনুষ্ঠানে যা যা আমল করেন, তাঁদের এই ধরণের ইজতেহাদের জন্যে আল্লাহ পাক অবশ্যই তাঁদেরকে পুরস্কৃত করবেন।’’ ইবনে তাইমিয়া অতঃপর লিখেন ‘‘মিলাদ যদিও বা সালাফ, (পূর্ববর্তী যমানার পূণ্যবান মুসলমানবৃন্দ) কর্তৃক আচরিত হয় নি, তথাপি তাঁদের তা অনুশীলন করা উচিত ছিল। কেননা, শরিয়তের দৃষ্টিতে এর বিরুদ্ধে কোনো আপত্তি ছিল না।’’\n\nআর আমরা তো নিঃসন্দেহে মিলাদ উদ্যাপন করি বিশ্বনবী সাল্লাল্লাহু তা‘আলা আলায়হি ওয়াসাল্লাম এর প্রতি ভালবাসা ও ভক্তি শ্রদ্ধা প্রকাশের জন্যেই।\n\n২. সহীহ্ বুখারী শরীফের শরাহ (ব্যাখ্যা) লেখক ইমাম হাফেয আল কাসতালানী রাহমাতুল্লাহি আলায়হি বলেন, ‘‘আল্লাহ তা‘আলা এমন ব্যক্তির প্রতি তাঁর রহমত বর্ষণ করুন, যিনি মহানবী সাল্লাল্লাহু তা‘আলা আলায়হি ওয়াসাল্লাম এর বেলাদতের মাস রবিউল আওয়ালের রাত (দিন) গুলোকে খুশি প্রকাশ ও উদ্যাপনের বিষয়বস্তু হিসেবে গ্রহণ করেন যাতে মিলাদে পাকের এ উৎসব ওই ব্যক্তির জন্য কঠিন পীড়াদায়ক হয়। যার অন্তরে হিংসা ও একগুয়েমী ইত্যাদি ব্যধি ররেয়ছে। তদুপরি, ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপনের মাধ্যমে পীড়িত ব্যক্তির হৃদয়ের নিরাময় লাভ হতে পারে।\n\n৩. মিলাদ শরীফ সম্পর্কে ইমাম সৈয়ুতী রাহমাতুল্লাহি আলায়হি কে যে প্রশ্ন করা হয়ে ছিল তা হাফেয ইবনে হাজর রাহমাতুল্লাহি আলায়হি কেও করা হয়। তিনি উত্তরে বলেন, ‘‘আল্লাহ তা‘আলার করুণা অবতীর্ণ হয়েছে কিংবা কোনো দুর্যোগ তিনি দূর করে দিয়েছেন এমন দিবসকে স্মরণ করার জন্যে কোনো নেক কাজ করা এবং তা প্রতি বছর উদ্যাপন করা হলো আল্লাহ তা‘আলার প্রতি কৃতজ্ঞতা প্রকাশের একটি পন্থা। মহান প্রভুর প্রতি কৃতজ্ঞতা প্রকাশ বিভিন্ন এবাদতের মাধ্যমে করা যায়- যেমন, নামাযের সেজদা ও নামাযে দাঁড়ানো, দান সাদকা ও কুরআন তেলাওয়াত। আর এই দিনে (১২ রবিউল আওয়াল) দয়ার নবী সাল্লাল্লাহু তা‘আলা আলায়হি ওয়াসাল্লাম এর ধরাধামে শুভাগমনের চেয়ে আল্লাহ তা‘আলার বড় নেয়ামত আ রকী হতে পারে?\n\nকেউ কেউ শুধু ১২ রবিউল আউয়ালের মিলাদুন্নবী উদ্যাপনকে সীমাবদ্ধ রাখেন নি, বরং ওই মাসের পুরোটুকুই মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন করে থাকেন। আর কেউ কেউ সারা বছরের যে কোনো দিন তা পালনে ব্রত হয়েছেন। তাঁদের মতে এটি বছরের যে কোনো সময় উদ্যাপন করা যায়। কেননা এর উদ্দেশ্য একই, অর্থাৎ মহানবী সাল্লাল্লাহু তা‘আলা আলায়হি ওয়াসাল্লাম এর বেলাদতে খুশি প্রকাশ ও তা উদ্যাপন করা।\n\n\n\n[কোরআন ও হাদীসের আলোকে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম – অনুবাদ : কাজী সাইফুদ্দিন হোসেন\n\nআল হাশেমীয়া সোসাইটি লণ্ডনের আহলে সুন্নাত ওয়াল জামাতের আদর্শবাহী সংস্থা। এটি ঈমান-আক্বিদাভিত্তিক লেখা ওয়েবসাইটের মাধ্যমে বিশ্বব্যাপী প্রচার করে থাকে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম বৈধতা প্রসঙ্গে প্রশ্নের উত্তর দিয়েছেন এটার বিজ্ঞ আলেমরা আর ওয়েবসাইট থেকে পাঠকদের জন্য এ লেখা অনুবাদ করেছেন ঢাকার বিশিষ্ট লেখক ও অনুবাদক কাজী সাইফুদ্দীন হোসেন।]"
    },
    {
        "1": "প্রখ্যাত আলেমগণের মতে ঈদে মিলাদুন্নবী (ﷺ)",
        "2": "প্রসিদ্ধ তাবেঈ হযরত হাসান বসরী (রঃ) বলেনঃ\n\nقال حسن البصري رضي الله تعالی عنه وددت لو کان لی مثل جبل احد ذھبا فانفقته علی قراءة مولد النبي صلی الله علیه وسلم\n\nঅর্থাৎ-আমার একান্ত ইচ্ছা হয় যে, আমার যদি ওহুদ পাহাড় পরিমাণ স্বর্ণ’থাকতো তাহলে তা মিলাদুন্নবী (সাঃ) উপলক্ষে ব্যয় করতাম ।\n— আন নেয়মাতুল কুবরা আলাল আলাম, পৃষ্ঠা নং-১১\n\nহযরত জুনাইদ বাগদাদী (রঃ) বলেন\n\nযে ব্যক্তি ঈদ-ই-মিলাদুন্নাবী (সাল্লাল্লাহু আলাইহি ওয়া সাল্লাম) এ উপস্থিত হয়ে তাঁকে সম্মান প্রদর্শন করেছে, সে ঈমানের সফলতা লাভ করেছে।\n— আন নেয়মাতুল কুবরা আলাল আলাম, পৃষ্ঠা নং-১১\n\nহযরত মারুফ কারখী (রঃ) বলেন\n\nযে ব্যক্তি ঈদ-ই-মিলাদুন্নাবী (সাল্লাল্লাহু আলাইহি ওয়া সাল্লাম) উপলক্ষে পানাহারের আয়োজন করে মুসলিমদের ভাইদের একত্রিত করে, আলোকসজ্জা করে, নতুন পোষাক পরিধান করে এবং খুশবো, আতোর, গোলাপ ও লোবান প্রয়োগে নিজেকে সুগন্ধিযুক্ত করে; রোজ কিয়ামতে প্রতম শ্রেণীর নবীদের সাথে তার হাশর হবে এবং ইল্লীঈনের সর্বোচ্চ স্থানে সে অবস্থান করবে।\n— আন নেয়মাতুল কুবরা আলাল আলাম, পৃষ্ঠা নং-১১\n\nশাফেঈ মাযহাবের প্রবর্তক ইমাম শাফেঈ (রঃ) বলেন\n\nযদি কোন ব্যক্তি ঈদ-ই-মিলাদুন্নাবী (সাল্লাল্লাহু আলাইহি ওয়া সাল্লাম) উপলক্ষে মুসলিম ভাইদেরকে খাবার তৈরী করে মজলিসে আপ্যায়ন করে ও ইবাদাত সম্পন্ন করে, রোজ কিয়ামতে সিদ্দীকিন, শাহাদা ও সালেহীনদের সাথে তার হাশর হবে এবং জান্নাতুন নাঈমে সে অবস্থান করবে।\n— আন নেয়মাতুল কুবরা আলাল আলাম, পৃষ্ঠা নং-১৩\n\n৯ম শতাব্দীর মুজাদ্দিদ আল্লামা জালালুদ্দিন সুয়ুতি (রঃ) বলেন\n\nআল-হাওয়ী লিল্ ফাতাওয়ী কিতাবে মিলাদুন্নবী (ﷺ) এর স্বপক্ষে ইমাম জালালুদ্দিন আস সৈয়ুতী (رحمة الله) এর বক্তব্য\n\nأن أصل عمل المولد الذي هو اجتماع الناس وقراءة ما تيسر من القرآن ورواية الأخبار الواردة في مبدأ أمر النبي صلى الله عليه وسلم وما وقع في مولده من الآيات ثم يمد لهم سماط يأكلونه وينصرفون من غير زيادة على ذلك هو من البدع الحسنة التي يثاب عليها صاحبها لما فيه من تعظيم قدر النبي صلى الله عليه وسلم وإظهار الفرح والاستبشار بمولده الشريف\n\nমীলাদুন্নবী (ﷺ)উদযাপন যা মূলতঃ মানুষদের সমবেত করা, কুরআনের অংশ-বিশেষ তেলাওয়াত, মহানবী (ﷺ)-এর ধরাধামে শুভাগমন (বেলাদত) সংক্রান্ত ঘটনা ও লক্ষ্মণগুলোর বর্ণনা পেশ, অতঃপর তবাররুক (খাবার) বিতরণ এবং সবশেষে সমাবেশ ত্যাগ, তা উত্তম বেদআত (উদ্ভাবন); আর যে ব্যক্তি এর অনুশীলন করেন তিনি সওয়াব অর্জন করেন, কেননা এতে জড়িত রয়েছে রাসূলুল্লাহ (ﷺ)-এর মহান মর্যাদার প্রতি গভীর শ্রদ্ধা প্রদর্শন এবং তাঁর সম্মানিত বেলাদতের প্রতি খুশি প্রকাশ।\n— ইমাম সৈয়ুতী কৃত ‘আল-হাওয়ী লিল্ ফাতাওয়ী’, ১ম খণ্ড, ২৯২ পৃষ্ঠা, মাকতাবা আল-আসরিয়া, বৈরুত, লেবানন হতে প্রকাশিত\n\nতিনি তার স্ব-রচিত “আল উয়াছায়েল ফী শরহিশ শামাইল” গ্রন্থে উল্লেখ আরও করেন,\n\nযে গৃহে বা মসজিদে কিংবা মহল্লায় মীলাদুন্নবী সাল্লাল্লাহু আলাইহি ওয়া সাল্লাম উপলক্ষ্যে হুযুর সাল্লাল্লাহু আলাইহি ওয়া সাল্লাম-এর মীলাদ মাহফিলের আয়োজন করা হয়। তখন অবশ্যই সে গৃহ বা মসজিদ বা মহল্লা অসংখ্য ফেরেশতা দ্বারা পরিবেষ্টিত থাকে এবং উক্ত স্থান সমূহে যারা অবস্থান করে তাদের জন্য তারা সালাত পাঠ করে। (অর্থাৎ তাদের গুণাহর জন্য ক্ষমা প্রার্থনা করে) এবং আল্লাহ তায়ালা তাদের সবাইকে সাধারণভাবে রহমত ও সন্তুষ্টি দ্বারা ভূষিত করেন। অতঃপর নূরের মালা পরিহিত ফেরেশতাকুল বিশেষতঃ হযরত জিব্রাঈল, মীকাঈল, ঈস্রাফীল ও আজরাঈল আলাইহিস সালাম মিলাদুন্নবী সাল্লাল্লাহু আলাইহি ওয়া সাল্লাম উপলক্ষ্যে মাহফিল আয়োজনকারীর গুণাহ মাফের জন্য আল্লাহর কাছে প্রার্থনা করতে থাকেন।\n\nতিনি আরো বলেন,\n\nযে মুসলমানের গৃহে হুযুর সাল্লাল্লাহু আলাইহি ওয়া সাল্লাম-এর মীলাদ পাঠ করা হয়, সে গৃহ ও গৃহে বসবাসকারী ব্যক্তি দুর্ভিক্ষ, মহামারী, অগ্নি, পানি, পরনিন্দা, কুদৃষ্টি ও চুরি ইত্যাদির আক্রমণ থেকে মুক্ত থাকবে। সে ঘরে যার মৃত্যু হবে সে মৃত ব্যক্তি কবরে মুনকার নকীরের প্রশ্নের উত্তর অতি সহজে দিতে পারবে। যে ব্যক্তি রাসুল সাল্লাল্লাহু আলাইহি ওয়া সাল্লাম-এর মীলাদ কে সম্মান করতে চায়, তার জন্য ইহাই যথেষ্ট। পক্ষান্তরে যে ব্যক্তির নিকট নবী করীম সাল্লাল্লাহু আলাইহি ওয়া সাল্লাম-এর মীলাদের কোন মর্যাদা নেই, তার অন্তর এত নিকৃষ্ট হয়ে পড়বে যে, তার সামনে হুযুরপুর নূর সাল্লাল্লাহু আলাইহি ওয়া সাল্লাম-এর বিশ্বজোড়া প্রশংসাগীতি উচ্চারিত হলেও তার অন্তরে হুযুর সাল্লাল্লাহু আলাইহি ওয়া সাল্লাম-এর জন্য বিন্দুমাত্র মুহাব্বতের উদ্রেক হবে না।\n— আন নেয়মাতুল কুবরা আলাল আলাম, পৃষ্ঠা নং- ১৩ ও ১৪\n\nইমাম ইবন কাসীর (রঃ) বলেন\n\nইবনে কাসীর, যাকে সালাফী/ওহাবীরা তাফসীর ও ইতিহাস শাস্ত্রে সবচেয়ে বেশি শ্রদ্ধা করে থাকে, তিনি সর্বজন শ্রদ্ধেয় ইসলামের মুজাহিদ সুলতান গাযী সালাহউদ্দীন আইয়ুবীর ভগ্নিপতি শাহ মালিক আল-মুযাফফর সম্পর্কে উচ্ছ্বসিত প্রশংসা করেন। অথচ সালাফীরাই ইবনে কাসীরের কথাকে বিকৃত করে এই মর্মে মিথ্যে ছড়িয়েছে যে মুযাফফর শাহ একজন ফাসেক, নিষ্ঠুর ও বেদআতী শাসক ছিলেন (নাউযু বিল্লাহ)। প্রকৃতপক্ষে ইবনে কাসীর লিখেন:\n\nأحد الاجواد والسادات الكبراء والملوك الامجاد له آثار حسنة وقد عمر الجامع المظفري بسفح قاسيون وكان قدهم بسياقه الماء إليه من ماء بذيرة فمنعه المعظم من ذلك واعتل بأنه قد يمر على مقابر المسلمين بالسفوح وكان يعمل المولد الشريف في ربيع الاول ويحتفل به احتفالا هائلا وكان مع ذلك شهما شجاعا فاتكا بطلا عاقلا عالما عادلا رحمه الله وأكرم مثواه وقد صنف الشيخ أبو الخطاب ابن دحية له مجلدا في المولد النبوي سماه التنوير في مولد البشير النذير فأجازه على ذلك بألف دينار وقد طالت مدته في الملك في زمان الدولة الصلاحية وقد كان محاصر عكا وإلى هذه السنة محمودالسيرة والسريرة قال السبط حكى بعض من حضر سماط المظفر في بعض الموالد كان يمد في ذلك السماط خمسة آلاف راس مشوى وعشرة آلاف دجاجة ومائة ألف زبدية وثلاثين ألف صحن حلوى\n\n(মুযাফফর শাহ) ছিলেন একজন উদার/সহৃদয় ও প্রতাপশালী এবং মহিমান্বিত শাসক, যাঁর সকল কাজ ছিল অতি উত্তম। তিনি কাসিইউন-এর কাছে জামেয়া আল-মুযাফফরী নির্মাণ করেন.....(প্রতি) রবিউল আউয়াল মাসে তিনি জাঁকজমকের সাথে মীলাদ শরীফ (মীলাদুন্নবী) উদযাপন করতেন। উপরন্তু, তিনি ছিলেন দয়ালু, সাহসী, জ্ঞানী, বিদ্বান ও ন্যায়পরায়ণ শাসক - রাহিমুহুল্লাহ ওয়া একরাম - শায়খ আবুল খাত্তাব (রহ:) সুলতানের জন্যে মওলিদুন্ নববী সম্পর্কে একখানি বই লিখেন এবং নাম দেন ‘আত্ তানভির ফী মওলিদ আল-বাশির আন্ নাযীর’। এ কাজের পুরস্কারস্বরূপ সুলতান তাঁকে ১০০০ দিনার দান করেন। সালাহিয়া আমল পর্যন্ত তাঁর শাসন স্থায়ী হয় এবং তিনি ’আকা’ জয় করেন। তিনি সবার শ্রদ্ধার পাত্র থেকে যান। আস্ সাবত্ এক ব্যক্তির কথা উদ্ধৃত করেন যিনি সুলতানের আয়োজিত মওলিদ অনুষ্ঠানে যোগ দিয়েছিলেন; ওই ব্যক্তি বলেন: ‘অনুষ্ঠানে সুলতান ভালভাবে রান্নাকৃত ৫০০০ ছাগল, ১০,০০০ মোরগ, ১ লক্ষ বৌল-ভর্তি দুধ এবং ৩০,০০০ ট্রে মিষ্টির আয়োজন করতেন’।\n— তারিখে ইবনে কাসীর, ‘আল-বেদায়াহ ওয়ান্ নেহায়া’ ১৩তম খণ্ড, ১৭৪ পৃষ্ঠা\n\nবুখারী শরীফের ব্যাখাকার বিশ্ববিখ্যাত মোহাদ্দিস আল্লামা কুস্তোলানী রহমাতুল্লাহে আলাইহি (মৃত্যুঃ ৯২৩ হিজরী) বলেন-\n\nযে ব্যক্তি নবী করীম সাল্লাল্লাহু আলাইহি ওয়া সাল্লাম-এর শুভাগমনের মোবারক মাসের রাতসমূহকে ঈদ হিসেবে গ্রহণ করে, আল্লাহ তার উপরে রহমত বর্ষণ করেন। আর উক্ত রাত্রকে ঈদ হিসেবে উদযাপন করবে এ জন্য যে, যাদের অন্তরে (নবী বিদ্বেষী) রোগ রয়েছে। তাদের ঐ রোগ যেন আরো শক্ত আকার ধারণ করে এবং যন্ত্রণায় অন্তর জ্বলে পুড়ে যায়।\n— শরহে জুরকানী আলাল মাওয়াহেব, ১ম খন্ড, পৃষ্ঠা নং- ২৬২\n\nবুখারী শারীফের আরেক অন্যতম নির্ভরযোগ্য ব্যাখ্যাগ্রন্থ ‘ফাতহুল বারী’ এর লেখক ইমাম ইবন হাজর আসকলানী (রঃ) বলেন-\n\nমহানবী (দ:)-এর মীলাদ দিবস উদযাপন সম্পর্কে হযরত ইমামকে জিজ্ঞেস করা হলে তিনি লিখিতভাবে যে উত্তর দেন তা নিম্নরূপ: মীলাদুন্নবী (দ:) উদযাপনের উৎস বলতে এটি এমন এক বেদআত (উদ্ভাবন) যা প্রথম তিন শতকের সালাফ আস্ সালেহীন (পুণ্যাত্মাবৃন্দ) কর্তৃক আমাদেরকে জ্ঞাত করানো হয় নি, যদিও এতে প্রশংসনীয় ও প্রশংসনীয় নয় উভয় দিকই বিদ্যমান। কেউ প্রশংসনীয় দিকগুলো গ্রহণ করে প্রশংসনীয় নয় এমন দিকগুলো বর্জন করায় যত্নবান হলে তা বেদআতে হাসানা তথা কল্যাণময় নতুন প্রথা হবে। আর তা না হলে এর উল্টো হবে। এ বিষয়ের বৈধতা প্রতীয়মানকারী একটি নির্ভরযোগ্য শরীয়তের দলিল আমার সামনে এসেছে, আর তা হলো বুখারী ও মুসলিম শরীফে উদ্ধৃত সহীহ হাদীস যা’তে বর্ণিত হয়েছে যে মহানবী (দ:) মদীনা মোনাওয়ারায় হিজরত করে দেখতে পান সেখানকার ইহুদীরা ১০ই মহররম (আশুরা) তারিখে রোযা রাখেন।\n— হুসনুল মাকসাদ ফী আমলিল মওলিদ, ৬৩ পৃষ্ঠা\n\nএমতাবস্থায় তিনি তাদেরকে এর কারণ জিজ্ঞেস করলে তারা উত্তর দেন, ‘এই দিনে আল্লাহতা’লা ফেরাউনকে পানিতে ডুবিয়ে মূসা (আ:)-কে রক্ষা করেন। তাই আমরা মহান প্রভুর দরবারে এর প্রতি কৃতজ্ঞতা প্রকাশের উদ্দেশ্যে রোযা রেখে থাকি।’ এই ঘটনা পরিস্ফুট করে যে আল্লাহতা’লার রহমত অবতরণের কিংবা বালা-মসীবত দূর হওয়ার কোনো বিশেষ দিনের প্রতি কৃতজ্ঞতা প্রকাশ করা, সেই উদ্দেশ্যে বার্ষিকী হিসেবে তা উদযাপনের সময় নামায, রোযা, দান-সদকাহ বা কুরআন তেলাওয়াতের মতো বিভিন্ন এবাদত-বন্দেগী পালন করা শরীয়তে জায়েয। আর রাসূলুল্লাহ (দ:)-এর মীলাদের (ধরণীতে শুভাগমন দিবসের) চেয়ে আল্লাহর বড় রহমত কী-ই বা হতে পারে? এরই আলোকে প্রত্যেকের উচিত হযরত মূসা (আ:) ও ১০ই মহররমের ঘটনার (দালিলিক ভিত্তির) সাথে সঙ্গতি রেখে মীলাদুন্নবী (দ:) দিবস উদযাপন করা; তবে যাঁরা এটি বিবেচনায় নেন না, তাঁরা (রবিউল আউয়াল) মাসের যে কোনো দিন তা উদযাপনে আপত্তি করেন না; অপর দিকে কেউ কেউ সারা বছরের যে কোনো সময় (দিন/ক্ষণ) তা উদযাপনকে কোনো ব্যতিক্রম ছাড়াই বৈধ জেনেছেন।\n— হুসনুল মাকসাদ ফী আমলিল মওলিদ, ৬৪ পৃষ্ঠা\n\nআমি মওলিদের বৈধতার দলিল সুন্নাহ’র আরেকটি উৎস থেকে পেয়েছি (আশুরার হাদীস থেকে বের করা সিদ্ধান্তের বাইরে)। এই হাদীস ইমাম বায়হাকী (রহ:) হযরত আনাস (রা:) থেকে বর্ণনা করেন: ‘হুযূর পাক (দ:) নবুয়্যত প্রাপ্তির পর নিজের নামে আকিকাহ করেন; অথচ তাঁর দাদা আবদুল মোত্তালিব তাঁরই বেলাদতের সপ্তম দিবসে তাঁর নামে আকিকাহ করেছিলেন, আর আকিকাহ দু’বার করা যায় না। অতএব, রাসূলে খোদা (দ:) বিশ্বজগতে আল্লাহর রহমত হিসেবে প্রেরিত হওয়ায় মহান প্রভুর দরবারে কৃতজ্ঞতা প্রকাশের জন্যে এটি করেছিলেন, তাঁর উম্মতকে সম্মানিত করার জন্যেও, যেমনিভাবে তিনি নিজের ওসীলা দিয়ে দোয়া করতেন। তাই আমাদের জন্যেও এটি করা উত্তম হবে যে আমরা মীলাদুন্নবী (দ:) দিবসে কৃতজ্ঞতাসূচক খুশি প্রকাশার্থে আমাদের দ্বীনী ভাইদের সাথে সমবেত হই, মানুষদেরকে খাবার পরিবেশন করি এবং অন্যান্য সওয়াবদায়ক আমল পালন করি।’ এই হাদীস পূর্বোক্ত মহানবী (দ:)-এর দ্বারা মীলাদ ও নবুয়্যত-প্রাপ্তির দিবস পালনার্থে সোমবার রোযা রাখার হাদীসকে সমর্থন দেয়।\n— হুসনুল মাকসাদ ফী আমলিল মওলিদ, ৬৪-৬৫ পৃষ্ঠা\n\nহযরত সাররী সাক্বত্বী (রঃ) বলেনঃ\n\nযে ব্যক্তি মিলাদ শারীফ পাঠ বা মিলাদুন্নাবী (সাঃ) উদযাপন করার জন্য স্থান নির্দিষ্ট করল, সে যেন তার জন্য জান্নাতে রওজা বা বাগান নির্দিষ্ট করল। কেননা সে তা হুজুর পাক (দঃ) এর মহব্বতের জন্যই করেছে।\n— আন নেয়মাতুল কুবরা আলাল আলাম, পৃষ্ঠা নং- ১৩\n\n১১’শ শতাব্দীর বা সহস্রাব্দের মুজাদ্দিদ আলফে সানী (রঃ) বলেনঃ\n\nدیگر درباب مولود خوانی اندراج یا فتہ بود در نفس قران خواندن بصوت حسن وقصائد نعت ومنقبت خواندن چہ مضائقہ است؟ ممنوع تحریف وتغیر حروف قران است والتزام رعایت مقامات نغمہ وتبرید صوت باں طریق الحان باتصفیق منا سب انکہ در شعر نیز غیر مبارح است. اگر ہر نہجے خوانند کہ تحریفے در کلمات قران واقع نشود و در قصائد خواندن شروط مذکورہ متحقق نگردد رواں ہم بغرض صحیح تجویز نما یند چہ مانع است؟\n\nঅর্থাৎ সুমিষ্ট আওয়াজে পবিত্র কুরআন শরীফ পাঠ এবং নূরে মুজাসসাম হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম উনার শানে সুন্দর ক্বাছীদাবলী আবৃত্তি করতে কি বাধা আছে? নিষিদ্ধ হচ্ছে পবিত্র কুরআন শরীফ উনার হরফ বা অক্ষর সমূহের মধ্যে পরিবর্তন বা গানের তাল বা ছন্দ অবলম্বন স্বরের উত্থান-পতন যা সাধারণ কবিতার মধ্যেও জায়িয নেই। যদি পবিত্র মীলাদ শরীফ এমনভাবে পড়া হয় যে, পবিত্র কুরআন শরীফের মধ্যে কোনরূপ পরিবর্তন আপতিত না হয় এবং পবিত্র ক্বাছীদা শরীফ আবৃত্তির মধ্যে উপরোক্ত গানের ছন্দ বা তালের অনুসরণ করা না হয়, তাহলে এরূপ পবিত্র মীলাদ শরীফ পাঠে কি বাধা আছে ?\n— মাকতুবাতে ইমাম রব্বানী, ৩য় খন্ড, মাকতুব নং ৭২\n\nভারতীয় উপমহাদেশের সর্বপ্রথম মোহাদ্দিস হযরত শায়খ আবদুল হক মোহাদ্দেসে দেহলভী রহমাতুল্লাহে আলাইহি বলেন-\n\nযে ব্যক্তি মীলাদুন্নবী সাল্লাল্লাহু আলাইহি ওয়া সাল্লাম-এর রাত্রকে ঈদ হিসেবে পালন করে, তার উপর আল্লাহ তায়ালা রহমত নাযিল করেন। আর যার মনে হিংসা এবং [নবী সাল্লাল্লাহু আলাইহি ওয়া সাল্লাম-এর দুশমনির] রোগ রয়েছে, তার ঐ (নবী বিদ্বেষী) রোগ আরও শক্ত আকার ধারণ করে।\n— মা সাবাতা বিসসুন্নাহ (উর্দু) পৃষ্ঠা নং-৮৬\n\nউল্লেখ্য যে উপরিল্লিখিত মুহাদ্দিসগণের উছিলায় আজ আমরা হাদীস শাস্ত্র এই উপমহাদেশে পেয়েছি । অন্যথায় বর্তমানের কোন আলেমদের অস্তিত্বই পাওয়া যেত না । এজন্য তাঁদের এলেমের কাছেই বর্তমান আমরা সকল মুসলমানগণ চিরঋনী ।\n\nআল্লামা ইমাম শিহাব উদ্দিন আহমদ কুস্তোলানী রহমাতুল্লাহে আলাইহি “মাওয়াহিবে লাদুন্নিয়া” নামক কিতাবে হুযুর সাল্লাল্লাহু আলাইহি ওয়া সাল্লাম-এর দুগ্ধপান শীর্ষক অধ্যায়ে আলোচনা করতে গিয়ে বলেন-\n\nআবু লাহাবের আযাদকৃত দাসী সুয়াইবাহ তাকে (হুযুর সাল্লাল্লাহু আলাইহি ওয়া সাল্লাম)-কে দুধ পান করিয়েছেন। যাকে আবু লাহাব তখনই আযাদ করেছিলো তখন তিনি তাকে হুযুর সাল্লাল্লাহু আলাইহি ওয়া সাল্লাম-এর বেলাদত শরীফের শুভ সংবাদ শুনিয়েছিলেন। উল্লেখ্য যে, একদা আবু লাহাবকে তার মৃত্যুর পর স্বপ্নে দেখা গিয়েছিলো। (হযরত আব্বাস রাদ্বিয়াল্লাহু আনহু এক বছর পর স্বপ্ন দেখেছিলেন) তখন তাকে বলা হলো “তোমার কি অবস্থা?” সে বলল, দোজখেই আছি। তবে প্রতি সোমবার রাতে আমার শাস্তি কিছুটা শিথিল করা হয়; আর আমি আমার এ আঙ্গুল দুটির মধ্যখানে চুষে পানি পানের সুযোগ পাই। আর তখন সে তার আঙ্গুলের মাথা দিয়ে ইশারা করলো। আর বলল, আমার শাস্তির শিথিলতা এ জন্য যে, সুয়াইবা যখন আমাকে নবী সাল্লাল্লাহু আলাইহি ওয়া সাল্লাম-এর বেলাদতের সুসংবাদ দিয়েছিলো, তখন তাকে আমি আযাদ করে দিয়েছিলাম এবং সে হুযুরকে দুগ্ধপান করিয়েছে।\n\nতিনি আরো বলেন-\n\nএতদভিত্তিতে, আল্লামা মোহাদ্দিস ইবনে জাযরী রাদ্বিয়াল্লাহু আনহু বলেন, যখন ঐ আবু লাহাব কাফির, যার তিরস্কারে কোরআনের সূরা নাযিল হয়েছে। মীলাদুন্নবী সাল্লাল্লাহু আলাইহি ওয়া সাল্লাম-এ আনন্দ প্রকাশের কারণে জাহান্নামে পুরস্কৃত হয়েছে। এখন উম্মতে মুহাম্মদী সাল্লাল্লাহু আলাইহি ওয়া সাল্লাম-এর ঐ একত্ববাদী মুসলমানের কি অবস্থা? যে নবী করীম সাল্লাল্লাহু আলাইহি ওয়া সাল্লাম-এর বেলাদতে খুশি হয় এবং হুযুর সাল্লাল্লাহু আলাইহি ওয়া সাল্লাম-এর ভালবাসায় তার সাধ্যনুযায়ী খরচ করে। তিনি জবাবে বলেন- আমার জীবনের শপথ! নিশ্চয়ই পরম করুণাময় আল্লাহ তাকে আপন ব্যাপক করুণায় নিয়ামতপূর্ণ জান্নাতে প্রবেশ করাবেন।\n— শরহে জুরকানী, ১ম খন্ড, পৃষ্ঠা নং- ২৫৮-২৬২\n\nআবু লাহাবের উক্ত ঘটনা সর্বশ্রেষ্ঠ হাদীস গ্রন্থ পবিত্র বোখারী শরীফেও বর্ণিত হয়েছে। হাদীসটি নিম্নরুপ:\n\nহযরত ওরওয়া ইবনে যোবাইয়ের রাদ্বিয়াল্লাহু আনহু বলেন, সুয়াইবাহ আবু লাহাবের দাসী ছিলেন। আবু লাহাব হুযুর সাল্লাল্লাহু আলাইহি ওয়া সাল্লাম-এর বেলাদতের সুসংবাদে দেওয়ার কারণে (আনন্দিত হয়ে) সুয়াইবাহকে আযাদ করে দিয়েছিলো। অতঃপর সুয়াইবাহ হুযুর সাল্লাল্লাহু আলাইহি ওয়া সাল্লাম-কে দুধ পান করিয়েছিলেন। এরপর যখন আবু লাহাব মৃত্যুবরণ করল, তকন (এক বছর পর) তার ঘনিষ্টদের কেউ [হযরত আব্বাস রাদ্বিয়াল্লাহু আনহু] তাকে স্বপ্নে শোচনীয় অবস্থায় দেখে তার উদ্দেশ্যে বলেন, “তোমার অবস্থা কেমন?” আবু লাহাব তদুত্তরে বললো, “তোমাদের নিকট থেকে আসার পর আমি কোন প্রকার শান্তি পাইনি, কেবল আমি যে (আল্লাহর হাবীবের জন্ম সংবাদ বা মীলাদ শরীফের খুশিতে) সুয়াইবাহকে (তর্জনী ও মধ্যমা দুটি আঙ্গুলের ইশারায়) আযাদ করেছিলাম, ঐ কারণে (প্রতি সোমবার আঙ্গুল দু’টির মধ্যে কিছু পানি জমে থাকে) আমি ওই পানি চুষে থাকি ও প্রতি সোমবার আযাবকে হাল্কা বোধ করে থাকি।\n— বুখারী শরীফ, ২য় খন্ড, পৃষ্ঠা নং-৭৬৪\n\nবোখারী শরীফে উক্ত পৃষ্ঠায়ই শেষের দিকে এ হাদীসের পাদটিকায় বর্ণিত আছে :\n\nসুয়াইবাহ আবু লাহাবকে হুযুর সাল্লাল্লাহু আলাইহি ওয়া সাল্লাম-এর জন্মের সুসংবাদ দেওয়ার কারণে আবু লাহাব তাকে আযাদ করে দিয়েছিলো। অতঃপর এ আযাদ করাটা (পরকালে) আবু লাহাবের উপকারে এসেছে। এ কাজ তার উপকারে আসার অর্থ হলো- তার এ কর্ম হুযুর সাল্লাল্লাহু আলাইহি ওয়া সাল্লাম-এর বরকতে অবশিষ্ট ছিল। অন্যান্য কাজের ন্যায় বিনষ্ট হয়ে যায়নি।\n\nআল্লামা কুস্তোলানী রহমাতুল্লাহে আলাইহি স্বীয় মাওয়াহিব গ্রন্থে আরো বলেনঃ\n\nপ্রতিটি যুগে মুসলমানগণ নবী করীম সাল্লাল্লাহু আলাইহি ওয়া সাল্লাম-এর বেলাদত শরীফের মাসে মাহফিলের আয়োজন করে আসছেন। উন্নত মানের খাবারের আয়োজন করেন, এর রাতগুলোতে বিভিন্ন ধরণের সাদক্বাহ- খায়রাত করেন, আনন্দ প্রকাশ করতে থাকেন, পুন্যময় কাজ বেশি পরিমাণে করেন এবং নবী করীম সাল্লাল্লাহু আলাইহি ওয়া সাল্লাম-এর বেলাদত শরীফের আলোচনার প্রতি গুরুত্ব দিয়ে আসেন। ফলে আল্লাহর অসংখ্য বরকত ও ব্যাপক অনুগ্রহ প্রকাশ পায়। এর বিশেষত্বের এটাও পরীক্ষিত যে, নিঃসন্দেহে গোটা বছরই তারা নিরাপদে থাকে এবং তাদের উদ্দেশ্য দ্রুত সফল হয়ে থাকে।\n\n(ইমাম কুস্তোলানী রহমাতুল্লাহে আলাইহি দো’আ করে বলেন) অতএব, ঐ ব্যক্তিকে আল্লাহ দয়া করুন, যে মীলাদুন্নবী মোবারক মাসের রাতগুলোকে ঈদ হিসেবে উদযাপন করে- এ লক্ষ্যে যেন মুনাফিকদের অন্তরে অসহনীয় জ্বালা সৃষ্টি হয়।\n— শরহে জুলকানী, ১ম খন্ড, পৃষ্ঠা নং- ২৬১-২৬৩\n\nইমাম শামসুদ্দিন দিমিস্কি (রঃ) বলেনঃ\n\nقد صح أن أبا لهب يخفف عنه عذاب النار في مثل يوم الاثنين لإعتاقه ثويبة سرورا بميلاد النبي صلى الله عليه وسلم ثم أنشد:\n\nإذا كان هذا كافرا جاء ذمه - وتبت يداه في الجحيم مخلدا أتى أنه في يوم الاثنين دائما - يخفف عنه للسرور بأحمدا فما الظن بالعبد الذي طول عمره - بأحمد مسرورا ومات موحدا\n\nএটি প্রমাণিত যে আবু লাহাবের (পারলৌকিক) অনলে জ্বলবার শাস্তি প্রতি সোমবার লাঘব করা হয়, কেননা সে মহানবী (দ:)-এর বেলাদতে খুশি হয়েছিল এবং তার দাসী সোয়াইবিয়াকে মুক্ত করে দিয়েছিল (সুসংবাদ দেয়ার জন্যে)। আবু লাহাবের মতো অবিশ্বাসী, যার চিরস্থায়ী আবাস দোযখ এবং যার জন্যে সূরা লাহাব অবতীর্ণ হয়েছে, সে যদি আযাব থেকে তাখফিফ (নিষ্কৃতি) পায় প্রতি সোমবার, তাহলে ভাবুন সেই মো’মেন ব্যক্তির কী শান যিনি সারা জীবন রাসূলুল্লাহ (দ:)-এর বেলাদতে খুশি প্রকাশ করেছিলেন এবং আল্লাহর একত্বে বিশ্বাস নিয়ে ইন্তেকাল করেছেন।\n— ইমাম দামেশকী কৃত ‘মওরিদ আস্ সাফা ফী মওলিদ আল-হাদী’ এবং ইমাম সৈয়ুতী প্রণীত ‘হুসনুল মাকসাদ ফী আমলিল মওলিদ’, ৬৬ পৃষ্ঠা\n\nবিরোধীবাদীরা বলে থাকে এটি মহানবী (সাঃ) এর ওফাত দিবস। তাই এটি পালন করা উচিত নয়। এর জবাবও ৯ম শতাব্দীর মুজাদ্দিদ দিয়ে গেছেন খুব সুন্দরভাবে।\n\nأن ولادته صلى الله عليه وسلم أعظم النعم علينا ووفاته أعظم المصائب لنا والشريعة حثت على إظهار شكر النعم والصبر والسلوان والكتم عند المصائب وقد أمر الشرع بالعقيقة عند الولادة وهي إظهار شكر وفرح بالمولود و لم يأمر عند الموت بذبح ولا غيره بل نهى عن النياحة وإظهار الجزع فدلت قواعد الشريعة على أنه يحسن في هذا الشهر إظهار الفرح بولادته صلى الله عليه وسلم دون إظهار الحزن فيه بوفاته\n\nবিশ্বনবী (দ:)-এর বেলাদত হলো (আল্লাহর) সর্ববৃহৎ নেয়ামত (আশীর্বাদ); আর তাঁর বেসাল মহা দুর্যোগ। ধর্মীয় বিধান আমাদের প্রতি তাকিদ দেয় যেন আমরা আল্লাহর নেয়ামতের শোকরগুজারি (কৃতজ্ঞতা প্রকাশ) করি এবং দুর্যোগের মুহূর্তে ধৈর্য ধরি ও শান্ত থাকি। শরীয়তের আইনে আমাদের আদেশ দেয়া হয়েছে কোনো শিশুর জন্মে পশু কোরবানি দিতে (এবং ওর গোস্ত গরিবদের মাঝে বিতরণ করতে)। এটা ওই শিশুর জন্মোপলক্ষে কৃতজ্ঞতা ও খুশি প্রকাশের নিদর্শন। পক্ষান্তরে, মৃত্যুর সময় পশু কোরবানি দিতে শরীয়ত আমাদের আদেশ দেয় নি। উপরন্তু, শোক প্রকাশ বা মাতম করতে শরীয়তে মানা করা হয়েছে। অতএব, মীলাদুন্নবী (দ:)-এর ‍পুরো মাসব্যাপী খুশি প্রকাশ করার পক্ষে ইসলামী বিধানের রায় পরিদৃষ্ট হয়; আর তাঁর বেসাল উপলক্ষে শোক প্রকাশ না করার পক্ষে মত দেয়া হয়।\n— হুসনুল মাকসাদ ফী আমলিল মওলিদ, ৫৪-৫৫ পৃষ্ঠা; ইমাম সৈয়ুতী প্রণীত ’আল-হাওয়ী লিল্ ফাতাওয়ী’, ১ম খণ্ড, ২৯৮ পৃষ্ঠা, মাকতাবা আল-আসরিয়া, বৈরুত, লেবানন হতে প্রকাশিত\n\nহযরত শাহ ওয়ালী উল্লাহ মোহাদ্দিসে দেহলভী রহমাতুল্লাহে আলাইহি তার রচিত “আদ দুররুস সামীন ফী মুবাশশারাতিন নবীয়্যিল আমীন” কিতাবের ৯ম পৃষ্ঠায় লিখেছেনঃ\n\nআমার শ্রদ্ধেয় আব্বাজান আমাকে অবহিত করে বলেন, আমি প্রতি বছরই নবীকুল সর্দার সাল্লাল্লাহু আলাইহি ওয়া সাল্লাম-এর মীলাদ উপলক্ষ্যে বিরাট খাবার আয়োজন করে আসছিলাম। অতঃপর এক বছর খাবারের আয়োজন করা আমার পক্ষে সম্ভব হয়নি। সুতরাং অল্প ভাজ্যকৃত চনা ব্যতীত আর কিছুই আমি জোগাড় করতে পারিনি। কাজেই সেগুলো উপস্থিত লোকদের মাঝে বন্টন করে দিলাম। অতঃপর আমি স্বপ্নে হুযুর সাল্লাল্লাহু আলাইহি ওয়া সাল্লাম-এর সাক্ষাত লাভ করে ধন্য হলাম। দেখলাম, হুযুর সাল্লাল্লাহু আলাইহি ওয়া সাল্লাম-এর সামনে ঐ চনাগুলো মওজুদ আছে। তখন হুযুর সাল্লাল্লাহু আলাইহি ওয়া সাল্লাম ছিলেন অত্যন্ত আনন্দিত ও হাস্যোজ্জল।\n— তথ্যসূত্রঃ ইসলামী শরীয়তের দৃষ্টিতে ঈদে মীলাদুন্নবী সাল্লাল্লাহু আলাইহি ওয়া সাল্লাম উদযাপন, পৃষ্ঠা নং-৮১, ফতুয়ায়ে রশীদিয়া, পৃষ্ঠা নং- ১৩৭, হাকিকতে মীলাদ, পৃষ্ঠা নং-২৮\n\n“ফয়ূযুল হারামাইন” কিতাবে শাহ ওয়ালী উল্লাহ মোহাদ্দিসে দেহলভী রহমাতুল্লাহে আলাইহি আরো বলেনঃ\n\nআমি এর পূর্বে মক্কা মু’আযযামায় বেলাদত শরীফের বরকতময় ঘরে উপস্থিত ছিলাম। আর সেখানে লোকজন সমবেত হয়ে হুযুর সাল্লাল্লাহু আলাইহি ওয়া সাল্লাম-এর উপর একত্রে দরুদ শরীফ পাঠা করছিলেন। তার (হুযুরের) শুভাগমনের সময় সংঘটিত অলৌকিক ঘটনাবলী ও তার নবুয়ত প্রকাশের পূর্বে সংঘটিত ঘটনাবলী আলোচনা করছিলেন। তারপর আমি সেখানে এক মিশ্র নূরের ঝলক প্রত্যক্ষ করলাম। আমি বলতে পারিনি যে, এ নূরগুলো চর্মচক্ষে দেখেছিলাম এবং এটাও বলতে পারি না যে, এগুলো কেবল মাত্র অন্তর চক্ষুতে দেখেছিলাম। এ দুটোর মধ্যে প্রকৃত ব্যাপার কি ছিল, তা আল্লাহ পাকই ভাল জানেন। অতঃপর আমি গভীরভাবে চিন্তা করলাম এবং উপলব্ধি করতে পারলাম যে, এই নূর বা জ্যোতি ঐ সব ফিরিশতার, যারা এ ধরণের মজলিস ও উল্লেখযোগ্য (ধর্মীয়) স্থানসমূহে (জ্যোতি বিকিরণের জন্য) নিয়োজিত থাকেন। আমার অভিমত হল সেখানে ফিরিশতাদের নূর ও রহমতের নূরের সংমিশ্রণ ঘটেছে।\n— ফয়ূযুল হারামাইন (আরবী-উর্দু), পৃষ্ঠা নং- ৮০-৮১"
    },
    {
        "1": "মিলাদুন্নবী (দ:) সম্পর্কে উলেমাবৃন্দের বক্তব্য",
        "2": "* শায়খ আলাউইয়ী মালেকী (رحمة الله)\n\nমক্কা মেয়াযযমায় অবস্থিত পবিত্র মসজিদের প্রাক্তণ শায়খ আলাউইয়ী মালেকী (বেসাল: ১৩৯১ হিজরী) তাঁর ”ফাতাওয়া” গ্রন্থে বলেন, মীলাদুন্নবী (দ:) উদযাপন তিন ভাগে বিভক্ত।\n\nপ্রথমতঃ মহানবী (দ:)-এর মোবারক নামগুলো, তাঁর মহান বংশ পরিচয়, তাঁর বেলাদত তথা ধরাধামে শুভাগমনের বৃত্তান্ত ও এর সাথে জড়িত নানা অত্যাশ্চর্য ঘটনা, তাঁর রেসালাত, ইসলাম ধর্ম প্রচারের সময় বিভিন্ন দুঃখ-কষ্টে ও অন্যায়-নিপীড়নে তাঁর ধৈর্য-সহ্য, তাঁর মদীনায় হিজরত, এবং তাঁর বেসাল তথা খোদার সাথে পরলোকে মিলনপ্রাপ্তির কথা উল্লেখ করা; এগুলোর সবই তাঁর প্রতি মহব্বত ও শ্রদ্ধা বৃদ্ধিতে সহায়ক।দ্বিতীয়তঃ মহানবী (দ:)-এর কোনো নাম মোবারক উচ্চারণের সাথে সাথে তাঁর প্রতি সালাওয়াত (দরুদ-সালাম) পাঠও এসে পড়ে, যা সূরা আহযাব, ৫৬ নং আয়াতের সাথে সঙ্গতিপূর্ণ। এরশাদ হয়েছে,\n\nহে ঈমানদার সকল! তোমরাও মহানবী (দ:)-এর প্রতি দরুদ ও (ভক্তিসহ) সালাম প্রেরণ করো।\n\nতৃতীয়তঃ মহানবী (দ:)-এর নিখুঁত বৈশিষ্ট্য, অনুকরণীয় আচার-ব্যবহার, মর্যাদাপূর্ণ ঐতিহ্য ও উন্নত নৈতিকতার উল্লেখ করা। এগুলো তাঁর পথ, রীতি-নীতি ও আচার-আচরণের অনুসরণে কোনো ব্যক্তিকে উদ্বুদ্ধ করে থাকে। ইয়েমেন দেশের মানুষ মীলাদুন্নবী (দ:) উদযাপনে সমবেত হলে সেখানকার উলামাবৃন্দ এ উপলক্ষে তাঁদেরকে সঠিক পথ সম্পর্কে শিক্ষা দিতেন এবং ওই পথের দিকে হেদায়াত দিতেন।শায়খ মোহাম্মদ আল-খাদর হুসাইন (رحمة الله)\n\nমিসরের জামে’ আল-আযহার বিশ্ববিদ্যালয়ের সাবেক শায়খ মোহাম্মদ আল-খাদর হুসাইন (ওফাত:১৩৭৮ হিজরী) ‘আল-হেদায়া’ ম্যাগাজিনে বলেন, মহানবী (দ:)-এর মীলাদ উদযাপন তাঁর সাহাবা তথা সাথীবৃন্দের রীতি-নীতির সাথে সঙ্গতিপূর্ণ। সর্ব-হযরত হাসসান বিন সাবেত (রা:), আলী ইবনে আবি তালেব (ক:), আল-বারাআ’ ইবনে ‘আজিব (রা:) ও আনাস বিন মালিক (রা:) সে সকল বুযূর্গের অন্তর্ভুক্ত যাঁদের পদ্য বা অন্য কোনো পন্থায় কৃত মহানবী (দ:)-এর প্রশংসা-স্তুতি এবং তাঁরই মহান (সত্তাগত) বৈশিষ্ট্য, আচার-ব্যবহার ও গুণাবলী সম্পর্কে প্রদত্ত বর্ণনা মানুষেরা শুনতেন।\n\n* শায়খ আবদুল মজীদ মাগরেবী (رحمة الله)\n\nশায়খ আবদুল মজীদ মাগরেবী (ওফাত:১৩৫২ হিজরী) তাঁর প্রণীত ‘আল-মিনহাজ ফীল্ মে’রাজ’ গ্রন্থে বলেন, মুসলমান সমাজ যে সব ভাল আচার-অনুষ্ঠান পালন করতেন, তার মধ্যে ঈদে মীলাদুন্নবী (দ:)-এর বাৎসরিক মাহফিল অন্যতম। তাঁরা সমবেত হয়ে রাসূলুল্লাহ (দ:)-এর মীলাদের বৃত্তান্ত শুনতেন, যে মহানবী (দ:)-কে আল্লাহতা’লা (ধরণীতে) পাঠিয়েছিলেন অজ্ঞতার অমানিশা থেকে মানবকুলকে রক্ষা করে আলোকোজ্জ্বল সঠিক পথের দিশা দিতে।\n\n* হাফেয আবদুর রহমান ইবনে ইসমাইল (رحمة الله)\n\nহাফেয আবদুর রহমান ইবনে ইসমাইল (ওফাত: ৯৬৫ হিজরী) যিনি আবু শামাহ নামে সমধিক প্রসিদ্ধ, তিনি তাঁর ‘আল-বা’য়েস আ’লা এনকার আল-বেদআ’ ওয়াল হাওয়াদিস’ পুস্তকে বলেন, বেদআতে হাসানা বা নতুন প্রবর্তিত উত্তম/কল্যাণকর প্রথাগুলোর অন্যতম হলো মীলাদুন্নবী (দ:)-এর দিন উদযাপনের জন্যে যা যা করা হয়; যেমন – দান-সদকাহ করা, অন্যান্য সওয়াবদায়ক আমল পালন এবং খুশি প্রকাশ করা। গরিবদের প্রতি দয়াশীল হওয়ার পাশাপাশি এ রকম একটি আমল মহানবী (দ:)-এর প্রতি কারো মহব্বত, প্রশংসা ও গভীর শ্রদ্ধার ইঙ্গিত বহন করে এবং তাঁকে নেয়ামতস্বরূপ (আমাদের মাঝে) প্রেরণের জন্যে তা আল্লাহর প্রতিও কৃতজ্ঞতা প্রকাশ করে থাকে।\n\n* হাফেয সাখাভী (رحمة الله)\n\nহাফেয সাখাভী (ওফাত: ৯০২ হিজরী) তাঁর ’ফাতাওয়া’ গ্রন্থে বলেন, মওলিদ উদযাপন হিজরী তৃতীয় শতকের পরে আরম্ভ হয়। অতঃপর ইসলামী জনসমাজ সকল শহর ও নগরে দান-সদকা, মহানবী (দ:)-এর মীলাদ-বর্ণনার মতো নানা সওয়াবদায়ক আমল পালন করে এর উদযাপন করে আসছেন।\n\n* ইমাম হাফেয জালালউদ্দীন সৈয়ুতী (رحمة الله)\n\nইমাম হাফেয জালালউদ্দীন সৈয়ুতী (বেসাল: ৯১১ হিজরী) তাঁর ‘হুসনুল মাকসিদ ফী ‘আমালিল মাওলিদ’ পুস্তকে বলেন, মীলাদুন্নবী (দ:) উদযাপনের উদ্দেশ্যে মানুষজনকে সমবেত করা, কুরআন মজীদের আয়াতে করীমা তেলাওয়াত করা, মহানবী (দ:)-এর জন্মবৃত্তান্ত আলোচনা, তাঁর বেলাদতের (ধরণীতে শুভাগমনের) সাথে সম্পর্কিত বিস্ময়কর অলৌকিক ঘটনাবলীর উল্লেখ করা, এবং এই উপলক্ষে মানুষকে খাবার পরিবেশন করা সেই সকল বেদআতে হাসানা (কল্যাণকর ও সওয়াবদায়ক নতুন প্রবর্তিত আমল)-এর শ্রেণীভুক্ত যা মহানবী (দ:)-এর প্রতি আনুগত্য ও যথাযথ সম্মান প্রতিফলন করে।\n\n* শায়খ মোহাম্মদ ইলিয়াশ (رحمة الله)\n\nমালেকী মযহাবের আলেম শায়খ মোহাম্মদ ‘ইলিয়াশ (ওফাত: ১২৯৯ হিজরী) তাঁর ’আল-কওল আল-মুনজিয়ী’ কেতাবে বলেন, ঈদে মীলাদুন্নবী (দ:) আনুষ্ঠানিকভাবে সর্বপ্রথম পালন করা হয় হিজরী ৬ষ্ঠ শতকে। এটি প্রবর্তন করেন ইরবিলের ন্যায়পরায়ণ সুলতান মোযাফফর শাহ। ওই সব অনুষ্ঠানে তিনি উচ্চ মর্যাদাসম্পন্ন আলেম-উলেমা ও মহান সূফীবৃন্দসহ সকলকে আমন্ত্রণ জানাতেন। যে মেজবান খাওয়ানো হতো তাতে অন্তর্ভুক্ত থাকতো ৫০০০ দুম্বার রোস্ট, ১০০০০ মোরগ ও ৩০০০০ প্লেট মিষ্টি। সেই সময় থেকে অদ্যাবধি মুসলমান সমাজ রবিউল আউয়াল মাসে মীলাদুন্নবী (দ:) উদযাপন করে আসছেন। এর আয়োজনে তাঁরা মানুষকে খাওয়ানো, গরিব-দুঃস্থদের মাঝে দান-সদকাহ এবং অন্যান্য প্রশংসনীয় (মোস্তাহাব) আমল পালন করেন। এই আমল (ইসলামী আচার) তাঁদেরকে বিগত বছরগুলোতে মহা রহমত-বরকত অর্জনে সহায়ক ভূমিকা রেখেছে।\n\n* ইমাম হাফেয ইবনে হাজর আসকালানী (رحمة الله)\n\nঈদে মীলাদুন্নবী (দ:) সম্পর্কে ইমাম হাফেয ইবনে হাজর আসকালানী (রহ:) বলেন, ঈদে মীলাদুন্নবী (দ:) উদযাপনে যে সব নেক বা পুণ্যময় কাজ করা যায় তাতে অন্তর্ভুক্ত রয়েছে – মহানবী (দ:)-এর প্রতি (শোকরিয়াসূচক) খুশি উদযাপন ও আনুগত্য প্রদর্শন; পুণ্যবান ও গরিব মানুষকে সমবেত করে তাঁদেরকে খাওয়ানো; নেক আমল পালন ও মন্দ বেদআত বর্জনে উদ্বুদ্ধ করে এমন ইসলামী নাশিদ/না’ত/সেমা/কাওয়ালী/পদ্য আবৃত্তি বা পরিবেশন; রাসূলুল্লাহ (দ:)-এর প্রশংসাসূচক (এ ধরনের) শে’র-পদ্য-সেমা আবৃত্তিকে সে সকল শ্রেষ্ঠ মাধ্যমের অন্তর্গত বলে বিবেচনা করা হয় যা দ্বারা কারো অন্তর তাঁর প্রতি মহব্বত-আকৃষ্ট হয়।"
    },
    {
        "1": "মিলাদ ও ক্বিয়ামের উপর পবিত্র মক্কা-মদীনার ইমামগনের ফতোয়া",
        "2": "পবিত্র মক্কাতুল মুয়াজ্জামা এবং পবিত্র মদীনাতুল মুনাওয়ারা শরীফাঈন এর ইমাম ও সম্মানিত মুফতী সাহেবদের মীলাদ শরীফ ও ক্বিয়াম শরীফ সম্পর্কে ফতোয়া নিম্নে দেয়া হলঃ\n\nপবিত্র মক্কা শরীফ এর হানাফী মাযহাব এর মুফতী, মাওলানা শায়খ জামাল রহমাতুল্লাহি আলাইহি উনার ফতোয়া —\n\nমীলাদ শরীফ মাহফিল অনুষ্ঠান করা হচ্ছে সারা বছর ব্যাপী শান্তি নিরাপত্তায় থাকা এবং মকসুদ হাসীল হওয়ার মাধ্যম !\n\nপবিত্র মক্কা শরীফের হানাফী মাযহাবের মুফতী শায়খ আব্দুর রহমান সিরাজ রহমাতুল্লাহি আলাইহি উনার ফতোয়া —\n\nপূবসুরী শীর্ষ স্থানীয় ওলামায়ে কিরাম মীলাদ শরীফ এক অনুষ্ঠান পালনকে মুস্তহসান বা ভাল কাজ মনে করেন !\n\nমক্কা শরীফ এর মালেকী মাযহাবের মুফতী শায়খ রহমাতুল্লাহ সাহেব উনার ফতোয়া —\n\nএ অধম উপরোক্ত ফতোয়ার বিষয় সম্পর্কে অবহিত হয়েছি , এ প্রশ্নের উওরে হানাফী মাযহাবের মুফতী সাহেব যে উত্তর দিয়েছেন, তা সম্পূর্ণ বাস্তব সত্য বিষয় !\n\nপবিত্র মক্কা শরীফ এর শাফেঈ মাযহাবের মুফতী সাঈদ ইবনে মুহম্মদ আবসীল রহমাতুল্লাহি আলাইহি উনার ফতোয়া —\n\nরহমতের নবী মুহম্মদ ছল্লাল্লাহু আলাইহি ওয়া সাল্লাম উনার জন্ম ও প্রকাশ অপেক্ষা বড় শ্রেষ্ঠ নিয়ামত আর কি হতে পারে !\n\nপবিত্র মক্কা শরীফ এর হাম্বলী মাযহাবের মুফতী শায়খ খলফ ইবনে ইব্রাহিম রহমাতুল্লাহি আলাইহি বলেন —\n\nওলামায়ে কিরাম গনের ঐক্যমতে মীলাদ শরীফ অনুষ্ঠান করা জায়িয !\n\nমক্কা শরীফ এর হানাফী মাযহাবের মুফতী শাইখ আবদুল্লাহ ইবনে সিরাজ রহমাতুল্লাহি আলাইহি উনার ফতোয়া —\n\nনবীজীর বিলাদত শরীফ উপলক্ষে মীলাদ শরীফ অনুষ্ঠান করা হয় , তখন ক্বিয়াম শরীফ করে উনার প্রতি সম্মান প্রদরশন করা বিশিষ্ট ও নামযাদা ইমামদের থেকে উত্তরাধিকার. সূত্রে প্রপ্ত !\n\nপবিত্র মক্কা শরীফ এর মালেকী মাযহাবের এর মুফতী আবু বকর হাজী বসাউনি রহমাতুল্লাহি আলাইহি এর ফতোয়া —\n\nমীলাদ শরীফ ও ক্বিয়াম শরীফ এর ফতোয়ার ব্যপারে হানাফী মাযহাবের বর্তমান মুফতী সাহেবের সাথে এক মত , উনার ফতোয়া সঠিক ও নিরভুল !\n\nপবিত্র মক্কা শরীফের হাম্বলী মাযহাবের মুফতী শাইখ মুহম্মদ ইবনে আবদুল্লাহ ইবনে হামীদ রহমাতুল্লাহি আলাইহি উনার ফতোয়া—\n\nমীলাদ শরীফ এর অনুষ্ঠানে নবীজী ছল্লাল্লাহু আলাইহি ওয়া সাল্লাম উনার আলোচনা কালে ক্বিয়াম শরীফ করা হচ্ছে শিষ্টাচার ও অাদবের. দাবি ! ক্বিয়াম শরীফ করা কখনোই শরীয়তের নীতিমালার পরিপন্থি নয় !\n\nমক্কা শরীফ এর হাম্বলী মাযহাবের মুফতী শায়খ মুহম্মদ ইবনে ইয়াহিয়া রহমাতুল্লাহি আলাইহি উনার ফতোয়া —\n\nহ্যাঁ , মীলাদ শরীফ এর অনুষ্ঠানে যখন নবীজী ছল্লাল্লাহু আলাইহি ওয়া সাল্লাম. উনার বিলাদত শরীফ এর আলোচনা কালে ক্বিয়াম শরীফ করা ওয়াজিব !\n\nপবিত্র মক্কা শরীফ এর মালেকী মাযহাবের মুফতী হুসাইন ইবনে ইব্রাহীম রহমাতুল্লাহি আলাইহি উনার ফতোয়া —\n\nমীলাদ শরীফ অনুষ্ঠানে নবীজী উনার জন্ম মুবারক আলোচনার সময় ক্বিয়াম শরীফ করা অধিকাংশ উলামায়ে কিরাম গন মুস্তহাসান. মনে করেন !\n\nপবিত্র মক্কা শরীফ এর শাফেয়ী মাযহাবের ফতোয়া বোর্ডের সভাপতি মুফতী শায়খ মুহম্মদ উমর ইবনে আবু বকর রহমাতুল্লাহি আলাইহি উনার ফতোয়া —\n\nনবী করীম ছল্লাল্লাহু আলাইহি ওয়া সাল্লাম বিলাদত শরীফ এর.আলোচনা কালে ক্বিয়াম শরীফ করা মুস্তহাসান , ঐ সময় কাজটি করা উত্তম !'\n\n* তথ্যসূত্র\n\nদুররুল মুনাজ্জাম – সপ্তম অধ্যায় – দ্বিতীয় পরিচ্ছেদ – ২৩২ পৃষ্ঠা থেকে ২৮৬ পৃষ্ঠা !ইশবাউল কালাম !\nহাক্বীকতে মুহম্মদী মীলাদে আহমদী !"
    },
    {
        "1": "মিলাদ সম্পর্কে মক্কা শরীফের প্রাচীন ফতোয়া",
        "2": "* প্রশ্নঃ আল্লাহ তায়ালা অসীম রহমত আপনার উপর বর্ষিত হোক । নিম্নে বর্নিত বিষয়ে আপনার অভিমত ও ফতোয়া কি?\n\n\"মিলাদ শরীফ পাঠ করা - বিশেষ করে নবী করিম সাল্লাল্লাহয় আলাইহে ওয়াসাল্লামের পবিত্র জন্ম বৃত্তান্ত পাঠকালে কিয়াম করে সম্মান প্রদর্শন করা , মিলাদের জন্য দিন তারিখ নিদিষ্ট করা , মিলাদ মজলিস কে সাজানো , আতর গোলাপ ও খুশবু ব্যাভার করা। কুরআন শরীফ হতে সুরা ক্বেরাত পাঠ করা এবং মুসলমানদের জন্য খানাপিনা (তাবারুক) তৈরি করা - এই ভাবে অনুষ্ঠান করা জায়েয কিনা এবং অনুষ্ঠানকারীগন এতো সাওয়াবের অধিকারী হবেন কিনা ? বর্ণনা করে আল্লাহর পক্ষ হতে পুরস্কৃত হোন \" । - আব্দুর রহীম তুর্কমানী - হিন্দুস্তান ,১২৮৮ হিজরি ।\n\nমক্কা শরীফের ফতোয়াদাতাগনের জবাব ও ফতোয়াঃ\n\nজেনে নিন - উপরে বর্নিত নিয়মে (কিয়াম) মিলাদ শরীফের অনুষ্ঠান করা মোস্তাহসান ও মুস্তাহাব । আল্লাহ ও সমস্ত মুসলমানের নিকট ইহা উত্তম । ইহার অস্বীকারকারীগন বিদআতপন্থী ও গোমরাহ্‌ । হযরত আব্দুল্লাহ ইবনে মাসউদ (رضي الله عنه) হতে বর্নিত হুজুর (দঃ) -এর হাদিস আছে -\n\nমুসলমান যে কাজকে পছন্দনীয় বলে বিবেচনা করেন-তা আল্লাহর নিকটও পছন্দনীয় । (মুসলিম)\n\nএখানে মুসলমান বলতে ঐ সমস্ত মুসলমানকে বুঝায়-যারা কামেল মুসলমান । যেমন পরিপুর্ন আমলকারী উলামা , বিশেষ করে আরবেরদেশ , মিশর , সিরিয়া ,তুরস্ক ও স্পেন-ইত্যাদি দেশের উলামাগন সলফে সালেহীনদের যুগ থেকে অদ্যবধি (১২৮৮ হিঃ) সকলেই মিলাদ কেয়াম কে মুস্তাহসান, উত্তম ও পছন্দনীয় বলে অভিমত প্রকাশ করেছেন । সর্বযুগের উলামাগনের স্বীকৃতির কারনে মিলাদও কিয়ামের বিষয় বরহক । উহা গোমরাহী হতে পারে না । নবী করীম সাল্লাল্লাহু আলাইহে ওয়া সাল্লাম ইরশাদ করেছেন-\n\nআমার উম্মত গোমরাহ বিষয়ে একমত হতে পারে না (আল হাদিস)\n\nসুতরাং যারা মিলাদ ও কিয়াম কে অস্বিকার করবে-শরিয়তের বিচারকের উপর তাদের যথাযথ শাস্তি প্রদান করা ওয়াজিব ।\n\nমক্কা শরিফের ফতোয়াদাতা মুফতীগনের স্বাক্ষর ও সিলমোহরঃ\n\n১। আল্লামা আব্দুর রহমান সিরাজ ।\n২।আল্লামা আহনদ দাহলান ।\n৩।আল্লামা হাসান ।\n৪। আল্লামা আব্দুর রহমান জামাল ।\n৫। আল্লামা হাসান তৈয়ব।\n৬।আল্লামা সোলায়মান ঈছা ।\n৭। আল্লামা আহমদ দাগেস্তানী ।\n৮। আল্লামা আব্ডুল কাদের সামস ।\n৯। আল্লামা আব্দুর রহমান আফেন্দী ।\n১০। আল্লামা আব্দুল কাদের সানখিনী।\n১১। আল্লামা মুহাম্মদ শারকী ।\n১২ । আল্লামা আব্দুল কাদের খোকীর ।\n১৩। আল্লামা ইবরাহিম আলফিতান।\n১৪। আল্লামা মুহাম্মদ জারুল্লাহ ।\n১৫। আল্লামা আব্দুল মুত্তালিব ।\n১৬। আললামা কামাল আহমেদ ।\n১৭। আল্লামা মুহাম্মাদ ছায়ীদ আল-আদাবি ।\n১৮। আল্লামা আলি জাওহাদ ।\n১৯। আল্লামা সৈয়দ আব্দুল্লাহ কোশাক।\n২০। আল্লামা হোসাইন আরব।\n২১ । আল্লামা ইব্রাহিম নওমুছি।\n২২। আল্লামা আহমদ আমিন।\n২৩। আল্লামা শেখ ফারূক ।\n২৪। আল্লামা আব্দুর রহমান আযমী ।\n২৫। আল্লামা আব্দুল্লাহ মাশশাত ।\n২৬। আল্লামা আব্দুল্লাহ কুম্মাশী।\n২৮। আল্লামা মুহাম্মদ বা-বাসীল।\n২৯। আল্লামা মুহাম্মদ সিয়ুনী।\n৩০। আল্লামা মুহাম্মদ সালেহ জাওয়ারী।\n৩১। আল্লামা আব্দুল্লাহ জাওয়ারী।\n৩২। আল্লামা মুহাম্মাদ হাবীবুল্লাহ ।\n৩৩। আল্লামা আহমদ আল মিনহিরাভী ।\n৩৪ । আল্লামা সোলাইমান উকবা ।\n৩৫। আল্লামা সৈয়দ শাত্বী ওমর ।\n৩৬। আল্লামা আব্দুল হামিদ দাগেস্তানী ।\n৩৭। আল্লামা মুস্তফা আফীফী ।\n৩৮। আল্লামা মানসুর।\n৩৯ । আল্লামা মিনশাবী ।\n৪০। আল্লামা মুহাম্মদ রাযী ।\n\n(১২৮৮ হিজরী) ।\n\n* তথ্যসূত্র\n\nআল্লামা আব্দুর রহীম তুর্কমানী (رحمة الله) ১২৮৮ হিজরী সনে মক্কা ও মদিনা এবং জেদ্দাহ ও হাদিদার উলামায়ে কেরামের দ্বারা মিলাদ ও কিয়াম সম্পর্কে একটি ফতোয়া লিখিয়ে হিন্দুস্তানে নিয়ে আসেন এবং নিজ গ্রন্থ \" রাওয়াতুন নাঈম \" -এর শেষাংশে ছেপে প্রকাশ করেন । ( আনওয়ারে ছাতেয়া দেখুন )\nমিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "মিলাদ সম্পর্কে মদীনা শরীফের প্রাচীন ফতোয়া",
        "2": "* ফতোয়া\n\nমুসলমানদের উপস্থিতিতে হুযূর-ই আকরামের জন্ম-বৃত্তান্ত পাঠ করা, উত্তম জিনিস দান করা, রাসূল করীম সাল্লাল্লাহু তা‘আলা আলায়হি ওয়াসাল্লাম-এর বেলাদত শরীফ বর্ণনাকালে ক্বিয়াম করা, গোলাব ছিঁটানো, সুগন্ধি জ্বালানো মজলিস সাজানো, ক্বোরআন মজীদ থেকে পাঠ করা, নবী করীমের উপর দুরূদ ও সালাম পেশ করা, আনন্দ ও খুশীর বহিঃপ্রকাশ ঘটানো ইত্যাদি নিঃসন্দেহে সুন্নাতে হাসানার অন্তর্ভুক্ত এবং মুস্তাহাব। এর উত্তম ফযীলত রয়েছে। একমাত্র বিদ্‘আতপন্থী গোমরাহ্ লোক ছাড়া অন্য কেউ এটা অস্বীকার করতে পারে না । তাদের কথায় কেউ কর্ণপাত করবে না। তাদেরকে শাস্তি প্রদান করা ইসলামী রাষ্ট্রের পরিচালকের উপর ওয়াজিব। আল্লাহ্ই সর্বাধিক জ্ঞাতা। আল্লাহ্ পাক আমাদের মুনিব হযরত মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম-এর উপর এবং তাঁর বংশধর ও সাহাবীগণের উপর অজস্র রহমত বর্ষণ করুন।\n\nফাত্ওয়া এ পর্যন্ত। মদীনা মোনাওয়ারার মুফতীগণের মধ্যে যাঁরা এ’তে সীলমোহরসহ স্বাক্ষর করেছেন-\n\n১. আল্লামা মুহাম্মদ আমীন,\n২. আল্লামা জাফর হোসাইনী বিরযাঞ্জী,\n৩. আল্লামা আবদুল জাব্বার,\n৪. আল্লামা সৈয়দ জামালুদ্দীন,\n৫. আল্লামা ইবরাহীম ইবনে খিয়ার,\n৬. আল্লামা সাইয়্যেদ ইয়ূসুফ,\n৭. আল্লামা সৈয়দ মুহাম্মদ আলী,\n৮. আল্লামা সাইয়্যেদ আবদুল্লাহ্ ইবনে সাইয়্যেদ আহমদ,\n৯. আল্লামা মুহাম্মদ ইবনে আহমদ রিফা‘ঈ,\n১০. আল্লামা ওমর ইবনে আলী,\n১১. আল্লামা আলী হারীরী,\n১২. আল্লামা সাইয়্যেদ মোস্তফা,\n১৩. আল্লামা আহমদ সিরাজ,\n১৪. আল্লামা হাসান আদীব,\n১৫. আল্লামা আবুল বারাকাত,\n১৬. আল্লামা আবদুল কাদের মাশ্শাত,\n১৭. আল্লামা সাইয়্যেদ আলম,\n১৮. আল্লামা আহমদ হাবাশী,\n১৯. আল্লামা মুহাম্মদ নূর সুলায়মানী,\n২০. আল্লামা আবদুর রহিম বার‘ঈ,\n২১. আল্লামা মোহাম্মদ ওসমান কুর্দী,\n২২. আল্লামা ক্বাসেম,\n২৩. আল্লামা আবদুল আযীয হাশেম,\n২৪. আল্লামা ইয়ূসুফ রাভী,\n২৫. আল্লামা মুহসেন,\n২৬. আল্লামা মুবারক ইবনে সা‘ঈদ,\n২৭. আল্লামা হামেদ,\n২৮. আল্লামা হাশেম ইবনে হাসান,\n২৯. আল্লামা আবদুল্লাহ্ ইবনে আলী,\n৩০. আল্লামা আবদুর রহমান সফদী।\n\n[১২৮৮হিজরী]\n\n* তথ্যসূত্র\n\nআল্লামা আব্দুর রহীম তুর্কমানী (رحمة الله) ১২৮৮ হিজরী সনে মক্কা ও মদিনা এবং জেদ্দাহ ও হাদিদার উলামায়ে কেরামের দ্বারা মিলাদ ও কিয়াম সম্পর্কে একটি ফতোয়া লিখিয়ে হিন্দুস্তানে নিয়ে আসেন এবং নিজ গ্রন্থ \" রাওয়াতুন নাঈম \" -এর শেষাংশে ছেপে প্রকাশ করেন । ( আনওয়ারে ছাতেয়া দেখুন )\nমিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "মিলাদ সম্পর্কে জেদ্দার প্রাচীন ফতোয়া",
        "2": "* ফতোয়াঃ\n\nজেনে রাখুন, প্রশ্নে বর্ণিত পদ্ধতিতে (ক্বিয়ামসহ) মীলাদুন্নবী মাহফিল ও আলোচনা অনুষ্ঠান শরীয়ত অনুযায়ী বিদ্‘আত-ই হাসানাহ্ অর্থাৎ মুস্তাহাব। যার অন্তরে মুনাফিক্বীর অংশ আছে, সে ছাড়া অন্য কেউই মীলাদ শরীফকে অস্বীকার করতে পারে না। আর অস্বীকার করাই বা কিভাবে তার পক্ষে সম্ভব, যেখানে স্বয়ং আল্লাহ্ তা‘আলা ক্বোরআন পাকে এরশাদ করেছেন, ‘যারা আল্লাহর নিদর্শনসমূহের প্রতি সম্মান প্রদর্শন করবে, তাতো নিশ্চয় অন্তরগুলোর তাক্বওয়াই।’ আল্লাহই সর্বাধিক জ্ঞাতা।\n\nজিদ্দার মুফতীগণের মধ্যে যাঁরা এতে সীলমোহরসহ স্বাক্ষর করেছেনঃ\n\n১. আল্লামা আলী ইবনে আহমদ বা-সীরীন,\n২. আল্লামা আব্বাস ইবনে জা’ফর ইবনে সিদ্দীক্ব,\n৩. আল্লামা আহমদ ফাত্তাহ্,\n৪. আল্লামা মুহাম্মদ সুলায়মান,\n৫. আল্লামা আহমদ আব্বাস,\n৬. আল্লামা মুহাম্মদ সালেহ,\n৭. আল্লামা আহমদ ওসমান,\n৮. আল্লামা ইবনে ‘আজলান,\n৯. আল্লামা মুহাম্মদ সাদক্বাহ্ এবং\n১০. আল্লামা আবদুর রহীম ইবনে মুহাম্মদী।\n\n[১২৮৮হিজরী]\n\n* তথ্যসূত্র\n\nআল্লামা আব্দুর রহীম তুর্কমানী (رحمة الله) ১২৮৮ হিজরী সনে মক্কা ও মদিনা এবং জেদ্দাহ ও হাদিদার উলামায়ে কেরামের দ্বারা মিলাদ ও কিয়াম সম্পর্কে একটি ফতোয়া লিখিয়ে হিন্দুস্তানে নিয়ে আসেন এবং নিজ গ্রন্থ \" রাওয়াতুন নাঈম \" -এর শেষাংশে ছেপে প্রকাশ করেন । ( আনওয়ারে ছাতেয়া দেখুন )\nমিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "মিলাদ সম্পর্কে হাদীদার প্রাচীন ফতোয়া",
        "2": "* ফতোয়াঃ\n\nপ্রশ্নে বর্ণিত পদ্ধতিতে (ক্বিয়ামসহ) মীলাদ শরীফ পাঠ করা শুধু জায়েযই নয় বরং মুস্তাহাবও। মীলাদ মাহফিল অনুষ্ঠানকারী ব্যক্তিগণ অবশ্যই সাওয়াবের অধিকারী হবেন। ওলামায়ে কেরাম মীলাদ শরীফের বৈধতার উপর বহু কিতাব রচনা করেছেন এবং (ক্বিয়ামসহ) মীলাদ শরীফের আমল করার জন্য উৎসাহ্ দিয়েছেন। তাঁরা বলেছেন, একমাত্র বিপথগামী বিদ্‘আতী লোক ছাড়া অন্য কেউই মীলাদ শরীফকে অস্বীকার করতে পারে না। শরীয়তের শাসকের উপর অস্বীকারকারীকে শাস্তি প্রদানের ব্যবস্থা করা ওয়াজিব।\n\nহাদীদার মুফতীগণের মধ্যে যাঁরা সীলমোহরসহ স্বাক্ষর করেছেন\n\n১. আল্লামা আলী শামী,\n২. আল্লামা সালেম আবেশ,\n৩. আল্লামা আলী ইবনে আবদুল্লাহ্,\n৪. আল্লামা মুহাম্মদ ইবনে ইবরাহীম হোশায়রী,\n৫. আল্লামা আলী আতহান,\n৬. আল্লামা মুহাম্মদ ইবনে আবদুল্লাহ্,\n৭. আল্লামা ইয়াহ্য়া ইবনে মুর্কারাম,\n৮. আল্লামা মুহাম্মদ ইবনে দা‘ঊদ ইবনে আবদুর রহমান,\n৯. আল্লামা আলী ইবনে ইবরাহীম যোবায়দী।\n\n[১২৮৮হিজরী]\n\n* তথ্যসূত্র\n\nআল্লামা আব্দুর রহীম তুর্কমানী (رحمة الله) ১২৮৮ হিজরী সনে মক্কা ও মদিনা এবং জেদ্দাহ ও হাদিদার উলামায়ে কেরামের দ্বারা মিলাদ ও কিয়াম সম্পর্কে একটি ফতোয়া লিখিয়ে হিন্দুস্তানে নিয়ে আসেন এবং নিজ গ্রন্থ \" রাওয়াতুন নাঈম \" -এর শেষাংশে ছেপে প্রকাশ করেন । ( আনওয়ারে ছাতেয়া দেখুন )\nমিলাদ ও কিয়ামের বিধান (লেখকঃ অধ্যক্ষ এম এ জলিল (رحمة الله))"
    },
    {
        "1": "মিলাদ ও ক্বিয়ামের পক্ষে দেওবন্দী আলেমগণ",
        "2": "* মাওঃ আশরাফ আলী থানভী (رحمة الله)\n\nমাওঃ আশরাফ আলী থানভী (رحمة الله) বলেন-\n\nএভাবে কিয়াম করাকে আমরা অবৈধ বলিনা,বরং কোথাও রাসুল ছল্লাল্লাহু আলাইহি ওয়াছাল্লামের জন্ম বৃত্তান্ত আলোচনাকালে দাড়িয়ে যান, আবার কখনো তাঁর দুগ্ধ পানের ঘটনা বলার সময়,আবার কখনো মিরাজুন্নবির আলোকপাত কালে,এমনিভাবে কোনো কোনো খাস মাহফিলে ৩-৪ বারও কিয়াম করে থাকেন।তবে এরুপ মিলাদ কিয়াম করাকে কে নিষেধ করবে?? (অর্থাৎ নিষেধ করা নয়)\n— তাবলিগ,পৃঃ ৩৫ (লেখকঃ আশরাফ আলী থানবী (رحمة الله))\n\nমাওঃ আশরাফ আলী থানভী কোনো এক আলোচনা সভায় বলেছিলেন-\n\nপ্রচলিত মিলাদ মাহফিলের ব্যাপারে সাধকদের আমলকে আমি ভিত্তিহিন মনে করিনা। শাফেয়ী মাযহাবের মুযতাহিদ বা গভেষক ফিকাহ শাস্ত্রবিদদের অভিমত উহাই। আল্লামা ইমাম শামী (رحمة الله) তাঁর প্রণিত কিতাবের মুসাফাহা বা'দাস সালাতঅধ্যায়ে শায়েখ আবু জাকারিয়া মহিউদ্দিন নববি (رحمة الله) এর অনুরুপ অভিমত বলে বর্ণনা করেছেন।কাজেই যেসব সুফিয়ায়ে কেরাম বিশুদ্ব পন্থায় মিলাদ মাহফিল করেন , তাদের ব্যাপারে আপত্তিমুলক খারাপ ধারণা না করাই উচিত।\n— মাযালিসে হাকিমুল উম্মত(রচনায় মুফতি মুহাম্মদ শফি)\n\nমাওঃ আশরাফ আলী থানবি, মাওঃ রশিদ আহমদ গাঙ্গুহি (رحمة الله), মাওঃ কাসেম নানুতুবি প্রমুখ দেওবন্দি বড় বড় আলেমদের পীর ছিলেন হাজী এমদাদুল্লাহ মুহাজেরে মাক্কী (رحمة الله) যিনি মিলাদ কিয়ামের পক্ষে ছিলেন।যখন অনেকেই তাঁকে বেদাতি বলে ফতোয়া দিতে লাগলেন তখন মাওঃ আশরাফ আলী থানবি নিজের পীর এর পক্ষে কলম ধরলেন।তিনি বলেন-\n\nহাজী এমদাদুল্লাহ মুহাজেরে মাক্কী (رحمة الله) আহলে সুন্নাত ওয়াল জামাতের অবিকল আকিদায় বিশ্বাসী ছিলেন। তাঁর এসব আমল তথা প্রচলিত মিলাদ ও কিয়াম অনুষ্ঠানে যোগদান, বক্তব্য ও লেখনির মাধ্যমে তা সমর্থন করা কোনো ভ্রান্ত আকীদা বা শীয়া ধর্মের অনুকরন ছিলনা। বরং এহেন মহৎ আমলগুলা যেহেতু মূলত বৈধ, তাই তিনি বৈধ কাজকে পুন্যময় মনে করে নিজে করতেন এবং অপরকে করতে উৎসাহ যোগাতেন।\n— এমদাদে ফতোয়া\n\nমাওঃ আশরাফ আলী থানভী উক্ত বইয়ের ৩৮ পৃষ্টায় আরো বলেন-\n\nআমাদের আলেমগন প্রচলিত মিলাদ-কিয়াম নিয়ে অনেক ঝগড়া বিভেদে লিপ্ত রয়েছেন।এতদসত্তেও আমরা মিলাদ ও কিয়ামকে বৈধ বা ' পুন্যময় আমল ' মনে করি।যেহেতু ইহা বৈধ পন্থায় আদায় করার সুযোগ আছে সেহেতু এমতাবস্থায় বিরুধী দলের এত বাড়াবাড়ি ঠিক নয়।প্রকৃত পক্ষে মক্কা ও মদিনা শরিফের হক্কানি, রব্বানি উলামা মাশায়েখদের অনুকরনই আমাদের জন্য যতেষ্ট।অর্থাৎ হারামাইন শরিফাইনে মিলাদ,কিয়াম হতো,তাদের অনুকরন ই আমরা করবো।অবশ্য কিয়াম করার সময় নুরনবীর জন্মের খেয়াল না করা উচিত।এ কথাও চির সত্য যে, যদি মিলাদ মজলিসে হুযুরে আকরাম ছল্লাল্লাহু আলাইহি ওয়াছাল্লাম উপস্থিত হতে পারেন, এমন বিশ্বাস স্থাপনে কোনো দোষ নেই।কারন জড় জগত স্থান, কাল হতে সম্পুর্ন মুক্ত বিধায় নবী কারিম ছল্লাল্লাহু আলাইহি ওয়াছাল্লাম মিলাদ মাহফিলে উপস্থিত হওয়া মোটেও অসম্ভব নয় ।\n— এমদাদে ফতোয়া\n\n* মাওঃ আব্দুল হাই লখনভী (رحمة الله)\n\nমাওঃ আব্দুল হাই লখনভীর দৃষ্টিতে মিলাদঃ\n\nমাওঃ আব্দুল হাই লখনভী ভারতিয় উপমহাদেশের একজন প্রখ্যাত দেওবন্দি আলেম। তিনি তাঁর মযমুয়ায়ে ফতোয়া কিতাবের ২য় খণ্ড ৩৪৭ পৃষ্টায় লিখেনঃ\n\nমিলাদ বা জন্ম বৃত্তান্ত আলোচনার সময় যদি কোনো ব্যক্তি সত্যিকারের ইশকে মুহাব্বাতে লৌকিকতা বিহীন কিয়াম বা দাড়িয়ে যায় তাহলে কিছু বলার নেই।মজলিশের আদব হচ্ছে অন্যান্য ব্যাক্তিগন তার অনুকরনে কিয়াম করবে।ইশক মুহাব্বাত ব্যাতিত ইচ্ছাকৃত দাড়ানো এটা ফরয,ওয়াজিব,সুন্নাত মুয়াক্কাদা ও মুস্তাহাবে শরিয়ত নয়। কেননা এটা হুযুর ছল্লাল্লাহু আলাইহি ওয়াছাল্লাম উনার যামানা বা কুরুনে ছালাছায় (উত্তম যুগ) ছিলনা। ইমাম গাজ্জালী (رحمة الله) ' ইয়াহয়া উলুমুদ্দিন' কিতাবে নকল করেছেন যে, হযরত আনাস (رضي الله عنه) বর্ণনা করেন - ক্ষেত্র বিশেষে সাহাবায়ে কেরাম রাসুলে আকরাম ছল্লাল্লাহু আলাইহি ওয়াছাল্লাম তিনির জন্য দাড়াতেন্না, কিন্তু হারামাইন শারিফাইনের উলামায়ে কেরাম অর্থাৎ মক্কা ও মদিনা শরিফের আলেমগন মিলাদের সময় কিয়াম করতেন।ইমাম বরজনযী (رحمة الله) স্বীয় ' মিলাদুন্নাবী' কিতাবে লিখেছেন - রাসুলে আকরাম ছল্লাল্লাহু আলাইহি ওয়াছাল্লাম উনার জন্ম বৃত্তান্ত আলোচনাকালে কিয়াম করা বিচক্ষণ ইমামগন মুস্তাহাব বলেছেন।কতই যে খুশীর সুসংবাদ ঐ ব্যাক্তির জন্য যার একমাত্র উদ্দেশ্য হুযুরে আকরাম ছাল্লাল্লাহু আলাইহি ওয়াছাল্লাম উনার সন্মানার্থে দাড়ানো।\n— মযমুয়ায়ে ফতোয়া, ২য় খণ্ড, ৩৪৭ পৃষ্ঠা\n\n* মাওঃ হুসাইন আহমদ দেওবন্দির দৃষ্টিতে মিলাদ\n\nমাওঃ হুসাইন আহমদ ছিলেন দেওবন্দ মাদ্রাসার একজন প্রখ্যাত শায়খুল হাদীস।তিনি তাঁর ' মাক্তুবাতে শায়খুল ইসলাম' কিতাবে লিখেন- হযর আব্দুল্লাহ ইবনে আব্বাস র(আদিঃ) হতে বর্ণিত - তিনি বলেন, রাসুলে আকরাম ছল্লাল্লাহু আলাইহি ওয়াছাল্লাম ইরশাদ করেন,নিশ্চই আল্লাহ তা'য়ালা এই জমিনে কিছু ভ্রমনকারী ফেরেশতা নিয়োগ করেছেন। তাঁরা আমার উম্মতের প্রেরিত ছালামগুলো আমার নিকট পৌঁছান।\nহযরত আবু হুরাইরা (রাদিঃ) হতে বর্ণিত,তিনি বলেন রাসুলে আকরাম ছল্লাল্লাহু আলাইহি ওয়াছাল্লাম ইরশাদ করেন- যে কোনো উম্মত আমার উপর ছালাম প্রদান করে আল্লাহ তা'য়ালা তা আমার রুহে পৌঁছান আর আমি তার ছালামের জবাব দেই।\nস্মরণ রাখা উচিৎ, হযরত রাসুলে আকরাম ছাল্লাল্লাহু আলাইহি ওয়াছাল্লাম উনার রওদ্বা শরিফের সামনে ছালাম পড়া হোক, তা কাছের স্থান থেকে হোক কিংবা দূরবর্তী স্থান থেকে, তা রাসুলে মাকবুল ছল্লাল্লাহু আলাইহি ওয়াছাল্লাম উনার নিকট পৌঁছে।উপরল্লেখিত হাদীসদ্বয়ে দূর ও নিকট থেকে ছালাম দেওয়ার কোনো বৈশিষ্ট নেই।অর্থাৎ প্রত্যেক স্থান হতে ছালাম তিনির নিকট পৌঁছে।ছালামদাতা যখন ইচ্ছা ছালাম প্রেরন করতে পারবে।দাড়িয়ে বা বসে ছালাম দেওয়ার শর্ত আরোপ করা হয়নি।হ্যাঁ,রাসুলে পাক ছল্লাল্লাহু আলাইহি ওয়াছাল্লাম উনার জিকরে বেলাদাত বা জন্ম বৃত্তান্ত আলোচনা কালে কেহ দাড়িয়ে ছালাতু ছালাম পড়লে ,তাতে দোষের কি আছে?? (মাক্তুবাতে শাইখুল ইসলাম,১ম খণ্ড,৩৩৯ পৃষ্টা)\n\n* আক্বায়েদে উলামায়ে দেওবন্দ কিতাবে মিলাদের হুকুম\n\nআক্বায়েদে উলামায়ে দেওবন্দ কিতাবের ১৯ পৃষ্টায় মিলাদের ব্যাপারে নিম্নের ফতোয়া আসেঃ আমরা (দেওবন্দি উলামাগন) মিলাদ মাহফিলে রাসুলে আকরাম ছল্লাল্লাহু আলাইহি ওয়াছাল্লাম তিনির জন্ম বৃত্তান্ত বর্ণনা করাকে অস্বীকার করিনা, বরং নাজায়েয বস্তু যা উহার সহিত যুক্ত হয়েছে, তাহা অস্বীকার করি।হ্যাঁ, যদি কোনো মিলাদ মাহফিলে মন্দ উপসর্গ বর্জিত হয়, তবে আমরা কি এ কথা কখনো বলতে পারি যে, মিলাদ শরিফের বর্ণনা নাজায়েয ও বেদাত! এহেন মন্দ কথা কোনো মুসলমানের প্রতি কিভাবে ধারণা করা যেতে পারে???\nউক্ত কিতাবের ৪১ পৃষ্টায় আরো উল্লেখ আছে - মিশর আল-আজহার বিশ্ববিদ্যালয়ের প্রখ্যাত আলেম শাইখুল উলামা সেলিম সাহেব বলেন যে, হুযুরে আকরাম ছল্লাল্লাহু আলাইহি ওয়াছাল্লাম উনার জন্ম কাহিনি বর্ণনার সময় কিয়াম অস্বীকার করা এবং হুযুরের ছল্লাল্লাহু আলাইহি ওয়াছাল্লাম উনার জন্ম বৃত্তান্ত বর্ণনা করাকে পৌত্তলিক এবং রাফেজীগনের সহিত তুলনা করা আর ইহার সমালোচনা করা একজন ইমানদারের কাজ হতে পারেনা।কেননা পূরবর্তী ইমামগন এই মিলাদের কিয়াম হুযুর ছল্লাল্লাহু আলাইহি ওয়াছাল্লাম তিনির শান,মান ও মর্যাদার উদ্দেশ্যে মুস্তাহসান মনে করেছেন এবং উহা এমন একটি কাজ,যার দধ্যে খারাপ বা নিন্দনীয় বলতে কিছুই নেই।\n— আকায়েদে উলামায়ে দেওবন্দ, রচনায়- মাওঃ খলিল আহমদ সাহারানপুরী দেওবন্দী\n\n* মাওঃ রশিদ আহমদ গাঙ্গুহীর উস্তাদের দৃষ্টিতে মিলাদ\n\nমাওঃ রশিদ আহমদ উস্তাদ প্রখ্যাত আলেম মাওঃ শাহ আহমদ সাইদ হানাফী তাঁর 'মালফুযাত' এ বলেছেন- মিলাদ শরীফ পাঠ করা এবং রাসুলে আকরাম ছল্লাল্লাহু আলাইহি ওয়াছাল্লাম তিনির জন্ম বৃত্তান্ত আলোচনা কালে কিয়াম বা দাড়িয়ে যাওয়া মুস্তাহাব।\n— মাকামাতে সাইদিয়া ওয়া আহমাদিয়া\n\n* দেওবন্দি উলামাদের পীর সাহেবের দৃষ্টিতে মিলাদ\n\nবিশিষ্ট দেওবন্দি উলামাদের (মাওঃ কাসেম নানুতুবী, রশিদ আহমদ গাঙ্গুহী, মাওঃমাহমুদুল হাসান, মাওঃ আশরাফ আলী থানভী…প্রমুখ) পীর হাজী এমদাদুল্লাহ মুহাজেরে মাক্কি (رحمة الله) যিনি এই উপমহাদেশে একজন যোগ্য দীনের মুবাল্লেগ হিসেব্দ পরিচিত এবং পীরে কামেল ও আধ্যাত্নিক সাধক ছিলেন,তিনি তাঁর লিখিত কিতাব ফয়সালায়ে হাফত মাস'আলা কিতাবের মধ্যে মিলাদ নিয়ে একটি অধ্যায় লিখেছেন,সেখানে এক যায়গায় তিনি বলেছেন-\n\nআমার নীতি হচ্ছে আমি মিলাদ মাহফিলে যোগদান করি এবং এটাকে বরকতের উছিলা মনে করে আমি নিজেই প্রতি বছর এর আয়োজন করে থাকি এবং কিয়ামে আনন্দ ও তৃপ্তি পেয়ে থাকি।\n— ফয়সালায়ে হাফত মাস'আলা"
    },
    {
        "1": "জশনে জুলুস",
        "2": "জুলুস আরবি শব্দ। যার শাব্দিক অর্থ হল বসা, শাহী সওয়ারী, শান ও শওকতপূর্ণ শোভাযাত্রা, মিছিল ইত্যাদি। শরিয়তের পরিভাষায় সমগ্র সৃষ্টির প্রাণ ও উৎস হুজুর পূরনুর সাল্লাল্লাহু তায়ালা আলায়হি ওয়াসাল্লাম এর শুভাগমনকে স্মরণ করে খুশী উদ্যাপন ও শুকরিয়া আদায়ের জন্য হামদ-নাত, জিকির ও দরূদ সালামের সাথে অত্যন্ত শান শওকতের ভিত্তিতে নবী প্রেমিকদের শোভাযাত্রাকে জশনে জুলুসে ঈদে মিলাদুন্নবী সাল্লাল্লাহু তায়ালা আলায়হি ওয়াসাল্লাম বলা হয়। প্রিয়নবীর প্রতি ভক্তিশ্রদ্ধা ও ভালবাসা প্রদর্শনের এবং সমগ্র সৃষ্টির জন্য অদ্বিতীয় নেয়ামত নবী করীম সাল্লাল্লাহু তায়ালা আলায়হি ওয়াসাল্লামের আগমনে খুশী ও শোকরিয়া প্রকাশের নিমিত্তে এ ধরনের জুলুস নুরানী জগতের ফেরেশতাগণের সুন্নাতের অনুসরণ।\n\nপবিত্র কুরআনের সূরা ইউনুসের ৫৮নং আয়াতে পরম করুণাময় আল্লাহ তায়ালা তাঁর বিশেষ অনুগ্রহ ও রহমতকে বিশেষভাবে স্মরণ এবং বৈধ পন্থায় খুশী উদ্যাপন করার জন্য আদেশ তদুপরি মহানবী সাল্লাল্লাহু তায়ালা আলায়হি ওয়াসাল্লামের আম্মাজান হযরত আমেনা খাতুনের বর্ণনা মতে দেখা যায় আল্লাহর প্রিয় মাহবুবের আবির্ভাবের শুভ মুহুর্তে অসংখ্য নুরানী ফেরেশতা দলে দলে জুলুস সহকারে নবী করীম সাল্লাল্লাহু তায়ালা আলায়হি ওয়াসাল্লামকে মোবারকবাদ ও স্বাগতম জানানোর জন্য আসমান থেকে হযরত আমেনার গৃহে নাযিল হয়েছিলেন। উক্ত বর্ণনাসমূহ জগদ্বিখ্যাত হাদিসের ইমামগণ স্ব স্ব রচিত কিতাবে বর্ণনা করেছেন। যেমন আন্-নেয়ামতুল কুবরা আলাল আলম, কৃতঃ ইবনে হাজর হায়তমী মক্কী রহ., মাওয়াহেবে লাদুনীয়া কৃতঃ ইমাম কোস্তলানী রহ. আনওয়ারে মুহাদ্দীয়া কৃত আল্লামা ইউসুফ নেবহানী রহ. ও আল খাচায়েচুল কোবরা কৃতঃ ইমাম জালাল উদ্দিন সুয়ূতী রহ. সহ অনেক নির্ভরযোগ্য কিতাবে এ ধরনের উদ্ধৃতি বর্ণিত আছে।\n\nসুতরাং নবী করিম সাল্লাল্লাহু তায়ালা আলায়হি ওয়াসাল্লামের শুভাগমনের মাস রবিউল আউয়ালে, নবী করিম সাল্লাল্লাহু তায়ালা আলায়হি ওয়াসাল্লাম’র শান-মান মর্যাদা প্রদর্শন এবং শ্রদ্ধা ও ভালবাসা নিবেদনের জন্য জশনে জুলুসে ঈদে মিলাদুন্নবী সাল্লাল্লাহু তায়ালা আলায়হি ওয়াসাল্লাম’র আয়োজন এবং মহান রবের দরবারে শোকরিয়া আদায়ের জন্য সর্বত্র ঈদে মিলাদুন্নবী সাল্লাল্লাহু তায়ালা আলায়হি ওয়াসাল্লাম এর মাহফিল, দরুদ সালাম ও তাবাররুকের ব্যবস্থাপনা যুগযুগ ধরে হক্কানী ওলামায়ে কেরাম ও ফোকহায়ে এযাম অতি বরকতময়, পুণ্যময় ও অন্যতম ইবাদত হিসেবে ফতোয়া, ফায়সালা প্রদান করেছেন। সুতরাং এ সব নেক আমলসমূহকে ঠাট্টা-বিদ্রোপ করা, বিদআত-হারাম ইত্যাদি বলা মূলত, হামদ-নাত, দরুদ-সালাম, বয়ান-তকরির, খানা-পিনা পরিবেশন ও দোয়া মুনাজাতকে অস্বীকার করার নামান্তর যা সুস্পষ্ট গোমরাহী।"
    },
    {
        "1": "হুযুর পাক (ﷺ) এর আগমন বা মিলাদুন্নবীর উদ্দেশ্যে খুশি উদযাপন করার কোন দলীল কি কোরআনে রয়েছে ?",
        "2": "রাসুলে আকরাম সাল্লাল্লাহু আলায়হে ওয়া সাল্লামের জন্ম মোবারক ১২ ই রবিউল আওয়াল তারিখে হয়েছিল ।\n\nইমাম আবু বকর বিন আবি সাঈবা বর্ননা করেছেন যা আম্মান হতে বণির্ত তিনি সাঈদ বিন মিনার হতে বর্ননা করেছেন যা হযরত জাবের এবং হযরত ইবনে আব্বাস রাদিয়াল্লাহু হতে বণির্ত হুযুর পাক সাল্লাল্লাহু আলায়হে ওয়া সাল্লামের জন্ম হস্তির বছর ১২ ই রবিউল আওয়াল তারিখে সোম বারের দিন হয়েছিল ।\n\n— সিরাতুন নবুবিয়াহ ইবনে কাসির ১ম খন্ড ১৯৯ পৃঃ,আল বেদায়া ওয়ান নেহায়া ২য় খন্ড ২৬০ পৃঃ\n\nইমাম ইবনে জারীর তাবরাণীর মন্তব্যঃ\n\nরসুলুল্লাহ সাল্লাল্লাহু আলায়হে ওয়া সাল্লামের জন্ম রবিউল আওয়ালের ১২ তারিখে হস্তির বছর হয়েছিল ।\n\n— তারিখে তাবারী ২য় খন্ড ১২৫ পৃঃ\n\nমোহাম্মদ বিন ইসাহক্ব ও ইমাম ইবনে হেশামের মন্তব্যঃ\n\nইমাম ইবনে হেশাম মোহাম্মদ বিন ইসহাক্ব হতে নকল করে বলেছেন রসুলুল্লাহ সাল্লাল্লাহ আলায়হে ওয়া সাল্লামের জন্ম মোবারক ১২ ই রবিউল আওয়াল শরীফে হস্তীর বছর হয়েছিল ।\n\n— আসসিরাতুন নবুবিয়াহ ১ম খন্ড ১৮১ পৃঃ\n\nমোহাম্মদ ইবনে জওযীর মন্তব্যঃ\n\nমোহাদ্দীস ইবনে জওযী লিখেছেন যা ইমাম ইবনে ইসহাক্ব বণর্না করেছেন হুযুর সাল্লাল্লাহু আলায়হে ওয়া সাল্লামের জন্ম সোমবারের দিন রবিউল আওয়াল মাসে হস্তী বছর হয়েছিল ।\n\n— আল ওফা ১ম খন্ড ৯০ পৃঃ,সাব লুলহুদা অয়ার রসাদ ১ম খন্ড ৩৩৪ পৃঃ\n\nআল্লামা ইবনে খালদুনঃ\n\nতিনি বনর্ণা করেছেন রসুলুল্লাহ সাল্লাল্লাহু আলায়হে ওয়া সাল্লামের জন্ম হস্তীর বছর ১২ ই রবিউল আওয়ালে হয়েছিল ।\n\nহাফিজ ইবনে ফাতাহ আশ শাফেয়ী মন্তব্য\n\nইমাম ইবনে ফাতাহ বর্ননা করেছেন আমাদের সর্দার এবং আমাদের নবী সাল্লাল্লাহু আলায়হে ওয়া সাল্লাম এর জন্ম মোবারক সোমবারের দিন ১২ ই রবিউল আওয়াল তারিখে হস্তীর বছর হয়েছিল ।\n\n— উ উন আল আসার ১ম খন্ড ২৬ পৃঃ\n\nইবনে হাজার মাক্বী\n\nইমাম ইবনে হাজার মাক্বী আলায়হে রহমা বর্ননা করেছেন হুযুর সাল্লাল্লাহু আলায়হে ওয়া সাল্লামের জন্ম সোমবার রাত্রে রবিউল আওয়ালের ১২ তারিখে হয়েছিল ।\n\n— আন নেমাতুল কুবরা ২০২ পৃ\n\nইমাম হাকিমঃ\n\nইমাম মাগাজী মোহাম্মাদ বিন ইসাহক্ব হতে বনর্ণা ক রেছেন হুযুর সাল্লাল্লাহু আলায়হে ওয়া সাল্লামের জন্ম রবিউল আওয়ালের ১২ তারিখে হয়েছিল ।\n\nইমাম বুরহানুদ্দীন হালাবীঃ\n\nইমাম বুরহানুদ্দীন হালাবী বর্ণনা করেছেন হযরত সাঈদ বিন মুসায়েব হতে বর্নিত হুযুর সাল্লাল্লাহু আলায়হে ওয়া সাল্লাম রাত ও দিনের মধ্যবর্তী সময়ে রবিউল আওয়ালের ১২ তারিখে জন্মেছিলেন ।\n\n— সিরাতুল হালাবীয়া ১ম খন্ড ৫৭ পৃঃ\n\nইমাম বায়হাক্বীঃ\n\nপ্রসিদ্ধ মোহাদ্দেস ইমাম বায়হাক্বী লিখেছেন\n\nহুযুর সাল্লাল্লাহু আলায়হে ওয়া সাল্লাম সোমবারের দিনে ১২ ই রবিউল আওয়ালে জন্মগ্রহন করেছিলেন ।\n\n— দালায়েলুল নবুওত ১ম খন্ড ৭৪ পৃঃ\n\nইমাম ইবনে হাব্বানঃ\n\nইমাম ইবনে হাব্বান বর্ননা করেছন হুযুর পাক সাল্লাল্লাহু আলায়হে ওয়া সাল্লামের জন্ম হস্তীর বছর সোমবারের দিন ১২ ই রবিউল আওয়ালে হয়েছিল।\n\n— সিরাতুন নবুবীয়া ৪ থ খন্ড ৩৩ পৃঃ\n\nইমাম সাখাবীঃ\n\nহুযুর পাক সাল্লাল্লাহু আলায়হে ওয়া সাল্লামের জন্ম হস্তীর বছর সোমবারের দিন ১২ ই রবিউল আওয়ালে ফজরের সময় হয়েছিল ।\n\nইবনে কাসীরঃ\n\nশারহে মোওয়াহিবের মধ্যে ইবনে কাসীর হতে বর্নিত অধিকাংশ ওলামার নিকট ১২ই রবিউল আওয়াল তারিখ ই প্রশিদ্ধ ।\n\n* তথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ(আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "হুযুর পাক (ﷺ) এর সঠিক জন্ম তারিখ সমন্ধে ওলামায়ে কেরামগণের মন্তব্য কী ?",
        "2": "রাসুলে আকরাম সাল্লাল্লাহু আলায়হে ওয়া সাল্লামের জন্ম মোবারক ১২ ই রবিউল আওয়াল তারিখে হয়েছিল ।\n\nইমাম আবু বকর বিন আবি সাঈবা বর্ননা করেছেন যা আম্মান হতে বণির্ত তিনি সাঈদ বিন মিনার হতে বর্ননা করেছেন যা হযরত জাবের এবং হযরত ইবনে আব্বাস রাদিয়াল্লাহু হতে বণির্ত হুযুর পাক সাল্লাল্লাহু আলায়হে ওয়া সাল্লামের জন্ম হস্তির বছর ১২ ই রবিউল আওয়াল তারিখে সোম বারের দিন হয়েছিল ।\n\n— সিরাতুন নবুবিয়াহ ইবনে কাসির ১ম খন্ড ১৯৯ পৃঃ,আল বেদায়া ওয়ান নেহায়া ২য় খন্ড ২৬০ পৃঃ\n\nইমাম ইবনে জারীর তাবরাণীর মন্তব্যঃ\n\nরসুলুল্লাহ সাল্লাল্লাহু আলায়হে ওয়া সাল্লামের জন্ম রবিউল আওয়ালের ১২ তারিখে হস্তির বছর হয়েছিল ।\n\n— তারিখে তাবারী ২য় খন্ড ১২৫ পৃঃ\n\nমোহাম্মদ বিন ইসাহক্ব ও ইমাম ইবনে হেশামের মন্তব্যঃ\n\nইমাম ইবনে হেশাম মোহাম্মদ বিন ইসহাক্ব হতে নকল করে বলেছেন রসুলুল্লাহ সাল্লাল্লাহ আলায়হে ওয়া সাল্লামের জন্ম মোবারক ১২ ই রবিউল আওয়াল শরীফে হস্তীর বছর হয়েছিল ।\n\n— আসসিরাতুন নবুবিয়াহ ১ম খন্ড ১৮১ পৃঃ\n\nমোহাম্মদ ইবনে জওযীর মন্তব্যঃ\n\nমোহাদ্দীস ইবনে জওযী লিখেছেন যা ইমাম ইবনে ইসহাক্ব বণর্না করেছেন হুযুর সাল্লাল্লাহু আলায়হে ওয়া সাল্লামের জন্ম সোমবারের দিন রবিউল আওয়াল মাসে হস্তী বছর হয়েছিল ।\n\n— আল ওফা ১ম খন্ড ৯০ পৃঃ,সাব লুলহুদা অয়ার রসাদ ১ম খন্ড ৩৩৪ পৃঃ\n\nআল্লামা ইবনে খালদুনঃ\n\nতিনি বনর্ণা করেছেন রসুলুল্লাহ সাল্লাল্লাহু আলায়হে ওয়া সাল্লামের জন্ম হস্তীর বছর ১২ ই রবিউল আওয়ালে হয়েছিল ।\n\nহাফিজ ইবনে ফাতাহ আশ শাফেয়ী মন্তব্য\n\nইমাম ইবনে ফাতাহ বর্ননা করেছেন আমাদের সর্দার এবং আমাদের নবী সাল্লাল্লাহু আলায়হে ওয়া সাল্লাম এর জন্ম মোবারক সোমবারের দিন ১২ ই রবিউল আওয়াল তারিখে হস্তীর বছর হয়েছিল ।\n\n— উ উন আল আসার ১ম খন্ড ২৬ পৃঃ\n\nইবনে হাজার মাক্বী\n\nইমাম ইবনে হাজার মাক্বী আলায়হে রহমা বর্ননা করেছেন হুযুর সাল্লাল্লাহু আলায়হে ওয়া সাল্লামের জন্ম সোমবার রাত্রে রবিউল আওয়ালের ১২ তারিখে হয়েছিল ।\n\n— আন নেমাতুল কুবরা ২০২ পৃ\n\nইমাম হাকিমঃ\n\nইমাম মাগাজী মোহাম্মাদ বিন ইসাহক্ব হতে বনর্ণা ক রেছেন হুযুর সাল্লাল্লাহু আলায়হে ওয়া সাল্লামের জন্ম রবিউল আওয়ালের ১২ তারিখে হয়েছিল ।\n\nইমাম বুরহানুদ্দীন হালাবীঃ\n\nইমাম বুরহানুদ্দীন হালাবী বর্ণনা করেছেন হযরত সাঈদ বিন মুসায়েব হতে বর্নিত হুযুর সাল্লাল্লাহু আলায়হে ওয়া সাল্লাম রাত ও দিনের মধ্যবর্তী সময়ে রবিউল আওয়ালের ১২ তারিখে জন্মেছিলেন ।\n\n— সিরাতুল হালাবীয়া ১ম খন্ড ৫৭ পৃঃ\n\nইমাম বায়হাক্বীঃ\n\nপ্রসিদ্ধ মোহাদ্দেস ইমাম বায়হাক্বী লিখেছেন\n\nহুযুর সাল্লাল্লাহু আলায়হে ওয়া সাল্লাম সোমবারের দিনে ১২ ই রবিউল আওয়ালে জন্মগ্রহন করেছিলেন ।\n\n— দালায়েলুল নবুওত ১ম খন্ড ৭৪ পৃঃ\n\nইমাম ইবনে হাব্বানঃ\n\nইমাম ইবনে হাব্বান বর্ননা করেছন হুযুর পাক সাল্লাল্লাহু আলায়হে ওয়া সাল্লামের জন্ম হস্তীর বছর সোমবারের দিন ১২ ই রবিউল আওয়ালে হয়েছিল।\n\n— সিরাতুন নবুবীয়া ৪ থ খন্ড ৩৩ পৃঃ\n\nইমাম সাখাবীঃ\n\nহুযুর পাক সাল্লাল্লাহু আলায়হে ওয়া সাল্লামের জন্ম হস্তীর বছর সোমবারের দিন ১২ ই রবিউল আওয়ালে ফজরের সময় হয়েছিল ।\n\nইবনে কাসীরঃ\n\nশারহে মোওয়াহিবের মধ্যে ইবনে কাসীর হতে বর্নিত অধিকাংশ ওলামার নিকট ১২ই রবিউল আওয়াল তারিখ ই প্রশিদ্ধ ।\n\n* তথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ(আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "হুযুর পাক (ﷺ) এর ওফাত দিবস সমন্ধে ওলামায়ে কেরামদের মধ্যে কি কোন দ্বিমত আছে এবং সঠিক মত কোনটি ?",
        "2": "হ্যাঁ, ওলামায়ে কেরামদের মধ্যে হুযুর পাক সাল্লাল্লাহু আলায়হে ওয়া সাল্লামের অফাত দিবস সমন্ধে কয়েকটি মত বিদ্যমানঃ-\n\n১২ ই রবিউল আওয়ালঃ\n\nজমহুর (অধিকাংশ) ওলামাদের নিকট গ্রহণযোগ্য মত হল হুযুর পাক সাল্লাল্লাহু আলায়হে ওয়া সাল্লামের ওফাত দিবস হল ১২ ই রবিউল আওয়াল ।\n\n১লা রবিউল আওয়ালঃ\n\nএই তারিখ ব্যক্তকারীদের মধ্যে হলেন কয়েকজন সাহাবী যেমন হযরত আবদুল্লা ইবনে আব্বাস,হয রত আনাস বিন মালেক (রাদিয়াল্লাহু আনহুমা),কয়েকজন তাবেয়ী হযরত সাঈদ বিন মুসাইব,ইমাম সুলায়মান ও আন্তারা (রাদিয়াল্লাহু আনহুম আজমাঈন) (তফসীর জামেউল বায়ান,তাবারী ৬ খন্ড ৫১ পৃঃ,তারিখুল উমাম ওয়াল মুলক ৩য় খন্ড ১৯৭ পৃঃ)\n\n২রা রবিউল আওয়ালঃ\n\nবিখ্যাত ইমাম ইবনে হাজার আস্কালানি বিস্তারিত ব্যাখ্যা করে প্রমাণ করেছন যে,হুযুর পাক সাল্লাল্লাহু আলায়হে ওয়া সাল্লামের অফাত দিন ছিল ২রা রবিউল আওয়াল । (ফতহুল বারী শারহে বোখারী ৮ম খন্ড ১৩০ পৃঃ)\n\n১৩ই রবিউল আওয়ালঃ\n\nবিশিষ্ঠ মোহাক্বীক,চিন্তাবিদদের ও অলামাদের মতে এই তারিখ ই হল হুযুরের ওফাত মোবারকের সঠিক তারিখ, যা ইমাম বারুযী, ইমাম ইমাদুদ্দিন বিন কাসির এবং ইমাম বদরুদ্দিন বিন জামায়া প্রমুখ গবেষণা করে বলেছেন\n\nপরিশেষে বলা যায়,সঠিক ব্যাখার দ্বারা বিশিষ্ঠ ওলামায়ে কেরাম সাব্যস্ত করেছেন চাঁদের হিসাবে ওই দিন মক্বা শরীফে ১৩ রবিউল আওয়াল ছিল এবং মদিনা শরীফে চাঁদ না দেখা যাওয়ায় ১২'ই রবিউল আওয়াল ছিল । (ফতওয়া রেযবীয়া, রেসালা নুতকুল হেলাল, ২য় অধ্যায় ৯২পৃঃ)\n\nতথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ(আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "একই দিনে হুযুর (ﷺ) এর ওফাত হয়েছিল কিন্তু সে কারনে কেন দুঃখ প্রকাশ করা হয় না ?",
        "2": "উম্মতদের জন্য হুযুর আগমন ও প্রস্থান দুই-ই এক,\n\nহযরত আব্দুল্লাহ্‌ বিন মাসউদ (رضي الله عنه) বর্ননা করেছেন হুযুর (ﷺ) বলেছেন আমার প্রকাশ্য জিন্দেগী এবং আমার বেসাল দুই-ই তোমাদের জন্য উত্তম ।\n— শেফা শরীফ ২য় খন্ড ১৯ পৃঃ\n\nঅপর স্থানে এর হিকমত প্রসঙ্গে বণীর্ত হয়েছে\n\nযখন আল্লাহ তায়ালা কোন উম্মতের উপর নিজের খাস করম করতে চান তখন সেই উম্মতের মধ্য থেকে নবীকে বেসাল করিয়ে নেন, এবং তিনি ওই উম্মাতের জন্য শাফায়াতের মাধ্যম হয়ে যান।\n— মুসলিম শরীফ\n\nএ ছাড়াও তাঁর বেসাল এমনটি নয় যে উম্মতের সাথে উনার সম্পর্ক বিচ্ছেদ হয়ে গেছে বরং উনার ফায়জানে নবুওত ক্বিয়ামত পযন্ত জারী থাকবে এবং তাঁর বারযাখী জিন্দেগী দুনীয়াবী জিন্দেগী হতে অধিক হায়াতের মালিক । যেমন ভাবে মোল্লা আলী ক্বারী (رحمة الله) বনর্না করেছেন -\n\nএখানে না মওত না ওফাত বরং এক অবস্থান থেকে অন্য অবস্থায় গমন ।\n\n* তথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ (আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "৩৩ বছর যাহেরী যামানায় ১২ই রবিউল আউয়াল পালন করা ও যুলুস বের করার কি কোন প্রমাণ আছে ?",
        "2": "সর্ব প্রথম মিলাদের ব্যবহারিক অভিধানিক অর্থ জানা প্রয়োজন, অভিধানে মিলাদ শব্দের অর্থ জন্মের সময় কাল এবং ব্যবহারিক অর্থ হুযুর পাক জন্মের খুশিতে তাঁর মুযেজা, বৈশিস্ট্য, জীবনী প্রভৃতি বয়ান করা এবং সরকার নিজেই নিজের মিলাদ শরীফ মানিয়েছেন, হাদিসঃ\n\nহযরত আবু কাতাদাহ বর্ননা করেন যে, হুযুর কে জিজ্ঞাসা করা হল ইয়া রাসুলাল্লাহ আপনি সোমবারের দিন কেন রোযা রাখেন, হুযুর ইরশাদ করলেন ওই দিন আমার জন্ম হয় এবং ওই দিনই আমার উপর ওহী নাযীল হয়।\n\n— মুসলিম ২য় খন্ড ৮১৯ পৃঃ, হাদিস নং১১৬২, ইমাম বায়হাকী আস সুনানুল কুবরা ৪র্থ খন্ড ২৮৬ পৃঃ, হাদিস নং ৮১৮২\n\nএ ছাড়াও হাদিস হতে প্রমাণিত স্বয়ং হুযুর নিজের জন্মের খুশির উদ্দেশ্যে ছাগল যবাহ করেছিলেন ।তাহলে বোঝা গেল মিলাদ শরীফ পালন করা হুযুরের সুন্নাত এ ছাড়া যুলুস প্রসঙ্গে এটা বলা হয় যামানার উন্নতির সাথে সাথে মিলাদের ব্যবস্থার উন্নতির উদ্দেশ্য এটা প্রচলিত হয়েছে। প্রথম দিকে মিলাদ শরীফ এরুপ হত যে, সাহাবায়ে কেরাম মিলাদ শরীফে জমায়াত হয়ে হুযুরের প্রশংসা, সাদকা, খয়রাত করত।\n\n* তথ্যসূত্র\n\nইমাম নাবহানী হুজ্জাতুল্লাহে আলাল আলামীন ২৩৭ পৃঃ\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ (আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "মক্কায় পুরাতন ব্যবস্থায় মিলাদ কি প্রচলন ছিল ?",
        "2": "জি হ্যাঁ, সাহাবায়ে কেরাম (رضي الله عنه) গণ হুযুর পাকের (ﷺ) সামনে মিলাদ পালন করেছিলেন এবং হুযুর তা বারণ করেন নি বরং খুশি হয়েছিলেন। যেমন\n\nপ্রসিদ্ধ সাহাবী হযরত হাসসান বিন সাবেত রাদিয়াল্লাহু আনহুর জন্য মেম্বার করা হয়। এবং তিনি ঐ মেম্বারে উঠে হুযুরে তারিফ প্রশংসা করে বিভিন্ন শের পাঠ করতেন, এবং হুযুর হাযরাত হাসসানের জন্য দোওয়া করতেন এরুপ ভাবে 'হে আল্লাহ হাযরাত হাসসানকে তুমি জীব্রাইলের দ্বারা মাদাদ কর'\n— সহীহ বোখারি ১ম খন্ড ৬৫ পৃঃ\n\n* তথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ (আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "মিলাদ শরীফ সম্পর্কে হাদিসে কিভাবে এসেছে ?",
        "2": "প্রসিদ্ধ হাদিসে বর্ণিত\n\nহাযরাত উম্মুল মুমিনিন আয়েশা সিদ্দিকা (رضي الله عنه) বর্ননা করেছেন যে রসুল পাক এবং আবু বকর সিদ্দিক আমার নিকট নিজ নিজ মিলাদ শরীফের বর্ননা করেছেন (ইমাম বায়হাকী এই বর্ননাটিকেকে হাসান বলেছেন)\n— আল যামুল কাবীর লিত তাবরানি ১ম খন্ড ৫৮ পৃ, মযমাঊল যাওয়াঈদ ৯ম খন্ড ৬৩ পৃঃ\n\nহুযুর পাক (ﷺ) নিজের মিলাদ বর্ণনা করে বলেন -\n\nঅবশ্যই আমি আল্লাহর নিকট খাতিমুল নব্বীইন নির্বাচিত হয়েছি ঐ সময় যে সময় খাতিমুল নব্বীইন নির্বাচিত হয়েছি ওই সময় যে সময় আদাম মাটি ও পানিতে মিশ্রিত অবস্থায় ছিলেন। আমি তোমাদেরকে আবারো প্রাথমিক অবস্থার খবর দিচ্ছি, আমি হচ্ছি হাযরাত আদাম (عليه السلام) এর দুয়া ও হযরত ঈসা (عليه السلام) এর খুশির বার্তা, আমার মাতার স্বপ্ন যা তিনি আমার জন্মের সময় দেখেছিলেন যে উনার মধ্য হতে একটি নূর নিগর্ত হয়েছে যার দ্বারা শাম দেশের বহু মহল রওশন হয়ে গেছে ।\n\nযেসকল কিতাবে উপরের হাদিসটি বর্নিত হয়েছেঃ\n\nমিশকাতুল মাসাবিহ ৫১৩ পৃঃ,\nতারিখে মাদিনা ও দামাশকইবনে আশাকির ১ম খণ্ড ১৬৮ পৃ,\nকানযুল উম্মাল ১১খন্ড ১৭৩ পৃঃ,\nমুসনাদে ইমাম আহমদ ৪ খন্ড ১৬১ পৃ,\nআল মুজমাল ক্বাদির ১৮ খন্ড ২৫৩ পৃঃ,\nমুসনাদ আফযার হাদিস নং ২৩৬৫,\nতাফসির দুররে মানসুর ১ম খন্ড ৩৩৪ পৃঃ,\nমাওয়ারেদুল জাম্মান ১ খন্ড ৫১২ পৃঃ,\nসহীহ ইবনে হাব্বান ৯ম খন্ড ১০৬ পৃঃ,\nআল মুস্তাদ্রাক লিল হাকিম ৩য় খণ্ড ২৭ পৃঃ,\nআল বেদায়া অয়ান নেহায়া ২য় খণ্ড ৩২১ পৃঃ,\nমাযমাউল যাওয়ায়েদ ৮ম খন্ড ৪০৯ পৃঃ প্রভৃতি\n\nহযরত মুতাল্লিব বনর্না করেছেন যে, হযরত আব্বাস রাদিয়াল্লাহু আনহু রসুল বারগাহে কিছু প্রশ্ন নিয়ে হাযির হলেন, প্রশ্ন করার পূর্বেই হুযুর মেম্বারের মধ্যে আরোহন করে বলেন- আমি কে তোমরা জানো কি ? সাহাবীগন বললেন, আপনি আল্লাহর রাসূল । আপনার প্রতি শান্তি বর্ষিত হোক । তখন রাসুলুল্লাহ (ﷺ) বললেন, আমি হচ্ছি আব্দুল্লাহর পুত্র এবং আব্দুল মুত্তালিবের পৌত্র মুহাম্মাদ (ﷺ); আল্লাহ তা'আলা সৃষ্টিকুল সৃষ্টি করে আমাকে সর্বোত্তম সৃষ্টির অন্তর্ভূক্ত করেছেন । অতঃপর সৃষ্টিকুলকে দুটি দলে বিভক্ত করে আমাকে উত্তম দলে রেখেছেন । অতঃপর অনেক গোত্র সৃষ্টি করে আমাকে উত্তম গোত্রে সৃষ্টি করেছেন । অতঃপর আল্লাহ তা'আলা অনেক পরিবার সৃষ্টি করে আমাকে সর্বোত্তম পরিবারের অন্তর্ভুক্ত করে এবং স্বত্বাগতভাবেও সম্মানিত করেছেন ।\n— জামে তীরমিযী ২য় খন্ড ২০১ পৃঃ, মুসনাদে ইমাম আহমদ ১ম খন্ড ৯ পৃঃ, দালায়েলুল নবুওত বায়হাকী ১ম খন্ড ১৬৯ পৃ, কানযুল উম্মাল ২য় খন্ড ১৭৫ পৃঃ\n\n* তথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ (আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "ঈদে মিলাদুন্নবীর দিন মুসলমানেরা রোযা রাখতে পারে কী ?",
        "2": "হ্যাঁ, রোযা রাখতে পারে, বহু লোক ওই দিন রোযা রেখে সুন্নাতে মুস্তাফা পালন করে । ঐ দিনের রোযা রাখা সুন্নাত ।\n\nহযরত আবু কাতাদাহ বর্ননা করেন যে,হুযুর কে জিজ্ঞাসা করা হল ইয়া রাসুলাল্লাহ আপনি সোমবারের দিন কেন রোযা রাখেন, হুযুর ইরশাদ করলেন ওই দিন আমার জন্ম হয় এবং ওই দিনই আমার উপর ওহী নাযীল হয়।\n— মুসলিম ২য় খন্ড ৮১৯ পৃঃ, হাদিস নং১১৬২, ইমাম বায়হাকী আস সুনানুল কুবরা ৪র্থ খন্ড ২৮৬ পৃঃ, হাদিস নং ৮১৮২\n\n* তথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ (আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "ঈদে মিলাদুন্নবীর দিন বহু লোক ভাল ভাল খাবার প্রস্তুত করে নিয়াজ ফাতেহা দেয়; এটা কি জায়েজ ?",
        "2": "হ্যাঁ, অবশ্যই জায়েয। যে যত বেশি করে এই দিনে ফাতেহা, নিয়াজ, দান-খয়রাত প্রভৃতি করবে সে তত বেশি সাওয়াবের অধিকারি হবে ।\n\n* তথ্যসূত্র\n\nমিলাদুন্নবী (সাল্লাল্লাহু আলায়হে ওয়া সাল্লাম) সম্পর্কে উত্থাপিত প্রশ্ন সমূহ ও তাদের উত্তর (লেখকঃ মুফতী নুরুল আরেফিন রেযবী আযহারী এম.এ (ডবল), রিসার্চ (আযহার ইউনিভারসিটি, মিসর), ডিপ্লোমা ইন ইংলিশ (আমেরিকা ইউনিভারসিটি, কায়রো))"
    },
    {
        "1": "বিভিন্নজনের করা প্রশ্নের জবাব - ০১",
        "2": "* প্রশ্ন: অনেকে বলে থাকে ‘ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম তথা এ পৃথিবীতে প্রিয়নবী হুযুর পূরণুর সাল্লাল্লাহু তা‘আলা আলায়হি ওয়াসাল্লাম’র শুভাগমন উপলক্ষে জশনে জুলুসের মত (মিছিল ও শোভাযাত্রা বের করা) মিলাদ মাহফিল, খানাপিনা, দান-সাদকাহ্ ইত্যাদির মাধ্যমে আনন্দ-উৎসব পালন করার কোন প্রমাণ পবিত্র কোরআনে নেই। এ ব্যাপারে কোরআন-সুন্নাহর আলোকে বিস্তারিত জানতে চাই।\n\n* উত্তর: পবিত্র কোরআনের আলোকে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন, মাহে রবিউল আউয়াল শরীফে রসূলে আকরাম সাল্লাল্লাহু তা‘আলা আলায়হি ওয়াসাল্লাম’র বেলাদত শরীফ ও শুভাগমনকে কেন্দ্র করে জশনে জুলুস (বর্ণাঢ্য শোভাযাত্রা), আলোচনা, সেমিনার, খানাপিনা, সদকাহ-খয়রাত, দরূদ-সালাম, দোয়া-মুনাজাতসহ জাঁকজমকপূর্ণ দ্বীনী অনুষ্ঠানসমূহের আয়োজনের মাধ্যমে প্রিয়নবী’র শুভাগমনের ঘটনাবলী ও আলোচনা করাকে সম্পূর্ণ শরিয়তের পরিভাষায় ‘ঈদে-মিলাদুন্নবী সাল্লাল্লাহু তা‘আলা আলায়হি ওয়াসাল্লাম’ বলা হয়।\n\nইসলামী শরীয়তের দৃষ্টিতে নিঃসন্দেহে এটা মুস্তাহাব, কোরআন-হাদীস সমর্থিত পূণ্যময় ইবাদত। সলফে সালেহীন ও বুযুর্গানে দ্বীনের সুন্নাত এবং উত্তম তরীকা। এ ব্যাপারে প্রতিটি যুগের বিশ্ববরেণ্য ইমামগণ আরবী, উর্দু, ফার্সী ভাষায় নির্ভরযোগ্য কিতাবসমূহ রচনা করেছেন। এখানে ভণ্ড ও কুচক্রীদের ভণ্ডামী নিরসনে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম’র বৈধতার উপর পবিত্র কোরআনের কিছু প্রমাণাদি পেশ করা হল।\n\nএক.\nমানুষ যখন কোন নিয়ামত ও রহমত প্রাপ্ত হয়, তখন আনন্দোৎসব করা যেমন তার স্বভাবজাত কাজ তেমনি আল্লাহর নিদের্শও তাই।\n\nযেমন- এরশাদ হচ্ছে,\nঅর্থাৎ হে হাবীব! আপনি (বিশ্ববাসীকে) বলুন, আল্লাহর অনুগ্রহ ও তাঁর দয়া স্মরণ করে সেটার জন্য তারা যেন অবশ্যই আনন্দ প্রকাশ করে; তা তাদের সঞ্চয়কৃত সমস্ত ধন-সম্পদ অপেক্ষা শ্রেয়। - [সূরা ইউনুস, আয়াত-৫৮]\n\nউক্ত আয়াতের ব্যাখ্যায় ইমাম জালালুদ্দীন সুয়ূতি রহমাতুল্লাহি আলায়হি তাঁর রচিত আদ্দুররুল মনসূর’ তাফসীরে উল্লেখ করেছেন যে,\n\nঅর্থাৎ- হযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহু এ আয়াতের তাফসীরে বলেন, এখানে আল্লাহর অনুগ্রহ বলতে ‘ইলমে দ্বীন’ কে বুঝানো হয়েছে আর ‘রহমত’ দ্বারা বুঝানো হয়েছে আমাদের প্রিয়নবী হযরত মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লামকে। যেমন আল্লাহ্ তায়ালা এরশাদ করেন, ‘‘হে হাবীব, আমি আপনাকে জগতসমূহের জন্য ‘রহমত’ রূপে প্রেরণ করেছি।’’ [সূরা আম্বিয়া, আয়াত-১০৭]\n\nইমাম আলূসী ‘রূহুল মা‘আনী ১০ম খন্ডের ১৪১ পৃষ্ঠায়, আবু সাউদ তাঁর তাফসীর গ্রন্থে আর ইমাম রাজী তাঁর ‘তাফসীরে কাবীর’ গ্রন্থে অনুরূপ বর্ণনা করেছেন। [ইমাম সুয়ূতী রহমাতুল্লাহি আলায়হি কৃত. ‘তাফসীরে আদুররুল মুনসুর, ৪র্থ খণ্ড, ৩৬৭পৃষ্ঠা।]\n\nদুই.\nমহান আল্লাহ্ পৃথিবীর বুকে হুজুরে আকরম সাল্লাল্লাহু তা‘আলা আলায়হি ওয়াসাল্লাম’র আগমনকে মানবজাতির জন্য সবচেয়ে বড় ইহসান (দয়া) হিসেবে উল্লেখ করেছেন।\n\nঅর্থাৎ নিশ্চয় আল্লাহ্ মুমিনগণের উপর বড়ই ইহসান (অনুগ্রহ) করেছেন যে, তিনি তাদের মাঝে নিজেদের মধ্য হতে (মানব বংশে) তাদের কাছে একজন সম্মানিত রসূল প্রেরণ করেছেন। যাতে তিনি তাদের নিকট আল্লাহর আয়াতসমূহ পাঠ করেন, তাদেরকে যাবতীয় পাপ এবং নাপাকী থেকে পবিত্র করেন এবং তাদেরকে কোরআন-হাদীসের শিক্ষা দান করেন। যদিও তারা তার শুভাগমনের পূর্বে স্পষ্ট বিভ্রান্তিতে ছিল। [সূরা ইমরান, আয়াত-১৬৪]\n\nএ আয়াতে আল্লাহ্ তা‘আলা আমাদের প্রিয় রসূলের শুভাগমনকে মুমিনের জন্য বিশেষ ‘অনুগ্রহ’ হিসেবে উল্লেখ করেছেন। সাধারণ পার্থিব নেয়ামত বা অনুগ্রহ লাভ করার দরুন যদি ঈদ বা খুশি করা শরিয়ত সমর্থিত হয়। তবে সবচেয়ে বড় অনুগ্রহ অর্থাৎ মহান রাসূলের আগমনের মুহূর্ত, মাস, দিন, ক্ষণকে স্মরণ করে ঈদ খুশি আনন্দোৎসব করা যে বড় উত্তম কাজ এতে কোন সন্দেহের অবকাশ নেই। তদুপরি সূরা আলে- ইমরানের উপরিউক্ত আয়াতে করিমায় মহান রাব্বুল আলামীন রসূলে পাক সাল্লাল্লাহু তা‘আলা আলায়হি ওয়াসাল্লাম ধরাবুকে শুভাগমনের লক্ষ্য- উদ্দেশ্য ব্যক্ত করেছেন। যা ঈদে-মিলাদুন্নবী সাল্লাল্লাহু তা‘আলা আলায়হি ওয়াসাল্লামা এর মাহফিল সমূহে বর্ণিত হয়।\n\nতিন.\nপবিত্র কোরআনে পাকে আরো এরশাদ হচ্ছে-\n\nঅর্থাৎ হে হাবীব, আমি আপনাকে জগতসমূহের প্রতি একমাত্র ‘রহমত’ রূপেই প্রেরণ করেছি। [সূরা আম্বিয়া, আয়াত-১০৭]\n\nএ আয়াতে মহান আল্লাহ্ তায়ালা প্রিয় নবীর ইরসাল তথা পৃথিবীর বুকে তাঁকে পাঠানোর কথা এবং তিনি যে রাহমাতুল্লিল আলামীন তার সুস্পষ্ট বিবরণ তুলে ধরেছেন। এ আয়াতে করীমার ব্যাখ্যায় ইমাম ফখরুদ্দীন রাজী রাহমাতুল্লাহি আলায়হি বলেন-\n\nঅর্থাৎ, তিনি (নবী করীম সাল্লাল্লাহু তা‘আলা আলায়হি ওয়াসাল্লাম) দ্বীন এবং দুনিয়া উভয় ক্ষেত্রে ‘রহমত’। দ্বীনের ক্ষেত্রে হুজুরে রাহমাতুল্লিল আলামীন সাল্লাল্লাহু তা‘আলা আলায়হি ওয়াসাল্লাম ‘রহমত’ হওয়ার কারণ যেহেতু তাঁর শুভাগমন এমন সময় হয়েছিল যখন মানবজাতি জাহেলিয়াত ও গোমরাহীর মধ্যে নিমজ্জিত ছিল। আর দুনিয়া বা পৃথিবীর জন্য তিনি ‘রহমত’ এজন্য যে, তাঁর আগমন ও পদার্পণের কারণে গোটা পৃথিবী শান্তির ছায়া লাভে ধন্য হয়েছে।\n[ইমাম ফখরুদ্দীন রাজী কৃত. তাফসীরে কাবীর, ২২তম খন্ডের ২৩০ পৃষ্ঠা।]\n\nচার.\nমহান আল্লাহ্ আরো এরশাদ করেন-\nঅর্থাৎ ‘নিশ্চয় তোমাদের কাছে তাশরিফ এনেছেন তোমাদেরই বংশ হতে এমন সম্মানিত রসূল যাঁর কাছে তোমাদের কষ্টে পড়া বড়ই কষ্টদায়ক, তিনি তোমাদের কল্যাণ অতিমাত্রায় কামনাকারী, মুমিনদের জন্য পূর্ণ দয়ার্দ্র আর বড়ই দয়ালু। [সূরা তাওবা, আয়াত-১২৮]\n\nএ আয়াতে পাকেও মহান আল্লাহ্ মক্কাবাসী তথা বিশ্ববাসীকে সম্বোধন করে রসূলে আকরম সাল্লাল্লাহু তা‘আলা আলায়হি ওয়াসাল্লামার ধরা বুকে আগমন করাকে তাঁর অনেক গুণাবলী ও মর্যাদা সহকারে বর্ণনা করেছেন। এ আয়াতে কারীমার ব্যাখ্যায় ইমাম ফখরুদ্দীন রাজী রহমাতুল্লাহি আলায়হি বলেন-\n\nঅর্থাৎ প্রিয়নবী সাইয়্যেদুল মুরসালীন সাল্লাল্লাহু তা‘আলা আলায়হি ওয়াসাল্লামকে এ সব অবস্থা ও গুণাবলী দ্বারা জগতে প্রেরণ করাটা তোমাদের জন্য আল্লাহর সর্বাপেক্ষা বড় নিয়ামত বা সর্বশ্রেষ্ঠ অনুগ্রহ। এ আয়াতের ব্যাখ্যায় হযরত ইবনে আব্বাস রাদ্বিয়াল্লাহু তা‘আলা আনহুমা বলেন, ‘আল্লাহ্ তায়ালা তাকে (রসূল সাল্লাল্লাহু তা‘আলা আলায়হি ওয়াসাল্লাম) কে আপন দু’টি নাম ‘রঊফ’ (দয়ার্দ্র ও ‘রহীম’ (অসীম দয়ালু) দ্বারা নামকরণ করে সম্মানিত করেছেন।’’\n\n[হযরত ইমাম রাযী (র.) কৃত. ‘তাফসীরে কবীর’ ১৮ম খণ্ড, ২৩৬-২৩৭পৃষ্ঠা]\n\nপাঁচ.\nপরম করুণায়ের এরশাদ,\n\nঅর্থাৎ হে বিশ্ববাসী নিশ্চয়ই তোমাদের নিকট তোমাদের পালনকর্তার পক্ষ থেকে সুস্পষ্ট প্রমাণ এসেছে। এবং আমি তোমাদের প্রতি উজ্জ্বল আলো অবতীর্ণ করেছি। [সূরা নিসা, আয়াত-১৭৪]\n\nউক্ত আয়াতে করীমায় ‘বোরহান’ শব্দের ব্যাখ্যায় তাফসীরে কবীর, তাফসীরে রূহুল বয়ান ও তাফসীরে জালালাঈন শরীফে বর্ণনা করা হয়েছে-\n\nঅর্থাৎ  আল্লাহর পক্ষ থেকে তোমাদের নিকট বোরহান তথা অকাট্য প্রমাণ এসেছে। এখানে ‘বোরহান’ থেকে উদ্দেশ্য হুজুরে আকরাম সাল্লাল্লাহু তা‘আলা আলায়হি ওয়াসাল্লাম।\n\nবিশ্ববিখ্যাত তাফসীর বিশারদ ইমাম ফখরুদ্দীন রাযী রাহমাতুল্লাহি আলায়হি বলেন-\n\nঅর্থাৎ  উক্ত আয়াতে প্রিয় রসূল সাল্লাল্লাহু তা‘আলা আলায়হি ওয়াসাল্লামকে ‘বোরহান’ বলা হয়েছে। যেহেতু তাঁর দায়িত্ব হক্ব এবং ন্যায় কে প্রতিষ্ঠিত করা এবং বাতিল ও অন্যায়কে খন্ডন করার জন্য অকাট্য প্রমাণ পেশ করা।\n[তাফসীরে কাবীর, সূরা নিসা, তাফসীরে জালালাঈনের হাশিয়া, সূরা নিসা, পৃষ্টা-৯৩]\n\nউপরিউক্ত আয়াতে করিমায় মহান প্রভু প্রিয় মাহবুব সাল্লাল্লাহু তা‘আলা আলায়হি ওয়াসাল্লামকে বিশ্ববাসীর নিকট ‘বোরহান’ তথা অকাট্য প্রমাণ হিসেবে শুভাগমন করার কথা বিবরণ দিয়েছেন।\n\nছয়.\nআল্লাহ্ পাক জাল্লাশানহু এরশাদ করেন-\n\nঅর্থাৎ  নিশ্চয় তোমাদের নিকট আল্লাহর পক্ষ থেকে মহান ‘নুর’ এসেছে এবং সুস্পষ্ট কিতাব।’’\n\nতাফসীরে জালালাঈনের ৯৭ পৃষ্ঠায়, তাফসীরে কবীর ৩য় খন্ডের ৩৯৫ পৃষ্ঠায়, তাফসীরে খাজেন ১ম খন্ডের ৪৪৭পৃষ্ঠায়, তাফসীরে আবু সাউদ ৪র্থ খন্ডের ৩৬ পৃষ্ঠায়, তাফসীরে বায়যাভী, তাফসীরে রূহুল মা‘আনী, তাফসীরে রূহুল বয়ান ২য় খণ্ডের ২৬৯পৃষ্ঠায় সহ সকল নির্ভরযোগ্য তাফসীরের ব্যাখ্যা মতে আয়াতে বর্ণিত ‘নূর দ্বারা হুযুর পাক সাল্লাল্লাহু তা‘আলা আলায়হি ওয়াসাল্লামকে বুঝানো হয়েছে। এসব আয়াত শরীফে সৃষ্টিকূল সর্দার হুজুরে আনওয়ার সাল্লাল্লাহু তা‘আলা আলায়হি ওয়াসাল্লামার শুভাগমন অর্থাৎ তাঁর বরকতময় মীলাদ এর বিবরণ রয়েছে। এতে প্রতীয়মান হয় যে, বরকতময় মীলাদ’র উৎস পবিত্র কোরআন থেকেই প্রমাণিত।\n\nসাত.\nসামান্য জাগতিক নেয়ামত লাভ করলেও তার জন্য ঈদ উৎসব করার সরাসরি উদাহরণ আমরা আল-কোরআনে দেখতে পাই।\n\nঅর্থাৎ, ঈসা ইবনে মারয়াম আলাইহিস্ সালাম বললেন, হে আল্লাহ্, হে আমাদের পালনকর্তা, আমাদের জন্য আকাশ থেকে খাদ্য ভর্তি খাঞ্ছা অবতরণ করুন, যা আমাদের ও আমাদের পূর্ববর্তী ও পরবর্তী সকলের জন্য হবে ঈদ তথা আনন্দ উৎসব আর আপনার তরফ থেকে অন্যতম নিদর্শন এবং আপনি আমাদের জীবিকা দান করুন। আর আপনিতো সর্বোত্তম জীবিকা দানকারী। [সূরা মায়েদাহ্, আয়াত-১১৪]\n\nএ আয়াত থেকে প্রতীয়মান হয় যে, আল্লাহ্ তায়ালার পক্ষ থেকে খাঞ্ছা ভরা খাদ্য আসলে তা যদি হযরত ঈসা আলাইহিস্ সালামের ভাষায় সৃষ্টির আদি হতে অন্ত পর্যন্ত সকলের জন্য আনন্দ-উৎসবের উসিলা ও আল্লাহর নিদর্শন হয়, তাহলে আকা ও মাওলা রাহমাতুল্লিল আলামীন সাল্লাল্লাহু তা‘আলা আলায়হি ওয়াসাল্লাম এর মত মহান নেয়ামত এর শুভাগমনের দিন-মাস কতই না মর্যাদাবান, গুরুত্ববহ ও আনন্দ-উৎসবের দিন, যা বলার অপেক্ষা রাখে না।\n\nআট.\nআল্লাহ্ তায়ালা এরশাদ করেন-\n\nঅর্থাৎ, এবং তোমরা আল্লাহর রজ্জুকে দৃঢ়ভাবে আঁকড়ে ধরো সবাই মিলে। আর পরস্পর বিচ্ছিন্ন হয়ো না এবং নিজেদের উপর আল্লাহর অনুগ্রহকে স্মরণ করো যখন তোমরা একে অপরের শত্র“ ছিলে, তিনি তোমাদের অন্তরগুলোতে সম্প্রীতি সৃষ্টি করে দিয়েছেন। সুতরাং তাঁর অনুগ্রহক্রমে তোমরা পরস্পর ভ্রাতৃত্ব বন্ধনে আবদ্ধ হয়ে গেছ এবং তোমরা দোযখের গর্তের প্রান্তে পৌঁছে গিয়ে ছিলে, তখন তিনি তোমাদেরকে তা হতে রক্ষা করেছেন। আল্লাহ্ তোমাদের নিকট এভাবেই স্বীয় নিদর্শনাদি বর্ণনা করেন; যাতে তোমরা হিদায়ত প্রাপ্ত হও।’’ [সূরা আলে ইমরান, আয়াত-১০৩]\n\nএ আয়াতের ব্যাখ্যায় ইমাম বায়যাভী রাহমাতুল্লাহি আলায়হি বলেন-\nবণির্ত আছে যে, আউস ও খাযরাজ উভয়ে বৈমাত্রেয় ভাই সম্পর্কিয় গোত্র ছিল। তাদের উভয়ের সন্তান-সন্তুতিদের মধ্যে একশ বিশ বছর যাবত দীর্ঘকাল যুদ্ধ অব্যাহত ছিল। নবীকুল সর্দার হুজুরে আকরাম সাল্লাল্লাহু তা‘আলা আলায়হি ওয়াসাল্লাম তাদের মধ্যে ঈমানের মাধ্যমে বন্ধুত্ব সৃষ্টি করে দিয়েছেন এবং আল্লাহ্ ইসলামের মাধ্যমে তাদের মধ্যে যুদ্ধের আগুন নিভিয়ে দিয়েছেন। [তাফসীরে বায়যাভী, সূরা আলে ইমরান-৮৪পৃ.]\n\nপবিত্র কোরআনের নিয়া’মাতুল্লাহ’ এর তাফসীর করতে গিয়ে ইমাম বুখারী রহমাতুল্লাহি আলায়হি হযরত ইবনে আব্বাস রাদ্বিয়াল্লাহু তা‘আলা আনহুমা সূত্রে বর্ণনা করেন-\n\nহযরত ইবনে আব্বাস রাদ্বিয়াল্লাহু তা‘আলা আনহু হতে বর্ণিত, যারা আল্লাহর নিয়ামতকে পরিবর্তন করেছে’ এ আয়াতের ব্যাখ্যায় তিনি বলেন ‘আল্লাহর নিয়ামত হলেন- সরওয়ারে কায়েনাত সায়্যিদুল মুরসালীন সাল্লাল্লাহু তা‘আলা আলায়হি ওয়াসাল্লাম। [বুখারী ২য় খণ্ড, কিতাবুল মাগাযী, পৃষ্ঠা নং-৫৬৬]\n\nনয়.\nআল্লাহ তাবারাকা ওয়া তা‘আলা এরশাদ করেন-\n\nঅর্থাৎ এবং তাদেরকে আল্লাহর দিবসসমূহ স্মরণ করিয়ে দাও, নিশ্চয় সেটার মধ্যে নিদর্শনাদি রয়েছে প্রত্যেক ধৈর্য্যশীল, কৃতজ্ঞ বান্দাদের জন্য। [সূরা ইব্রাহীম, আয়াত-৫]\n\nউপরোক্ত আয়াতে করিমায় বিশেষ বিশেষ আল্লাহর নেয়ামত ও ঘটনাসমূহ অবতীর্ণের দিবসগুলোকে ‘আইয়্যামিল্লাহ্’ তথা ‘আল্লাহর বিশেষ দিবস’ হিসেবে আখ্যায়িত করা হয়েছে এবং উক্ত বিশেষ দিবসগুলোকে বিশেষভাবে স্মরণ করার জন্য আদেশ প্রদান করা হয়েছে। উল্লেখ্য যে, এ ধরাবুকে প্রিয়নবী সাল্লাল্লাহু তা‘আলা আলায়হি ওয়াসাল্লাম’র শুভাগমনের দিবসের চেয়ে সর্বোত্তম বিশেষ পূণ্যময় দিবস আর কোনটি হতে পারে? যেমন- আলহাবী লিল ফতোয়ায় ইমাম জালালুদ্দীন সুয়ুতী রাহমাতুল্লাহি আলায়হি বর্ণনা করেছেন-\n\nঅর্থাৎ, এ মহান রহমতের নবী হুযূর পাক সাল্লাল্লাহু তা‘আলা আলায়হি ওয়াসাল্লামার পৃথিবীর বুকে আগমন করার চেয়ে অন্য কোন অনুগ্রহ ও নেয়ামত সর্বোত্তম অনুগ্রহ বা নেয়ামত হিসেবে বিবেচিত হতে পারে? অর্থাৎ কখনো হতে পারে না।\n\nএ ধরনের আরো বহু আয়াতে করিমায় আল্লাহ্ তায়ালা সরকারে দো‘আলম নূরে মুজাস্সাম সাল্লাল্লাহু তা‘আলা আলায়হি ওয়াসাল্লাম’র মিলাদ তথা পৃথিবীর বুকে তাঁর শুভাগমন ও শুভ পদার্পণ করাকে সম্মান ও মর্যাদা সহকারে তার অসংখ্য গুণাবলী ও আল্লাহ্ প্রদত্ত শান-মানসহ বিস্তারিত আলোচনা করেছেন। আশেকে রাসূল ঈমানদার পাঠকগণের অবগতি এবং বিভ্রান্তকারীদের বিভ্রান্তি নিরসনের জন্য কয়েকটি আয়াতে করিমা উল্লেখ করা হয়েছে।\n\nউপরোক্ত আয়াতে করিমার আলোকে সুস্পষ্ট প্রতীয়মান হয় যে, ধরাবুকে প্রিয়নবী সাল্লাল্লাহু তা‘আলা আলায়হি ওয়াসাল্লাম’র শুভাগমন মহান আল্লাহর এক মহান তথা সর্বোত্তম নেয়ামত ও সর্বশ্রেষ্ঠ অনুগ্রহ। উক্ত মহান অনুগ্রহকে শ্রদ্ধার সাথে স্মরণ করার জন্য পবিত্র ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লামার মাধ্যমে প্রিয়নবীর শুভাগমনের ক্ষণ, মুহূর্ত, দিন ও মাসকে স্মরণ করা ইসলামী শরীয়তের এক গুরুত্বপূর্ণ অধ্যায়, পুণ্যময় আমল, ইসলামী ঐতিহ্য-ধর্মীয় সংস্কৃতি যা যুগ যুগ ধরে চলে আসা ছলফে সালেহীন ও বুযুর্গানে দ্বীনের প্রচলিত নীতি, বিশ্ববরেণ্য ফোকাহায়ে কেরামের দৃষ্টিতে মুস্তাহাব ও অনেক সাওয়াবজনক ইবাদত এবং পবিত্র কোরআনের অসংখ্য আয়াতে করিমার উপর বাস্তব আমল। সর্বোপরি সুন্নাতে মালাইকাহ্ ও সুন্নাতে ইলাহী, যেহেতু মহান প্রভু প্রিয় রাসূল সাল্লাল্লাহু তা‘আলা আলায়হি ওয়াসাল্লামার ধরাবুকে আগমনের অনেক অনেক পূর্বে আলমে আরওয়াহ্ তথা ঊর্ধ্ব ও আত্মার জগতে সম্মানিত নবীগণের আত্মাসমূহকে একত্রিত করতঃ ধরাবুকে সর্বশ্রেষ্ঠ রসূলের শুভাগমনের ঘটনা উল্লেখ পূর্বক সকল নবী-রাসূলের রূহ মোবারকসমূহের সামনে আমাদের প্রিয়নবী সাল্লাল্লাহু তা‘আলা আলায়হি ওয়াসাল্লাম এর শ্রেষ্ঠত্ব, শান-মান ও বিশাল মর্যাদার কথা তুলে ধরেছেন, যা পবিত্র কোরআনে করীম দ্বারা প্রমাণিত। সুতরাং যে সব বদ নসিব, বে আদব ও হতভাগা মাহে রবিউল আউয়ালে অনুষ্ঠিত পবিত্র জশনে জুলুসে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম, মাহফিলে মিলাদ, সেমিনার, আলোচনা সভা, মিলাদ-কেয়াম, সালাত-সালাত, দোয়া-মুনাজাত, আল্লাহর দরবারে শুকর আদায়ের জন্য খানা-পিনা ও তবাররুকাতের আয়োজনকে কটাক্ষ ও তুচ্ছ করে বলে বেড়ায় এ কোন্ ঈদ আবার? তাদের উদ্দেশ্যে এতটুকুই বলতে হবে আর কত দিন সরলপ্রাণ মুসলমানকে ধোকা দিবে? উপরোক্ত কোরআনে করিমের আয়াত, তাফসিরসহ বুঝার চেষ্টা কর। নসিবে হেদায়ত থাকলে অবশ্যই বুঝতে সক্ষম হবে যে প্রিয় নবীর শুভাগমনের মাস মাহে রবিউল আউয়াল মাসে হামদ নাত ও জিকির আযকারের মাধ্যমে অনুষ্ঠিত ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম মূলত সকল ঈদের সেরা ঈদ। যেহেতু আরফা দিবসের ঈদ, জুমা দিবসের ঈদ, শবে বরাত, শবে কদর, ঈমান, ইসলামসহ সকল নিয়ামত ও ইবাদত ঈদে মিলাদুন্নবীর ওসীলায় পাওয়া গেছে। প্রিয় রাসূলের শুভাগমন এ ধরা বুকে না এলে কোন ইবাদতের এবং কোন ঈদের অস্তিত্বই হত না।"
    },
    {
        "1": "বিভিন্নজনের করা প্রশ্নের জবাব - ০২",
        "2": "* প্রশ্ন: আমরা রবিউল আউয়াল মাসে মিলাদুন্নবী (দ.) পালন করি এবং জশনে জুলুসও করি। কিন্তু কোন কোন স্থানে মিলাদুন্নবী (দ.)কে গুরুত্ব না দিয়ে একই মাসে সীরাতুন্নবী (দ.) উদ্যাপন করে। প্রশ্ন হলো নবীজির আগমনের মাসে মিলাদুন্নবী (দ.) নাকি সীরাতুন্নবী (দ.) উদ্যাপন করা কোনটি যুক্তিযুক্ত, জানালে উপকৃত হব।\n\n* উত্তর: রবিউল আউয়াল মাস পবিত্র ঈদে মিলাদুন্নবী সাল্লাল্লাাহু তা’আলা আলায়হি ওয়াসাল্লাম-এর মাস। নবী-প্রেমিক আশেকে রাসূলগণ এ মাসে আগমনের অপেক্ষায় থাকেন। নূরে মুজাস্সাম প্রিয় নবী সাল্লাল্লাহু তা’আলা আলায়হি ওয়াসাল্লাম-এর শুভাগমনকে স্বাগত জানিয়ে মহান আল্লাহর দরবারে শুকরিয়া আদায় এবং রাসূলে পাকের প্রতি ভক্তি-সম্মান প্রদর্শনের জন্য পবিত্র ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম ও জশনে জুলুস উদ্যাপন করেন। রবিউল আউয়াল মাসেই মহানবী রাহমাতুল্লিল আলামীন সাল্লাল্লাহু তা’আলা আলায়হি ওয়াসাল্লাম এ ধরা বুকে শুভাগমন করেছেন এটাই বিশুদ্ধ এবং প্রসিদ্ধ মত। তাই প্রকৃত নবী প্রেমিক ঈমানদার আশেকগণ এই মাসে দরূদ-সালাম, হামদ-নাত, প্রিয় নবীর শান-মান আলোচনা, দোয়া-মুনাজাত ও তবররুক বিতরণের মাধ্যমে ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করেন। এটাই যথাযথ এবং এ মাসের সাথে সম্পৃক্ত। মিলাদুন্নবী (দ.) অর্থ নবীপাক রহমতে দো’জাহা, সরকারে কায়েনাত সাল্লাল্লাহু তা’আলা আলায়হি ওয়াসাল্লাম-এর শুভাগমন ও শুভপদার্পন। আর সীরাতুন্নবীর শাব্দিক ও আভিধানিক অর্থ নবী করীম রাউফুর রাহীম সাল্লাল্লাহু তা’আলা আলায়হি ওয়াসাল্লাম-এর চরিত্র বা আখলাক ও ইসলামী শরীয়তের পরিভাষায় ‘সীরাত’ শব্দটি বিশেষ অর্থে ব্যবহৃত হয়। যেমন আল কিফায়া ও কাওয়ায়েদুল ফিক্বহ কিতাবে উল্লেখ করা হয়েছে যে, ইসলামী শরীয়তের পরিভাষায় ‘সীরাত’ শব্দটি দ্বারা মহানবী সাল্লাল্লাহু তা’আলা আলায়হি ওয়াসাল্লাম-এর যুদ্ধ বা জিহাদ সময়কাল জীবনকে বুঝায়। হাদীসের অন্যতম ইমাম হযরত ইমাম নাসাফী রহমাতুল্লাহি আলায়হি বলেন, জিহাদ সংক্রান্ত তথা যুদ্ধের কর্ম পদ্ধতির বর্ণনার নামই হল সিরাত। হযরত ইমাম বোখারী সিয়ার বা সিরত শব্দটি জিহাদের সাথে বয়ান করেছেন। নবী পাক সাল্লাল্লাহু তা’আলা আলায়হি ওয়াসাল্লাম-এর সুবিশাল তথা ৬৩ বছর দীর্ঘ বর্ণাঢ্য হায়াতে জিন্দেগীকে সংকোচিত করে শুধু মাত্র যুদ্ধকালীন জীবন নিয়ে আলোচনা করা বিশেষত মাহে রবিউল আউয়ালে যুক্তি যুক্ত নয়। যেহেতু পবিত্র রবিউল আউয়াল মাসে মুমিন মুসলমানদের জন্য ঈদুল ফিতর ও ঈদুল আযহার চেয়েও বেশী খুশী ও আনন্দের একমাত্র কারণ হলো হুজুর পুরনূর রাহমাতুল্লিল আলামীন সাল্লাল্লাহু তা’আলা আলায়হি ওয়াসাল্লাম-এর শুভাগমনের তথা মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর পবিত্র মাস হওয়ার কারণে।\nঅথচ ক্বোরআন হাদীস ও ইতিহাস পর্যালোচনা করলে দেখা যায় যে, সর্ব-সাধারণের নিকট প্রসিদ্ধ কোন যুদ্ধ বা বিজয় ‘রবিউল আওয়াল‘ মাসে অর্জিত হওয়ার কোন প্রমাণ নেই। তাই পবিত্র রবিউল আউয়াল মাসে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপনের পরিবর্তে ‘সীরাতুন্নবী’ সাল্লাল্লাহু তা’আলা আলায়হি ওয়াসাল্লাম উদ্যাপন করার কোন যৌক্তিক কারণ নেই, বরং বাহ্যিক দৃষ্টিতে পবিত্র ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম যা সলফে সালেহীন ও বুজর্গানে দ্বীনের জমানা হতে যুগ যুগ ধরে হয়ে আসছে তাকে কৌশলে প্রতিহত করার জন্য ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর প্রতি বিদ্বেষী মনোভাব ও গভীর ষড়যন্ত্র।\n\nআর ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম’র নূরানী মাহফিলে নবীজির নূর মুবারকের সৃষ্টি থেকে ওফাত তথা প্রকাশ্য হায়াত হতে পর্দা করা পর্যন্ত যথা সম্ভব গোটা নূরানী হায়াতে পাকের আলোচনা করা হয়। তদুপরি মাহে রবিউল আউয়াল প্রিয় নবীর শুভাগমনের মাস হিসেবে এ মাসের সাথে ঈদ মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করার সম্পৃক্ততা বিদ্যমান। বর্তমান এই তথ্য প্রযুক্তির যুগে মিডিয়াকে অপব্যবহার করে টেলিভিশনের বিভিন্ন চ্যানেলে সময় খরিদ করে কুচক্রী নবী বিদ্বেষী জ্ঞান পাপী মহল ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর বিশাল আয়োজনকে সহ্য করতে না পেরে ফিতনা-ফ্যাসাদ সৃষ্টির উদ্দেশ্যে গভীর ষড়যন্ত্র পূর্বক মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন-এর মত বিশাল পুণ্যময় আমল সোজা সরলপ্রাণ মুসলমানদেরকে দূরে সরানোর অপচেষ্টা হিসেবে ঈদে মিলাদুন্নবীর মাস রবিউল আউয়ালে সীরাতুন্নবী মাহফিলের আয়োজন করতে তৎপর হয়ে যায়। তাদের আসল উদ্দেশ্য হলো প্রকৃত ঈমানদার ও নবী প্রেমিক মুমিন মুসলমান কর্তৃক যুগযুগ ধরে আয়োজিত হয়ে আসা ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর সাথে বিরোধিতা করা। যা তাদের হিংস্যাত্মক ও ঈদে মিলাদুন্নবীর প্রতি আক্রমণাত্মক কথাবার্তা দ্বারা প্রমাণিত।\n\nসুতরাং যুগযুগ ধরে আউলিয়ায়ে কেরাম, ফকিহগণ ও ওলামায়ে রাব্বানির দৃষ্টিতে ফজিলতপূর্ণ বরকতময় ও মুস্তাহাব সাব্যস্ত ঈদে মিলাদুন্নবীর বিরুদ্ধে ষড়যন্ত্র করা বা বিপরীত অবস্থান গ্রহণ করা মূলত ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম অস্বীকার করার নামান্তর। যা নবী বিদ্বেষী, মুনাফিক ও ফিতনা বাজদের চরিত্র। আল্লাহ্ পাকের নিকট ফরিয়াদ তিনি যেন আমাদের কে যথাযথ মর্যাদা ও ভক্তি-শ্রদ্ধার সাথে ঈদে মিলাদুন্নবী উদ্যাপনের তাওফিক দান করেন এবং সকল মুসলমানকে সত্যকে বুঝার শক্তি দান করেন।"
    },
    {
        "1": "বিভিন্নজনের করা প্রশ্নের জবাব - ০৩",
        "2": "* প্রশ্ন: আমাদের দেশে কিছু বাতিল ফেরকা আছে যাদের নিয়ে সব সময় মিলাদুন্নবী নিয়ে ঝগড়া হয়, অর্থাৎ তারা বলে যে মিলাদুন্নবী করার প্রয়োজন নেই সিরাতুন্নবী করলে হয়। তাই আমি জানতে চাই, মিলাদুন্নবী আর সিরাতুন্নবী এর মধ্যে আসল সমস্যাটা কী? দলিল সহকারে জানালে উপকৃত হব।\n\n* উত্তর: পবিত্র ঈদে মিলাদুন্নবী সাল্লাহু আলায়হি ওয়াসাল্লাম আজ সারা বিশ্বে স্বীকৃত এক সম্পূর্ণ শরীয়তসম্মত অশেষ ফজিলতপূর্ণ ইবাদত ও অনুষ্ঠান। যা বিশ্বজগতের প্রাণ রহমাতুল্লিল আলামীন হুজূর পুরনূর সাল্লাল্লাহু আলাইহি ওয়াসাল্লাম এর শুভাগমনকে উপলক্ষ করে উদ্‌যাপন করা হয়। মিলাদুন্নবী উদ্‌যাপন করা পবিত্র কোরআনের নির্দেশ। পাশাপাশি হাদীস, ইজমা, ক্বিয়াস ইত্যাদি দ্বারা প্রমাণিত।\nপক্ষান্তরে সিরাতুন্নবী কাকে বলে? এর মৌলিকতা যথার্থতা ইত্যাদি গবেষণা অবশ্যই প্রয়োজন। এ পর্যায়ে সর্বজন সমাদৃত ব্যক্তিত্ব শায়খুল হাদীস ওয়াল ফিকহ ওয়াত্‌ তাফসীর আল্লামা সৈয়দ মুফতী আমীমুল ইহসান মুজাদ্দেদী বারকাতী রহমাতুল্লাহি আলাইহিঞ্চর মতে-\n\nالسیر جمع سیرۃ وھی الطریقۃ سوآء کانت خیرا او شرا ثم غلب فی الشرع علی طریقۃ المسلمین فی المعاملۃ مع الکافرین والبغاۃ و غیرھما من المستامنین والمرتدین قال ابن ھمام غلب فی عرف الفقھآء علی الطریق المامور فی غزو الکفار وفی الکفایۃ انہ یختص بسیر النبی ﷺ فی المغازی سمیت المغازی مسیرا لان اول امورہ السیر الی الغزو وقال النسفی السیر امور الغزو کالمناسک امور الحج قواعد الفقۃ ص\n\nঅর্থাৎ: সীরাত শব্দটি একবচন, তার বহুবচন সিয়র। আভিধানিক অর্থ পদ্ধতি, ভাল হোক কিংবা মন্দ হোক। আর পারিভাষিক অর্থে কাফির, বিদ্রোহী, ধর্মবিরোধী এবং মুরতাদের সাথে মুসলমানদের যুদ্ধ বিগ্রহ বা মোকাবেলার নাম সীরাত।\n\nইমাম ইবনে হুম্মাম বলেন- ফিকহবিদদের পরিভাষায় কাফিরদের সাথে যুদ্ধ জিহাদ করার ক্ষেত্রে শরীয়তের যে সমস্ত কর্মপদ্ধতি প্রয়োগ করা হয় তার নামই সীরাত।  আল্‌ কিফায়া নামক কিতাবে রয়েছে- সিয়ারুন্নবী বা সীরাতুন্নবী সাল্লাল্লাহু আলাইহি ওয়াসাল্লাম নবীর যুদ্ধ জীবনের জন্য সীমিত। আর সীয়র শব্দটি এসেছে সা-ইরুন থেকে যার অর্থ সফর করা ভ্রমণ করা ইত্যাদি। সুতরাং যুদ্ধকে সিয়র এ জন্য বলা হয়, যেহেতু যুদ্ধ করার জন্য প্রথমে যুদ্ধের ময়দানে সফর করতে হয়।\n\nইমাম নাসাফী রহমাতুল্লাহি আলাইহি বলেন- জিহাদের কর্মপদ্ধতির নাম হল সীরাত আর হজ্বের কর্মপদ্ধতির নাম মানাসিক। [কাওয়ায়েদুল ফিকহ, ৩৩১ পৃষ্ঠা, কৃত: মুফতী আমীমুল ইহসান রহমাতুল্লাহি আলাইহি]\n\nউপরোক্ত আলোচনা থেকে প্রতীয়মান হয় যে, সীরাতুন্নবী নবীজির জাহেরী-বাতেনী বিশাল জীবনের সীমিত একটা অংশমাত্র। আর মীলাদুন্নবী হলো ব্যাপক: যাতে নবীজির নূরী জগতের আদি সৃষ্টি হতে শুরু করে নূরানী জগতে লক্ষ লক্ষ বৎসর বিচরণ, দুনিয়ার বুকে শুভাগমন ব্যক্তিগত, পারিবারিক, সামাজিক, রাষ্ট্রীয় আধ্যাত্মিক কর্মময় জীবনের নবুয়তের এলান, দ্বীনের দাওয়াত মুজিযাসহ নবীজির জীবনে বিশাল অঙ্গণ নিয়ে বহুমুখি আলোচনার নামই হলো মিলাদুন্নবী সাল্লাল্লাহু আলাইহি ওয়াসাল্লাম। সাধারণত: সীরাত শব্দের অর্থ- চরিত্র, অভ্যাস, বৈশিষ্ট্য ইত্যাদি। কিন্তু সীরাত শব্দটি যখন নবীর দিকে সম্বোধন করা হয়, তখন নবীজির যুদ্ধ জীবন বা নবুয়ত প্রকাশের পরবর্তী তেইশ বৎসর জীবনের কথাই বুঝানো হয়। দুঃখজনক হলেও সত্য সম্প্রতি একটি কুচক্রি মহল মিলাদুন্নবীর বিশাল আয়োজন আর বর্ণাঢ্য অনুষ্ঠান থেকে সাধারণ মুসলমান তথা নবীপ্রেমিকদের দূরে সরিয়ে রাখার অপকৌশল হিসেবে সীরাতুন্নবী মাহফিল এর অবতারণা করেছে। উদ্দেশ্য কেবল মিলাদুন্নবীর বিরোধিতা করা। তদুপরি মাহে রবিউল আউয়াল প্রিয়নবী সাল্লাল্লাহু আলাইহি ওয়াসাল্লাম এর ধরা বুকে শুভাগমনের মাস হিসেবে এ মাসে মিলাদুন্নবী সাল্লাল্লাহু আলাইহি ওয়াসাল্লাম পালন করাটাই যথার্থ ও যুক্তিযুক্ত। তাই যুগ যুগ ধরে সারা বিশ্বে ইসলামী স্কলারগণ বিশেষত পবিত্র রবিউল আউয়ালে মিলাদুন্নবী সাল্লাল্লাহু আলাইহি ওয়াসাল্লাম উদ্‌যাপন করে আসছেন। যা শরীয়তের আলোকে মুস্তাহাব এবং অনেক অনেক কল্যাণকর।\n\n[আল হাবী লিল ফতোয়া- কৃত. ইমাম জালাল উদ্দিন সূয়ূতী (রহ.) ইত্যাদি]\n\n[সূত্র. যুগ-জিজ্ঞাসা, পৃ. ১-২]"
    },
    {
        "1": "বিভিন্নজনের করা প্রশ্নের জবাব - ০৪",
        "2": "* প্রশ্ন: এক শ্রেণীর মৌলভী বলে থাকে, ইসলামে ঈদুল ফিত্র ও ঈদুল আযহা ছাড়া তৃতীয় কোন ঈদের অস্তিত্ব নেই। তাই ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম পালন করার মধ্য দিয়ে তৃতীয় ঈদের অনুপ্রবেশ ঘটানো ইসলাম বিরোধী। কটাক্ষ করে বলে- এটা কোন ঈদ? এ ব্যাপারে কুরআন-সুন্নাহর আলোকে জানালে ধন্য হব।\n\n* উত্তর: ইসলাম ও মুসলমানদের ঈদ হিসেবে শুধু ঈদুল ফিতর ও ঈদুল আযহাকে সীমাবদ্ধ করা অজ্ঞতা ও জেহালত। কারণ এ দু’ঈদ ছাড়াও মুসলমানদের আরো ঈদ উদ্যাপনের বিষয়টি ইসলামী শরীয়তে প্রমাণিত। যেমন- আরাফাহ্ দিবস ও জুমার দিবস ‘ঈদ’ হওয়া পবিত্র হাদীসে পাক দ্বারা প্রমাণিত।\n\nযেমন বুখারী শরীফে বর্ণিত আছে যে,\n\nقَالت الیہود لعمر انکم تقرؤن ایۃ لونزلت فینا لاتخذنا یومہا عیدًا فقال عمرانی لاعلم حبیث انزلت واین انزلت واین رسول اللہ صلی اللہ علیہ وسلم حین انزلت یوم العرفۃ وانا واللہ بعرفۃ [الصحیح للبخاری ۶۶۲/۲]\n\nঅর্থাৎ জনৈক ইহুদি হযরত ওমর রাদ্বিয়াল্লাহু তা‘আলা আনহুকে বলে, এমন একটি আয়াত যা আপনারা তিলাওয়াত করে থাকেন যদি এ আয়াতটি আমাদের ইহুদি সম্প্রদায়ের উপর নাযিল হতো, তাহলে আয়াত নাযিল হওয়ার দিনটিকে আমরা ‘ঈদ’ হিসেবে উদ্যাপন করতাম। আর তাহলো- ‘‘আল ইয়াওমা আক্মালতু লাকুম দীনাকুম।”\n\nঅর্থাৎ আজ আমি তোমাদের জন্য তোমাদের দ্বীনকে পরিপূর্ণ করে দিলাম এবং তোমাদের উপর আমার অনুগ্রহ সম্পূর্ণ করে দিলাম আর তোমাদের জন্য ইসলামকে দ্বীন হিসেবে মনোনীত করলাম। হযরত ওমর রাদ্বিয়াল্লাহু তা‘আলা আনহু উত্তরে বললেন- আমি নিশ্চয় জানি আয়াতটি কোন দিন, কখন এবং কোথায় অবতীর্ণ হয়েছে। আর সেদিন ছিল আরাফাতের দিন। [সহীহ্ বুখারী ২য় খণ্ড, ১৮পারা, ৬৬২পৃষ্ঠা]\n\nঅনুরূপভাবে হযরত আব্দুল্লাহ্ ইবনে আব্বাস রাদ্বিয়াল্লাহু তা‘আলা আনহু ‘‘আল ইয়াওমা আকমালতু লাকুম দ্বীনাকুম্….আয়াতটি জনৈক ইয়াহুদির সামনে তিলাওয়াত করলে সে বলল-\n\nلوانزلت ہذہ الایۃ علینا لاتتخذنا یومہا عیدًا فقال ابن عباس رضی اللہ عنہ فانہا نزلت فی یوم عیدین فی یوم الجمعۃ ویوم عرفۃ      [الجامع الترمذی ۱۳۴:۲]\n\nঅর্থাৎ- যদি এ আয়াত আমাদের ব্যাপারে নাযিল হতো তাহলে আমরা সে দিন ঈদ উদ্যাপন করতাম। উত্তরে হযরত আব্দুল্লাহ্ ইবনে আব্বাস রাদ্বিয়াল্লাহু তা‘আলা আনহু বলেন- আয়াতটি তো এমন দিন নাযিল হয়েছে, যেদিন দু’টি ঈদই উদ্যাপিত হচ্ছিল। একটা হল জুমার, অপরটি হল আরাফাহর ঈদ।       [জামে তিরমিযী, ২য় খণ্ড, ১৩৪ পৃষ্ঠা]\n\nহযরত ওমর ও হযরত আব্দুল্লাহ্ ইবনে আব্বাস রাদ্বিয়াল্লাহু তা‘আলা আনহুমা আরাফাহ্ ও জুমার দিনের কথা উল্লেখ করে উক্ত ইয়াহুদীকে বলেন যে, আয়াতটি ঈদের দিনেই নাযিল হয়েছে। এ দ্বারা প্রমাণিত হল যে- ঈদুল ফিত্র ও ঈদুল আয্হা ছাড়াও ইসলামে জুমা ও আরাফাহ্ দিবসকেও ‘ঈদ’ হিসেবে চিহ্নিত করা হয়েছে।\n\nঅতএব, দু’ ঈদ ছাড়া ইসলামে তৃতীয় কোন ঈদ নেই যারা বলে কোরআন-হাদীস সম্পর্কে তাদের অজ্ঞতাই প্রমাণ করে।\n\nতাই যুগশ্রেষ্ঠ হাদীস বিশারদ, ফেকাহ্বিদ ও প্রখ্যাত ইমামগণ আপন আপন নির্ভরযোগ্য কিতাবসমূহে ধরা বুকে প্রিয়নবী সাল্লাল্লাহু তা‘আলা আলায়হি ওয়াসাল্লাম’র শুভাগমনের সময় মাস ও মুহুূর্তকে সমগ্র জগতবাসীর জন্য বিশেষত মুমিন নর-নারীর জন্য ঈদ ও পবিত্র খুশীর দিন ও মুহুর্ত হিসেবে উল্লেখ করেছেন। এ ব্যাপারে পূর্বে তরজুমানে ‘ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম’র বিশেষ সংখ্যাসমূহে বিস্তারিত আলোকপাত করা হয়েছে। ওই সংখ্যাগুলো দেখার অনুরোধ রইল।\n\n[আলমাওয়াহেবুল লাদুনিয়া কৃত. ইমাম আহমদ কছতালানী রহ. এবং আননেমাতুল কোবরা আলাল আলম ফি মওলদে সাইয়্যিদে উলফে আদম কৃত. ইমাম ইবনে হাজর মক্কি রহ. ইত্যাদি]"
    },
    {
        "1": "বিভিন্নজনের করা প্রশ্নের জবাব - ০৫",
        "2": "* প্রশ্ন: কেউ কেউ বলেন, ইসলামে দুটি ঈদ- ঈদুল ফিতর ও ঈদুল আযহা ছাড়া অন্য কোন ঈদের অস্তিত্ব নেই। আর কেউ বলেন ঈমানদার মুসলমানদের জন্য সবচেয়ে খুশীর দিন হল প্রিয়নবীর শুভাগমনের দিন তথা ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম। এ বিষয়ে ক্বোরআন-সুন্নাহর আলোকে সঠিক ফয়সালা জানিয়ে ধন্য করবেন।\n\n* উত্তর: শুধুমাত্র ঈদুল ফিতর ও ঈদুল আযহা এ দুটিকে ইসলাম ও মুসলমানদের ঈদ হিসেবে সীমাবদ্ধ করা অজ্ঞতা ও মূর্খতা। কারণ এ দু’টি ঈদ ছাড়াও মুসলমানদের আরো ঈদ উদ্যাপনের বিষয়টি ইসলামী শরীয়তে প্রমাণিত। যেমন- আরাফাহ্ দিবস ও জুমার দিবসকে ঈদের দিন বলা হয় যা হাদীসে পাক দ্বারা প্রমাণিত। যেমন সহীহ বুখারী শরীফের ২য় খণ্ডে উল্লেখ রয়েছে-\nقالت اليهود لعمر انكم تقرئون اية لو نزلت فِيْنَا لَا تخذنا يومها عيدًا فقَال عمرانى لاعلم حيث انزلت – – – – – يوم العرفة وانا والله بعرفة- الخ – (الصحيح للبخارى- ج ২- ص ৬৬২)\n\nঅর্থাৎ- জনৈক ইহুদি হযরত ওমর রাদ্বিয়াল্লাহু আনহুকে বলে, এমন একটি আয়াত যা আপনারা তিলাওয়াত করে থাকেন যদি এ আয়াতটি আমাদের ইহুদি সম্প্রদায়ের উপর নাযিল হতো তাহলে আয়াত নাযিল হওয়ার দিনটিকে আমরা ঈদ হিসেবে উদ্যাপন করতাম। আর তা হলো ‘আল্ ইয়াওমা আকমালতু লাকুম দ্বীনাকুম’’ অর্থাৎ আজ আমি তোমাদের জন্য তোমাদের দ্বীনকে পরিপূর্ণ করে দিলাম এবং তোমাদের উপর আমার অনুগ্রহ সম্পূর্ণ করে দিলাম আর তোমাদের জন্য ইসলামকে দ্বীন হিসেবে মনোনীত করলাম। হযরত ওমর রাদ্বিয়াল্লাহু আনহু উত্তরে বললেন, আমি নিশ্চয় জানি আয়াতটি কোন দিন, কখন এবং কোথায় নাযিল হয়েছিল। আর সেদিন ছিল আরাফাতের দিন। [সহীহ বুখারী শরীফ: ২য় খণ্ড, পৃষ্ঠা ৬৬২]\n\nঅনুরূপভাবে হযরত আবদুল্লাহ্ ইবনে আব্বাস রাদ্বিয়াল্লাহু আনহুমা ‘‘আল্ ইয়াওমা আক্মালতু লাকুম দ্বীনাকুম’’ আয়াতটি জনৈক ইহুদির সামনে তিলাওয়াত করলে সে বলল-\nلو انزلت هذه الاية علينا لاتخذنا يومها عيدًا فقال ابن عباس رضى الله عنه فانها نزلت فى يوم عيدين فى يوم الجمعة ويوم عرفة- (الجامع للترمذى-১৩৪: ২)\nঅর্থাৎ যদি এ আয়াত আমাদের ব্যাপারে নাযিল হতো, তাহলে আমরা সেদিন ঈদ উদ্যাপন করতাম! উত্তরে হযরত আবদুল্লাহ্ ইবনে আব্বাস রাদ্বিয়াল্লাহু আনহুমা বলেন, আয়াতটি তো এমন দিন নাযিল হয়েছে যেদিন দুটি ঈদই উদ্যাপিত হচ্ছিল। একটা হল জুমার ঈদ অপরটি হল আরাফাহর ঈদ।\n[জামে তিরমিযী: ২য় খণ্ড, পৃষ্ঠা ১৩৪]\n\nহযরত ওমর ও হযরত আবদুল্লাহ ইবনে আব্বাস রাদ্বিয়াল্লাহু আনহুম আরাফাহ্ ও জুমার দিনের কথা উল্লেখ করে উক্ত ইহুদিকে বলেন যে, আয়াতটি ঈদের দিনেই নাযিল হয়েছে। অপর একটি হাদীসে পাকে বর্ণিত রয়েছে- انَّ هذا يوم جعله الله عيدًا অর্থাৎ জুমার দিন হচ্ছে এমন একটি দিন, যেদিনকে আল্লাহ্ পাক ঈদের দিন হিসেবে সাব্যস্ত করেছেন। [মিশকাত শরীফ: জুমা অধ্যায়]\n\nউপরোক্ত বর্ণনা হতে প্রমাণিত হল যে, ঈদুল ফিতর ও ঈদুল আয্হা ছাড়াও ইসলামে জুমা ও আরাফাহ্ দিবসকেও ‘ঈদ’ হিসেবে চিহ্নিত করা হয়েছে। অতএব, দু’ঈদ ছাড়া ইসলামে তৃতীয় কোন ঈদ নেই বলা ক্বোরআন-হাদীস সম্পর্কে অজ্ঞতারই প্রমাণ বহন করে।\n\nতাই যুগশ্রেষ্ঠ হাদীস বিশরাদ, ফেকাহবিদ ও প্রখ্যাত ইমামগণ আপন আপন নির্ভরযোগ্য কিতাব সমূহে ধরা বুকে প্রিয়নবী সাল্লাল্লাহু তা‘আলা আলায়হি ওয়াসাল্লাম-এর শুভাগমনের সময়, মাস ও মুহূর্তকে সমগ্র জগতবাসীর জন্য বিশেষত মুমিন নর-নারীর জন্য ঈদ ও পবিত্র খুশীর দিন ও মুহূর্ত হিসেবে উল্লখ করেছেন। এ ব্যাপারে বহুবার তরজুমানে আহলে সুন্নাতে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম সংখ্যায় গুরুত্বের সাথে বিস্তারিত আলোকপাত করা হয়েছে।\n\n[আল্ মওয়াহেবুল লাদুনিয়া কৃত- ইমাম আহমদ কছতালানী রাহ. এবং আন্ নেমাতুল কুবরা আলাল আলম ফি মওলদে সাইয়্যিদে উলফে আদম কৃত- ইমাম শায়খ ইবনে হাজর মক্কি রাহ. ইত্যাদি]"
    },
    {
        "1": "বিভিন্নজনের করা প্রশ্নের জবাব - ০৬",
        "2": "* প্রশ্ন: আমি ওহাবী মতবাদের এক ব্যক্তিকে প্রশ্ন করেছিলাম, আপনারা সিরাতুন্নবী করেন, না কি ঈদে মিলাদুন্নবী করেন? তিনি বললেন ১২ রবিউল আউয়াল নবী করিম সাল্লাল্লাহু তা‘আলা আলায়হি ওয়াসাল্লাম দুনিয়াতে আসেন এবং ঐ দিন আবার দুনিয়া থেকে বিদায় নেন। তাই আমরা ঐ দিন ঈদে মিলাদুন্নবী করি না। যেহেতু তিনি ঐ দিন দুনিয়া থেকে বিদায় নেন। সেজন্য আমরা শোক প্রকাশ করে সিরাতুন্নবী করি। এ উত্তর কতটুকু যথার্থ- জানালে কৃতজ্ঞ হব।\n\n* উত্তর: ইমাম ইবনে জোজী রাহমাতুল্লাহি তা‘আলা আলায়হি, ইমাম কোস্তালানী, মুহাদ্দিস ইমাম ইবনে দাহিরাহ্ এবং শায়খ আব্দুল হক মুহাদ্দিস দেহলভী রাহমাতুল্লাহি তা‘আলা আলায়হিমসহ বিশ্বের সকল ইমাম, মুহাদ্দিস ও ঐতিহাসিকগণের মতে ১২ রবিউল আউয়াল শরীফে যুগে যুগে বিশ্বের সমস্ত মুসলমান হুযূর পাক সাল্লাল্লাহু তা‘আলা আলায়হি ওয়াসাল্লাম এর ধরা বুকে বেলাদত শরীফ তথা পবিত্র শুভাগমনের খুশী উদ্যাপন করে আসছেন। রবিউল আউয়াল শরীফে প্রিয় নবী সাল্লাল্লাহু তা‘আলা আলায়হি ওয়াসাল্লাম’র ওফাত শরীফ হওয়া সত্ত্বেও এ মাসে কেউ ‘ওফাতুন্নবী’ বা ওফাত দিবস ইত্যাদি পালনার্থে শোক বা দুঃখ প্রকাশ করতে ইসলামী মনীষীগণ নিষেধ করেছেন। কেননা প্রিয় নবী সাল্লাল্লাহু তা‘আলা আলায়হি ওয়াসাল্লাম হাদিস শরীফে ইরশাদ করেছেন ‘‘আমার হায়াত অর্থাৎ দুনিয়ার বাহ্যিক জীবন যেভাবে তোমাদের জন্য মঙ্গলময় আমার ওফাত শরীফও তোমাদের জন্য মঙ্গলময় ও কল্যাণময় (দুঃখ বা শোকের বিষয় নয়)। রবিউল আউয়াল মাসে যুগ যুগ ধরে চলে আসা ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম এর অনুষ্ঠান না করে যারা এ পবিত্র মাসে ‘সীরাতুন্নবী’ বা ‘ওফাতুন্নবী’ ইত্যাদি অনুষ্ঠান করে থাকে তাদের আসল উদ্দেশ্য হলো এ সবের মাধ্যমে ‘মিলাদুন্নবী’ এর খুশী উদ্যাপনের দিক থেকে মুসলিম সমাজের ধর্মীয় অনুভূতিকে অন্যদিকে ফেরানোর অপচেষ্টা। মূলত এটা সৎ উদ্দেশ্যে নয় বরং ষড়যন্ত্রমূলক। আরো উল্লেখ্য যে, ১২ রবিউল আউয়াল  কোন কোন ইতিহাসবিদগণের মতে হুযূর পাক সাল্লাল্লাহু তা‘আলা আলায়হি ওয়াসাল্লাম’র ‘ওফাত দিবস’ প্রমাণিত হলেও ওফাতের শোক পালন করা শরিয়ত মোতাবেক নিষিদ্ধ। কারণ শরীয়ত মতে ওফাতের শোক প্রকাশ, ওফাতের তিন দিন পর স্ত্রী ছাড়া সকলের জন্য অকাট্যরূপে নিষিদ্ধ। তদুপরি আল্লাহর সম্মানিত নবীগণ আলাইহিমুস্ সালামের ইনতিকাল, ওফাত দিবস ও উম্মতের জন্য শোকের নয়। বরং মঙ্গল ও কল্যাণের দিন হিসাবে স্বীকৃত। এটা মূলতঃ সাধারণ মানুষও আল্লাহর প্রিয় নবীগণের ওফাতের মধ্যে এক বিরাট পার্থক্য। পবিত্র হাদিসে প্রিয় নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nاِنَّ من افضل ایامکم یوم الجمعۃ فیہ خلق اٰدم وفیہ قبض الحدیث (سنن نسائی صفح ۱۵۰)\nঅর্থাৎ তোমাদের দিনগুলোর মধ্যে আফজল, উৎকৃষ্ট দিন হচ্ছে জুমার দিন। কারণ ঐ দিনে হযরত আদম আলাইহিস্ সালামকে সৃষ্টি করা হয়েছে এবং ঐ দিনেই তাঁর ওফাত হয়েছে। [সুনানে নাসাঈ, পৃ.১৫০]\n\nঅতঃপর হুযূর পাক সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nان ہذا یوم عید جعلہ اللہ للمسلمین (سنن ابن ماجہ ۷۸)\nঅর্থাৎ এ জুমার দিবস হচ্ছে ঈদের দিন। এটাকে আল্লাহ তা‘আলা মুসলমানদের জন্য ঈদের দিন হিসেবে সাব্যস্ত করেছেন। [সুনানে ইবনে মাজাহ্ পৃ. ৭৮]\n\nসুতরাং পবিত্র হাদিসের আলোকে স্পষ্ট হয়ে গেলো যে, জুমার দিনটি হচ্ছে একজন নবীর (হযরত আদম আলাইহিস্ সালাম) এর ‘মীলাদ বা সৃষ্টির দিনও, আবার তাঁর ওফাতের দিনও। এটা সত্ত্বেও আল্লাহর প্রিয় নবী সাল্লাল্লাহু তা‘আলা আলায়হি ওয়াসাল্লাম ওফাতের শোক কে উপেক্ষা করে বাবা আদম নবীর সৃষ্টির দিবসের খুশিকেই স্থায়ীত্ব দান করেছেন এবং প্রত্যেক জুমার দিবসে ইবাদত-বন্দেগীর মাধ্যমে ঈদ বা খুশী উদ্যাপনের নির্দেশ দিয়েছেন। অতএব কোন কোন ঐতিহাসিক ১২ রবিউল আউয়ালকে প্রিয় নবীর ‘মিলাদ’ দিবসের সাথে ‘ওফাত’ দিবস হিসেবে মেনে নিলেও উক্ত দিবস বা উক্ত মাসে ওফাত দিবসের শোক পালনের বৈধতা ওফাত শরীফের তিন দিন পরই শেষ হয়ে গেছে। কিন্তু মীলাদের খুশী কিয়ামত পর্যন্ত বাকী থাকবে। তাই এ মোবারক মাস ও দিনে ওফাত দিবস বা শোক দিবস নয় বরং মিলাদুন্নবী সাল্লাল্লাহু তা‘আলা আলায়হি ওয়াসাল্লাম’র উৎসব পালনই শরিয়ত সমর্থিত। ১২ রবিউল আউয়ালের দিনে ওফাতুন্নবী ও সীরাতুন্নবী ইত্যাদি পালনের মাধ্যমে যারা হুযূর পাক সাল্লাল্লাহু তা‘আলা আলায়হি ওয়াসাল্লাম এর ওফাতের শোক দিবস পালন করে বলে বেড়ায় তারা মূলত শরিয়ত সম্পর্কে মূর্খ ও অজ্ঞ।\n\nউল্লেখ্য, ইনতেকাল ও ওফাতের পর সাধারণত তিন দিন পর্যন্ত পরিবারের সদস্যরা শোক পালন করবে তার পরে নয়। তবে স্বামী মারা গেলে শুধু স্ত্রী অন্তঃসন্ত্বা হলে গর্ভ প্রসব করা পর্যন্ত, অন্যথা স্ত্রী স্বামীর মৃত্যুর চার মাস দশদিন পর্যন্ত শোক পালন করবে। শুধু স্বামী মারা গেলে স্ত্রীর ক্ষেত্রে এ বিধান। অন্য কারো জন্য নয়।\n\n[মা ছাবাতা বিছ্ সুন্নাহ্, কৃত. শেখ আব্দুল হক মুহাদ্দিস দেহলভী (রহ.) ও আল হাবী লিল ফতোয়া কৃত. ইমাম জালার উদ্দিন সুয়ূতী রহ. ও আল্ মাওয়াহেবুল লাদুন্নিয়া কৃত. ইমাম আহমদ কুস্তালানী রহ. ইত্যাদি]"
    },
    {
        "1": "বিভিন্নজনের করা প্রশ্নের জবাব - ০৭",
        "2": "* প্রশ্ন: মিলাদ মাহফিলে নবী করিম সাল্লাল্লাহু তা‘আলা আলায়হি ওয়াসাল্লাম এর সম্মানে কিয়াম করা শরিয়তসম্মত কিনা? আমাদের এলাকার এক ওহাবী মৌলভী একে না জায়েজ ও শরিয়ত বহির্ভূত কাজ হিসেবে আখ্যায়িত করেছে। এ ব্যাপারে শরীয়তের ফয়সালা জানিয়ে খুশী করবেন।\n\n* উত্তর: মিলাদ মাহফিলে নবী করিম সাল্লাল্লাহু তা‘আলা আলায়হি ওয়াসাল্লাম এর সম্মানার্থে কিয়াম করা অর্থাৎ দাড়িয়ে সম্মান প্রদর্শন করা মুস্তাহাব এবং কিয়ামকারী এর মাধ্যমে মহান আল্লাহর পক্ষ থেকে অনেক সওয়াব  মর্যাদার অধিকারী হয়ে থাকে। কিয়ামকে নাজায়েয বলা নবীবিদ্বেষীর পরিচয় এবং মুসলিম সমাজকে ভাল কাজ থেকে বিরত রাখার অপচেষ্টা। আ’লা হযরত ইমামে আহলে সুন্নাত শাহ্ আহমদ রেযা রাহমাতুল্লাহি তা‘আলা আলায়হি ‘‘ইকামাতুল কিয়ামাহ্ আলা তা-ইনিল কিয়াম’’ নামক কিতাবে উল্লেখ করেছেন বিশিষ্ট ফকিহ ও মুহাদ্দিস আল্লামা ওসমান ইবনে হামাম দিমতী রাহমাতুল্লাহি তা‘আলা আলায়হি তাঁর লিখিত কিতাব রিসালায়ে ইসবাতে কিয়াম এর মধ্যে উল্লেখ করেছেন-\n\nالقیام عند ذکر ولادۃ سید المرسلین صلّٰی اللہ علیہ وسلم امر لاشک فی استحبابہ واستحابہ وندبہ یحصل لفاعلہ من الثواب الاوفر والخیر الاکبر لانہ تعظیم النبی صلی اللہ علیہ وسلم\n\nঅর্থাৎ মিলাদ শরীফ পাঠকালে বা নবী করিম সাল্লাল্লাহু তা‘আলা আলায়হি ওয়াসাল্লাম এর বেলাদত মুবারকের বর্ণনাকালে হুযূর আকরাম সাল্লাল্লাহু তা‘আলা আলায়হি ওয়াসাল্লাম এর সম্মানার্থে দাঁড়িয়ে কেয়াম করা মুস্তাহাব, মুস্তাহসান এবং উত্তম যার কর্তা অনেক সওয়াব ও মহান মর্যাদার অধিকারী হয়, কেননা কেয়াম করা মানে নবীজিকে সম্মান করা।\n\nদেওবন্দী, ওহাবী, তবলীগিদের নির্ভরশীল ব্যক্তি মাওলানা রফী উদ্দীন ‘‘তারিখে হেরেমাইন’’ কিতাবে উল্লেখ করেছেন-\n\nقد استحسن القیام عند ذکر ولادتہ الشر یفۃ ذوروایۃ ودرایۃ فطوبٰی لمن کان تعظیمہ غایۃ مرامہٖ\n\nঅর্থাৎ নবী করিম সাল্লাল্লাহু তা‘আলা আলায়হি ওয়াসাল্লাম এর মিলাদ বা বিলাদত শরীফ বর্ণনার মুহূর্তে কিয়াম করা ঐ সমস্ত আলেম মুস্তাহাছান বা উত্তম আমল বলেছেন যারা হলেন যুগের মুহাদ্দিস ও ফকিহ্। অতএব শুভ সংবাদ ও আনন্দের ব্যাপার হল ঐসব ব্যক্তির জন্য যার মুখ্য উদ্দেশ্য হল নবীজীকে সম্মান করা।\n\nওহাবী দেওবন্দী মৌলভীদের শ্রদ্ধেয় পীর হাজী ইমদাদুল্লাহ্ মুহাজিরে মক্কী রাহমাতুল্লাহি তা‘আলা আলায়হি স্বীয় কিতাব ফায়সালাহ্ এ হাপত মাসাআলায় উল্লেখ করেছেন\n\nمیں خود قیام کرتاہو ں اور قیام میں لذت پاتاہوں\n\nঅর্থাৎ মিলাদ পাঠের সময় আমি নিজে দাঁড়িয়ে কিয়াম করি এবং কিয়ামকালে আমি তৃপ্তি পায়।\n\nআল্লামা মুহাম্মদ সালেহ রাহমাতুল্লাহি তা‘আলা আলায়হির বরাতে আ’লা হযরত ইমাম আহমদ রেযা রাহমাতুল্লাহি তা‘আলা আলায়হি বলেন –\n\nامۃ النبی صلی اللہ علیہ وسلم من العرب والمصر والشام والروم والاندلس وجیمع بلاد الاسلام مجتمع ومتفق علی استجابہ واستحسانہ\n\nঅর্থাৎ আরব, মিসর, সিরিয়া, রোম, আন্দালুস ও সমস্ত মুসলিম রাষ্ট্রসমূহে নবীজির সমস্ত উম্মত ঐক্যমত পোষণ করেছেন যে মিলাদ শরীফ পাঠে কিয়াম করা মুস্তাহাব ও মুস্তাহসান। খাতেমুল মুহাদ্দেসীন হযরত সৈয়দ আহমদ দাহলাম মক্কী রাহমাতুল্লাহি তা‘আলা আলায়হি স্বীয় কিতাব ‘‘আদ্্দুররাস্ সানিয়্যাহ্ ফির রদ্দে আলাল ওয়াহাবিয়্যার’’ মধ্যে উল্লেখ করেছেন-\n\nمن تعطیمہ الفرح بلیلۃ ولادتہ وقراۃ المولد والقیام عند ذکر ولادتہ واطعام الطعام\n\nঅর্থাৎ নবীজির শুভাগমন ও মিলাদ রজনীতে খুশী উদ্যাপন করা, মিলাদ শরীফ পাঠ করা, বেলাদত শরীফের বর্ণনার মুহূর্তে কিয়াম করা তথা দাড়িয়ে সম্মান প্রদর্শন করা এবং মিলাদ মাহফিলে উপস্থিত জনতাকে খাবার পরিবেশন করা নবীজির প্রতি সম্মান  প্রদর্শনেরও তাজিমের অন্তর্ভুক্ত। তারপরেও মিলাদ শরীফ ও কিয়ামের মত একটি বরকতমণ্ডিত নেক আমলকে নাজায়েজ ও শরিয়ত বহির্ভূত কাজ বলা প্রকৃত মুসলমানদের পক্ষে শোভা পায় না। মুনাফেক যার অন্তরে প্রিয় নবীর প্রতি হিংসার আগুন জ্বলছে তার পক্ষে সম্ভব হতে পারে।\n\n[ইকামাতুল কিয়ামাহ্, কৃত. ইমাম আ’লা হযরত শাহ্ আহমদ রেযা (রহ.), ফয়সালায়ে হাপ্ত মাসআলা কৃত. হাজী এমদাদুল্লাহ্ মুহাজিরে মক্কী (রহ) ও আমার রচিত বাগে খলিল ১ম খণ্ড ইত্যাদি]"
    }
]