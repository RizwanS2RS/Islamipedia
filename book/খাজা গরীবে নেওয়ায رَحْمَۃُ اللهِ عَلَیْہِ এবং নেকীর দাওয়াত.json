[
    {
        "1": "খাজা গরীবে নেওয়ায رَحْمَۃُ اللهِ عَلَیْہِ এবং নেকীর দাওয়াত",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                              \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَوَیْتُ سُنَّتَ الْاِعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব  কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "            আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلَّى عَلَى حِينَ يُصْبِحُ عَشْرًا وَحِينَ يُمْسِ عَشْرًا أَدْرَكَتُهُ شَفَاعَتِي يَوْمَ الْقِيَامَة অর্থাৎ যে ব্যক্তি সকাল ও সন্ধ্যায় আমার প্রতি দশবার (১০) করে দরূদ শরীফ পাঠ করলো, কিয়ামতের দিন সে আমার শাফায়াত লাভ করবে।\n(আত তারগীব ওয়াত তারহীব, কিতাবুন নাওয়াফিল,  ১/২৬১,  হাদীস ২৯)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n            হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n\n"
    },
    {
        "1": "অত্যাচারী বাদশাহ তাওবা করে নিলো...!",
        "2": "        \tহযরত আল্লামা আরশাদুল কাদেরী رَحْمَۃُ اللهِ عَلَیْہِ ছিলেন অনেক বড় আশিকে রাসূল, বিজ্ঞ আলিমে দ্বীন, তাঁকে নাব্বাযে মিল্লাতও বলা হয় (অর্থাৎ যিনি জাতির স্পন্দন চেনেন), আল্লামা আরশাদুল কাদেরী সাহেব رَحْمَۃُ اللهِ عَلَیْہِ লিখেন: একজন অনেক বড় অত্যাচারী ও বদ মেজাজী বাদশাহ ছিলো, শহরের উপকণ্ঠে তার একটি সুন্দর বাগান ছিলো, যাতে পরিষ্কার পরিচ্ছন্ন পানির জলাশয় ছিলো। একদা খাজা গরীবে নেওয়ায, খাজা মঈনুদ্দিন চিশতি আজমেরী رَحْمَۃُ اللهِ عَلَیْہِ সেদিক দিয়ে যাচ্ছিলেন, খাজা গরীবে নেওয়ায رَحْمَۃُ اللهِ عَلَیْہِ সেই বাগানের ভেতর প্রবেশ করলেন, জলাশয়ের পানি দ্বারা গোসল করলেন, নামায আদায় করলেন এবং সেখানেই বসে কুরআন তিলাওয়াতে মগ্ন হয়ে গেলেন। ঠিক তখন বাদশাহের আগমনের শোরগোল শুরু হলো। খাজা গরীবে নেওয়ায رَحْمَۃُ اللهِ عَلَیْہِ এই শোরগোলের প্রতি একেবারেই মনোযোগ দিলেন না এবং একান্ত মনে তিলাওয়াতে মগ্ন রইলেন। অত্যাচারী বাদশাহ বাদাশাহী শান ও শওকতে যখন বাগানে প্রবেশ করলো, তখন জলাশয়ের পাশে সাধারন পোশাকধারী একজন নেককার ব্যক্তিকে দেখে রাগে লাল হয়ে গেলো এবং রাহান্বিতস্বরে সৈন্যদের প্রতি চিৎকার করলো: এই ব্যক্তিকে কে আমার বাগানে বসার অনুমতি দিয়েছে? বাদশাহর রাগ দেখে সৈন্যরা ভীতসন্ত্রস্ত হয়ে গেলো, সৈন্যরা কোন উত্তর দেয়ার পূর্বেই খাজা গরীবে নেওয়ায رَحْمَۃُ اللهِ عَلَیْہِ চোখ মুবারক তুলে বাদশাহর দিকে তাকালেন, খাজা গরীবে নেওয়ায رَحْمَۃُ اللهِ عَلَیْہِ এর দৃষ্টির ফয়েযের প্রভাব তার উপর পড়তেই বাদশাহ হঠাৎ কাঁপতে লাগলো এবং কাঁপতে কাঁপতে মাটিতে লুটিয়ে পড়লো আর অজ্ঞান হয়ে গেলো। এবার খাজা গরীবে নেওয়ায رَحْمَۃُ اللهِ عَلَیْہِ গরীবের প্রতি সহানুভূতি প্রকাশ করতে গিয়ে আপন স্থান থেকে উঠলেন, পানি আনিয়ে বাদশাহর মুখে ছিটিয়ে দিলেন, কিছুক্ষণের মধ্যেই বাদশাহর জ্ঞান ফিরে এলো, ব্যস এখন কি হলো, জ্ঞান ফিরতেই বাদশাহ বিনয়ের সহিত নিজের অপরাধ ক্ষমা চাইতে লাগলো, অতঃপর তার সমস্ত সেবকসহ তাওবা করে খাজা গরীবে নেওয়ায رَحْمَۃُ اللهِ عَلَیْہِ এর গোলামীতে অন্তর্ভূক্ত হয়ে গেলো।\n(হিন্দ কি রাজা, ৭৪ পৃষ্ঠা)\n\n            প্রিয় ইসলামী ভাইয়েরা! اَلْحَمْدُ لِلّٰه আজ ষষ্টি শরীফ (রজবুল  মুরাজ্জবের ৬ তারিখ) এবং আমরা সুলতানুল হিন্দ, আতায়ে রাসূল, মঈনুদ্দিন (দ্বীনের সাহায্যকারী) খাজায়ে খাজেগান খাজা গরীবে নেওয়ায হযরত হাসান সানজারি চিশতী رَحْمَۃُ اللهِ عَلَیْہِ এর উরস মুবারক উপলক্ষে উপস্থিত হয়েছি, নিঃসন্দেহে, এটি মহান আল্লাহ পাকের মহান অনুগ্রহ যে, তিনি আমাদের মতো গুনাহগারদেরকে তাঁর প্রিয় বান্দার আলোচনা করার জন্য নির্বাচন করেছেন, আউলিয়ায়ে কিরামের رَحِمَہُمُ اللهُ السَّلَام ভক্তি ও ভালবাসা নসীব করেছেন।"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী",
        "2": "        \t(১) আল্লাহ পাকের প্রিয় ও সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মহান আল্লাহ ইরশাদ করেন: ঐ লোকদের প্রতি আমার ভালবাসা আবশ্যক হয়ে গেলো, যারা আমার সন্তুষ্টির জন্য পরস্পর ভালোবাসা পোষণ করে। (মুসান্নাফ ইবনে আবি শায়বা, কিতাবুল জান্নাত, ৮/৮৮, হাদীস ১৪৭) (২) নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাকের সন্তুষ্টির জন্য পরস্পর ভালোবাসা পোষণকারী কিয়ামতের দিন লাল ইয়াকুতের স্তম্ভের উপর থাকবে, প্রতিটি স্তম্ভের উপরে ৭০ হাজার কক্ষ থাকবে। যখন তাদের কেউ নিচের উঁকি দিবে, তখন তাদের সৌন্দর্য জান্নাতবাসীদের ঘর পূর্ণ করে দিবে, যেভাবে সূর্যের আলো দুনিয়াবাসীদের ঘর পূর্ণ করে দেয়। জান্নাতীরা বলবে: এসো! আল্লাহর সন্তুষ্টির জন্য পরস্পর ভালোবাসা পোষণকারীদের যিয়ারত করতে যাই। ব্যস জান্নাতীরা (সেখানে আসবে এবং) তাদের চেহারা এমনভাবে ঝলমল করতে দেখবে, যেনো চৌদ্দ তারিখ রাতের পূর্নিমার চাঁদ ঝলমল করে, তারা (অর্থাৎ আল্লাহর সন্তুষ্টির জন্য পরস্পর ভালোবাসা পোষণকারীরা) সবুজ পোশাক পরিহিত থাকবে, তাদের কপালে লেখা থাকবে: ھٰؤُلَآءِ الْمُتَحَابُّوْنَ فِی اللهِ এরা হলো ঐ লোক, যারা আল্লাহ পাকের সন্তুষ্টির জন্য পরস্পর ভালোবাসা পোষণ করতো।\n(মুসান্নাফ ইবনে আবি শায়বা, কিতাবুল জান্নাত, ৮/৮৮, হাদীস ১৪৮)\n"
    },
    {
        "1": "আল্লাহ পাক তোমাকে ভালবাসেন...!",
        "2": "            হাদীসে পাকে রয়েছে: আল্লাহ পাকের প্রিয় নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: একজন লোক ছিলো, সে তার দ্বীনি ভাইয়ের সাথে সাক্ষাত করতে বের হয়েছিলো, আল্লাহ পাক তার পথে একজন ফেরেশতাকে (মানুষ রূপে) বসিয়ে দিলেন, যখন সে ফেরেশতার পাশ দিয়ে যাচ্ছিলো তখন ফেরেশতা তাকে থামিয়ে জিজ্ঞাসা করলো: কোথায় যাচ্ছো? সে বললো: আমি আমার অমুক দ্বীনি ভাইয়ের সাথে সাক্ষাত করতে যাচ্ছি। ফেরেশতা জিজ্ঞেস করলো: তার সাথে কি তোমার কোন কাজ আছে? সে বললো: না, কোন কাজ নেই। ফেরেশতা জিজ্ঞেস করলো: সে কি তোমার আত্মীয়? বললো: না, আত্মীয়ও নয়। ফেরেশতা তৃতীয়বার জিজ্ঞাসা করলো: সে কি তোমার প্রতি কোন অনুগ্রহ করেছে? লোকটি বললো: না, কোন অনুগ্রহও করেনি। জিজ্ঞাসা করলো: তাহলে কেন তার সাথে সাক্ষাত করতে যাচ্ছো? সৌভাগ্যবান লোকটি বললো: আমি তাকে আল্লাহ পাকের সন্তুষ্টির জন্য ভালোবাসি। এ কথা শুনে ফেরেশতা বললো: নিশ্চয়ই আমি আল্লাহ পাকের প্রেরিত ফেরেশতা, আমি তোমাকে এটাই বলতে এসেছি যে, তুমি তোমার দ্বীনি ভাইয়ের সাথে একমাত্র আল্লাহর সন্তুষ্টির জন্য ভালোবাসা পোষণ করো, এই ভালোবাসার বরকতে আল্লাহ পাকও তোমাকে ভালোবাসেন।\n(মুসলিম, কিতাবুল বিররে ওয়াস সিলা, ৯৯৬ পৃষ্ঠা, হাদীস ২৪৬৭)\n            سُبْحٰنَ الله! প্রিয় ইসলামী ভাইয়েরা! এটাই হলো আল্লাহ পাকের জন্য ভালোবাসা পোষণ করার বরকত। কখনো জরিপ করে দেখুন! বিশ্বজুড়ে যত আউলিয়ায়ে কিরামের আশিক রয়েছে, তাদেরকে জিজ্ঞাসা করুন!\n* তুমি গাউসে পাকের উরস কেন পালন করো? * তুমি দাতা হুযরকে কেন ভালবাসো? * তুমি খাজা গরীবে নেওয়ায رَحْمَۃُ اللهِ عَلَیْہِ এর আলোচনা কেন করো? * তুমি ফয়যানে আলা হযরতের স্লোগান দাও কেন? اِنْ شَآءَ الله প্রত্যেক রাসূল প্রেমিক, প্রত্যেক অলী প্রেমিক এটাই বলবে যে, আমি এই নেক লোকদেরকে আল্লাহ পাকের সন্তুষ্টির জন্য ভালোবাসি, اِنْ شَآءَ الله যদি আল্লাহ পাক চান, তবে এই নেককার লোকদের ভালবাসারই বরকতে আমরা তাঁদের পেছনে পেছনে জান্নাতে পৌঁছে যাবো। হাদীসে পাকে রয়েছে: اَلْمَرْءُ مَعَ مَنْ أَحَبَّ (কিয়ামতের দিন) মানুষ তার সাথেই থাকবে, যাকে সে ভালোবাসে। (মুসলিম, কিতাবুল বিরের ওয়াস সিলা, ১০১৮ পৃষ্ঠা, হাদীস ২৬৪০)\n\n        \tআল্লাহ পাক আউলিয়ায়ে কিরামদের সাথে আমাদের ভালবাসাকে সদা অটুট রাখো বরং আরও দৃঢ় করো। আহ! আমরা যেনো মৃত্যুর পূর্ব পর্যন্ত সকল সাহাবা ও আহলে বাইত এবং সকল আউলিয়ায়ে কিরামের رَحِمَہُمُ اللهُ السَّلَام প্রতি শ্রদ্ধাশীল ও বিশ্বস্ত থাকি। اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "আমীরে আহলে সুন্নাতের খাজা গরীব নেওয়ায رَحْمَۃُ اللهِ عَلَیْہِ এর প্রতি ভালোবাসা",
        "2": "            اَلْحَمْدُ لِلّٰه শায়খে তরীকত, দা’ওয়াতে ইসলামীর প্রতিষ্ঠাতা, হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ সকল সাহাবা ও আহলে বাইত عَلَیْہِمُ الرِّضْوَان ও আউলিয়ায়ে কিরামের رَحِمَہُمُ اللهُ السَّلَام প্রতি অগাধ ভালবাসা ও ভক্তি পোষণ করেন, খাজা গরীবে নেওয়ায رَحْمَۃُ اللهِ عَلَیْہِ এর প্রতিও তার ভালবাসা অতুলনীয়। আমীরে আহলে সুন্নাত دَامَتْ بَرَکَاتُہُمُ الْعَالِیَہ খাজা গরীবে নেওয়ায رَحْمَۃُ اللهِ عَلَیْہِ কে অগাধ ভালোবাসেন, তিনি তাঁর নাতের কিতাব ওয়াসায়িলে বখশীশে খাজা গরীবে নেওয়ায رَحْمَۃُ اللهِ عَلَیْہِ এর তিনটি মানকাবাত লিখেছেন এবং তিনি খাজা সাহেব رَحْمَۃُ اللهِ عَلَیْہِ এর কারামত সম্বলিত একটি পুস্তিকাও রচনা করেছেন, যার নাম হলো: ভয়ঙ্কর জাদুকর। اَلْحَمْدُ لِلّٰه আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রতি বছর খাজা সাহেব رَحْمَۃُ اللهِ عَلَیْہِ এর উরস শরীফ উপলক্ষে ষষ্টি শরীফের সাথে সম্পর্ক রেখে ৬ টি মাদানী মুযাকারার ব্যবস্থা করেন, এই মাদানী মুযাকারায় আমীরে আহলে সুন্নাত دَامَتْ بَرَکَاتُہُمُ الْعَالِیَہ মাঝেমাঝে খাজা গরীবে নেওয়ায رَحْمَۃُ اللهِ عَلَیْہِ সহ অন্যান্য আউলিয়ায়ে কিরামে رَحِمَہُمُ اللهُ السَّلَام কল্যণাময় আলোচনাও করে থাকেন আর পাশাপাশি অলি প্রেমিকদের নেকীর দাওয়াতের মাদানী ফুলও প্রদান করেন।\n\n            আমীরে আহলে সুন্নাত دَامَتْ بَرَکَاتُہُمُ الْعَالِیَہ এর খাজা গরীবে নেওয়াযের প্রতি ভালবাসার আরেকটি অনন্য ধরন এটাও যে, তিনি মাদানী মুযাকারার পূর্বে জুলুসে খাজার ব্যবস্থা করেন, যাতে খাজা গরীবে নেওয়ায رَحْمَۃُ اللهِ عَلَیْہِ এর শানে স্লোগানও দেয়া হয় এবং মানকাবাতও পাঠ করা হয়। আল্লাহ পাক এই ভালোবাসাকে সালামত রাখো, খাজা গরীবে নেওয়ায رَحْمَۃُ اللهِ عَلَیْہِ এর সদকায় আমীরে আহলে সুন্নাত دَامَتْ بَرَکَاتُہُمُ الْعَالِیَہ কে মঙ্গলময় দীর্ঘায়ু দান করো এবং অলীদের প্রতি ভালোবাসার এই ফয়যান এভাবেই অব্যাহত রাখো। اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "খাজা গরীবে নেওয়ায رَحْمَۃُ اللهِ عَلَیْہِ এর সংক্ষিপ্ত পরিচিতি",
        "2": "            প্রিয় ইসলামী ভাইয়েরা! খাজা গরীবে নেওয়ায رَحْمَۃُ اللهِ عَلَیْہِ ষষ্ঠ হিজরী শতাব্দীর অনেক উচ্চ মর্যাদার মনিষী, তিনি ৫৩৭ হিজরীতে সাজিস্তানের সানজার এলাকায় জন্মগ্রহণ করেন, এই কারণেই তাঁকে সানজীরি বলা হয়। খাজা সাহেব رَحْمَۃُ اللهِ عَلَیْہِ এর মুবারক নাম হলো হাসান ও মঈনুদ্দিন, গরীবে নেওয়ায, সুলতানুল হিন্দ, ওয়ারিসুন নবী, আতায়ে রাসূল তাঁর প্রসিদ্ধ উপাধি। (ফয়যানে খাজা গরীবে নেওয়ায, ২-৩ পৃষ্ঠা) “খাজা” ফার্সি ভাষার শব্দ, এর অর্থ: সর্দার, মুনিব। (ফিরোযুল লুগাত, ৬৩৩ পৃষ্ঠা)\n\n            খাজা গরীবে নেওয়ায رَحْمَۃُ اللهِ عَلَیْہِ হলেন নাজীবুত তারফাইন অর্থাৎ পিতা ও মাতা উভয় দিক থেকে সৈয়দজাদা, ১২ জন পূর্বপুরুষের মাধ্যমে তাঁর বংশধারা মুসলমানদের চতুর্থ খলিফা আমীরুল মু‘মিনীন মাওলা আলী মুশকিল কোশা رَضِیَ اللهُ عَنْہُ এর সাথে মিলিত হয়।\n(ফয়যানে খাজা গরীবে নেওয়ায, ৩ পৃষ্ঠা)\n\n            খাজা গরীব নেওয়ায رَحْمَۃُ اللهِ عَلَیْہِ পৃথিবীতে ৯৬ বছর বেঁচে ছিলেন। ৬ রজব ৬৩৩ হিজরী, রোজ সোমবার, ফজরের সময় মুরিদরা অপেক্ষায় ছিলো যে, পীর ও মুর্শিদ আসবেন, ফজরের নামায পড়াবেন, কিন্তু হযরত খাজা গরীবে নেওয়ায رَحْمَۃُ اللهِ عَلَیْہِ আসলেন না, অনেকক্ষণ অতিবাহিত হওয়ার পর হুজরার দরজা খুলে দেখলো, তখন বিরহের সমুদ্র জোয়ার এসে গেলো, খাজায়ে খাজেগান, সুলতানুল হিন্দ, খাজা গরীবে নেওয়ায, মঈনুদ্দিন হাসান সানজীরি চিশতী আজমেরী رَحْمَۃُ اللهِ عَلَیْہِ ইন্তিকাল করেছেন। প্রত্যক্ষদর্শীরা এই ঈমানোদ্দীপক দৃশ্য নিজের চোখে দেখলো যে, খাজা সাহেব رَحْمَۃُ اللهِ عَلَیْہِ এর কপালে লেখা ছিল: حَبِيبُ اللَّهِ مَاتَ فِي حُبِّ اللَّهِ আল্লাহর প্রিয় বান্দা, আল্লাহর প্রেমে ইহকাল ত্যাগ করলো। খাজা গরীবে নেওয়ায رَحْمَۃُ اللهِ عَلَیْہِ এর মাজার মুবারক ভারতের উত্তর প্রদেশ রাজস্থানের প্রসিদ্ধ শহর আজমীরে অবস্থিত। (ফয়যানে খাজা গরীবে নেওয়ায, ২৫-২৬ পৃষ্ঠা)\n"
    },
    {
        "1": "দ্বীনের প্রতি ভালোবাসা",
        "2": "            খাজা গরীবে নেওয়ায رَحْمَۃُ اللهِ عَلَیْہِ দ্বীনি জ্ঞানকে অত্যধিক ভালোবাসতেন, তার বয়স যখন ১৫ বছর ছিলো, তখন শ্রদ্ধেয় পিতার ছায়া মাথা থেকে উঠে যায়, উত্তরাধিকার সূত্রে একটি বাগান এবং একটি বায়ুকল (অর্থাৎ পানি দ্বারা চালিত চাক্কি) পেলে, তিনি رَحْمَۃُ اللهِ عَلَیْہِ বাগান বিক্রি করে দিলেন, বায়ুকলও বিক্রি করলেন আর অবশিষ্ট যা সরঞ্জামাদি ছিলো সব বিক্রি করে দেন, বিক্রিত মূল্য গরীব, অভাবীদের মাঝে সদকা করে দেন এবং দ্বীনি জ্ঞানের পথের মুসাফির হয়ে গেলেন। প্রথমে তিনি সমরকন্দে যান, সেখানে কুরআনে করীম হিফয করেন। (ইকতিবাসুল আনোয়ার, ৩৪৭ পৃষ্ঠা) এবং মাওলানা শরফুদ্দিন رَحْمَۃُ اللهِ عَلَیْہِ এর নিকট দ্বীনি জ্ঞানার্জন করেন। খাজা সাহেব رَحْمَۃُ اللهِ عَلَیْہِ যতেই দ্বীনি জ্ঞানার্জন করতেন ততই জ্ঞানের তৃষ্ণা আরো বেড়ে যেতো, সুতরাং সমরকন্দে জ্ঞানার্জন করে তিনি বুখারায় চলে আসেন এবং সেখানকার বিখ্যাত আলেমে দ্বীন শায়খ হুসসামুদ্দিন رَحْمَۃُ اللهِ عَلَیْہِ এর শিষ্যত্ব গ্রহণ করেন, প্রায় ৫ বছরের সংক্ষিপ্ত সময়ে তিনি সেই সময়ের প্রচলিত জ্ঞানসমূহ শিখে শিক্ষা সমাপ্ত করেন, বাহ্যিক জ্ঞান শিখে নেয়ার পর তিনি অভ্যন্তরীণ জ্ঞানের প্রতি মনোনিবেশ করেন এবং হযরত খাজা উসমান হারওয়ানী رَحْمَۃُ اللهِ عَلَیْہِ এর নিকট বাইয়াত গ্রহন করেন। তিনি رَحْمَۃُ اللهِ عَلَیْہِ প্রায় ২০ বছর যাবত পীর সাহেবের খেদমতে উপস্থিত থেকে মারিফতের পথ অতিক্রম করতে থাকেন।\n(মিরআতুল আসরার, ৫৯৪ পৃষ্ঠা)"
    },
    {
        "1": "খাজা সাহেবের প্রতি পীরে কামিলের অনুগ্রহসমূহ",
        "2": "            খাজা গরীবে নেওয়ায رَحْمَۃُ اللهِ عَلَیْہِ বলেন: আমি বাগদাদ শরীফে খাজা জুনাইদের মসজিদে আমার পীর ও মুর্শিদ হযরত খাজা উসমান হাওয়ানী رَحْمَۃُ اللهِ عَلَیْہِ এর খেদমতে উপস্থিত হলাম, তখন সারা পৃথিবীর বড় বড় মাশায়িকগণ তাঁর পাশে উপস্থিত ছিলেন, আমি পীরে কামিলের আদব বজায় রাখলাম, পীর ও মুর্শিদ বললেন: দুই রাকাত নামায আদায় করো! আমি নামায আদায় করলাম। অতঃপর বললেন: কিবলামুখী হয়ে বসে পড়ো! আমি বসে গেলাম। আদেশ হলো: সূরা বাকারা তিলাওয়াত করো! আমি সূরা বাকারা তিলাওয়াত শুরু করে দিলাম, শেষ হলে আদেশ করলেন: ২১বার দরূদ শরীফ পড়ো! আমি দরূদ শরীফ পড়লাম। এরপর বললেন: আমার এখোনে একদিন এবং একরাতের মুজাহেদা হয়ে থাকে, সুতরাং একদিন ও একরাত ইবাদতে মগ্ন থাকো! খাজা সাহেব رَحْمَۃُ اللهِ عَلَیْہِ বলেন: আমি একদিন এবং একরাত ইবাদতে অতিবাহিত করলাম, পরদিন পীর ও মুর্শিধের খেদমতে উপস্থিত হলাম, তখন বললেন: আসমানের দিকে তাকাও! আমি আসমানের দিকে তাকালাম, বললেন: কতটুকু দেখতে পারছো? আমি আরয করলাম: আরশে আযীম পর্যন্ত। পীর ও মুর্শিদ বললেন: জমিনের দিকে তাকাও! আমি জমিনের দিকে তাকালাম। জিজ্ঞাসা করলেন: কতটুকু দেখতে পারছো? আমি আযর করলাম: তাহতুস সরা (অর্থাৎ জমিনে সর্বনিম্ন অংশ) পর্যন্ত। আদেশ হলো: একহাজার বার সূরা ইখলাস পড়ো! আমি সূরা ইখলাস পড়া শুরু করে দিলাম, যখন শেষ হলো তখন বললেন: এবার আসমানের দিকে তাকাও! আমি আসমানের দিকে তাকালাম। জিজ্ঞাসা করলেন: কতটুকু দেখছো? আমি আরয করলাম: হিজাবে আযমত পর্যন্ত। বললেন: চোখ বন্ধ করো। আমি চোখ বন্ধ করে নিলাম, বললেন: খোল! আমি চোখ খুললাম, এবার পীর ও মুর্শিদ তাঁর আঙ্গুলের দিকে তাকাতে বললেন, আমি তাকালাম, তখন আমি ১৮ হাজার জগত দেখে নিলাম।\n\n        \tএবার পীর ও মুর্শিদ খাজা উসমান হারওয়ানি رَحْمَۃُ اللهِ عَلَیْہِ পাশের পরে থাকা একটি ইট তুলে নিতে আদেশ দিলেন, আমি ইট তুলে নিলাম তখন এর নিচে আশরাফির (অর্থাৎ স্বর্ণমুদ্রা) স্তুপ পরে ছিলো, পীর ও মুর্শিদ বললেন: এগুলো নিয়ে যাও এবং গরীবদের বন্টন করে দাও। আমি সেই আশরাফি গরীবদের মাঝে বন্টন করে দিলাম। (হিন্দ কে রাজা, ৭১ পৃষ্ঠা)\n\n            اَلْحَمْدُ لِلّٰه হে আশিকানে রাসূল! ভেবে দেখুন! এটি খাজা গরীবে নেওয়ায رَحْمَۃُ اللهِ عَلَیْہِ এর তাঁর পীর সাহেবের সাথে প্রথম সাক্ষাত আর এতেই ১৮ হাজার জগত তাঁর সামনে প্রকাশ হয়ে গেলো, তো এরপর তিনি যা কিছু ইবাদত করেছেন, পীর ও মুর্শিদের সাহচর্য থেকে ফয়েয লাভ করেছেন, তাতে তো জানিনা কোন কোন মর্যাদা নসীব হয়েছে।\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم সালামের উত্তর প্রদান করলেন",
        "2": "        \tখাজা গরীবে নেওয়ায رَحْمَۃُ اللهِ عَلَیْہِ তাঁর পীর ও মুর্শিদের অনুগ্রহের কথা উল্লেখ করতে গিয়ে বলেন: একবার পীর ও মুর্শিদের সাথে পবিত্র হেরেমে কাবায় হাজিরী নসীবে হলো, পীর ও মুর্শিদ আমার হাত ধরলেন এবং আমাকে আল্লাহ পাকের নিকট সমর্পন করে দিলেন। এরপর মিযাবে রহমতের নিচে দাঁড়িয়ে আমার জন্য হৃদয়গ্রাহী দোয়া করলেন, অদৃশ্য থেকে আওয়াজ এলো: আমি মঈনুদ্দিনকে কবুল করে নিলাম।\n(হিন্দ কে রাজা: ৭২ পৃষ্ঠা)\n\n        \tখাজা সাহেব رَحْمَۃُ اللهِ عَلَیْہِ আরও বলেন: মক্কা মুকাররমার বরকত অর্জন করার পর পীর ও মুর্শিদ সেই নুরানী নগরীর দিকে অগ্রসর হলেন, যা সমগ্র বিশ্বজগতের ভালবাসার কেন্দ্রস্থল, অর্থাৎ আমরা মদীনায়ে মুনাওয়ারার নূরানী পরিবেশের দিকে রওয়ানা হলাম, যখনই মদীনা তায়্যিবার নূরানী ঘরবাড়ির প্রতি দৃষ্টি পড়লো, তখন আবেগ আপ্লুত হয়ে হৃদয়ের অবস্থা পরিবর্তন হয়ে গেলো, এই প্রিয় ভূমির ধুলো চোখে লাগালেন, তা চুম্বন করলেন এবং হৃদয়কে প্রশান্ত করলেন। এখন উভয় জগতের সুলতান, রহমতে কাওনাইন صَلَّی اللهُ عَلَیْہِ وَاٰلِہٖ وَسَلَّم এর মাহন দরবারে উপস্থিত হলেন, যখন মুওয়াজাহা শরীফে (অর্থাৎ শেষ নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর নূরানী চেহারার সামনে) পৌঁছলেন, তখন পীর ও মুর্শিদ বললেন: উভয় জগতের মালিক ও মুখতার صَلَّی اللهُ عَلَیْہِ وَاٰلِہٖ وَسَلَّم এর সমীপে সালাম আরয করো! আমি পরম আদব ও শ্রদ্ধার সহিত ভালোবাসা পূর্ণ সালাম আরয করলাম। নূরানী রওযা থেকে আওয়াজ এলো: وَعَلَيْكُمُ السلام হে কুতুবুল মাশায়িখ!\n        \tব্যস এই উত্তরটি শুনার সাথে সাথে পীর ও মুর্শিদ সিজদায়ে শোকর আদায় করলেন এবং আমাকে বললেন: এখন তুমি পরিপূর্ণতায় পৌঁছে গেছো। (হিন্দ কে রাজা, ৭২ পৃষ্ঠা)\n            سُبْحٰنَ الله! হে আশিকানে আউলিয়া! উৎসর্গিত হয়ে যান! কিরূপ শান আমাদের খাজা গরীবে নেওয়ায رَحْمَۃُ اللهِ عَلَیْہِ এর! হযরত খাজা গরীবে নেওয়ায رَحْمَۃُ اللهِ عَلَیْہِ দীর্ঘ ২০ বছর তাঁর পীর ও মুর্শিদের খেদমতে উপস্থিত ছিলেন, খাজা সাহেব رَحْمَۃُ اللهِ عَلَیْہِ এর বয়স মুবারক যখন প্রায় ৫২ বছর ছিলো তখন তিনি তাঁর পীর ও মুর্শিদ থেকে বিদায় নেন। অবশেষে পীরে কামিল হযরত খাজা উসমান হারওয়ানী رَحْمَۃُ اللهِ عَلَیْہِ তাঁকে খেলাফত দ্বারা ধন্য করেন, অতঃপর কিছু তাবাররুক দান করে বললেন: এই তাবাররুক গুলো আমার পীর সাহেবের স্মৃতি, যা রাসূলে পাক صَلَّی اللهُ عَلَیْہِ وَاٰلِہٖ وَسَلَّم থেকে আমার নিকট পৌঁছেছে, এখন আমি তা তোমাকে দিচ্ছি। এগুলো এভাবেই নিজের নিকট সংরক্ষণ করে রাখিও যেভাবে আমি সংরক্ষণ করে রেখেছি।\n        \tএটা বলে পীরে কামিল তাঁর কামিল মুরীদ খাজা গরীবে নেওয়ায رَحْمَۃُ اللهِ عَلَیْہِ এর বুকের সাথে লাগালেন, মাথা এবং চোখে চুমু দিলেন আর বললেন, আমি তোমাকে আল্লাহর নিকট সমর্পন করলাম।\n(হিন্দ কে রাজা, ৭২-৭৩ পৃষ্ঠা)\n"
    },
    {
        "1": "খাজা গরীবে নেওয়ায رَحْمَۃُ اللهِ عَلَیْہِ এবং নেকীর দাওয়াত",
        "2": "            প্রিয় ইসলামী ভাইয়েরা! খাজা গরীবে নেওয়ায رَحْمَۃُ اللهِ عَلَیْہِ এর অসংখ্য গুণাবলী ও বৈশিষ্টের মধ্যে একটি উল্লেখযোগ্য গুণ হলো যে, হযরত খাজা গরীবে নেওয়ায رَحْمَۃُ اللهِ عَلَیْہِ হলেন ইসলাম প্রচারক। ওলামাগণ বলেন: ভারতবর্ষ এমন একটি স্থান, যেখানে কোনো নবী عَلَیْہِ السَّلَام আগমন করেননি, তাই দ্বীন প্রচারের প্রয়োজনীয়তা ছিলো অত্যন্ত বেশি, হযরত খাজা গরীবে নেওয়ায رَحْمَۃُ اللهِ عَلَیْہِ নিঃসন্দেহে নবী তো নন, তিনি নবীদের নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم এর উম্মত। আল্লাহ পাকের সর্বশেষ নবী, মক্কী মাদানী, মুহাম্মদ আরবী صَلَّی اللهُ عَلَیْہِ وَاٰلِہٖ وَسَلَّمই খাজা গরীবে নেওয়ায رَحْمَۃُ اللهِ عَلَیْہِ কে ভারতবর্ষে ইসলাম প্রচারের দায়িত্ব দিয়েছিলেন। যেমনটি\n"
    },
    {
        "1": "খাজা গরীবে নেওয়ায رَحْمَۃُ اللهِ عَلَیْہِ এর ভারতবর্ষে আগমন",
        "2": "        \tবর্ণিত আছে: খাজা গরীবে নেওয়ায رَحْمَۃُ اللهِ عَلَیْہِ তার পীর ও মুর্শিদ খাজা উসমান হারওয়ানী رَحْمَۃُ اللهِ عَلَیْہِ এর দরবার থেকে বিদায় নেয়ার পর, মদীনা মুনাওয়ারায় উপস্থিত হন এবং সেখানেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বরকতময় শহরে ইবাদত ও রিয়াযতে মগ্ন হয়ে গেলেন, একদিন তিনি রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর পক্ষ থেকে এই সুসংবাদ পেলেন যে, হে মঈনুদ্দিন! তুমি হলে আমার দ্বীনের মঈন (অর্থাৎ সাহায্যকারী), আমি তোমাকে ভারতবর্ষের বিলায়ত দান করলাম, আজমীর যাও! তোমার মাধ্যমে বেদ্বীনি দূর হবে এবং ইসলামের মর্যাদা বৃদ্ধি পাবে।\n(হিন্দ কে রাজা, ৭৫ পৃষ্ঠা)\n\n        \tঅতএব খাজায়ে আজমীর, খাজা গরীবে নেওয়ায رَحْمَۃُ اللهِ عَلَیْہِ আজমীর শরীফে চলে আসেন, দ্বীন ইসলামের প্রচার শুরু করে দিলেন, তার নিরন্তর প্রচেষ্টায় মানুষ দলে দলে ইসলামের সুশীতল ছায়াতলে আশ্রয় নিতে লাগলো, اَلْحَمْدُ لِلّٰه আমাদের আক্বা, খাজা গরীবে নেওয়ায\nرَحْمَۃُ اللهِ عَلَیْہِ ৯০ লক্ষ অমুসলিমকে কলেমা পড়িয়ে মুসলমান বানিয়েছেন।\n"
    },
    {
        "1": "খাজা গরীবে নেওয়ায رَحْمَۃُ اللهِ عَلَیْہِ এর দ্বীন প্রচার ধরন",
        "2": "        \tপ্রিয় ইসলামী ভাইয়েরা! নিশ্চয়ই খাজা গরীবে নেওয়ায رَحْمَۃُ اللهِ عَلَیْہِ একজন কারামত সম্পন্ন অলি, তিনি কারামত দেখিয়ে অনেক অমুসলিমকে মুসলশান করেছেন, এরই সাথে ভারতবর্ষে ইসলামের নূর প্রসারে খাজা গরীবে নেওয়ায رَحْمَۃُ اللهِ عَلَیْہِ এর নম্রতা, সহানুভূতি ও নৈতিক আচরনের অনেক বড় ভূমিকা রয়েছে। খাজা গরীবে নেওয়ায رَحْمَۃُ اللهِ عَلَیْہِ প্রথম প্রথম যখন ভারতবর্ষে আগমন করেন, তখন সেখানকার অমুসলিম বাদশাহ\nمَعَاذَ الله তাঁকে কষ্ট দেয়ারও অনেক চেষ্টা করেছে, দ্বীন প্রচারের পথে বাধাও দেয়া হয়েছে, কখনো খাজা সাহেব رَحْمَۃُ اللهِ عَلَیْہِ এর জন্য পানি বন্ধ করার চেষ্টা করা হয়েছে, কখনো তাঁকে ভারতবর্ষ থেকে বের করার চেষ্টা করা হয়েছে, তিনি رَحْمَۃُ اللهِ عَلَیْہِ যেই জায়গায় অবস্থান করতেন, সেখান থেকে তাঁকে তুলেও দেয়া হয়েছে, কিন্তু তিনি رَحْمَۃُ اللهِ عَلَیْہِ হিম্মত হারাননি, অটলতার সহিত, সদাচারণের সহিত, নম্রতার সহিত, কৌশলে দ্বীনের প্রচার করতে থাকেন, বাঁধা প্রদানকারীরা তাঁর মুবারক লক্ষ্যের সামনে প্রতিবন্ধকতা তৈরি করতে থাকে, কিন্তু খাজা গরীবে رَحْمَۃُ اللهِ عَلَیْہِ এর অবিচলতার সামনে কোন বাধা প্রতিবন্ধক হতে পারেনি এবং ভারতবর্ষে ইসলামের আলো ছড়িয়ে গেলো।\n"
    },
    {
        "1": "সদাচারণ দেখে অমুসলিম মুসলমান হয়ে গেলো",
        "2": "        \tএকবার এক ব্যক্তি খাজা গরীবে নেওয়ায رَحْمَۃُ اللهِ عَلَیْہِ এর খেদমতে উপস্থিত হলো এবং আরয করলো: দীর্ঘদিন যাবত কদমবুচি করার (হাত পা চুম্বন করা অর্থাৎ আপনার খেদমতে উপস্থিত হওয়ার) আশা ছিলো, শুকরিয়া যে, আজ সেই নেয়ামত অর্জিত হলো।\n\n            اَللهُ اَكْبَرُ আল্লাহ ওয়ালাদের শানই অনন্য, এই লোকটি অমুসলিম ছিলো এবং খাজা গরীবে নেওয়ায رَحْمَۃُ اللهِ عَلَیْہِ কে مَعَاذَ الله হত্যা করার উদ্দেশ্যে এসেছিলো, কিন্তু মুখে চাটুকারিতার কথা বলছিলো, খাজা সাহেব তো খাজা সাহেবই, তিনি তার কথা শুনে বললেন: যে উদ্দেশ্যে এসেছো, সেই কাজটি করো! ব্যস এতটুকু শুনতেই সে লোকটি ভয়ে কাঁপতে লাগলো এবং মাটিতে লুটিয়ে পড়লো, সে বিনীতভাবে আরয করলো: জনাব! আমার এমন কোন উদ্দেশ্য ছিলো না, আমাকে অমুক ব্যক্তি প্রলুব্ধ করে পাঠিয়েছিলো, একথা বলে সে বগলের নিচে লুকানো খঞ্জর বের করলো এবং তাঁর সামনে রেখে দিলো।\n            খাজা গরীবে নেওয়ায رَحْمَۃُ اللهِ عَلَیْہِ এর শান দেখুন! তিনি বললেন: কারো নাম নিও না! কারো গোপনিয়তা প্রকাশ করো না...!\n\n            سُبْحٰنَ الله! প্রথমে সেই লোকটি খাজা সাহেব رَحْمَۃُ اللهِ عَلَیْہِ এর কারামত দেখেছিলো, এখন দোষ গোপনের শানও দেখে নিলো, এখন তো সে তাঁর ভক্ত হয়ে গেলো, সে তার মাথা খাজা সাহেব رَحْمَۃُ اللهِ عَلَیْہِ এর পায়ে রেখে দিলো এবং আরয করলো: জনাব! আমি শাস্তির যোগ্য, আমাকে শাস্তি দিন! খাজা গরীব নেওয়ায رَحْمَۃُ اللهِ عَلَیْہِ বললেন: হে প্রিয়! আমাদের রীতি হলো যে, যারা আমাদের সাথে অসদাচরণ করে, আমরা তার সাথে সদ্ব্যবহার করি। একথা বলে তিনি তার মাথা উপরে তুললেন। একই বৈঠকে এতো দয়া, এতো উচ্চ নৈতিকতা ও আচরণ দেখে তো সেই লোকের হৃদয়ের জগত উলটপালট হয়ে গেলো, তার হৃদয়ে খাজা সাহেব رَحْمَۃُ اللهِ عَلَیْہِ এর প্রতি ভক্তি গেঁথে গেলো, অতএব হত্যার উদ্দেশ্যে আগত অমুসলিম খাজা গরীবে নেওয়ায رَحْمَۃُ اللهِ عَلَیْہِ এর হাত মোবারকে তাওবা করলো, কালেমা পাঠ করলো এবং তাঁর গোলামীতে অন্তর্ভূক্ত হয়ে গেলো।\n(খাজা আজমীর, ৬৬-৬৭ পৃষ্ঠা)\n"
    },
    {
        "1": "অসদাচণের উত্তর সদাচরণ দ্বারা প্রদানকারী",
        "2": "        \tহে আশিকানে রাসূল! আপনারা শুনলে যে, আল্লাহ পাকের নেককার বান্দাদের চরিত্র কিরূপ অনন্য ছিলো, আল্লাহ ওয়ালাদের এরূপ মুবারক ধরন যে, অসদাচারণের উত্তর অসদাচারণ দ্বারা নয় বরং সদাচরণ দ্বারা দিতেন, আল্লাহ পাক আমাদেরও তৌফিক দান করো। আমিন\n        \tকুরআনে করীমে ইরশাদ হচ্ছে:\nاِدْفَعْ  بِالَّتِیْ  ہِیَ اَحْسَنُ السَّیِّئَۃَ ؕ\n(পারা ১৮, মুমিনুন, আয়াত ৯৬)                            কানযুল ঈমান থেকে অনুবাদ: সর্বোত্তম পূণ্য দ্বারামন্দের মোকাবেলা করো।\n\n            হে আশিকানে রাসূল! আল্লাহ ওয়ালাদের এই উচ্চ নৈতিকতাই, যা দেখে অমুসলিমরা কালেমা পাঠ করতো, এই উচ্চ নৈতিকতার মাধ্যমেই দ্বীন ইসলামের আলো গোটা বিশ্বে ছড়িয়ে পড়েছে * আহ! আমাদেরও যেনো নেকীর দাওয়াত প্রসার করার প্রেরণা নসীব হয়ে যায় * আহ! আমাদেরও যেনো উত্তম চরিত্র নসীব হয়ে যায় * আমরাও যেনো ক্ষমাশীল হয়ে যাই * যারা আমাদের সাথে অসদাচরণ করে, তাদের সাথে যেনো সদাচরণ করতে পারি * আহ! আহ! আমাদের চরিত্র যেনো সুন্দর হয়ে যায় এবং নম্রতার সিহত, ভালোবাসার সহিত, কৌশলের সহিত নেকীর দাওয়াতের সাড়া জাগানোকারী হয়ে যাই।\n"
    },
    {
        "1": "সবচেয়ে উত্তর বিষয়",
        "2": "            ২৪তম পারা, সূরা হা-মীম সিজদা, ৩৩নং আয়াতে আল্লাহ পাক ইরশাদ করেন:\n\nوَ مَنْ اَحْسَنُ  قَوْلًا  مِّمَّنْ دَعَاۤ  اِلَی اللّٰہِ  وَ عَمِلَ  صَالِحًا\n(পারা ২৪, হা-মীম সিজদা, আয়াত ৩৩)              কানযুল ঈমান থেকে অনুবাদ: এবং তার চেয়ে কার কথা অধিক উত্তম, যে আল্লাহর প্রতি আহ্বান করে এবং সৎকর্ম করে।\n\n            এক উক্তি অনুযায়ী এই আয়াতে করীমায় বলা হয়েছে যে, ঐ সকল মুসলমান, যারা নেক আমল করে এবং অপরকে নেকীর দাওয়াত দেয়, এই বিষয়টি সবচেয়ে উত্তম। মুফতী আহমদ ইয়ার খান নাঈমী\nرَحْمَۃُ اللهِ عَلَیْہِ বলেন: এই আয়াত দ্বারা জানতে পারলাম যে, আল্লাহ পাকের তাদের কথা খুবই প্রিয়, যারা কল্যাণের দাওয়াত (অর্থাৎ নেকীর দাওয়াত) দেয়, যদিও তাদের আওয়াজ মোটা এবং কথা নগন্য (অর্থাৎ সাধারন) হয়।\n(তাফসীরে নুলুল ইরফান, পারা ২৪, সূরা হা-মীম সিজদা, ৩৩নং আয়াতের পাদটিকা, ৫৭৬ ও ৮৪৩ পৃষ্ঠা)"
    },
    {
        "1": "নেকীর দাওয়াত কৌশলে দিন!",
        "2": "            ১৪তম পারা, সূরা নাহল, ১২৫নং আয়াতে ইরশাদ হচ্ছে:\nاُدْعُ  اِلٰی سَبِیْلِ رَبِّکَ بِالْحِکْمَۃِ وَ الْمَوْعِظَۃِ  الْحَسَنَۃِ\n(পারা ১৪, সূরা নাহল, আয়াত ১২৫)                    কানযুল ঈমান থেকে অনুবাদ: আপন রবের পথের দিকে আহ্বান করুন পরিপক্ক কলা-কৌশল ও সদুপদেশ দ্বারা।\n\n            এই আয়াতে করীমায় আল্লাহ পাক তাঁর রাসূল, হযরত মুহাম্মদে মুস্তফা صَلَّی اللهُ عَلَیْہِ وَاٰلِہٖ وَسَلَّم তে নির্দেশ দিলেন যে, আপনি আল্লাহ পাকের সৃষ্টিকে কৌশলে তাঁর পথের দিকে আহ্বান করুন। ইমাম ইবনে জারীর رَحْمَۃُ اللهِ عَلَیْہِ বলেন: কৌশল দ্বারা উদ্দেশ্য হলো, যারা আল্লাহ পাকের প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর প্রতি অবতীর্ণ  করেছেন এবং উত্তম উপদেশ দ্বারা উদ্দেশ্য হলো, এমন উপদেশ, যাতে খোদাভীতি রয়েছে, পূর্ববর্তী উম্মতের শিক্ষা ও উপদেশমূলক ঘটনাবলী রয়েছে, এর মাধ্যমে মানুষকে উপদেশ দাও, যাতে তারা আল্লাহ পাকের অবাধ্যতা থেকে বেঁচে থাকে এবং আল্লাহ পাকের অনুগত বান্দা হয়ে যায়।\n(তাফসীরে ইবনে কাসীর, ১৪তম পারা, সূরা নাহল, ১২৫নং আয়াতের পাদটিকা, ২/২৯)\n            আল্লাহ পাক আমাদের সকলকে উত্তম চরিত্রের, আমলদার মুবাল্লিগ হওয়ার তৌফিক দাও। اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n\n            প্রিয় ইসলামী ভাইয়েরা! হযরত খাজা গরীবে নেওয়াজ رَحْمَۃُ اللهِ عَلَیْہِ এর অবস্থা এবং ঘটনাবলী জানার জন্য শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা “ভয়ঙ্কর জাদুকর” এবং মাকতাবাতুল মদীনার পুস্তিকা “ফয়যানে খাজা গরীবে নেওয়ায” সংগ্রহ করুন, তা পাঠ করুন এবং হযরত খাজা গরীবে নেওয়ায رَحْمَۃُ اللهِ عَلَیْہِ এর পবিত্র জীবনের ফয়যান অর্জন করুন। আল্লাহ পাক আমাদের সকলকে আমলের তৌফিক দান করো। اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "১২টি দ্বীনি কাজের মধ্যে একটি দ্বীনি কাজ: সাপ্তাহিক ইজতিমা",
        "2": "            প্রিয় ইসলামী ভাইয়েরা! নেককার নামাযী হতে, গুনাহ থেকে বাঁচতে এবং নেকীর প্রেরণা পেতে আশিকানে রাসূলের দ্বীনি সংগঠন দা’ওয়াতে ইসলামীর সাথে সম্পৃক্ত হয়ে যান! ১২টি দ্বীনি কাজে স্বতঃস্ফূর্তভাবে অংশগ্রহন করার অভ্যাস গড়ে নিন! اِنْ شَآءَ الله দুনিয়া ও আখিরাতের অসংখ্য বরকত নসীব হবে। ১২টি দ্বীনি কাজের মধ্যে একটি দ্বীনি কাজ হলো: সাপ্তাহিক ইজতিমা। * প্রত্যেক বৃহস্পতিবার ইশার নামাযের পর অমুক জায়গায় (যেমন; ফয়যানে মদীনা) দা’ওয়াতে ইসলামীর সাপ্তাহিক ইজতিমা হয়ে থাকে, এতে তিলাওয়াত, নাত, সুন্নাতে ভরা বয়ান, যিকির ও ভাবাবেগপূর্ণ দোয়া করানো হয়ে থাকে। * আপনাদের নিকট অনুরোধ * আপনারাও সাপ্তাহিক ইজতিমায় নিয়মিত অংশগ্রহন করুন! * দ্বীনি ইজতিমায় বসা এবং যিকিরকারীদের তো অনন্য শান হবে! হাদীসে পাক অনুযায়ী যারা তাদের পাশে বসে যাবে, তারাও দূর্ভাগা থাকবে না। (মুসলিম, কিতাবুয যিকির ওয়াদ দোয়া, ১০৩৭ পৃষ্ঠা, হাদীস ২৬৮৯) * اَلْحَمْدُ لِلّٰه সাপ্তাহিক ইজতিমায় যিকির হয়ে থাকে * ইলমে দ্বীন শিখা যায় * নেককারদের সাহচর্যে বসা এবং * মসজিদে সময় অতিবাহিত করা নসীভ হয়ে থাকে * একটি গুরুত্বপূর্ণ বরকত হলো যে, দ্বীনি ইজতিমার জন্য যাওয়াও আল্লাহর পথেই বের হওয়া, সাপ্তাহিক ইজতিমায় আসলে তবে اِنْ شَآءَ الله ঘর থেকে বের হওয়া থেকে ফিরে আসা পর্যন্ত সম্পূর্ণ সময় আল্লাহর পথে বলে বিবেচিত হবে * প্রত্যেক বৃহস্পতিবার নিয়মিত সাপ্তাহিক ইজতিমায় প্রথম থেকে শেষ পর্যন্ত অংশগ্রহনের নিয়্যত করে নিন!\n"
    },
    {
        "1": "স্পোর্টস ডিপার্টমেন্টের সাথে যোগাযোগ বিভাগ",
        "2": "            اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামী ৮০টিরও বেশি বিভিন্ন বিভাগে দ্বীনের খেদমতের কাজ করে যাচ্ছে, দা’ওয়াতে ইসলামী যেমনিভাবে বিভিন্ন সেক্টরের সাথে সম্পৃক্ত লোকদের মাঝে নেকীর দাওয়াত প্রসার করছে, তেমনিভাবে খেলাধুলার সাথে সম্পৃক্ত খেলোয়াড়দের সংশোধন ও প্রশিক্ষণের জন্যও একটি “স্পোর্টস ডিপার্টমেন্টের সাথে যোগাযোগ” নামে একটি বিভাগও প্রতিষ্ঠা করা হয়েছে, যার মূল উদ্দেশ্য হলো, খেলাধুলার সাথে জড়িত লোকদের নেকীর দাওয়াত দেয়া এবং তাদেরকে দা’ওয়াতে ইসলামীর দ্বীনি পরিবেশের সাথে সম্পৃক্ত করে এই মাদানী উদ্দেশ্য “আমাকে নিজের এবং সারা দুনিয়ার মানুষের সংশোধনের চেষ্টা করতে হবে।” অনুযায়ী জীবন যাপন করার মানসিকতা সৃষ্টি করা। اَلْحَمْدُ لِلّٰه অনেক খেলোয়াড় ও তাদের পরিবারকে নেকীর দাওয়াত দেয়া এবং তাদেরকে দা’ওয়াতে ইসলামীর দ্বীনি পরিবেশের সাথে সংযুক্ত করে এই মাদানী উদ্দেশ্য “আমাকে নিজের এবং সারা দুনিয়ার মানুষের সংশোধনের চেষ্টা করতে হবে” এর মানসিকতা দেয়ার চেষ্টা অব্যাহত রয়েছে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "তাওয়াক্কুল ও অল্পেতুষ্টির মাদানী ফুল",
        "2": "            প্রিয় ইসলামী ভাইয়েরা! আসুন! তাওয়াক্কুল ও অল্পেতুষ্টির ব্যাপারে কয়েকটি মাদানী ফুল শোনার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণী লক্ষ্য করুন: (১) ইরশাদ করেন: অল্পেতুষ্টি হলো অন্তহীন ধনভান্ডার। (আয-যুহুদুল কবীর, ৮৮ পৃষ্ঠা, হাদীস ১০৪) (২) ইরশাদ করেন: নিঃসন্দেহে সে ব্যক্তি সফলকাম হয়ে গেছে, যে ইসলাম গ্রহণ করেছে এবং তাকে পর্যাপ্ত পরিমাণে জীবিকা দেয়া হয়েছে আর আল্লাহ পাক তাকে যা দিয়েছেন তাতে অল্পেতুষ্টতাও দান করেছেন। (মুসলিম , কিতাবুয যাকাত, ৪০৬ পৃষ্ঠা, হাদীস ২৪২৭) * মানুষ যা কিছু আল্লাহ পাকের পক্ষ থেকে পেয়েছে, তার উপর সন্তুষ্ট হয়ে জীবনযাপন করে লোভ-লালসা ত্যাগ করাকে অল্পেতুষ্টি বলে। (জান্নাতি জেওর, ১৩৬ পৃষ্ঠা) * দৈনন্দিন ব্যবহৃত জিনিস না থাকা অবস্থায় সন্তুষ্ট থাকাই হলো অল্পেতুষ্টি। (আত তা'রীফাত লিজ জুরজানি, ১২৬ পৃষ্ঠা)\n* তাওয়াক্কুলের তিনটি স্তর রয়েছে: (১) আল্লাহ পাকের সত্তার উপর ভরসা করা (২) তাঁর আদেশের সামনে নত স্বীকার করা। (৩) নিজের সমস্ত বিষয়াদী তাঁর নিকট সমর্পন করা। (রিসালায়ে কুশেরিয়া, ২০৩ পৃষ্ঠা)\n* দুনিয়াবী বিষয়াদীতে অল্পেতুষ্টি ও ধৈর্যধারণ করা ভালো কিন্তু আখিরাতের বিষয়াদীতে লোভ এবং অধৈর্যতা সর্বোত্তম, দ্বীনের কোন স্তরে পৌঁছে অল্পেতুষ্ট হয়ো না, এগিয়ে যাওয়ার চেষ্টা করো।\n(মিরআতুল মানাজিহ, ৭/১১২)\n"
    },
    {
        "1": "ঘোষণা",
        "2": "        \tতাওয়াক্কুল ও অল্পেতুষ্টির অবশিষ্ট মাদানী ফুল তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n            যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n            হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n            একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n            নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n            হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n            সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]