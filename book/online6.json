[
    {
      "1": "লেখক পরিচিতি",
      "2": "নামঃ গোলাম সামদানী রেজভী\nপ্রাপ্ত উপাধিঃ মুফতীয়ে আযম বাঙ্গাল\nজন্মঃ ইংরেজি   ১৮/০২/১৯৫৭,  আরবি  ১৮ রজব  ১৩৭৬ হিজরী\nপিতার নামঃ মরহুম কুরবান আলি\nমাতার নামঃ মরহুমা জহুরা বিবি\nদাদার নামঃ মরহুম গোলাম মোস্তাফা\nজন্মস্থানঃ গ্রামঃ খাঁ পুর, থানাঃ উস্থি, জেলাঃ দক্ষিণ ২৪ পরগণা, পশ্চিমবঙ্গ (দক্ষিন-বঙ্গ)\n\nশিক্ষাগত যোগ্যতাঃ\nআলিম, ফাজিল, এম এম, এম এ\n(1st class in Arabic)\n\nকর্মজীবনঃ\n(১)  প্রথম  ১৯৭৫   সালে   হুগলী   জেলার  জাঙ্গীপাড়া থানার  অর্ন্তঃগত   সিতাপুর  এন্ডাউমেন্ট  সিনিয়ার    হাই মাদ্রাসা সহ শিক্ষক পদে নিয়োগ পান।\n\n(২)  ১৯৭৭    সালে    মুর্শিদাবাদ    জেলার    দৌলতাবাদ  থানার  অর্ন্তঃগত  ছড়ঘড়ী   কে    আই    সিনিয়র  (এইচ  এস) মাদ্রাসায় সহশিক্ষক পদে সরকারী  ভাবে নিয়গো পান।\n\n(৩) অবশেষে    ২০১৬    সালের     ২৮    শে       ফেব্রুয়ারি সহকারী  প্রধান শিক্ষক হিসাবে  সরকারী ভাবে অবসর  গ্রহণ করেন।\n\nকর্মজীবনের মধ্যেই দ্বীনি খিদমতঃ\n\n(১)    ১৯৭৮    সাল     থেকে    প্রথম    নিজস্ব    কলম     ধরে লেখালেখির  কাজ   শুরু   করেন।  ১৯৭৮   সালে   লিখিত প্রথম      পুস্তিকা      \"তাম্বিহুল       আওয়াম       বর      সালাতে  ওসসালাম\" লেখার কাজ সমাপ্ত করেন।\n\n(২)   ১৯৭৯    সাল  থেকে    ত্রৈ-মাসিক  \"ইমাম-আহমেদ রেজা\"  পত্রিকার  প্রধান  সম্পাদক  হিসাবে লেখার কাজ শুরু  করেন। এই  পত্রিকার  মূল উদ্দেশ্য   ছিলো বাতিল সম্প্রদায়ের বিভ্রান্তির জবাব দেয়া। এই পত্রিকার ছয় টি সংখ্যা প্রকাশিত হয়েছিল।\n\n(৩) পরবর্তীতে \"ইমাম  আহমেদ রেজা\" পত্রিকার নাম পরিবর্তন    করে    “সুন্নী    কলম”   নামে   প্রকাশিত   হতে থাকে ২০০৩ সাল পর্যন্ত।\n\n(৪)   পরর্বতী   কালে     পশ্চিমবঙ্গ   আহলে  সুন্নাত  ওয়াল জামাতের      স্থায়ী      মুখপত্র      হিসাবে       \"সুন্নী     জাগরণ\" প্রকাশিত    হচ্ছে। সেই   পত্রিকার     আজীবন   সম্পাদক হিসাবে নিজের কলমে লিখে চলেছেন যা বর্তমানকালে মানুষের    প্রচুর    গ্রহণযোগ্য    মাসিক    পত্রিকা      হিসাবে পরিচিতি লাভ করেছে।\n\n(৫) ২০০০ সাল থেকে  নিজ বাড়িতে  কিতাবি তালিম ব্যাবস্থা         শুরু         করেছেন            যা          বর্তমানে         চলছে  আলহামদুলিল্লাহ্‌। তার  সাথে সাথে পশ্চিমবঙ্গের মধ্যে বহু  মাদ্রাসা প্রতিষ্ঠার সাথে যুক্ত  হয়ে   মাদ্রাসাগুলোকে  পরিচালনা করছেন।\n\n(৬) ২০০১ সাল থেকে ইসলামপুর শহরে প্রথম জুলুশে মোহাম্মাদীর শুরু করেন। বর্তমান সময়ে হাজার হাজার মানুষের অংশ গ্রহণে  যা  বিশাল আকার ধারণ  করেছে  আলহামদুলিল্লাহ্‌।\n\n(৭) ২০০২     সালে      পশ্চিমবঙ্গের     মধ্যে      স্থায়ীভাবে শরীয়তী মাসয়ালা মাসায়েল ও ফাতওয়া প্রদানের জন্য যুগের     সমস্ত    মুফতীয়ানে    কিরামকে     একত্রিত    করে সর্ববৃহৎ  সোসাইটি      \"রেজা  দারুল  ইফতা  সোসাইটি\" প্রতিষ্ঠা করেন।\n\n(৮) ২০১০ সালে \"মুফতীয়ে আযম  বাঙ্গাল\"   সন্মানীয়   উপাধি লাভ করেন।\n\n(৯) ২০১৫ সালে সর্ব প্রথম পশ্চিমবঙ্গের আহলে সুন্নাত ওয়াল জামাতের সমস্ত দ্বীনি প্রতিষ্ঠানগুলোকে একত্রিত করে   সুন্নী ইসলামিক    বোর্ড     গঠন   করেন   এবং   যার নামকরণ     করেন     \"অল-বেঙ্গল   রাবেতায়ে   মাদারিসে সুন্নীয়া\"।\n\n(১০)  ২০১৫ সাল থেকে এই বোর্ড  গঠনের  পর থেকে ওলামায়ে    কেরামগণের     জন্য     স্পেশাল    ভাবে     নিজ বাড়িতে \"দরসে-হিদায়া\"র ক্লাস শুরু করেন।\n\nএভাবেই  তিনি  সমগ্র  জীবন   বিভিন্ন   ছোটোবড়   সুন্নি  সংগঠনগুলোকে  পরিপূর্ণতা  দান  করেন।  পশ্চিমবঙ্গের  মধ্যে   সুন্নিজামাত  এর  কলমী   খিদমতে   যার  কলমের কোনো  তুলোনা  হয়   না।    তিনি    নিজে  লিখে,  কখনো  অনুবাদ   করে   কিংবা    কখনো    সংকলন    করে   বহুগ্রন্থ প্রনেতা হিসেবে     গোটা  বাংলাবিশ্বকে ইসলামী জ্ঞানের জগতে অনেক অমূল্য সম্পদ উপহার দিয়েছেন।\n\nমুফতি আ\u0027যম বাঙ্গাল শায়েখ গোলাম ছামদানী রেজভী (লেখকের) প্রকাশিত কিছু  গুরুত্বপূর্ণ   কিতাব  ও  কলমী খিদমতঃ\n\n(A) ইলমে কোরআনঃ\n(১)   ফায়েযে  রব্বানী  তাফসীরে  সামদানী   (১ম  থেকে ১০খন্ড তাফাসীর)\n(২) নুরুল কোরআন (সংক্ষিপ্ত ব্যাখ্যা)\n(৩) কানযুল ঈমান (বঙ্গানুবাদ)\n\n(B) ইলমে হাদীসঃ\n(১) মোসনাদে ইমাম আযম (বঙ্গানুবাদ)\n(২) মুসনাদে ইমাম আবু হানীফা (নিজস্ব সংকলন) যার মধ্যে  ১৬ টি  আহাদী হাদীস, ৪০   টি সোনায়ী    হাদীস, ৪০ টি সোলাসী হাদীস বর্তমান, আলহামদুলিল্লাহ্‌।\n\n(C) ইলমে ফিকহঃ\n(১) মাসায়েলে কুরবানি\n(২) ফাতাওয়া  মুফতীয়ে  আযম   বাঙ্গাল (১ম  \u0026 ২য় ও ৩য় খন্ড)\n(৩) আনওয়ারে শরীয়াত (বঙ্গানুবাদ)\n(৪) জান্নাতি জেওর ১ম ও ২য় খন্ড (বঙ্গানুবাদ)\n(৫)  সম্পাদকের তিন প্রসঙ্গ  (ঈদের চাঁদ,  ব্যাঙ্কের  সুদ ও মওদুদী প্রসঙ্গ)\n(৬) বাংলা ভাষায় জুময়ার খুতবাহ!\n\n(D) ইলমে আকায়েদঃ\n(১) আল মিসবাহুল জাদিদ (বঙ্গানুবাদ)\n(২) কাশফুল হিজাব (বঙ্গানুবাদ)\n(৩) নকশায় ওহাবীদের চিনিয়া নিন\n(৪) সুন্নিয়াত এর আলামত\n\n(E) ইলমে মারেফাতঃ\n(১) বর্যাখী জীবন বা কবরের অবস্থা\n(২) সুন্নী তাবীজাত\n(৩) জিন্নাতের উপদ্রব থেকে পরিত্রাণ\n\n(F) রদ্দে ওহাবীয়াঃ\n(১) তাবলীগ জামায়েতের গুপ্ত রহস্য\n(২) গোমরাহ জাকির নায়েক\n(৩) তাবলীগ জামায়েতের অবদান\n(৪) সেই মহানায়ক কে?\n(৫) ইমাম আহমেদ রেজা ও আশরাফ আলি থানুবী\n(৬) বালাকোট খন্ডনে এক কলম\n(৭) চেপে রাখা ইতিহাসের উপর এক কলম\n(৮) শয়তানের সেনাপতি\n(৯) বাংলার বাতিল ফিরকা \"ফুরফুরা\"\n(১০)   দাফনের    পূর্বাপর    ও   বালাকোটের কাল্পনিক  কবর\n(১১) আইনুদ্দীন গোবিন্দপুরীর অসারতা\n(১২)  আবুল  কাশেমই  লা-মাযহাবী  কুড়ি  রাকায়াতই  তারাবীহ\n(১৩) বালাকোটের কাল্পনিক কবর\n\n(G) সুন্নিয়াত গঠনেঃ\n(১)      আমজাদী    তোহফাহ    বা    সুন্নী    খুতবাহ    (ঈদের খুতবাহ)\n(২) সালাতে মোস্তাফা বা সুন্নী নামাজ শিক্ষা\n(৩) সালাতে মোস্তাফা বা সহীহ নামাজ শিক্ষা\n(৪) হাদীসের আলোকে হানাফী নামাজ\n(৫) মোহাম্মদ নুরুল্লাহ আলাইহি সালাম\n(৬) হানাফী ভাইদের প্রতি এক কলম\n(৭) নারীদের প্রতি এক কলম\n(৮) দাফনের পরে\n(৯) দাফনের পুর্বাপর\n(১০) নফল ও নিয়াত\n(১১)      দোয়ায়     মোস্তাফা    সাল্লালাহুতায়ালা     আলাইহি ওসাল্লালাম\n(১২) নির্বাচিত চল্লিশ হাদীস\n(১৩) নামাজের নিয়তনামা\n(১৪) মক্কা ও মদীনার মুসাফির\n(১৫) কাসীদাহ  বোরদাহ শরীফের    ফজিলত ও আমল\n(H) জীবনী গ্রন্থঃ\n(১) ইমাম আহমেদ রেজা বেরলভী জীবনী\n(২) এশিয়া মহাদেশের ইমাম\n(৩) কে সেই মুজাহিদে মিল্লাত?\n\n(I) সম্পাদকীয় কলমঃ\n(১) ইমাম আহমেদ রেজা পত্রিকা (১৯৮৯-১৯৯৪)\n(২) সুন্নী কলম (১৯৯৫-২০০৩)\n(৩) সুন্নী জাগরণ (২০০৩- বর্তমান সময় চলছে)\n\n(J) প্রকাশিত কিছু বিজ্ঞাপনঃ\n(১) সুন্নাতে নবুবী ও সাহাবী ২০ রাকায়াত তারাবীহ\n(২)   আমি   চ্যালেঞ্জ   করিতেছি   দেওবন্দী   তাবলীগীরা  ওহাবী\n(৩) হক্ব ও বাতিলের লড়াই\n(৪) বাহাসের চুড়ান্ত ফলাফল\n(৫) এক সঙ্গে তিন তালাক\n(৬) জামায়েতে ইসলামী বাতিল ফিরকা\n(৭) ফুরফুরাবীদের ধারনায় তাবলীগ জামায়াত\n(৮) মল্লিক পুরের মুনাজারা\n(৯) বগুড়ার পীর মুজাদ্দিদ নহেন\n(১০) রেডিও সংবাদে ঈদ হারাম\n\nএছাড়া আরো  ১২ টি জরুরী  বিজ্ঞাপন  পুস্তিকার মাধ্যেমে   সমাজের   সামনে  সুন্নিজামাত   এর   হক্বকে প্রচার করার মতো মহান কাজ করেছেন।\n\nউপরোক্ত  সমস্ত  কিতাবগুলোর  কিছু  এখনো  প্রকাশিত  করা  সম্ভব  হয়ে  ওঠেনি  আর  কিছু  কিতাব  প্রথম  বার  প্রকাশিত    হওয়ার     পর     দ্বিতীয়    প্রকাশ      সম্ভব    হয়ে  ওঠেনি। সুন্নিজামাতের কাণ্ডারিগণ ও  সুন্নি  বুক  সেলার প্রকাশকদের   কাছে  আবেদন  তারা   যদি   ইচ্ছা   করেন আমাদের সাথে যোগাযোগ করুন।\n\nযোগাযোগঃ রেজা দারুল ইফতা সোসাইটি\nইসলামপুর, কলেজ রোড, ইসলামপুর, মুরর্শিদাবাদ, পশ্চিমবঙ্গ, ভারত\nমোবাইলঃ +৯১৯৮৩২৬৩৬২৪২/+৯১৯১৪৩৪৬০৩৭৯\n\nবিভিন্ন বুজুর্গায়ে দ্বীনের খিলাফত প্রদানঃ\n\nপ্রথম    খিলাফতঃ\nনওয়াসায়ে    মুফতী    আযমে    হিন্দ  শায়েখে তরীকত,  জামালে   মিল্লাত    হজরত আল্লামা জামাল  রেজা খাঁন কাদেরী  রেজভী মাদ্দাজিল্লাহুল-আলি\n[খানকাহে     মুফতী     আযমে      হিন্দ,     বেরেলী      শরিফ, ভারত]\n\nদ্বিতীয় খিলাফতঃ\nআওলাদে আলা হজরত নাবীরায়ে মুফতীয়ে    আযমে      হিন্দ    \"তাজুশ-শারীয়াহ\"     আল্লামা আক্তার    রেজা   খাঁন   কাদেরী     রেজভী   আল   আযহারী মাদ্দাজিল্লাহুল-আলি\n[খানকাহে আলা-হজরত,  বেরেলী শরিফ, ভারত]\n\nতৃতীয়    খিলাফতঃ\n নাবীরায়ে     \"সদরুল    আফাজিল\"  শায়েখে তরীকত হজরত আল্লামা সাইয়্যেদ আজিমুদ্দিন কাদেরী নঈমী মাদ্দাজিল্লাহুল আলি।\n[খানকাহে   সদরুল    আফাজিল,      মুরাদাবাদ,   ইউ    পি, ভারত]\n\nআল্লাহ্‌ তাআলার দরবারে আমাদের এই দোয়া আল্লাহ্‌ পাক  উনার জীবনে সুস্থতা দান    করুন।   উনার মাধ্যমে সুন্নিয়াত  এর  জন্য আরো কলমি খিদমত করিয়ে নিন। উনার   ও    উনার  পরিবারবর্গ   উপর   রহমতের   বারিশ নাজিল করুন। আমিন ইয়া রব্বুল আলামিন।\n\n************************************\n\nআন্তরিক আবেদনঃ\n\nআমার সুন্নী ভাইগণ! নিশ্চয় আপনারা উপলব্ধি করছেন যে ওহাবী, দেওবন্দী, তাবলীগ জামাতী ও  জামায়েতে  ইসলামী    ইত্যাদি   বাতিল   ও   বেদায়াত    জামাত   গুলি সুন্নিদেরকে     গোমরাহ       করার     জন্য     ব্যাপক      প্রচার চালাচ্ছে।     আপনাদের    আক্বিদা     ও    আমল    গুলি     যা কোরআন      ও    হাদীসের    আলোকে    অবশ্য     অবশ্যই সঠিক।  সেগুলিকে  এরা শির্ক ও  বেদায়াত বলে ব্যাখ্যা করছে। আপনারা ও এদের আপব্যাক্ষ্যায় অনেক সময় বিভ্রান্ত  হয়ে  পড়ছেন।   এইই   জন্য  আমি  আপনাদের কাছে      আন্তরিক    আবেদন    করছি     যে     আমার    সমস্ত বইপুস্তক    কেবল     আপনাদের    হাতে    থাকলে     যথেষ্ট  হবেনা    বরং   ব্যাপক   থেকে   ব্যাপকতর    প্রচার   করার প্রয়োজন    রয়েছে।    কারণ     আমার    সমস্ত    বই    পুস্তক  হানাফী      মাযহাবের     আলোকে     লেখা।     যদি    বাতিল ফিরকা গুলির প্ররোচনায় মাজহাব থেকে খানিকটা দূরে সরে গিয়ে  থাকেন  তাহলে আশাকরি আমার   বইপুস্তক আবার   আপনাকে  মাযহাবের  কাছাকাছি    করে  দিবে।  সুতরাং     আপনি    আপনার    সঞ্চয়ের    একাংশ      নিছক   আল্লাহর  ওয়াস্তে বের করে কিছু     বইপুস্তক ক্রয় করতঃ দূরদুরান্তে    নয়    বরং    নিজের      এলাকায়    বিনাপয়সায় মানুষের হাতে তুলে দিন। যদি তা সম্ভব না হয়ে থাকে তাহলে যাকাত ফিতরা উশুর ও কুরবানীর পয়সায় ক্রয় করে বিতরণ করে দিন। তাতে যাকাত ফিতরা ইত্যাদি আদায় হয়ে  যাবে,  বরং তাতে  স্থায়ি   কাজ  হবে।   আর যদি তাও সম্ভব না হয়ে থাকে তাহলে আপনি আপনার আত্মীয়স্বজন     বন্ধুবান্ধবদের      প্রেরণা     দিয়ে     পয়সার  বিনিময়ে পুস্তকপুস্তিকা গুলি প্রচার করার চেষ্টা করবেন। যদি এতোটুকু   শ্রম  আল্লাহ্র  রাস্তায় ব্যয়   করা  সম্ভব না হয়ে থাকে তাহলে হয়তো  আপনি কোনোদিন এই বদ  ও  বাতিল  ফিরকা  গুলির শিকার হয়ে নিজের  মাজহাব  তথা ঈমান থেকে সরে যেতে পারেন।\n\n- সুন্নীয়াতের  স্বার্থে   বই   পুস্তকের  জন্য সরাসরিভাবে   আমার সাথে যোগাযোগ করবেন।\nগোলাম ছামদানী রেজভী\n\nবিশেষ বিজ্ঞপ্তিঃ\nআমার সুন্নী  ভাইগণ! খুব  সাবধান হয়ে যান। অন্যথায় আপনারা যেকোনো    মূহুর্তে ওহাবী সম্প্রদায়ের  শিকার হয়ে যাবেন। বর্তমানে সৌদি আরবের গোমরাহ ওহাবী সরকার    বিশ্ব    সুন্নী     মুসলমানদেরকে, বিশেষ    করে  ভারতীয় সুন্নী মুসলীমদেরকে মুশরিক বলে থাকে, এরা নিজেদের       বানোয়াট     তাওহীদ      প্রচারে       ব্যস্ত     হয়ে পড়েছে।  এইখাতে খরচ  করছে কোটি কোটি রিয়াল। এই   রিয়াল   আমাদের   দেশে   ব্যাপক   পরিমানে   চলে  আসছে      তথাকথিত      আহলে      হাদীস        ও      তাবলীগ জামাতের মাধ্যমে। ফলে ওহাবী দেওবন্দীদের শতশত মাদ্রাসা  মাকতাব গড়ে    উঠছে। আর   দিনের পর দিন দুর্বল     হয়ে      যাচ্ছে     সুন্নীদের      মাদ্রাসা     গুলো।  এই মাদ্রাসাগুলো   দুর্বল   হয়ে   যাবার   অর্থ   হলো     সুন্নীয়াত খতম  হয়ে যাবার পূর্বাভাষ। অতএব আপনার যাকাত, ফিতরা,  উশুর ও কুরবানীর   সমস্ত  পয়সা   সুন্নী মাদ্রাসা গুলোতে  দিয়ে দিন। খবরদার! আপনার একটি   পয়সা ও  যেনো  এদিক  সেদিক  চলে  না  যায়।  আল্লাহ্  তালা  যেনো    আমাদের সবাইকে বোঝার তৌফিক দান  করে থাকেন। আমিন ইয়া রব্বাল আ\u0027লামীন।"
    },
    {
      "1": "কুরবানী প্রসঙ্গে কতিপয় হাদিস",
      "2": "(১) হজরত আবু হুরায়রা رضي الله عنه হতে বর্ণিত। হুজুর ﷺ বলেছেন - সামর্থ থাকা সত্ত্বেও যে ব্যক্তি কুরবানী করবেনা সে  যেন আমার  ঈদগাহের নিকটে না  আসে। (ইবনে মাজাহ শরীফ)\n\n(২)  হজরত  আয়েশা  رضي  الله   عنها   হতে  বর্ণিত।  হুজুর ﷺ    বলেছেন     -     আল্লাহর      নিকট    আদম    সন্তানের সবচেয়ে  প্রিয়   আমল   হলো  কুরবানীর  দিনে    কুরবানী করা। (তিরমিজী ও ইবনে মাজাহ শরীফ)\n\n(৩)     হজরত  ইমাম    হাসান  رضي  الله   عنه  হতে  বর্ণিত। হুজুর  ﷺ  বলেছেন  -  যে  ব্যক্তি  সওয়াবের  উদ্দেশ্যে  আনন্দ  সহকারে  কুরবানী    করেছে   সে  জাহান্নাম  হতে নিষ্কৃতি পেয়েছে। (তিবরানী শরীফ)\n\n(৪)  হজরত    ইবনু  আব্বাস  رضي   الله  عنه  হতে   বর্ণিত।  হুজুর ﷺ বলেছেন   - সবচেয়ে  উত্তম পয়সা  হলো তা যা  ঈদের  দিন  কুরবানীতে  খরচ  করা  হয়।  (তিবরানী  শরীফ)\n\n(৫)  হজরত  উম্মে  সালামা   رضي  الله    عنها   হতে  বর্ণিত। হুজুর   ﷺ    বলেছেন    -    যে    ব্যক্তি   জিলহাজের    চাঁদ দেখেছে  এবং  কুরবানী  করার  ইচ্ছা  করেছে,  সে  যেন  কুরবানী করার পূর্বে চুল ও নখ না কাটে। (তিরমিজী ও নাসায়ী শরীফ)\n\n(৬)  হজরত  আব্দুল্লাহ  বিন  মাসাউদ  رضي  الله  عنه  হতে  বর্ণিত।  হুজুর ﷺ বলেছেন -  গরু ও  উট সাত  জনের  পক্ষ হতে কুরবানী করা জায়েজ। (তিবরানী শরীফ)\n\n(৭)  হজরতে  ইবনু  আব্বাস  رضي   الله  عنه   হতে  বর্ণিত। হুজুর   ﷺ   বলেছেন -   কান কাটা ও  শিং  ভাঙা  পশুর কুরবানী করা যাবে না। (ইবনে মাজাহ শরীফ)"
    },
    {
      "1": "কুরবানীর অর্থ ও শর্ত",
      "2": "নিদিষ্ট  দিনে  আল্লাহ্  পাকের  নৈকট্য  লাভের  উদ্দেশ্যে  নির্দিষ্ট    পশু     জবেহ    করার     নাম    কুরবানী।    কুরবানী হজরত    ইব্রাহিম    আলাইহিস    সালামের   সুন্নাত।    এই সুন্নাতকে  কেয়ামত পর্যন্ত চালু রাখার  জন্য   হুজুর ﷺ সামর্থ্যবান  উম্মতের     প্রতি   ওয়াজিব  করে   দিয়েছেন। অবশ্য  সূরা  কাওসারের মধ্যে  আল্লাহ্পাক হুজুর   ﷺ কে সরাসরি কুরবানী করার নির্দেশ করেছেন। কুরবানী ওয়াজিব হবার জন্য কয়েকটি শর্ত রয়েছে। যথাঃ\n\n(১) মুসলমান হওয়া অর্থাৎ অমুসলিমের প্রতি কুরবানী ওয়াজিব নয়।\n(২)   মুকীম     হওয়া   অর্থাৎ   মুসাফিরের   প্রতি   কুরবানী ওয়াজিব নয়।\n(৩)    সামর্থ্যবান   হওয়া    অর্থাৎ   যার    প্রতি   সাদকায়ে   ফিতির ওয়াজিব। গরীবের প্রতি ওয়াজিব নয়।\n(৪)   স্বাধীন   হওয়া   অর্থাৎ   পরাধীনের   প্রতি   ওয়াজিব  নয়। পরাধীন বলতে কৃতদাস। বর্তমানে পৃথিবীতে দাস প্রথা নেই। কুরবানীর  জন্য  পুরুষ হওয়া শর্ত নয়।  যদি কোনো   মহিলা  সামর্থ্যবান  হয়,  তাহলে  কুরবানী   করা ওয়াজিব  হবে।   নাবালেগ  সামর্থ্যবান   হলে   তার  প্রতি কুরবানী ওয়াজিব নয় (দুররে মুখতার)।\n\nঅর্থ ও শর্ত সংক্রান্ত কতিপয় মসলাঃ\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\nমাসয়ালা  (১)   -  মুসাফির  কুরবানী  করলে  নফল   হয়ে যাবে। অনুরূপ গরীব কুরবানী করলে নফল হয়ে যাবে। (আলমগিরী)\n\nমাসয়ালা   (২)   -   গরু    ছাগলের   মালিক  তার  কুরবানী  করার নিয়ত করলে কুরবানী ওয়াজিব হবেনা। অনুরূপ পশু  ক্রয় করার  সময় কুরবানীর নিয়ত না থাকলে ক্রয় করার  পর  নিয়ত  করলে  কুরবানী  করা  ওয়াজিব  হবে  না।। (আলমগিরী)\n\nমাসয়ালা  (৩)  -   হজ্ব  করতে    গিয়া   মুসাফির    থাকলে  কুরবানী করা  ওয়াজিব হবে  না।   কিন্ত কুরবানী  করলে সওয়াব পাবে। (রদ্দুলমুহতার)\n\nমাসয়ালা    (৪)     -    কুরবানীর     দিনগুলোর    মধ্যে    যদি কোনো  সামর্থ্যবান অমুসলিম   মুসলিম  হয়ে  যায় এবং  কুরবানী করার সময় থাকে তাহলে তার প্রতি   কুরবানী করা    ওয়াজিব   হবে।     অনুরূপ    ঐ     দিনগুলোর   মধ্যে কোনো   গরীব   ধনী     হয়ে  গেলে  এবং   কুরবানী  করার সময়  বাকী থাকলে  তার  উপর কুরবানী করা  ওয়াজিব হবে। (আলমগীরি)\n\nমাসয়ালা   (৫)    -   কুরবানীর   দিনে    কুরবানীর    নিয়তে মোরগ,  মুরগী  ইত্যাদি  জবেহ  করা  নাজায়েজ  (দুররে  মুখতার)।\n\nমাসয়ালা (৬) - যে ব্যক্তি দুইশত দিরহাম অথবা কুড়ি দিনারের  মালিক   হবে  অথবা   প্রয়োজনীয়  জিনিষ  পত্র ছাড়া  এমন   জিনিষের  মালিক  হবে  যার মূল্য  দুইশত দিরহাম,      এপ্রকার      ব্যক্তির         উপর      কুরবানী      করা ওয়াজিব।      প্রয়োজনীয়      জিনিষ     বলতে       ঘর-বাড়ি, পরিধানের   কাপড়,   চলাচলের   ঘোড়া   বা   সাইকেল  এবং        সংসারের        যাবতীয়        আসবাবপত্র        ইত্যাদি  (আলমগীরি)।\n\nমাসয়ালা   (৭)    -    যার    নিকট   নেসাব     পরিমাণ    মাল  রয়েছে,   কিন্ত   সাথে    সাথে   ঋণও     রয়েছে,    যদি   ঋণ পরিশোধ      করা     হয়     তাহলে     নেসাব     কমে      যাবে। এমতাবস্থায়  কুরবানী   ওয়াজিব  হবেনা।    অনুরূপ   যার নিকট     বর্তমানে     নেসাব     পরিমাণ     মাল     নেই     বরং  কুরবানীর  দিন  অতিক্রম   হবার  পর   সে  পরিমাণ  মাল হাতে    এসেছে   তাহলে   তার  উপর  কুরবানী    ওয়াজিব হবেনা (আলমগীরি)।\n\nমাসয়ালা   (৮)  - এক   ব্যক্তির নিকটে দুইশত  দিরহাম  ছিলো। বৎসর পূর্ণ হবার   কারণে পাঁচ দিরহাম জাকাত প্রদান     করেছে।    এখন     একশত    পঁচানব্বই    দিরহাম রয়েছে।  এমতাবস্থায়  কুরবানীর দিন  আসলে কুরবানী  করা  ওয়াজিব  হয়ে  যাবে।   অবশ্য  দুইশত   দিরহামের মধ্যে    পাঁচ    দিরহাম    নিজের   প্রয়োজনে   খরচ   করলে কুরবানী করতে হবে না (আলমগীরি)।\n\nমাসয়ালা (৯) - সামর্থ্যবান (সাহেবে নিসাব) কুরবানীর জন্য পশু ক্রয় করার পর তা হারিয়ে গিয়েছে এবং মাল নিসাব হতে কম হয়ে  গিয়েছে। এই অবস্থায় কুরবানীর দিন   আসলে    তার   প্রতি   কুরবানী     ওয়াজিব    হবেনা। কুরবানীর     দিনে     হারানো     পশুটি    পেলেও     কুরবানী  ওয়াজিব হবেনা (আলমগীরি)।\n\nমাসয়ালা   (১০)    -   স্ত্রী   স্বামীর   নিকট   মোহরের    টাকা পেলেও স্ত্রীকে মালিকে নিসাব ধরা হবেনা। অবশ্য স্ত্রীর নিকট  তা ছাড়া নিসাব পরিমাণ মাল থাকলে  কুরবানী করা ওয়াজিব হবে (আলমগীরি)।\n\nমাসয়ালা (১১) - যদি কোরআন শরীফের  মুল্য দুইশত দিরহাম  হয়  এবং  তা  দেখে  ভালো  ভাবে  তিলাওয়াত  করতে  পারে, তাহলে  কুরবানী  করা  ওয়াজিব  হবেনা। চাই  তিলাওয়াত  করুক  অথবা   নাই  করুক।   আর   যদি তিলাওয়াত   করতে   না   পারে,   তাহলে   কুরবানী   করা  ওয়াজিব। অনুরূপ প্রয়োজনীয় কিতাব থাকলে কুরবানী ওয়াজিব হবেনা। অন্যথায় কুরবানী করা ওয়াজিব হবে (আলামগিরী)।\n\nমাসয়ালা    (১২)    -    প্রয়োজনীয়    জিনিষ    ছাড়া    অন্য  জিনিষগুলোর  মূল্য  যদি  দুইশত  দিরহাম  হয়,  তাহলে  কুরবানী   করা ওয়াজিব হবে। একটি ঘর  শীতের  জন্য এবং একটি ঘর গরমের জন্য রাখলে প্রয়োজনের মধ্যে গণ্য হবে। তা ছাড়া বেশি ঘর থাকলে সেই ঘরের মূল্য যদি  দুইশত    দিরহাম  হয়,  তাহলে   কুরবানী   ওয়াজিব হবে।  অনুরূপ  বাড়ির  মধ্যে  পরিধান  করার  কাপড়,  কাজ করার সময় পরিধান করার কাপড়, জুমা ও ঈদে যাবার  সময়  পরিধান করার কাপড় প্রয়োজনের মধ্যে গণ্য হবে।   তা  ছাড়া  বেশি কাপড় থাকলে যদি   তার মূল্য  দুইশত  দিরহাম   হয়,  তাহলে  কুরবানী   ওয়াজিব  হবে (রুদ্দুলমুহতার)।\n\nমাসয়ালা   (১৩)   -   স্ত্রী    অথবা   বালেগ    সন্তানের   বিনা  অনুমতিতে  কুরবানী   করলে    তাদের   ওয়াজিব  আদায় হবেনা।  নাবালেগ  সন্তানের   পক্ষ   হতে  কুরবানী    করা  উত্তম,      যদিও      তার     প্রতি       কুরবানী     ওয়াজিব     নয় (আলমগীরি)।\n\nমাসয়ালা  (১৪)  -  কুরবানী  করলেই     ওয়াজিব  আদায় হয়ে    যাবে।    অবশ্য   ভালো   নিয়তে   করলে,   আল্লাহর ফজলে আখিরাতে সওয়াব পাবে (দুররে মুখতার)।\n\nমাসয়ালা (১৫)   – ১০ই জিলহজ্ব  কুরবানী  করা জরুরী   নয়।   ১২ই   জিলহজ্ব   পর্যন্ত   জায়েজ।   প্রথমদিনে   যদি  কারো কুরবানী করার সামর্থ্য না থাকে, কিন্ত শেষদিনে সামর্থ্য হয় তাহলে কুরবানী করা ওয়াজিব হবে। প্রথম  দিন    কুরবানী    করার     সামর্থ্য    ছিলো     কিন্ত     কুরবানী করেনি,   শেষ   দিনে   যদি     সামর্থ্য    না   থাকে,   তাহলে ওয়াজিব হবেনা (আলমগিরী)।\n\nমাসয়ালা (১৬) -   অসামর্থ্য  গরীব মানুষ  যদি  কুরবানী করে থাকে এবং কুরবানীর দিনগুলোর  মধ্যে  ধনী হয়ে যায়,   তাহলে   পুনরায়   কুরবানী   করা   ওয়াজিব   হবে।  অবশ্য  কিছু  উলামা   প্রথম   কুরবানী  যথেষ্ট  হবে  বলে   অভিমত প্রকাশ করেছেন (আলমগিরী)।\n\nমাসয়ালা   (১৭)    -    যদি   কোনো    মানুষ   সামর্থ    থাকা  সত্বেও  কুরবানী   না  করে  এবং   কুরবানীর  সময়  শেষ  হয়ে যাবার পর গরীব হয়ে যায় তাহলে একটি ছাগলের মূল্য   সদকা    করা   ওয়াজিব    হবে।     যদি   ধনী      ব্যক্তি কুরবানী     না    করে    কুরবানীর    দিনে    ইন্তেকাল      করে তাহলে কোন গোনাহ হবেনা (আলমগির)।\n\nমাসয়ালা (১৮) - কুরবানীর দিনগুলোতে  কুরবানী করা ওয়াজিব।   বিনা   কারণে  কুরবানী  না    করে  তার   মূল্য  সাদকা করলে জায়েজ হবেনা (আলমগির)।\n\nমাসয়ালা   (১৯)   -   কুরবানীর   সমস্ত   শর্তাবলি   পাওয়া  গেলে   একটি বকরী জবেহ  করা  ওয়াজিব অথবা   উট,  গরু  ও  মহিষের  সাত  অংশের  একাংশ  দেয়া  ওয়াজিব  (রুদ্দুলমুহতার)।\n\nমাসয়ালা   (২০)   -    সাত    অংশের    একাংশ   কম    হলে কুরবানী হবেনা। অংশীদারদের মধ্যে যদি কারো অংশ সাত  অংশের একাংশ কম হয়, তাহলে কারো কুরবানী হবেনা।   যথা   একটি    গরুর   মূল্য     সাত   হাজার   টাকা  সাতজন অংশীদারের মধ্যে একজনের অংশমাত্র  ৫০০ টাকা         হলে         কারো         কুরবানী         জায়েজ         হবেনা  (রুদ্দুলমুহতার)।\n\nমাসয়ালা  (২১)   -   সাতজন   ব্যক্তি    একটি  গরু   অথবা  মহিষ  বা উট   কুরবানী  করতে পারে।  অনুরূপ   সাতের কম  তিনজন  চারজন,  পাঁচজন,  ছয়জন,  মিলে  করতে  পারে।    প্রত্যেকের    সমান    অংশ    হওয়া    জরুরী    নয়। অবশ্য      কমপক্ষে     একাংশ     নেওয়া     জরুরী।     দেড়,  আড়াই, সাড়ে তিন, ও সাড়ে চার, এই প্রকারে অংশ নেওয়া জায়েজ নয় (রুদ্দুলমুহতার)।\n\nমাসয়ালা  (২২) –সাত ব্যক্তি মিলে পাঁচটি গরু কুরবানী করলে    জায়েজ    হবে।   কিন্ত  আট   ব্যক্তি  মিলে  সমান  অংশে পাঁচটি অথবা ছয়টি গরু কুরবানী করলে জায়েজ হবেনা (রুদ্দুলমুহতার)।\n\nমাসয়ালা (২৩) - সাত ব্যক্তি মিলিতভাবে সাতটি ছাগল কুরবানী করলে জায়েজ হবে। অনুরূপ দুই ব্যক্তি মিলে দুইটি         ছাগল        কুরবানী         করলে        জায়েজ          হবে  (রদ্দুলমুহতার)।\n\nমাসয়ালা (২৪) - একাধিক  ব্যক্তি  একটি  পশু কুরবানী করলে      মাংস       ওজন      করে      বণ্টন      করতে       হবে। আনুমানিক বণ্টন জায়েজ নয়। একপক্ষের  মাংস বেশি হলে  অপর   পক্ষ   ক্ষমা  করলে  ও  ক্ষমা  হবেনা  (দুররে মুখতার)।"
    },
    {
      "1": "কুরবানীর সময়ের বিবরণ",
      "2": "কুরবানীর সময়   তিনদিন।  অর্থাৎ জিলহজ্ব  মাসের ১০ তারিখ সুবাহ  সাদেকের পর  হতে  বারোই   জিলহজ্বের  সূর্য্য অস্ত যাওয়া পর্যন্ত। অর্থাৎ তিনদিন দুইরাত (দুররে মুখতার)\n\nমাসয়ালা       (১)      -       রাত্রে      কুরবানী       করা       মাকরুহ  (আলমগির)।\n\nমাসয়ালা (২)   -  ১০ই জিলহজ্ব কুরবানী  করা সবচেয়ে উত্তম। তারপর ১১ই জিলহজ্ব, তারপর ১২ই জিলহজ্ব। আকাশ   মেঘাচ্ছন্ন  থাকার   কারণে   যদি   ১০ই  তারিখে  সন্দেহ  হয়,   তাহলে  ১২তারিখের  পূর্বে  কুরবানী   করা  উত্তম। যদি ১২ই তারিখে কুরবানী  করা  হয়   এবং  ১২ তারিখকে ১৩   তারিখ  বলে   সন্দেহ হয়,  তাহলে  সমস্ত মাংস সাদকা করে দেয়া উত্তম (আলমগির)।\n\nমাসয়ালা  (৩)   - কুরবানীর দিনে কুরবানী     করা উটের মূল্য সাদকা করা  অপেক্ষা  উত্তম। কারণ কুরবানী করা ওয়াজিব অথবা সুন্নাত  এবং সাদকা করা কেবল নফল (আলমগিরী)\n\nমাসয়ালা   (৪)    -   যার    উপর   কুরবানী   ওয়াজিব   তার কুরবানী করতে হবে।  সাদকা করলে   ওয়াজিব আদায় হবেনা (বাহারে শরিয়াত)\n\nমাসয়ালা (৫) – শহরবাসীর জন্য ঈদের নামাজের পূর্বে কুরবানী   করা  জায়েজ   নয়।    শহরবাসীর   জন্য  ঈদের খুতবাহ পর কুরবানী করা উত্তম (আলমগীরি)\n\nমাসয়ালা (৬) - গ্রামবাসীদের জন্য সুবহ সাদেক  হতে  কুরবানী  করা   জায়েজ।  কিন্ত  সূর্য্য   উদয়ের  পর    হতে কুরবানী করা উত্তম। (আলমগিরী)\n\nজরুরীমাসয়ালা (৬.১)  - যে সমস্ত গ্রামে  জুমা ও ঈদের নামাজ    হয়ে    থাকে    সেখানে     ঈদের     নামাজের    পর  কুরবানী করা উচিৎ।\n\nমাসয়ালা  (৭)   -   ঈদের  নামাজের  পর  খুতবাহর  পূর্বে কুরবানী  করলে  কুরবানী হয়ে  যাবে।  কিন্ত এই  প্রকার  করা মাকরূহ (বাহারে শরিয়াত)।\n\nমাসয়ালা    (৮)   -    একই   শহরে    বিভিন্ন   স্থানে    ঈদের  নামাজ  অনুষ্ঠিত  হলে কোনো  এক স্থানে নামাজ সমাপ্ত হলে  সর্বত্র   কুরবানী করা   জায়েজ  হবে। সর্বত্র নামাজ  শেষ হওয়া শর্ত নয়। (দুররে মুখতার ও রদ্দুল মুহতার)\n\nমাসয়ালা   (৯)    -   শহরবাসী   নামাজের   পূর্বে    কুরবানী করতে  ইচ্ছা প্রকাশ করলে পশু গ্রামে পাঠিয়ে  সেখানে হতে  কুরবানী  করে আনতে পারবে। (দুররে মুখতার)।\n\nমাসয়ালা  (১০) - গ্রামের মানুষ  শহরে থাকলে   ঈদের   নামাজের  পূর্বে   কুরবানী করা  জায়েজ হবেনা  (বাহারে শরীয়ত)।\n\nমাসয়ালা (১১)  - ১০ই জিলহজ্ব ঈদের নামাজ না  হলে জাওয়ালের পূর্বে কুরবানী করা জায়েজ হবেনা। অর্থাৎ ঈদের   নামাজের  সময়   অতিক্রম  হবার    পর   কুরবানী করতে   হবে।  দ্বিতীয়  ও  তৃতীয়    দিনে  নামাজের  পূর্বে  কুরবানী জায়েজ। (দুররে মুখতার)\n\nমাসয়ালা (১২)   -  যেহেতু মিনা    শরিফে ঈদের নামাজ হয়না, সেহেতু ফজরের পর হতে সেখানে কুরবানী করা জায়েজ।   কোন   শহরে   ফিতনার   কারণে    যদি    ঈদের নামাজ  না হয় তাহলে সেখানে ১০ই  জিলহজ্ব ফজরের পর কুরবানী করা জায়েজ হবে (রদ্দুল মুহতার)।\n\nমাসয়ালা (১৩) - ইমামের সালাম ফেরানোর  পূর্বে পশু জবেহ  হয়ে  গেলে  কুরবানী  জায়েজ  হবেনা।  ইমামের  একদিকে  সালাম     করার  পর  জবেহ   করলে   কুরবানী হয়ে যাবে। ইমামের খুতবা শেষ হবার পর জবেহ করা উত্তম (আলমগীরি)\n\nমাসয়ালা  (১৪)  -  ঈদের  নামাজের  পর  কুরবানী  করা  হয়েছে।   কিন্ত      জানা  গিয়েছে  যে  ইমাম  বিনা  অজুতে নামাজ     পড়িয়েছেন      এমতাবস্থায়     পুনরায়       নামাজ আদায় করতে হবে। কিন্ত পুনরায়  কুরবানী করা জরুরী নয় (দুররে মুখতার)\n\nমাসয়ালা (১৫) - ৯ই জিলহজ্ব সম্পর্কে কিছু মানুষ ১০ই জিলহজ্ব বলে  সাক্ষ্য প্রদান করেছে। এই সাক্ষির উপর  নির্ভর করে নামাজ ও কুরবানী করা হয়ে গিয়েছে। পরে সাক্ষ  বাতিল   প্রমাণ  হয়ে  ৯ই   জিলহজ্ব    প্রমাণিত  হয়ে গেলে  নামাজ  ও   কুরবানী   দুই   জায়েজ  হয়ে    গিয়েছে (দুররে মুখতার)।\n\nমাসয়ালা   (১৬) - যদি  কোন   ব্যক্তি   কুরবানী না করে, কুরবানীর  দিন   অতিক্রান্ত   হয়ে  যায়  এবং   পশু   অথবা তার  মূল্য  সাদকা  না  করে  থাকে  এবং  দ্বিতীয়  বৎসর  কুরবানীর দিন উপস্থিত  হয়ে    যায়  এবং  গত বৎসরের কুরবানীর    কাজা      আদায়    করতে      চায়,    তাহলে    তা জায়েজ  হবেনা।   বরং   পশু   অথবা   তার  মূল্য    সাদকা করে দিতে হবে (আলমগিরী)।\n\nমাসয়ালা   (১৭)   -   যে   পশুর   কুরবানী   করা   ওয়াজিব  ছিলো, কোনো   কারণ বশতঃ কুরবানীর  দিন  অতিক্রম হয়ে    গেলে   যদি    তা  বিক্রয়   করে  থাকে  তাহলে  উক্ত টাকা সাদকা করে দেয়া ওয়াজিব। (আলমগিরী)\n\nমাসয়ালা  (১৮)   -  যদি  কোনো   ব্যক্তি  কুরবানীর  জন্য মান্নত    করে    কোনো    পশু    নির্দিষ্ট    করে    রাখে    এবং  কুরবানীর দিন অতিক্রম হয়ে যায় তাহলে ধনী হোক বা গরীব, উক্ত  পশু জীবিত  অবস্থায়   সাদকা করতে হবে। যদি  জবেহ  করে     থাকে  তাহলে  সমস্ত   মাংস   সাদকা   করতে হবে। তা  হতে   কিছু   ভক্ষণ  করা  চলবেনা যদি  কিছু      মাংস      খেয়ে     থাকে    তাহলে    যতটুকু    খেয়েছে ততটুকুর মূল্য   সাদকা করতে  হবে।   যদি  জবেহ  করা পশুর   মূল্য   জীবিত   পশুর   মূল্য   হতে   কিছু   কম   হয়,  তাহলে যত  পরিমাণ  হবে, তত    পরিমাণ সাদকা করে  দিতে হবে (আলমগিরী ও রদ্দুলমুহতার)।\n\nমাসয়ালা (১৯) - গরীব মানুষ যদি কুরবানী নিয়তে পশু ক্রয়  করে থাকে এবং কুরবানী দিন অতিক্রম হয়ে  যায় তাহলে ঐ নির্দিষ্ট  পশুটি জীবিত   অবস্থায় সাদকা   করে দিতে হবে। যদি জবেহ করে থাকে তাহলে সমস্ত মাংস সাদকা করতে হবে (রদ্দুলমুহতার)।\n\nমাসয়ালা  (২০) - ধনীব্যক্তি   কুরবানীর  জন্য  পশু  ক্রয়  করলে যদি কোনো  কারণে জবেহ করা  না হয়ে  থাকে   তাহলে তা সাদকা করতে হবে। যদি জবেহ করে থাকে তাহলে সমস্ত  মাংস সাদকা করতে হবে। যদি ধনী পশু ক্রয়   করে    না   থাকে,   তাহলে    একটি    ছাগলের    মূল্য সাদকা করতে হবে (দুররে মুখতার)।\n\nমাসয়ালা   (২১)   -  যদি   কোনো   ব্যক্তি     অসিয়ত  করে থাকে যে তার পক্ষ হতে কুরবানী করে দিবে। কিন্ত গরু অথবা ছাগল   তা  কিছু বলেনি   অথবা কত  মূল্যের পশু দিতে হবে  তাও উল্লেখ করেনি। এমতাবস্থায় অসীয়াত জায়েজ  হবে  এবং  একটি  ছাগল  কুরবানী  করে  দিলে  অসীয়ত পূর্ণ হয়ে যাবে। (আলমগিরী)\n\nমাসয়ালা   (২২)  -   গরু  অথবা   ছাগল   নির্দিষ্ট  না   করে  কেবল   কুরবানী      করার    মান্নত   করলে   একটি   ছাগল কুরবানী   করে   দিলে   মান্নত  পূর্ণ   হয়ে   যাবে।  অনুরূপ ছাগল   কুরবানী    করার   মান্নত    করে   গরু    অথবা    উট  কুরবানী করলে মান্নত পূর্ণ হয়ে যাবে। (আলমগিরী)\n\nমাসয়ালা (২৩)    -    কুরবানী মান্নতের হলে সমস্ত  মাংস চামড়া   প্রভৃতি   সাদকা   করতে   হবে।   তা   হতে   কিছু  পরিমাণ খেলে সেইপরিমাণ  মূল্য সাদকা করতে  হবে। (আলমগিরী)"
    },
    {
      "1": "কুরবানীর পশুর বিবরণ",
      "2": "মাসয়ালা (১) - কুরবানী পশু কয়েক প্রকার। যথাঃ উট, গরু, ছাগল। মহিষ গরুর  মধ্যে গণ্য। অনুরূপ ভেড়া ও দুম্বা   ছাগলের   মধ্যে    গণ্য।    এই   সমস্ত   পশুর    নর   ও মাদাহ সবই কুরবানী করা জায়েজ। (আলমগিরী)\n\nমাসয়ালা (২) -  জংলি জানোয়ার  যথা হরিণ,  নীল গাই ইত্যাদি কুরবানী করা জায়েজ নয় (আলমগিরী)।\n\nমাসয়ালা   (৩)   -  জংলি   পশু  ও  পালিত   পশুর   মিলনে বাচ্চা পয়দা হলে   মাতার অবস্থা গ্রহণযোগ্য হবে। যথা হরিণ  ও  বকরীর    মিলনে   বাচ্চা  পয়দা   হলে   কুরবানী  জায়েজ    হবে।  কিন্ত    বকরা    ও  হরিণীর  মিলনে  বাচ্চা  পয়দা হলে কুরবানী জায়েজ হবেনা (আলমগিরী)।\n\nমাসয়ালা (৪) - উট পাঁচ বৎসর, গরু দুই বৎসর, ছাগল একবৎসরের  না  হলে  কুরবানী  করা  জায়েজ  হবেনা।  দুম্বা অথবা ভেড়ার ছয়মাসের বাচ্চা যদি খুব বড় হয় এবং দেখতে একবৎসর এর মনে হয়, তাহলে কুরবানী জায়েজ হবে। (দুররে মুখতার)\n\nমাসয়ালা  (৫)  -  ছাগলের  মূল্য  এবং  মাংস  যদি  গরুর  সাত   অংশের     একাংশের   সমান   হয়,   তাহলে   ছাগল  কুরবানী  করা  উত্তম   হবে।   আর  যদি  গরুর     সপ্তমাংশ ছাগলের   থেকে   বেশী   মাংস   হয়,   তাহলে   গরু   উত্তম  হবে। যখন দুয়ের মাংস ও মূল্য সমান হবে, তখন যার মাংস ভালো হবে,  তার কুরবানী করা উত্তম হবে।  যদি মাংসের পরিমাণ কমবেশি হয়, তাহলে যার মাংস বেশি হবে  তার  কুরবানী উত্তম  হবে।  অনুরূপ মাংস  ও  মূল্য সমান হলে দুম্বা অপেক্ষা দুম্বী, বকরী  (ধাড়ী) অপেক্ষা খাসী,    উট    অপেক্ষা   উটনী   ও   বলদ    অপেক্ষা    গাভী  কুরবানী করা উত্তম হবে (রুদ্দুল মুহতার)।"
    },
    {
      "1": "কুরবানীর পশুর নিখুঁত হওয়া উচিত",
      "2": "মাসয়ালা     (১)   -   কুরবানীর    পশু    নিখুঁত   হতে   হবে।  সামান্য    খুঁত    থাকলে    কুরবানী    জায়েজ    হবে,    তবে  মাকরুহ  হবে।  খুব  বেশি  খুঁত  থাকলে  আদৌ  কুরবানী  হবেনা।    জন্ম   হতে  শিং  না  থাকলে   কুরবানী   জায়েজ হবে। শিং সামান্য ভেঙে গেলে জায়েজ হবে। কিন্তু শিং গোড়া   হতে  ভেঙে  গেলে   জায়েজ   হবেনা।  যদি   পশু পাগল  হয়ে যায় এবং  চড়ে পানাহার   করা ত্যাগ করে থাকে, তাহলে জায়েজ হবেনা। এই প্রকার পাগলামি না হলে জায়েজ হবে (রদ্দুল মুহতার, আলমগিরী)।\n\nমাসয়ালা    (২)   -   যে   পশুর   অণ্ডকোষ   ও   লিঙ্গ    কেটে নেওয়া    হয়েছে     সে     পশুর     কুরবানী    জায়েজ     হবে। অনুরূপ  যে পশুর   অত্যন্ত  বৃদ্ধ     হয়ে গিয়েছে যে, বাচ্চা হবেনা, যে পশুর দাগ দেয়া হয়েছে, যে পশুর দুধ দেয়া বন্ধ    করেছে,   এইসমস্ত    পশুর   কুরবানী   জায়েজ।   যে পশুর   চুলকানি  হয়েছে  কিন্ত  খুব    মোটাতাজা   রয়েছে,  তার   কুরবানী   জায়েজ।    যে     পশু   অত্যন্ত     ক্ষীণ    হয়ে গিয়েছে এবং হাড়ের মগজ পর্যন্ত শুকিয়ে গিয়েছে এই প্রকার    পশুর   কুরবানী   জায়েজ   নয়।    (আলমগিরি   ও রদ্দুলমুহতার)।\n\nমাসয়ালা     (৩)   -   অন্ধ   পশুর   কুরবানী     জায়েজ   নয়। অনুরূপ কানা পশুর কুরবানী জায়েজ নয়।  যে  ল্যাংড়া পশু  হেঁটে  কুরবানীর  স্থানে  যেতে  না  পারে,  সে  পশুর  কুরবানী জায়েজ নয়। অনুরূপ খুব অসুস্থ পশুর কুরবানী জায়েজ        নয়।        যে         পশুর        কান         অথবা        লেজ  একতৃতীয়াংশর বেশি অথবা তার কম কেটে গেছে তার দ্বারা  কুরবানী  জায়েজ  হবে।  যদি   জন্ম  হতে  কান    না থাকে,  তাহলে  কুরবানী  জায়েজ  হবেনা।  কান  ছোটো  হলে জায়েজ হবে। (হিদায়া ও আলমগিরী)\n\nমাসয়ালা (৪) – যে  পশু একতৃতীয়াংশর বেশি দৃষ্টিহীন হয়ে গিয়েছে সে  পশুর কুরবানী  জায়েজ  নয়।   দু’চক্ষুর জ্যোতি  কম  হলে  পরীক্ষা   করা   সহজে  সম্ভব।  একটি চোখের    জ্যোতি   কম   হলে   পরীক্ষা    করার   নিয়মঃ   -   পশুটির   দুয়েকদিন   আহার   বন্ধ  করে  দিবে।   তারপর  খারাপ চক্ষুটি  বন্ধ করে দিবে  এবং  ভালো চক্ষুটি   খুলে রাখবে।  বহু  দূরে  খাদ্য  রেখে  দিবে,  যাতে   পশুটি   তা দেখতে  না পায়। তারপর খাদ্য পশুর  দিকে নিকটবর্তী করবে। যেখান থেকে পশু খাদ্য দেখতে পাবে সেখানে চিহ্ন করে রাখবে। এবার ভালো চক্ষুটি বন্ধ করবে এবং খারাপটি   খুলে  দিবে।  তারপর  খাদ্য  ধীরেধীরে   পশুর নিকটে আনতে  থাকবে।   যেখান  থেকে  দেখতে পাবে, সেখানে চিহ্ন    করে রাখবে। এবার  দুইটির স্থান মেপে   দেখবে। যদি এইস্থানটি প্রথমস্থানের একতৃতীয়াংশ হয় তাহলে চক্ষুর জ্যোতি  একতৃতীয়াংশ নষ্ট হয়ে গিয়েছে। আর যদি অর্ধেক হয় তাহলে অর্ধেক নষ্ট হয়ে গিয়েছে।  (হিদায়া)\n\nমাসয়ালা    (৫)    -    যে    পশুর    দাঁত    নেই    অথবা    যার  থানকাটা  অথবা   শুকিয়ে     গিয়েছে  সে  পশুর   কুরবানী  জায়েজ     নয়।    ছাগলের    একটি     থান    শুকিয়ে    গেলে কুরবানী   জায়েজ   হবে।   গরু   ও   মহিষের    দুইটি   থান  শুকিয়ে গেলে কুরবানী নাজায়েজ  হবে। নাককাটা  পশু  অথবা ঔষধের দ্বারা যে পশুর দুধ শুকিয়ে দেয়া হয়েছে অথবা  দুই   লিঙ্গ   বিশিষ্ট   হিজড়া  পশু  অথবা    যে  পশু অত্যন্ত   পেশাব   ও  পায়খানা  খায়,  সে   পশুর   কুরবানী জায়েজ নয় (দুররে মুখতার)।\n\nমাসয়ালা (৬) - ভেড়া  অথবা দুম্বার পশম কেটে নিলে কুরবানী    জায়েজ   হবে।   যে   পশুর    একটি    পা   কেটে  নেওয়া হয়েছে তার কুরবানী জায়েজ নয়। (আলমগিরী)\n\nমাসয়ালা  (৭)  -   পশু  ক্রয়  করার সময়   এমন কোনো  দোষ  ছিলোনা,  যাতে  কুরবানী    নাজায়েজ  হয়ে    যায়। কিন্ত  পরে পশুর মধ্যে  ঐপ্রকার দোষ পাওয়া গিয়েছে। এখন   ক্রেতা   যদি   মালেকে    নিসাব    (ধনীব্যক্তি)   হয়, তাহলে     অন্য   পশু   কুরবানী    করবে।   ক্রেতা   মালিকে নিসাব নাহলে ঐ দোষযুক্ত পশুটি কুরবানী করবে। যদি কোনো গরীব  মানুষ কুরবানী   মান্নত করে থাকে   এবং  নির্দোষ  পশু  ক্রয়  করে  থাকে, পরে পশুর  মধ্যে    দোষ পাওয়া গেলে অন্য পশু কুরবানী করতে হবে। (হিদায়া, রদ্দুল মুহতার)\n\nমাসয়ালা (৮)  -  গরীব মানুষ এমন দোষযুক্ত পশু  ক্রয়  করেছে, যার কুরবানী জায়েজ নয়। যদি কুরবানীর দিন পর্যন্ত   এপ্রকার  দোষ   থেকে  যায়    তাহলে   গরীব   তার কুরবানী       করতে     পারবে।     যদি      কোনো     ধনীমানুষ দোষযুক্ত পশু ক্রয় করে  থাকে এবং কুরবানী দিনপর্যন্ত ঐ  প্রকার  দোষ  থেকে  যায়,   তাহলে  ধনীর   জন্য  তার কুরবানী জায়েজ হবেনা। দোষযুক্ত পশু ক্রয় করার পর কুরবানী করার পূর্বে যদি পশু নির্দোষ হয়ে যায়, তাহলে গরীব   ও   ধনী    উভয়ের   জন্য   কুরবানী    জায়েজ    হবে (দুররে মুখতার ও রদ্দুল মুহতার)।\n\nমাসয়ালা   (৯)   -   যদি    কোনো   নির্দোষ   পশু    কুরবানী করার  সময়   লাফালাফি  করার  কারণে  দোষযুক্ত   হয়ে যায়,     তাহলে      তার    কুরবানী    জায়েজ     হবে     (রদ্দুল  মুহতার)।\n\nমাসয়ালা    (১০)    -   কুরবানীর   পশু     মারা    গেলে   ধনী ব্যক্তির  জন্য অন্য   পশু  কুরবানী করা   ওয়াজিব।  কিন্ত গরীবের জন্য ওয়াজিব নয় (দুররে মুখতার)।\n\nমাসয়ালা  (১১)  -  ধনী  ব্যক্তির  কুরবানীর  পশু  হারিয়ে  গিয়েছে  অথবা  চুরি  হয়ে  যাবার পর পুনরায়    পশু ক্রয় করার পর পশুটি পাওয়া গেলে দুইটির মধ্যে যেকোনো একটি কুরবানী করতে পারে। কিন্ত এই অবস্থা গরীবের হলে    দুইটির    কুরবানী    করা     ওয়াজিব    হবে     (দুররে মুখতার)।\n\nমাসয়ালা  (১২) -  ধনী  ব্যক্তির  পশু হারিয়ে  যাবার পর পুনরায়  পশু ক্রয় করার পর যদি প্রথমটি পাওয়া  যায়,  তাহলে  প্রথমটি  কুরবানী  করলে  তার  মূল্য  দ্বিতীয়টির  অপেক্ষা   কম  হলে  কোনো  দোষ   নেই।  যদি  দ্বিতীয়টি কুরবানী করে  থাকে  এবং তার  মূল্য  প্রথমটি  অপেক্ষা  কম  হয়,   তাহলে যত টাকা কম হবে   ততটাকা  সদকা  করতে হবে। অবশ্য দুইটি কুরবানী করে দিলে কোনো টাকা সাদকা করতে হবেনা (রদ্দুল মুহতার)।"
    },
    {
      "1": "কুরবানীর পশুতে অংশ গ্রহণ",
      "2": "মাসয়ালা  (১)   -    সাত  ব্যক্তি  মিলিত  ভাবে   কুরবানীর জন্য    গরু      ক্রয়    করার    পর    তাদের     কেউ     একজন  ইন্তেকাল      করলে      তার      ওয়ারিসগণের      অনুমতিতে  কুরবানী করলে সবার পক্ষ  হতে কুরবানী জায়েজ হয়ে যাবে।  ওয়ারিসগণের  বিনা    অনুমতিতে  করলে  কারো কুরবানী জায়েজ হবে না (হিদায়া)।\n\nমাসয়ালা    (২)     -   অংশীদারদের   মধ্যে    কেহ   কাফের থাকলে  অথবা কারো উদ্দেশ্য  কুরবানী না  হয়ে কেবল মাংস    খাওয়া   হলে   কারো   কুরবানী    হবে   না    (দুররে মুখতার ও রদ্দুল মুহতার)।\n\nমাসয়ালা  (৩)  - অংশীদারদের মধ্যে একজনের নিয়ত বর্তমান  সালের    কুরবানী করা এবং  অন্যদের উদ্দেশ্য গতসালের   কুরবানী   করা,   এমতাবস্থায়   যার   উদ্দেশ্য  বর্তমান সালের কুরবানী করা তার কুরবানী সহীহ হবে, এবং   অন্যদের   নিয়ত   বাতিল    হবার   কারণে    তাদের কুরবানী    নফল    হয়ে    যাবে।    যেহেতু    গত    বৎসরের  কুরবানী    বর্তমান  সালে  জায়েজ   নয়,  সেহেতু  তাদের মাংস সাদকা করে দেয়া জরুরী। এমনকি যার কুরবানী সঠিক হয়েছে তার  ও মাংস সাদকা করতে হবে (রদ্দুল মুহতার)।\n\nমাসয়ালা      (৪)     -     তিনব্যক্তি      কুরবানীর     পশু       ক্রয় করেছেন।   প্রথমব্যক্তি    তিনশত   টাকায়,    দ্বিতীয়ব্যক্তি দুইশত  টাকায়,  তৃতীয়ব্যক্তি  একশত  টাকায়,  কোনো  প্রকারে   তিনটি  পশু  মিলে  গিয়েছে।   কোনটি  কার   তা জানা সম্ভব হচ্ছেনা।  এমতাবস্থায়  তিনজন তিনটি  পশু কুরবানী   করে    দিলে,  যিনি   তিনশত  টাকা   দিয়ে  ক্রয় করে   ছিলো,   তার   দুইশত  টাকা  সাদকা  করে   দিবে। যিনি   দুইশত    টাকায়   ক্রয়   করেছিলেন  তিনি  একশত টাকা  সাদকা    করে দিবেন। যিনি  একশত টাকায় ক্রয়  করে   ছিলেন   তার  কিছু    সাদকা   করতে   হবেনা।  যদি তিনব্যক্তি একে অপরকে কুরবানী করার অনুমতি দিয়ে থাকে,   তাহলে   সবার  কুরবানী  হয়ে    যাবে  এবং   কিছু সাদকা করতে হবেনা (দুররে মুখতার)।"
    },
    {
      "1": "কুরবানীর কিছু মুস্তাহাব",
      "2": "মাসয়ালা   (১)   -   কুরবানীর   পশু   খুব   সুন্দর   রিষ্ট-পুষ্ট  হওয়া।  জবেহ  করার   পূর্বে    ছুরিতে  ধার  দিয়ে  নেয়া।  জবেহ করার  পর প্রাণ বের হয়ে গেলে হাত  পা   কেটে  চামড়া      ছাড়ানো।     জবেহ     করার     পদ্ধতি     নিজের  কুরবানী  নিজে করা।  জবেহ  করতে  না জানলে জবেহ  করার   সময়    উপস্থিত  থাকা।   (আলমগীরি  ও   বাহারে শরীয়ত)\n\nমাসয়ালা (২) - কুরবানীর পশু মুসলমানের দ্বারা জবেহ করাতে   হবে।   কোনো   অগ্নিপূজক   অথবা   কাফের   ও  মুশরিক দ্বারা   জবেহ  হলে   কুরবানী হবেনা।  বরং  উক্ত পশুকে  হারাম   এবং মৃত  মনে  করতে হবে। কাফেরের সাহায্য নিয়ে  কুরবানী  করলে কুরবানী হয়ে যাবে  কিন্ত মাকরূহ হবে (বাহারেশরীয়ত)।"
    },
    {
      "1": "কুরবানীর মাংস ইত্যাদির বিবরণ",
      "2": "মাসয়ালা   (১)  -  কুরবানীর     মাংস  নিজে  খেতে   পারে  অথবা  কোনো  গরীব     অথবা   কোন  ধনীকে  ও   প্রদান করতে   পারে।    কুরবানী   দাতার  জন্য    কুরবানী  মাংস খাওয়া    মুস্তাহাব।    কুরবানীর     মাংস   তিন    অংশ   করা মুস্তাহাব। একাংশ গরীবের  জন্য,  একাংশ  আত্মীয়-স্বজনের  জন্য  এবং  এক  অংশ     নিজের    জন্য রাখবে।  একাংশের   কম  দান  করা   উচিৎ    নয়।   সমস্ত মাংস সাদকা করে দেয়া জায়েজ।  অনুরূপ  সমস্ত মাংস নিজের জন্য রেখে দেয়াও জায়েজ। তিন দিনের অধীক কুরবানীর  মাংস  রেখে  খাওয়া জায়েজ। যদি   কুরবানী  দাতা   গরীব  হয়    এবং  সংসারে   অনেক  মানুষ   থাকে, তাহলে  নিজের  বাড়ির  জন্য  সমস্ত  মাংস  রেখে  দেয়া  উত্তম। (আলমগীরি)\n\nমাসয়ালা    (২)  -  ভারতীয়  অমুসলিম  হারবী    কাফের। কুরবানীর    মাংস হারবী  কাফেরকে দেয়া জায়েজ নয়।  (বাহারে     -     শরিয়াত       ও        কানুনে     -       শরিয়াত     ও আনওয়ারুল - হাদীস)।\n\nবিশেষবিজ্ঞপ্তি\n\u003d\u003d\u003d\u003d\u003d\u003d\u003d\u003d\u003d\nকাফের তিন প্রকার। যথা - মুস্তামিন, জিম্মী, হারবী।\nযে  কাফের  মুসলিম  বাদশাহর  নিকট  থেকে    আশ্রয়ের অনুমতি নিয়ে  মুসলিম   দেশে এসেছে তাকে   বলা  হয়  মুস্তামিন।     যে    কাফের   মুসলমান   বাদশাকে   জিজিয়া  দেবার শর্তে মুসলিম দেশে  বাস  করে  তাকে বলা   হয়  জিম্মী। যে কাফের  নিজ ধর্ম পালনে স্বাধীন তাকে বলা হয় হারবী।\n\nপ্রকাশ থাকে যে, হারবী কাফেরের হুকুম সম্পূর্ণ সতন্ত্র। এবার  এখানকার  কাফেররা  কোন   পর্যায়   পড়ছে  তা লক্ষ্যনীয়।   আরো   প্রকাশ    থাকে     যে   হুজুর   সাল্লালাহু তায়ালা   আলাইহি   ওসাল্লামের    যুগে    মক্কা    ও   মদীনা শরীফে  হারবি  কাফের ছিলোনা। সুতরাং হাদীস পাকে যে     কাফেরকে   মাংস     দেয়ার   কথা    বলা   হয়েছে   সে কাফের       ছিলো     জিম্মী।      তা      বোঝার     মতো     বোধ ওহাবীদের         মধ্যে      নেই।      তাই       তারা      এখানকার অমুসলিমকে     কুরবানী      মাংস     দেয়া      জায়েজ      বলে থাকে।\n\nমাসয়ালা   (১)  -  যদি  কুরবানী    মান্নতের   হয়,   তাহলে কুরবানী  দাতা   গরীব   হলে   ও  নিজে  খেতে    পারবেনা এবং কোনো ধনীকেও খাওয়াতে পারবেনা। বরং সমস্ত মাংস    সাদকা    করে    দেয়া    ওয়াজিব।    (যায়লাই,    ও  বাহারে শরীয়ত)\n\nমাসয়ালা (২) - মৃত ব্যক্তির  পক্ষ  হতে কুরবানী করলে তার  মাংস নিজে খেতে  পারে। ধনী  ও গরীব সবাইকে খাওয়াতে  পারে।  তিন   অংশ করতে পারে। প্রয়োজনে সমস্ত   মাংস   নিজের  জন্য   রাখতে  পারে।  অবশ্য  মৃত  ব্যক্তি যদি তার পক্ষ হতে কুরবানী করার জন্য অসীয়ত করে  যায়,  তাহলে  সমস্ত  মাংস    সাদকা   করতে  হবে। (রদ্দুল মুহতার)\n\nমাসয়ালা   (৩)  -  কুরবানীর    চামড়া   এবং   তার  দড়ি ইত্যাদি  সমস্ত জিনিস সাদকা  করতে  হবে।  কুরবানীর  চামড়া বিক্রয় না  করে নিজের কাজে   ব্যবহার করতে  পারে।  যথাঃ   নামাজের    মুসাল্লা,  মশক,   থলী  ইত্যাদি করা জায়েজ (দুররে মুখতার)।\n\nমাসয়ালা (৪)  -  কুরবানী চামড়া দ্বারা  নিজের কোনো  প্রয়োজনীয়    জিনিষ     তৈরি   করলে   তা   ভাড়ায়    দেয়া জায়েজ।  যদি  ভাড়ায় দিয়ে থাকে তাহলে সেই পয়সা সাদকা করতে হবে। (রদ্দুল মুহতার)\n\nমাসয়ালা (৫) - কুরবানী   চামড়ার পরিবর্তে কোরআন শরীফ ও কিতাব নেয়া জায়েজ। (দুররে মুখতার)\n\nমাসয়ালা (৬)  -  কুরবানীর চামড়া অথবা তার    পয়সা  এক ব্যক্তিকে  অথবা   একাধিক    ব্যক্তিকে সাদকা করা জায়েজ। কুরবানীর চামড়া অথবা পয়সা দ্বীনি মাদ্রাসা দেয়া    জায়েজ।    (বাহারে     -     শরিয়াত    ও    কানুনে     - শরীয়ত)\n\nমাসয়ালা  (৭)    -  ওহাবী  দেওবন্দী   মাদ্রাসায়  জাকাত, উশুর    ও   কুরবানী   এবং      ফিতরার   পয়সা   দান    করা হারাম।    অনুরূপ    তাবলীগ    জামায়াত    ও    জামায়াতে  ইসলামী   তহবিলে দান করা   ও হারাম (ফাতাওয়ায়ে - উলামায়ে - আহলে - সুন্নাত)।\n\nমাসয়ালা (৮) - কুরবানীর  মাংস ও চামড়ার  পরিবর্তে কোনো   খাদ্যদ্রব্য  গ্রহণ   করা    জায়েজ  নয়।  পরিবর্তন করলে সাদকা করতে হবে। (দুররে মুখতার ও হিদায়া)\n\nমাসয়ালা  (৯)  – কুরবানীর পশুর চর্বি, পশম ইত্যাদির  পরিবর্তে কোনো খাদ্যদ্রব্য গ্রহণ করলে সাদকা করতে হবে (আলমগিরী)।\n\nমাসয়ালা (১০) - কুরবানীর  মাংস, চামড়া অথবা তার অন্য  কোনো  অংশ  জবেহ   করার  পারিশ্রমিক   হিসেবে দেয়া জায়েজ নয়। (হিদায়া)\n\nমাসয়ালা   (১১)    -   কষাইকে  অথবা  যারা  মাংস  তৈরি  করে  থাকে,   তাদের  পারিশ্রমিক   হিসেবে   মাংস  দেয়া  জায়েজ  নয়।  পারিশ্রমিক   হিসেবে   পয়সা   দেয়া  হবে। অবশ্য   অন্য  মুসলমানদের   ন্যায়  তাদের   মাংস  দেয়া জায়েজ। (বাহারে - শরিয়াত)\n\nমাসয়ালা (১২) - চিহ্ন স্বরূপ ভেড়ার লোম কেটে নিলে তা  ফেলে  দেয়া জায়েজ   নয়।  বরং সাদকা করে দিতে হবে (আলমগীরী)\n\nমাসয়ালা  (১৩) -  নিজের কোনো  কাজের   জন্য জবেহ করার  পূর্বে   কুরবানীর পশুর পশম   কেটে  নেওয়া, দুধ দহন   করা,   পশুর   পিঠের  উপর    আরোহণ  করা,  তার পিঠের উপর করে কোনো জিনিষ   বহন করা ও পশুকে ভাড়ায়  দেয়া  ইত্যাদি     মাকরূহ  এবং  নিষেধ    (দুররে মুখতার ও রদ্দুল মুহতার)।\n\nমাসয়ালা   (১৪)  - জবেহ করার পর  পশুর পশম কেটে নিজের  কাজে  ব্যবহার   করা  জায়েজ।  অনুরূপ  জবেহ  করার  পর    দুধ  দহন  করে  নিজে  পান  করতে  পারে।  (আলমগীরি)\n\nমাসয়ালা (১৫) - কুরবানী করার পূর্বে পশুর বাচ্চা হয়ে গেলে বাচ্চাকেও জবেহ করে দিতে হবে। যদি বাচ্চাকে বিক্রয়   করে  থাকে  তাহলে  তার   পয়সা  সাদকা    করে  দিতে হবে। যদি জবেহ  করা না হয়  বা বিক্রয় করা না  হয়     এবং     কুরবানীর    দিনগুলো    অতিক্রম    হয়ে    যায় তাহলে জীবিত অবস্থায়   সাদকা করে  দিতে হবে। যদি কিছুই করা না হয়  এবং  পরের   বৎসর  তাকে কুরবানী করে থাকে তাহলে  কুরবানী জায়েজ  হবে  না। পুনরায়  কুরবানী  করতে  হবে।   উক্ত  জবেহ     করা   সমস্ত  মাংস সাদকা করতে হবে (আলমগিরী)।\n\nমাসয়ালা  (১৬)  - কুরবানী  করার  পর পেট থেকে যদি  জীবিত   বাচ্চা   বের   হয়     তাহলে      তাকে   জবেহ   করে খাওয়া  জায়েজ।  যদি  মরা  বাচ্চা  বের  হয়  তাহলে  তা  খাওয়া হারাম (হিদায়া ও বাহারে - শরিয়াত)।"
    },
    {
      "1": "বিনা অনুমতিতে অপরের পশু কুরবানীর করার নিয়ম",
      "2": "মাসয়ালা (১) - দুই ব্যক্তি ভুল করে একে অপরের পশু যদি জবেহ করে  থাকে  তাহলে   উভয়ের  কুরবানী হয়ে যাবে।  পশুর  মাংস  খাবার  পর  নিজেদের  ভূল  বুঝতে  পারলে   একে  অপরের  নিকট  ক্ষমা  চেয়ে   নিবে।  যদি  একে অপরকে ক্ষমা করতে রাজি  না হয়  তাহলে একে অপরের নিকট হতে  নিজ  নিজ পশুর মূল্য গ্রহণ করবে এবং  তা  সাদকা করে দিবে (দুররে    মুখতার   ও  রদ্দুল মুহতার)।\n\nমাসয়ালা   (২)    -   ইচ্ছাকৃত  বিনা   অনুমতিতে  অপরের কুরবানীর  পশু   নিজের নামে জবেহ করলে   যদি  পশুর মালিক    জবেহ    কারীর    নিকট    হতে    জরীমানা    গ্রহণ  করতে   রাজি     হয়   তাহলে   জবেহ   কারীর    পক্ষ     হতে কুরবানী   হয়ে   যাবে।   অন্যথায়   জবেহ    কারী    নিজের নামে জবেহ করলেও মালিকের পক্ষ হতে কুরবানী হয়ে যাবে (রদ্দুল মুহতার)।\n\nমাসয়ালা   (৩)  -  যদি  কোনো   ব্যক্তি    অপরের    ছাগল  জোর পুর্বক নিয়ে  কুরবানী করে    থাকে  এবং ছাগলের  মালিক তার নিকট হতে জরিমানা নেয় তাহলে কুরবানী জায়েজ হয়ে যাবে। কিন্ত কুরবানীকারী গোনাহগার হয়ে যাবে,    এজন্য   তওবা   করা   জরুরী।   মালিক  জরিমানা গ্রহণ  করে  জবেহ  করা  ছাগল   নিয়ে  থাকলে   কুরবানী জায়েজ হবেনা (রদ্দুল মুহতার)।\n\nমাসয়ালা    (৪)    -   পোষণী   ছাগলের   কুরবানী   জায়েজ হবেনা।   কারণ    সে   পোষণী  নিয়েছে  সে  প্রকৃত   পক্ষে তার মালিক নয় (রদ্দুল মুহতার)।\n\nমাসয়ালা   (৫)  -   নিলামের  পশু   কুরবানী  জায়েজ    নয় কারণ নিলামকারী পশুর প্রকৃত মালিক নয়।  (বাহারে - শরিয়াত)\n\nমাসয়ালা  (৬)  -  দুই  ব্যক্তি  একটি  পশুর  মালিক  হলে  উক্ত পশুর কুরবানী  কোনো  পক্ষের জন্য জায়েজ  নয়। দুই    ব্যক্তি    দুইটি    পশুর   সমান   সমান   মালিক     হলে  দুইজন    দুইটি    পশুর    কুরবানী    করে    দিলে    উভয়ের  কুরবানী জায়েজ হবে। (রদ্দুল মুহতার)\n\nমাসয়ালা   (৭)  -   যদি   কোনো    ব্যক্তি   নির্দিষ্ট   না  করে নিজের   পক্ষ  হতে  এবং  নিজ   নাবালক   পাঁচ  সন্তানের  পক্ষ   হতে   ছয়টি     বকরী  কুরবানী  করে  থাকে  তাহলে সবার      পক্ষ        হতে      কুরবানী       জায়েজ      হয়ে      যাবে (আলমগিরী)।\n\nমাসয়ালা  (৮) - যদি  কোনো  ব্যক্তি  নিজের  পক্ষ  হতে  এবং নাবালক   সন্তানের পক্ষ  হতে  একটি গরু কুরবানী করে  থাকে  তাহলে  সবার পক্ষ  হতে কুরবানী  জায়েজ  হয়ে  যাবে। বালেগ সন্তানের বিনা  অনুমতিতে কুরবানী জায়েজ হবেনা। অনুরূপ যেসমস্ত বালেগ সন্তানের নামে কুরবানী  করা  হয়েছে  যদি  এদের  মধ্যে  দু’একজনের  অনুমতি    না   থাকে    তাহলে   কারো   কুরবানী    জায়েজ  হবেনা। (আলমগিরী)\n\nমাসয়ালা (৯) - যদি কোনো ব্যক্তি অবৈধ ক্রয়ের বকরী নিয়ে কুরবানী করে থাকে তাহলে বিক্রেতা ইচ্ছা করলে বকরীর   মূল্য   গ্রহণ    করতে     পারে    অথবা   জবেহকৃত বকরী নিতে পারে। যদি মূল্য গ্রহণ করে  থাকে তাহলে জবেহ কারির দায়িত্ব কিছুই থাকবেনা। যদি জবেহকৃত বকরী গ্রহণ করে   থাকে তাহলে   কুরবানী   দাতার জন্য জবেহ      কৃত      বকরীর     মূল্য     সাদকা     করতে     হবে।  (আলমগিরী)\n\nমাসয়ালা   (১০)   -    দান   সূত্রে   পাওয়া    ছাগল   -   গরুর কুরবানী      করা       জায়েজ।      দানে      পাওয়া       ছাগলের  কুরবানীর    পর  যদি   দাতা  জবেহ   করা   ছাগল   ফিরত নিয়ে    থাকে তাহলে কুরবানী   দাতার  কুরবানী জায়েজ হয়ে    যাবে    এবং    তার      দায়িত্বে    কিছু    সাদকা     করা ওয়াজিব নয় (আলমগিরী)।"
    },
    {
      "1": "কুরবানী করার নিয়ম",
      "2": "কুরবানী  করার  পূর্বে  পশুকে  পানাহার   করিয়ে    দিবে। অস্ত্রকে ভালো করে ধার দিয়ে দিবে। পশুকে বাম কাত করে শোয়াবে যাতে তার মুখ কিবলা দিকে হয়ে থাকে। নিজের ডান পা পশুর সামনের ডান রানের উপর রেখে ধারালো অস্ত্র দ্বারা দ্রুত জবেহ করে দিবে।\n\nজবেহ করার পূর্বে -\n\n\"ইন্নি      ওয়াজজাহতু     ওয়াজহিয়া      লিল্লাজী      ফাতারস  সামাওয়াতি     ওয়াল    আরদ্বা    হানিফাউ     ওয়ামা    আনা মিলান মুশরিকীন\"\n\n\"ইন্না      সালাতী      ওয়া        নুসুকী      ওয়া      মাহ       ইয়াইয়া ওয়ামামাতী লিল্লাহী রব্বিল ‘আলামীন। লা শারীকা লাহু ওয়াবি  জালিকা উমিরতু  ওয়া আনা মিনাল মুসলেমীন    আল্লাহুম্মা      লাকা       ওয়ামিনকা        বিসমিল্লাহি       আল্লাহু আকবর\"\n\nযদি কুরবানী নিজের পক্ষ হতে দেয়া হয় তাহলে জবেহ করার পর বলবে - \"আল্লাহুম্মা  তাকাব্বাল  মিন্নী   কামা   তাকাব্বালতা    মিন খলিলিকা ইব্রাহীমা  আলাইহিস  সালাম  ওয়া  হাবীবিকা মুহাম্মাদিন সাল্লালাহু তায়ালা আলাইহি ওসাল্লালাম\"\n\nজবেহ   এমনি   ভাবে   করতে   হবে   যাতে   চারটি   শিরা  কেটে  যায়,   কমপক্ষে  তিনটি  শিরা   কাটা   জরুরী।  খুব বেশি  কেটে  গরদানের হাড় পর্যন্ত অস্ত্র   পৌঁছিয়ে দেয়া উচিৎ নয়, তাতে  বিনা  কারণে পশুকে  বেশি কষ্ট  দেয়া হয়।  জবেহ করার  পর  যতক্ষণ   পর্যন্ত সম্পূর্ণ   ঠান্ডা না হয়ে যায় ততক্ষণ পর্যন্ত তার পায়ের শিরা কাটা চামড়া ছাড়ানো উচিৎ নয়।\n\nযদি কুরবানী অন্যের পক্ষ হতে করা হয় তাহলে জবেহ করার পর বলবে - \"আল্লাহুম্মা তাকাব্বাল মিন ফুলানিন কামা তাকাব্বালতা মিন খলিলীকা ইব্রাহীমা আলাইহিসালাম ওয়া হাবীবিকা মুহাম্মাদিন  সাল্লালাহু  তায়ালা  আলাইহি  ওসাল্লালাম\"।\n\n\"ফুলানিন\" এর স্থলে যার  নামে কুরবানী হবে তার নাম উচ্চারণ  করতে  হবে।  অনুরূপ  যদি  একাধিক  ব্যক্তির  নামে   কুরবানী   করা   হয়   তাহলে   ফুলানিন   এর   স্থলে  সবার নাম উচ্চারণ করতে হবে।"
    },
    {
      "1": "কুরবানীর জবাহ সম্পর্কিত কিছু মাসয়ালা",
      "2": "মাসয়ালা  (১) -  গলাতে কয়েকটি   শিরা থাকে ঐ শিরা  গুলো কেটে দেয়াকে জবেহ বলে।  যে  পশুর উক্ত শিরা গুলো   কেটে   দেয়া   হয়েছে   তাকে   জাবীহা   বলা   হয়।  ইসলাম   যে পশুগুলোর  জবেহ  করার  নির্দেশ  দিয়েছে, বিনা   জবেহতে   ঐ   পশুগুলো   খাওয়া   হারাম।   (দুররে  মুখতার ও বাহারে শরীয়ত)\n\nমাসয়ালা  (২)  -  মানুষের  আয়ত্বে   যেসমস্ত  পশু   থাকে সেগুলো হালাল করার নিয়ম  দুই প্রকার। যথা - জবেহ ও নহর। গলার শেষাংশে বল্লম বা খঞ্জর ইত্যাদি মেরে শিরাগুলো  কেটে  দেয়াকে নহর বলা  হয়। উটকে নহর  করা  এবং  গরু, ছাগল   ইত্যাদিকে জবেহ  করা সুন্নাত। তার ব্যতিক্রম  করা  অর্থাৎ  উটকে  জবেহ  এবং   ছাগল গরুকে  নহর করা মকরুহ ও সুন্নাতের বিপরীত। অবশ্য এই   প্রকার  ব্যতিক্রমে  পশু হারাম  হবেনা (আলমগিরী ও দুররে মুখতার)।\n\nমাসয়ালা  (৩)  -  সিনার  উপর  হতে  সমস্ত  গলা  জবেহ  করার স্থল। অবশ্য গলার মাঝ খানে জবেহ করা উত্তম (হিদায়া)\n\nমাসয়ালা  (৪) - হুলকুম যা হতে শ্বাস  প্রশ্বাস যাতায়াত  করে  থাকে।  নলী, যা    হতে   খাদ্য প্রবেশ করে থাকে। হুলকুম ও নলীর আশেপাশে দুইটি শিরা থাকে, যা হতে রক্ত  চলাচল করে থাকে। জবেহ   এমন প্রকারে করতে  হবে যাতে চারটি  শিরা  কেটে যায়।  যদি তিনটি   কেটে যায়    তাহলেও    হালাল    হবে।    অনুরূপ     চারটি     মধ্যে প্রত্যেকটির অধিকাংশ   কেটে  গেলে হালাল হবে। আর যদি   প্রত্যেক  শিরার অর্ধাংশ কেটে যায়  এবং    অর্ধাংশ বাকী     থেকে     যায়,    তাহলে     পশু      হালাল    হবে    না। (আলমগীরি)\n\nমাসয়ালা  (৫) -  আজকাল  অধিকাংশ দেখা   যাচ্ছে যে, চামড়ার     মূল্য      বেশি     হবার      কারণে      ব্যবসায়ীগণ  যথাস্থানে জবেহ না  করে   গলার  উপরে জবেহ করছে। এপ্রকার   অবস্থায়    যদি   তিনটি    শিরা    কেটে   না   যায়, তাহলে  পশু হালাল হবে   না। (দুররে   মুখতার ও রদ্দুল মুহতার)\n\nমাসয়ালা (৬) - বাজারী ব্যবসায়িদের জবেহ করা পশুর মাংস  ভক্ষণের    জন্য অত্যন্ত সাবধানতা অবলম্বন  করা জরুরী (বাহারে - শরিয়াত)।"
    },
    {
      "1": "যাদের জবাহ হালাল নয়",
      "2": "মাসয়ালা (১) - পাগল অথবা শিশু, জবেহ সম্পর্কে যার আদৌ জ্ঞান নেই, কাফের মুশরিক ও মুরতাদের জবেহ হালাল নয়। (বাহারে - শরিয়াত)\n\nমাসয়ালা    (২)  -  নাবালেগ  বাচ্চা  যদি   জবেহ  সম্পর্কে জ্ঞান  রাখে  তাহলে   তার  জবেহ  হালাল  হবে    (বাহারে শরীয়ত)\n\nমাসয়ালা (৩) - আহলে কিতাবদের জবেহ হালাল। যদি কোনো আহলে কিতাব জবেহ করার সময় হজরত ঈসা আলাইহিস সালাম  এর নাম উচ্চারণ করে জবেহ করে  তাহলে পশু হালাল হবেনা। (বাহারে শরিয়াত) বর্তমানে পৃথিবীতে    আহলে   কিতাব  নেই।  সবাই  মুশরিক  হয়ে  গিয়েছে, সেহেতু তাদের জবেহ খাওয়া হালাল নয়।\n\nমাসয়ালা   (৪)  -  ওহাবী   দেওবন্দীদের    জবেহ  হালাল নয়।    কারণ    এরা    দ্বীন    ইসলামের    বহু   জরুরী   বিষয় অস্বীকার  করে  থাকে।   ওহাবি  দেওবন্দীদের   কতিপয় ইসলাম বিরুদ্ধ ধারণা নিম্নে প্রদত্ত হলোঃ\n\n১) হুজুর কবরে স্বশরীরে জীবিত নেই। কবরে  সাধারণ মানুষের যে অবস্থা তাঁরও সেই অবস্থা।\n২) হুজুরের রওজা পাক জিয়ারত করতে যাওয়া হারাম ও ব্যাভিচারের পর্যায়ের গোনাহ।\n৩) হুজুর শাফায়াৎ করতে পারবেন না।\n৪) আমাদের প্রতি হুজুর ﷺ কোনো অবদান নেই।\n৫) হুজুর ﷺ আমাদের মতই মানুষ।\n৬) হুজুর   ﷺ র ওসিলা  দিয়ে সাহায্য  চাওয়া জায়েজ নয়।\n৭)  আল্লাহর নবী অপেক্ষা আমাদের হাতের লাঠি বেশি সাহায্যকারী।   কারণ   লাঠী   দ্বারা   আমরা   কুকুর   মেরে  থাকি।\n৮)  চারটি মাজহাবের  মধ্যে যেকোনো একটি  মাজহাব অবলম্বন করা শির্ক।\n৯) হুজুর ﷺ র প্রতি  দরুদ - সালাম ও  মীলাদ শরীফ পাঠ করা বিদায়াত ও হারাম।\n১০)    যারা     ওহাবীদের    অনুসরণ     করবেন     না    তারা মুসলমান নয়।\n[[সংগৃহীতঃঃ   -   আশশিহাবুস     সাকিব   ২৪পৃস্টা    হতে  ৬৭পৃস্টা]]\n\n১১) হুজুর ﷺ আমাদের বড় ভাই এর ন্যায় অতএব তাঁর      সন্মান      বড়ভাই        এর       ন্যায়      করতে        হবে [তাকবীয়াতুল ঈমান ৪৮পৃস্টা]\n১২) শয়তান অপেক্ষা হুজুরের ইলম বেশি ছিলো বললে মুশরিক হয়ে যাবে [বাহারানে কাতিয়া ৫৫পৃস্টা]\n১৩) হুজুর ﷺ র যতটুকু ইলমে গায়েব ছিলো ততটুকু ইলমেগায়েব শিশু, উন্মাদ ও সমস্ত জীব জন্তুর রয়েছে। [হিফজুল ইমান ৮পৃস্টা]\n১৪) হুজুর ﷺ দেওবন্দী মৌলবিদের নিকট হতে উর্দু ভাষা শিক্ষা করেছেন (বাহারানে কাতীয়া ৩০পৃস্টা)\n১৫) হুজুর ﷺ র পর  যদি কোনো নবী  আসে  তাহলে তাঁর শেষত্বে ক্ষতি হবেনা (তাহজীরুন্নাস ১৪পৃস্টা)\n\nএ   ছাড়াও এরা আরো বহু কুফরি  ধারণা পোষন করে থাকে।\n\nসাধারণ  মাংস ব্যাবসায়ীদের  ওহাবী   দেওবন্দী ধারণা  করা    আদৌ   উচিত   নয়।    এরা   ওহাবী   দেওবন্দীদের ধারণা সম্পর্কে আদৌ জ্ঞাত নয়। অতএব তাদের নিকট মাংস     ক্রয়    করা    জায়েজ।    যদি     কোনো    ব্যাবসায়ী  নিজেকে ওহাবী দেওবন্দী  বলে দাবী  করে  থাকে এবং ওহাবী দেওবন্দীদের ন্যায় কুফরি আক্বীদা পোষণ করে থাকে অথবা কোনো ওহাবী দেওবন্দীদের মৌলবি দ্বারা জবেহ করে থাকে,  তাহলে উক্ত  মাংস  অবশ্যয়  হারাম হবে।\n\nলা-মাজহাবী গায়ের  মুকাল্লিদ সম্প্রদায়ের    জবেহ করা পশুর   মাংস  হালাল নয়। কিন্ত   যেসমস্ত হানাফী ওহাবী  দেওবন্দী লামাজহাবীদের চক্রান্তে তাদের দলভূক্ত হয়ে যাচ্ছে  এদের  ব্যাপারটি  খানিকটা  সতন্ত্র।   কারণ  এরা  ওহাবী    দেওবন্দীদের   কুফরি   আক্বীদা     গুলো   সমর্থন করেনা।     বরং     এরা     ওহাবী     দেওবন্দীদের     চক্রান্তে  তাদের কুফরী  আকীদা সম্পর্কে অবগত হতে পারেনা। যদি   কোনো   নির্ভরশীল   সুন্নী   আলেমের    নিকট    হতে ওহাবী দেওবন্দীদের কুফরি ধারণা গুলো অবগত হবার পরও তাদের অনুসরণ করে চলে তাহলে তাদের মাংস হালাল হবে না।"
    },
    {
      "1": "পরিশেষে পরামর্শ স্বরূপ বলছি",
      "2": "বর্তমানে   মুসলিম    সমাজ    শরীয়ত  হতে  বহুদূরে  সরে গিয়েছে।    সাধারণ    মানুষ    শরীয়তের     কোনো    বিষয়  যাচাই     করতে     আদৌ     আগ্রহী     নয়।     বিশেষ     করে  পশ্চিমবাংলার  সুন্নী     ও ওহাবীদের মধ্যে ব্যাপক ভাবে কোনো  জিনিষে   পার্থক্য  নেই   বললেও  চলে।  এসমস্ত কারণে অত্যন্ত   সুকৌশলে  সাবধানতা অবলম্বন করতে হবে।\n\nমাসয়ালা  (১)  -  কেবল   \"আল্লাহ্\"   বলে  জবেহ   করলে অথবা কেবল \"আর-রহমান\" অথবা \"আর-রাহীম\" বলে জবেহ   করলে     পশু   হালাল    হবে।।   অনুরূপ   \"আল্লাহু আকবর\"             অথবা             \"আল্লাহু            আজম\"            অথবা \"আল্লাহুররহমান\"       অথবা         \"আল্লাহুররহীম\"        অথবা \"সুবহানআল্লাহ\" অথবা \"লা-ইলাহা ইল্লালাহ\" পাঠ করে জবেহ করলে পশু হালাল হবে। (আলামগীরি)\n\nমাসয়ালা  (২)   -  যদি   জবেহ  কারী  ইচ্ছাকৃত   আল্লাহর নাম  উচ্চারণ  না  করে,  সঙ্গীরা  আল্লাহর   নাম   উচ্চারণ করলেও  পশু হারাম   হবে। যদি জবেহ করার উদ্দেশ্যে আল্লাহর   নাম   উচ্চারণ   না  করে   বরং  অন্য     উদ্দেশ্যে আল্লাহর নাম  উচ্চারণ করে জবেহ করে থাকে, তাহলে পশু        হালাল       হবে       না। যথাঃ  - হাঁছির পর আলহামদুলিল্লাহ্ পাঠ   করে  জবেহ  করলে   পশু হালাল হবেনা। অবশ্য        যদি  জবেহ করার  উদ্দেশ্যে আলহামদুলিল্লাহ্ পাঠ  করে থাকে  তাহলে  পশু   হালাল  হবে (বাহারে শরীয়ত)\nমাসয়ালা (৩) - জবেহ করার পর রক্ত বের হয়েছে কিন্ত কোনো  প্রকার নড়েনি  তাহলে   উক্ত  রক্ত  যদি জীবিত পশুর    ন্যায়     হয়    তাহলে    হালাল     হবে।     (বাহারে    - শরিয়াত)\nমাসয়ালা   (৪)   -    অসুস্থ   পশু   জবেহ    করার   পর   যদি কেবল তার মুখ খুলে যায় তাহলে হারাম হবে। যদি মুখ বন্ধ  করে   নেয়  তাহলে    হালাল  হবে।  যদি  চোখ  খুলে দেয়  তাহলে   হারাম   হবে।  যদি  চোখ   বন্ধ  করে    নেয় তাহলে হালাল হবে। যদি   পা  লম্বা   করে  দেয়   তাহলে হারাম  হবে। যদি পা জড়ো করে নেয়, তাহলে হালাল হবে।  পশম  খাড়া  না  হলে  হারাম  এবং  খাড়া   হলে   হালাল   হবে।   মোট   কথা   যখন   পশুর   জীবিত   হওয়া  সন্দেহ  হবে তখন কোনো প্রকার নিদর্শন দেখে হালাল ও হারাম পার্থক্য করতে হবে (আলমগীরী)।\nমাসয়ালা (৫) - জবেহ করার  জন্য   অস্ত্র ব্যবহার    করা জরুরী  নয়।  বাঁশের   চেটি  অথবা   ঐপ্রকার  অন্য  কোন ধারালো   জিনিষ   দ্বারা    জবেহ    করলে    জায়েজ    হবে। ধারালো পাথর দ্বারা ও জবেহ করা জায়েজ। ধারবিহীন অস্ত্রদ্বারা জবেহ করা মাকরূহ (দুররে মুখতার)।\nমাসয়ালা   (৬)   -   জংলি    জানোয়ার    যদি     পালিত   হয় তাহলে যথা নিয়মে তাকে জবেহ করতে হবে আর যদি পালিত পশু  জংলি জানোয়ারের  মত আয়ত্বের  বাহিরে   চলে     যায়    তাহলে    যেকোনো     প্রকারে     তার    দেহের যেকোনো  অংশ  ক্ষত  করে   দিলে  জবেহ  হয়ে     যাবে।  অনুরূপ যদি কোনো পশু  কুঁয়াতে পড়ে যায় এবং যথা নিয়মে জবেহ করা সম্ভব না হয় তাহলে যেভাবে সম্ভব হবে সেইভাবে জবেহ করলে জায়েজ হবে (হেদায়া)\nমাসয়ালা    (৭)     -    মুসলিম    মহিলার     জবেহ    হালাল। অনুরূপ বোবা  যদি মুসলমান     হয় তাহলে তার  জবেহ  হালাল হবে (আলমগিরী)\nমাসয়ালা  (৮)  - খাৎনা বিহীন  ব্যক্তির জবেহ  হালাল।  (আলমগিরী)\nমাসয়ালা   (৯)   -   জিন   মানুষের   আকৃতি   ধারণ     করে  জবেহ করলে  জায়েজ হবে। অন্যথায়  জায়েজ হবেনা। (রদ্দুল মুহতার)\n\nমাসয়ালা    (১০)     -     অগ্নী    পূজক    অগ্নীকুন্ডের     জন্য, অনুরূপ  কাফির  মুশরিক  তাদের  উপাস্যের  জন্য  যদি  কোনো মুসলমানের দ্বারা  জবেহ  করায় এবং মুসলমান যদি   আল্লাহর   নামে   জবেহ   করে   থাকে   তাহলে   পশু  হালাল  হবে।   কিন্ত এইক্ষেত্রে  মুসলমানের জবেহ করে দেয়া মাকরূহ (আলমগীরি)।\n\nমাসয়ালা  (১১)  -  মুসলমানের  জবেহ  করার  পর  যদি  কাফের   মুশরেক  উক্ত  পশুর  উপর  অস্ত্রচালায়   তাহলে পশু হারাম হবেনা। কিন্ত কাফের মুশরেকের জবেহ পর যদি   মুসলমান     অস্ত্রচালায়     তাহলে   পশু   হারাম    হবে (আলমগিরী)\nমাসয়ালা  (১২)   -   ইচ্ছাকৃত  বিসমিল্লাহ্  পাঠ   না   করে জবেহ করলে পশু   হারাম  হবে।  ভূলবশতঃ বিসমিল্লাহ্ পাঠকরা না হলে হালাল হবে (হেদায়া)।"
    },
    {
      "1": "গাইরুল্লাহর নামে জবাহ",
      "2": "মাসয়ালা (১) - আল্লাহ তাআলার নাম উচ্চারণ না করে কেবল   কোনো   দেবতার    নাম   অথবা   কোন   নবী     ও  অলীর   নাম  উচ্চারণ  করে     জবেহ  করলে  পশু  হারাম   হবে। (তাফসীরাতে আহমাদীয়া)\n\nমাসয়ালা  (২)  -  আল্লাহ  তাআলার  সাথে  অন্যের  নাম  যুক্ত করে জবেহ করলে পশু হারাম হবে।\nযথাঃ \"বিসমিল্লাহি ওয়া মুহাম্মাদির রাসুলিল্লাহ\" বলে জবেহ   করলে  পশু  হারাম হবে।  আর  সংযুক্ত না  করে \"বিসমিল্লাহি মুহাম্মাদুর রাসুলুল্লাহ\" বলে   জবেহ করলে পশু   হারাম     হবেনা।     কিন্ত    এই    প্রকার    জবেহ   করা মাকরূহ    হবে।    (বাহারে     শয়ীয়াত        ও    তাফসীরাতে আহমাদীয়া)\n\nমাসয়ালা (৩) -  আল্লাহর  নামের   সাথে  কোনো  প্রকার যুক্ত না করে পশু  শোয়ানোর পূর্বে অথবা জবেহ করার পর   কারো  নাম  উচ্চারণ   করায়  কোনো    দোষ   নেই।  যেমন    কুরবানী     ও    আক্বীকার    সময়ে      দাতার     নাম  উচ্চারণ  করা হয়ে থাকে (হিদায়া ও বাহারে শরীয়ত)।\n\nবিশেষ বিজ্ঞপ্তিঃ\nপশুর মালিক মুসলমান হোক বা মুশরিক। জবেহ কারী যদি   মুসলমান  হয়  তাহলে পশু  হালাল হবে এবং যদি  জবেহ   কারী   মুশরিক   হয়   তাহলে   পশু   হারাম   হবে।  অনুরূপ পশু  পীরের  নামে রাখা  হোক অথবা  প্রতিমার  নামে রাখা হোক যদি জবেহ করার সময় আল্লাহর নামে জবেহ  করা  হয়  তাহলে  হালাল    হবে  এবং    যদি   পীর অথবা  প্রতিমার  নামে জবেহ    করা  হয়, তাহলে হারাম হবে।      যেসমস্ত    পশু      কোনো    পীরের    নামে    ইসালে সওয়াব  করার  উদ্দেশ্য    রাখা  হয়,    যদি  জবেহ  করার সময়   আল্লাহরর  নাম  উচ্চারণ   করে   জবেহ  না      করে কোনো পীর অথবা কোনো প্রতিমার নাম উচ্চারণ করে জবেহ  করা  হয়  তাহলে   তা  নিঃসন্দেহে   হারাম   হবে। অনুরূপ  যেসমস্ত  পশু    কোনো  পীরের  ইসালে  সওয়াব অথবা প্রতিমার ভোগ হিসেবে রাখা হয়ে থাকে  যদি ঐ পশুগুলো   জবেহ    করার    সময়   আল্লাহর  নাম  উচ্চারণ করে   জবেহ  করা    হয়  তাহলে  তা    নিঃসন্দেহ    হালাল হবে।  গাউছে  পাক  হজরত  আব্দুল  ক্বাদের  জীলানী ও খাজা  মঈনুদ্দিন  চিশতী  আজমিরী  রহমাতুল্লাহ  আলাই  রাহমার নামে অথবা  অন্য কোনো অলীর নামে ইসালে সওয়াব  করার  উদ্দেশ্য যেসমস্ত   পশু  রাখা  হয়ে থাকে  এবং যথাসময়ে আল্লাহর নাম উচ্চারণ করে জবেহ করা হয়ে থাকে, ঐ   গুলো নিঃন্দেহে  হালাল (তাফসীরাতে - আহমাদিয়ে)।\n\nওহাবী-দেওবন্দী মৌলবিগণ  আউলিয়া কিরামের নামে ইসালে সওয়াব ও এর উদ্দেশ্য পশু রাখা এবং তা যথা সময়ে আল্লাহ   তাআলার নামে জবেহ করে  ভক্ষণ করা হারাম  বলে   থাকেন।  কয়েক   বৎসর  পূর্বে  মুর্শিদাবাদ জেলার অন্তর্গত ভান্ডারা নামক গ্রামে জালসায় উপস্থিত হয়ে     ছিলাম।     উক্ত    জালসায়    মাওলানা    নূর    আলম বর্ধমানী ছিলেন। নূর আলম সাহেব বক্তৃতায়  বললেনঃ \n\n”যারা    শিব    ডাঙ্গার   মসজিদে   প্রদান   করা     খাসি   ও  মোরগের মাংস দিয়ে ভাত খায় তারা কুকুরের পায়খানা দিয়ে ভাত খায়।\"\n\nজালসায় পর আমি তাকে প্রশ্ন করলাম যদি কোনো পশু আল্লাহর জন্য রাখা হয় ও জবেহ করার সময় দূর্গা বলে জবেহ করা হয়,   তাহলে  ভক্ষণ  করা হালাল হবে  কি?  তিনি শয়ন অবস্থায় সহজে উত্তর দিলেন - হারাম হবে। আমি   পুনরায়   প্রশ্ন   করলাম   যদি   কোনো   পশু   দুর্গার  নামে  রাখা হয় এবং জবেহ করার সময়ে আল্লাহর নাম নিয়ে  জবেহ  করা     হয়   তাহলে    তা  হালাল  হবে   কি?  বেচারা   বসে  নিজেকে  খানিকটা   সামলিয়ে    খুব  আস্তে উত্তর দিলেন - হালাল হবে।\nএবার   আমি   বললাম   শিবডাঙ্গায়   যে   সমস্ত   খাসী   ও  মোরগ জবেহ করা হয় সেগুলো কোনো পীর সাহেবের  নাম উচ্চারণ করে  জবেহ করা হয়, নাকি আল্লাহর নাম উচ্চারণ  করে জবেহ  করা হয়?  নিশ্চয়   কোনো পীরের নাম উচ্চারণ করে জবেহ করা হয়না। আপনি বলুন, ঐ হালাল  মাংসকে  কুকুরের    পায়খানা   বললেন   কেনো? আপনার সাথে  আমার \"বিলকান্দী\" নামক স্থানে অমুক  দিনে    জালসা   রয়েছে।   যদি    বলেন    সেখানে   কিতাব দেখিয়ে দিবো। আপনার  মাসয়ালাটি বলা অত্যন্ত ভূল    হয়েছে।  তখন   তিনি  বললেন  আপনি যা  বলছেন তাই ঠিক। কারণ আপনারা সবসময় কিতাব পড়াচ্ছেন।\n\nঅল্প   কিছু  দিন   হতে   নূর  আলম  সাহেব   পীর    সেজে মুরীদ   করতে  আরম্ভ  করেছেন।  ইনি   ফুরফুরার    বড় হুজুর   আব্দুল  হাই  সিদ্দীকী  সাহেবের   মুরীদ।   সম্ভবত তিনি    আব্দুল    হাই     সিদ্দিকী    সাহেবের    নিকট      হতে   কামালিয়াত   হাসেল    করতে    পারেন   নি।   তাই   তিনি  প্রকাশ্য   ওহাবী দেওবন্দী জমিয়াতে উলামায়ে  হিন্দের সর্ব      ভারতীয়     রাজনৈতিক   নেতা,   মাওলানা   আসাদ মাদানীর     নিকট       মুরীদ     হয়েছেন।     নকলী       মাদানী সাহাবের নিকট হতে নূর  আলম সাহেব নাকি আজগুবি ভাবে    খিলাফত    প্রাপ্ত    হয়েছেন।     ঘোড়া     ও    গাধার মিলনে   যে বাচ্চাটি জন্ম নেয়  তা কে   খচ্চর   বলা  হয়। ফুরফুরা   পন্থীগণ   চোখে    কোণা  দিয়েও  দেওবন্দীদের দেখতে  পারেন  না।   অনুরূপ  অবস্থা  দেওবন্দীদেরও।  এরা     ফুরফুরা      পন্থীদের     আদৌ      সমর্থন     করেননা। সমালোচনা ও পর্যালোচনা দ্বারা বোঝা যায় যে ফুরফুরা পন্থী        প্রকৃত        পক্ষে        দেওবন্দী        ওহাবী।        ওহাবী  দেওবন্দীদের    সাথে এদের  মৌলিক মসালাতে মূলতঃ মতভেদ নেই। কিন্ত এরা প্রত্যেকেই কিছু  মাসয়ালাতে  প্রত্যক্ষ    ও    পরোক্ষ    ভাবে     একে    অপরকে      কাফের মোশরেক   প্রমাণ    করেছেন।   নূর   আলম    সাহেব   দুই পন্থির পরম নেতা দ্বয়ের নিকট   হতে  দীক্ষা গ্রহণ  করে  বর্তমান    পীর   সেজে   মুরীদ    আরম্ভ    করেছেন।   এখন বিবেচনার বিষয় যে নূরআলম সাহেব দেওবন্দী পির না ফুরফুরা পন্থী পীর?\n\nনিশ্চয়   দেওবন্দীগণ   তাকে   ফুরফুরা   পন্থী   পীর     বলে গ্রহণ   করবেন  না।    অনুরূপ  ফুরফুরা  পন্থীগণও  তাকে দেওবন্দী   পীর   বলে   গ্রহণ  করবেন  না।    অথচ   দেখা যাচ্ছে  যে,  উভয়  পন্থীর  মানুষ   কম   বেশি   তার   হাতে  মুরিদ হচ্ছেন। তাহলে কি নূরআলম সাহেব খচ্চর  পীর হয়েছেন?   যার   কারণে    উভয়     পন্থীর   কোনো   প্রকার আপত্তি       নেই।    নূরআলম   সাহেব   খচ্চর   পীর   সেজে ফুরফুরা  পন্থীদেরকে গোমরাহ করুন অথবা  জাহান্নামে  নিয়ে যান তা   দেখার   প্রয়োজন আমার  ছিলোনা। কিন্ত যেহেতু   আমি    একজন  ফুরফুরা  পন্থী  ছিলাম,   সেহেতু তাদের   গোমরাহি    সম্পর্কে  সাধারণ  মানুষকে  অবগত করে   দেয়া আমার  ইসলামী দায়িত্ব বলে মনে    করছি। কারণ    ফুরফুরা    পন্থী   হাজার   হাজার    সাধারণ     মানুষ প্রকৃত   পক্ষে   সুন্নী   মুসলমান,   এরা   ওহাবী   দেওবন্দী  তাবলীগি     ও     জামায়েতে     ইসলামী     আদৌ      সমর্থন  করেননা।     কিন্ত      একদল     দালাল     এদের      ঈমানকে সুকৌশলে     সর্বনাশ  করে   ওহাবী   দেওবন্দী  তাবলীগী বানাচ্ছে। সাধারণ  মানুষ  গভীর চিন্তা করার অবসর না  পাওয়ায়    এবং      দালালদের     ধোঁকায়    পড়ে    ওহাবী   দেওবন্দীদের শিকার হচ্ছেন।"
    },
    {
      "1": "দালালদের ছদ্মবেশি চরিত্র নিম্নরূপ",
      "2": "এই দালালদের মধ্যে কেহ বড় হুজুরের  খলিফা, কেহ মেজ   হুজুরের   খলিফা,   অনুরূপ   কেহ   নশান   হুজুরের  খলিফা,  কেহ  ছোটো   হুজুরের  খলিফা।   এবার  এদের  মধ্যে       কেহ       তাবলীগ      জামাতের      মারকাজ        খুলে দিয়েছেন, কেহ দেওবন্দী  মাদ্রাসায়  নিজের সন্তানদের  পড়াচ্ছেন।   কেহ    দেওবন্দীদের    সাথে     মিলে    মিশে একই      জালসাতে      নসীয়ত      করছেন     এবং      তাদের মাদ্রাসার  উন্নতি     কল্পে   বাৎসরিক  জালসায়   উপস্থিত হয়ে    চাঁদা   আদায়   করছেন।  কেহ   পীর  সেজে  মুরীদ  করছেন। সাধারণ মানুষ তাদের দেখে সহজে  উপলব্ধি করছেন     যে    ওহাবী       দেওবন্দী     তাবলীগদের    সাথে মৌলিক বিষয়ে মূলত কোনো মতভেদ নেই।\n\nএই    প্রকারে    তারা    দ্বীন-ইসলাম    হতে    সরে    বাতিল  ফিরকার  শিকার  হয়ে  যাচ্ছেন।   তবে  আল্লাহ  তায়ালা   যাদের    বাঁচাচ্ছেন     তারা     ভন্ডদের    সাথে      সর্বপ্রকার সম্পর্ক  ত্যাগ   করে  উলামায়ে    আহলে  সুন্নাতের  সাথে সম্পর্ক          কায়েম          করছেন।           ওহাবী            দেওবন্দী তাবলীগিদের    হাতে    মুরীদ       হওয়া    হারাম।     আসাদ মাদানীর    নিকট   সরাসরি    মুরীদ    হওয়া    অথবা   তার  খলীফার   নিকট   মুরীদ   হারাম।   যদি   কেহ   ভুল   করে  মুরীদ   হয়ে    থাকে    তাহলে   তাদের    সাথে      সর্বপ্রকার সম্পর্ক ছিন্ন করে তওবা করা ওয়াজিব।"
    },
    {
      "1": "প্রশ্নোত্তরে মাসয়ালার মিমাংসা",
      "2": "প্রশ্ন (১) - নিকটের মাদ্রাসায় দান না করে অন্য জেলার মাদ্রাসায়     কুরবানীর      পয়সা      দান     করলে       জায়েজ  কিনা?\nউত্তর    -    তা   জায়েজ    (ফাতাওয়ায়ে   আব্দুলহাই)   যদি আহলে সুন্নাত এর মাদ্রাসা  হয়    তাহলে  জায়েজ  হবে। মাদ্রাসা যদি ওহাবি দেওবন্দিদের হয় তাহলে  কুরবানী নির্দেশ     অনুযায়ী    কোন     প্রকার     দান    দেয়া    জায়েজ হবেনা।\n\nপ্রশ্ন (২) - দানের পশু কুরবানী জায়েজ কিনা?\nউত্তর -  জায়েজ। (ফাতাওয়ায় - আব্দুল হাই)\n\nপ্রশ্ন    (৩)    -    নিজের    পালিত    পশু    কুরবানী    জায়েজ  কিনা?\nউত্তর - জায়েজ। বরং যদি পালিত পশু মোটা তাজা হয় তাহলে উত্তম হবে। (মসনাদে ইমাম আহমাদ)\n\nপ্রশ্ন (৪) - বেহেশতী জেওর কিতাবে মৌলবি আশরাফ আলি      থানবি     সাহেব      লিখেছেন     পশুর     কান     এক  তৃতীয়াংশ  কেটে  গেলে   অথবা   চোখের  জ্যোতিঃ   এক তৃতীয়াংশ    নষ্ট    হয়ে    গেলে     তার      কুরবানী    জায়েজ  হবেনা। কিন্ত আমজাদ আলী আলাইহির রহমান বাহারে শরিয়াত   কিতাবে   তার     কুরবানী    জায়েজ    বলেছেন। কোন উক্তি টি সঠিক?\nউত্তর   -   বেহেশতি   জেওর   এর   মাশলাটি   ভূল।   এক  তৃতীয়াংশ নষ্ট  হয়ে  গেলে  তার কুরবানী জায়েজ হবে। তার   বেশি    নষ্ট  হলে  জায়েজ    হবেনা।  (খোলাসা  তুল ফাতাওয়া ও ফাতাওয়া শামী, আলমগীরী)\n\nপ্রশ্ন  (৫)   -   অনেকে  বলে    থাকে    যে  যাদের   কুরবানী করার   সামর্থ্য   নেই    তারা   কুরবানীর   দিনে    কমপক্ষে একটি  মোরগ  জবেহ  করলে কুরবানী   হয়ে  যাবে।  তা কি সঠিক?\nউত্তর  -   যার   উপর    কুরবানী  ওয়াজিব  নয়  তার   জন্য কুরবানীর     দিনে    মোরগ   ও    মুরগী   ইত্যাদি   কুরবানী নিয়তে জবেহ করা মাকরূহ। কারণ তা অগ্নিপূজকদের  প্রথা। (খোলাসা তুল ফাতাওয়া)\n\nপ্রশ্ন (৬) -   কুরবানী  পয়সা  সরাসরি   ভাবে   মসজিদ ও মাদ্রাসার কাজে ব্যবহার করা যাবে কিনা?\nউত্তর  -  কুরবানীর  পয়সা   সমস্ত     প্রকার  ভালো  কাজে  ব্যবহার      করা     জায়েজ।    কুরবানীর     পয়সা    সরাসরি মসজিদ     ও     মাদ্রাসা    নির্মানের     জন্য     ব্যবহার    করা জায়েজ।  অবশ্য  যাকাত  ও  ফিতরার     পয়সা  সরাসরি মসজিদ    ও   মাদ্রাসাতে   দান   করা   জায়েজ   হবে   না।  (বাহারে শরীয়ত ও ফাতাওয়ায় দামানে মোস্তাফা)\n\nপ্রশ্ন  (৭)    -   কোটি   কোটি  টাকার   মালিক   এই   প্রকার সাতজন মানুষ একটি গরু কুরবানী করলে জায়েজ হবে কিনা?\nউত্তর - জায়েজ হবে। (রদ্দুল মুহতার)\n\nপ্রশ্ন  (৮)  -    যদি  কোনো  ব্যক্তি    কুরবানী  মান্নত   করে এবং   গরু  অথবা  ছাগল  নির্দিষ্ট   না  করে,    তাহলে    কি  কুরবানী করবে?  এবং ঐ কুরবানীর মাংস নিজে খেতে পারবে কিনা?\nউত্তর  - কমপক্ষে  একটি  ছাগল কুরবানী  করতে  হবে। মান্নতের  কুরবানী  মাংস  নিজের  খাওয়া  জায়েজ  নয়।  সমস্ত মাংস সাদকা করতে হবে। (আলমগিরী)\n\nপ্রশ্ন (৯) - যদি ছাগল কুরবানী করার মান্নত করে এবং গরু  কুরবানী   করে   দেয়,   তাহলে   মান্নত  আদায়   হবে  কিনা?   যদি  মান্নতের  মাংস  খেয়ে    ফেলে  তাহলে   কি  করতে হবে?\nউত্তর - ছাগলের   পরিবর্তে গরু কুরবানী করলে জায়েজ হবে। যত টুকু মাংস খেয়েছে তার  মূল্য সাদকা করতে হবে। (আলমগীরী)\n\nপ্রশ্ন (১০) -  কুরবানী মাংস বিক্রয় করা জায়েজ কিনা? মসজিদের খতীব  বহু মাংস  পেয়ে  থাকেন।   তার জন্য তা বিক্রয় করা জায়েজ কিনা?\nউত্তর - কুরবানীর মাংস বিক্রয় মূলত জায়েজ নয়। চাই কুরবানী  দাতা  হোক  অথবা  মসজিদের  খতীব  হোক।  অবশ্য  উক্ত   মাংসের  পরিবর্তে   ব্যবহারিক  বস্তু    নিতে  পারে। (খোলাসাতুল ফাতাওয়া)\n\nপ্রশ্ন (১১)   -  অনেক   স্থানে দানের মাংস  একত্রিত করে মহল্লায়  বিতরণ করা  হয়ে থাকে।   উক্ত মাংস  কুরবানী দাতার জন্য নেওয়া জায়েজ হবে কিনা?\nউত্তর  - নিশ্চয়  জায়েজ  হবে।  কুরবানীর মাংস  বিতরণ করা মুস্তাহাব। ইচ্ছা করলে সমস্ত মাংস খাওয়া জায়েজ (আলমগিরী)।\n\nপ্রশ্ন  (১২)  -  পোষণী  গরু  ছাগলের   কুরবানী  না    হবার কারণ কি?\nউত্তর  -  কুরবানীর  জন্য  শর্ত  মালিক  হওয়া।      যেহেতু পালনকারী   পশুর   মালিক  নয়,   সেহেতু  তার   কুরবানী জায়েজ হবেনা (রদ্দুল মুহতার)।\n\nপ্রশ্ন (১৩)    - যে ব্যক্তির উপর  কুরবানী ওয়াজিব,  যদি তার    নিকট    হালাল     পয়সা      না      থাকে    তাহলে    কি   করবে?\nউত্তর    -    কার  নিকট  হতে  পয়সা  ধার   নিয়ে   কুরবানী করবে      এবং     পরে    ঋণ     পরিশোধ     করবে     (কুতুবে ফিকাহ)।\n\nপ্রশ্ন (১৪) - কোন মৃত   ব্যক্তির  নামে  অথবা আউলিয়া  ও  আম্বিয়া  গণের   নামে  যে  কুরবানী  করা  হয়ে থাকে, কুরবানী    দাতার    জন্য    উক্ত      মাংস     খাওয়া    জায়েজ কিনা?\nউত্তর - নিশ্চয় জায়েজ। অবশ্য মৃত ব্যক্তি যদি কুরবানী করার   অসিয়ত  করে  যায়  তাহলে  তার  মাংস    খাওয়া  জায়েজ হবেনা। (আলামগিরী)\n\nপ্রশ্ন  (১৫)  -    নির্দোষ  পশু  ক্রয়  করার    পর  কুরবানীর পূর্বে   যদি   দোষযুক্ত    হয়ে  যায়   তাহলে   তার  কুরবানী জায়েজ হবে কিনা?\nউত্তর - ধনী ব্যক্তির জন্য  জায়েজ নয়। গরীব  মানুষের জন্য জায়েজ।  অবশ্য  গরীবের মান্নতের কুরবানী হলে জায়েজ হবেনা। (হিদায়া, রদ্দুল মুহাতার)\n\nপ্রশ্ন (১৬)  -  অনেকে বলে থাকে  কুরবানীর  মাংস তিন দিনের বেশি খাওয়া জায়েজ নয় তা কি ঠিক?\nউত্তর  -  তা   ঠিক   নয়।   তিন   মাস   ধরে  খেতে    পারে। অবশ্য   হুজুর  সাল্লালাহু  তায়ালা   আলাইহি  ওসাল্লালাম এই প্রকার  বলেছেন। পরে  তিনি  তা বাতিল   করেছেন (মোসনাদে ইমাম আ\u0027যম)।\n\nপ্রশ্ন (১৭) - যারা কুরবানীর মাংস তৈরি করতে সাহায্য করে তাদের পারিশ্রমিক হিসেবে উক্ত মাংস প্রদান করা জায়েজ কিনা?\nউত্তর  - পারিশ্রমিক হিসেবে   গোশত, চামড়া   ইত্যাদি  কিছু দেয়া জায়েজ হবে না (হেদায়া)\n\nপ্রশ্ন  (১৮) - যদি  কুরবানীর  মাংস   চুরি  হয়ে  যায় এবং পরে  চোরের   নিকট   হতে  মূল্য  আদায়  করলে  তা  কি করতে হবে?\nউত্তর - সাদকা করে দেয়া জরুরী (আলামগীরি)\n\nপ্রশ্ন (১৯) - যদি কুরবানীর দিনে পশু মারা যায় তাহলে কি করতে হবে?\nউত্তর    -      ধনী  ব্যক্তির   জন্য  অন্য  পশু  কুরবানী   করা ওয়াজিব।   যদি  পশু সংগ্রহ করা  সম্ভব  না হয়  তাহলে  কম  পক্ষে একটি   ছাগলের  মূল্য   সাদকা  করতে হবে। যদি  গরীব  মানুষের  পশু  মারা  যায়  তাহলে  অন্য  পশু  কুরবানী করা ওয়াজিব নয় (দুররে মুখতার)।\n\nপ্রশ্ন (২০) - যদি পশু  হারিয়ে যায় অথবা চুরি হয়ে যায় এবং   অন্য  পশু  ক্রয়  করার  পর  যদি  তা   পাওয়া  যায়  তাহলে কি করতে হবে?\nউত্তর   -     ধনী   হলে   দুইটির   মধ্যে   যে   কোনো   একটি কুরবানী করলে হবে। যদি প্রথমটি কুরবানী করতে চায় এবং তার মূল্য দ্বিতীয়টির থেকে কম হয় তাতে কোনো দোষ হবেনা। যদি দ্বিতীয় টি কুরবানী করতে চায় এবং তার  মূল্য  প্রথমটির  অপেক্ষায়   কম    হয়,  তাহলে   যত টাকা কম হবে ততটাকা  সাদকা করতে হবে। গরীবের প্রতি    দুইটি    পশুর    কুরবানী    করা    ওয়াজিব।    (রদ্দুল  মুহতার)\n\nপ্রশ্ন (২১) - এক ব্যক্তির প্রতি কুরবানী ওয়াজিব ছিলো কিন্ত কোনো  কারণে করা   হয়নি। সে এই  বৎসর তার   কাজা করতে চাচ্ছে। তা জায়েজ হবে কিনা?\nউত্তর   -   গত  বৎসরের   কুরবানী  এই   বৎসর   জায়েজ  নয়। একটি ছাগলের মূল্য সাদকা  করতে হবে। (রদ্দুল মুহতার)\n\nপ্রশ্ন (২২)   -  একই পশুতে আক্বীকাহ ও কুরবানী অংশ নেওয়া জায়েজ হবে কি? তার মাংস কি প্রকারে  বণ্টন  করতে হবে?\nউত্তর       -   তা    জায়েজ।   কুরবানী   ও   আক্বীকাহ   মাংস বন্টনের একই নিয়ম। (রদ্দুল মুহতার)\n\nপ্রশ্ন   (২৩)  –   যদি  অংশীদারদের  মধ্যে   কারো   নিয়ত বিশুদ্ধ না হয়, তাহলে কি কারো কুরবানী হবে?\nউত্তর     -     এক    জনের    নিয়ত    খারাপ   থাকলে   কারো কুরবানী হবে  না। (রদ্দুল  মুহতার) বর্তমানে  বহু মানুষ  বিভিন্ন  নিয়তে অংশ গ্রহণ   করে  থাকে। সেহেতু সম্ভব  হলে একাই কুরবানী করা উচিৎ।\n\nপ্রশ্ন (২৪)  -   কুরবানীর  জন্য  পশু  ক্রয় করার  পর যদি বাচ্চা হয়ে যায় তাহলে কি করতে হবে?\nউত্তর   -  বাচ্চাসহ  জবেহ করে দিবে। যদি বাচ্চা বিক্রয় করে দেয়  তাহলে তার মূল্য সাদকা করতে  হবে। যদি  জবেহ  ও  বিক্রয়  কিছুই   না    করে   এবং  কুরবানী   দিন গুলো  অতিক্রম  হয়ে  যায়,  তাহলে  ঐ  বাচ্চাটি  জীবিত  অবস্থায় সাদকা করে   দিতে  হবে। যদি   কিছুই না করে রেখে দেয় এবং পরের বৎসর যদি তা কুরবানী করতে চায়  তাহলে   জায়েজ   হবেনা।   যদি  তা  কুরবানী   করে দেয়  তাহলে তার   মাংস সাদকা  করে দিতে হবে এবং  আরো একটি পশু কুরবানী করতে হবে। (আলমগিরী)\n\nপ্রশ্ন (২৫)  -   জবেহ   করার  পর  যদি পেট থেকে বাচ্চা  বের হয় তাহলে কুরবানী জায়েজ হবে  কিনা এবং তার মাংস খাওয়া চলবে কিনা?\nউত্তর  -     কুরবানী   জায়েজ   হবে   এবং   তার  মাংস    ও খাওয়া জায়েজ হবে। এমন কি পেটের বাচ্চা টি জীবিত অবস্থায় বের হলে তাকে ও জবেহ করে খাওয়া হালাল। অবশ্য  মরা   বাচ্চাটির  মাংস   খাওয়া  হারাম।   (বাহারে শরীয়ত)\n\nপ্রশ্ন  (২৬)  -  জবেহ  করার  পূর্বে  পশুর চামড়া  বিক্রয়  করা জায়েজ কিনা? তাতে কুরবানীর কোনো ক্ষতি হবে কিনা?\nউত্তর  -  কুরবানী  হয়ে    যাবে।  কিন্ত জবেহ  করার পূর্বে চামড়া  বিক্রয়  করা  নাজায়েজ।   চাই কুরবানী চামড়া হোক   অথবা  অন্য চামড়া হোক।  যেমন পুকুরের মাছ পানিতে  থাকা  অবস্থায়  এবং  যে  কোনো  ফল  খোশার  মধ্যে থাকা অবস্থায় বিক্রয় না জায়েজ। (হেদায়া)\n\nপ্রশ্ন  (২৭) - অনেক স্থানে মোল্লার  পারিশ্রমিক  হিসেবে কল্লা দিয়ে থাকে তা কি জায়েজ?\nউত্তর  -   তা  নাজায়েজ।   পারিশ্রমিক   হিসেবে  মাথা  ও  মাংস কিছুই দেয়া যাবেনা। পয়সা  দিতে  হবে।  অবশ্য কুরবানী ও আক্বীক্বাহ ছাড়া অন্য জবেহ এর ক্ষেত্রে ঐ গুলো দেয়া ও নেওয়া জায়েজ। (বাহারে শরিয়াত)\n\nপ্রশ্ন (২৮)   -  অনেকেই  কলিজা   ইত্যাদি  নিজের ভাগে রেখে    দেয়  এবং  তার  পরিবর্তে  নিজের  ভাগের  মাংস দিয়ে  দেয়। তা   কি  জায়েজ? অনুরূপ অনেকেই মাংস  সম্পূর্ণ  তৈরি  হবার  পূর্বে  ২/৪  কিলো  নিয়ে  নেয়  এবং  পরে    তার    নিজের    ভাগ     হতে    দিয়ে    দেয়।   তা    কি জায়েজ?\nউত্তর - জায়েজ। তাতে কুরবানীর কোনো ক্ষতি হবেনা। কারণ    কুরবানী     দাতার     জন্য      সমস্ত     মাংস    খাওয়া জায়েজ। (খোলাসাতুল ফাতাওয়া ও হেদায়া)\n\nপ্রশ্ন (২৯) - অনেক স্থানে কুরবানীর সমস্ত পশু একত্রিত করে  এক  পশুর  সামনে অন্য পশুকে জবেহ  করা হয়। তাতে কোনো ক্ষতি হবে কিনা?\nউত্তর   -   পশুর   সামনে   ছুড়িতে   ধার    দেয়া    মাকরুহ। কারণ তাতে পশুর কষ্ট হয়ে থাকে। অতএব এক পশুর সম্মুখে অন্য  পশুকে  জবেহ করলে কুরবানী  হয়ে যাবে  কিন্ত মাকরূহ হবে। (দুররে মুখতার)\n\nপ্রশ্ন   (৩০)  -    কুরবানীর   পশুর   ভুড়ি  খাওয়া  জায়েজ  কিনা?\nউত্তর  -   ভূঁড়ি  খাওয়া মাকরূহে তাহরিমী চাই কুরবানী পশুর হোক অথবা অন্য পশুর হোক। (বাহারে শরিয়াত ও আনওয়ারুল হাদীস)\n\nপ্রশ্ন (৩১)  -  স্ত্রীলোক যদি  কুরবানীর   পশু জবেহ করে   তাহলে তা জায়েজ হবে কিনা?\nউত্তর   -   স্ত্রীলোক   যদি   মুসলমান   হয়   এবং   কাফেরা,  মোশরেকা  ও  ওহাবীয়া না  হয়, তাহলে জায়েজ  হবে।  (আলামগিরী)\n\nপ্রশ্ন  (৩২) - যদি কুরবানীর পশুর মস্তক কেটে  আলাদা হয়ে যায় তাহলে কি হবে?\nউত্তর  -   কুরবানী   হয়ে  যাবে।  কিন্ত  এই  প্রকার  মস্তক   আলাদা করে ফেলা মাকরুহ। (হিদায়া)\n\nপ্রশ্ন  (৩৩)    -   সাহেবে    নিসাব  ব্যক্তির    প্রতি  কি  প্রতি বৎসর কুরবানী করা জরুরী?\nউত্তর   -   হ্যাঁ।   প্রতি   বৎসর   কুরবানী   করা   ওয়াজিব।  অন্যের   নামে   কুরবানী   করতে   চাইলে   নিজের   নামে  কমপক্ষে     একাংশ     কুরবানী    করতে     হবে।    (    রদ্দুল মুহতার)।\n\nপ্রশ্ন   (৩৪)  -  কুরবানী   দাতার   নখ,  চুল  কাটা  জায়েজ আছে কিনা?\nউত্তর - চাঁদ ওঠার পর হতে কুরবানী করা পর্যন্ত কেবল কুরবানী   দাতার    জন্য    নখ   চুল   না   কাটাই   মুস্তাহাব। (হেদায়া)\n\nপ্রশ্ন      (৩৫)      -      কুরবানীর      পশুকে      শোয়াবার      পর  \u0027বিসমিল্লাহি আল্লাহু আকবর\u0027 পাঠ করেছে। কিন্ত কোনো কারণে জবেহ না করে ঐ স্থলে অন্য পশু জবেহ করলে পশু হালাল হবে কিনা?\nউত্তর - হালাল  হবে না। অবশ্য অন্য  পশুর জন্য  নতুন ভাবে “বিসমিল্লাহি আল্লাহু আকবর” পাঠ করলে হালাল হবে। (হেদায়া)\n\nপ্রশ্ন (৩৬)  - যদি কোনো ব্যক্তি নিজস্ব পশুর কুরবানীর নিয়ত    করে    থাকে     অথবা     পশু     ক্রয়     করার    সময়  কুরবানীর  নিয়ত  ছিলোনা       পরে     নিয়ত      করেছে। এমতাবস্থায় তার উপর কুরবানী ওয়াজিব হবে কিনা?\nউত্তর   –  এ  প্রকার  নিয়তে  কুরবানী  ওয়াজিব   হবেনা। (আলমগিরী)\n\nপ্রশ্ন  (৩৭) - একই  পরিবারে  একাধিক মানুষের নিকট যদি নেসাব পরিমান  মাল থাকে তাহলে কি সবার পক্ষ হতে কুরবানী করতে হবে?\nউত্তর   -   যাদের   নিকট   নিসাব   পরিমাণ   মাল   থাকবে  তাদের    প্রত্যেকের    কুরবানী     করা      ওয়াজিব।     স্বামী কুরবানী করলে স্ত্রীর  ওয়াজিব   আদায়  হবেনা।  অবশ্য  মালিকে   নিসাব  ব্যক্তি  স্ত্রী  ও    বালেগ   পুত্রের  অনুমতি নিয়ে   কুরবানী  করলে   তাদের  ওয়াজিব   আদায়    হয়ে  যাবে। (আলমগীরি)।\n\nপ্রশ্ন (৩৮) -   আকাশ মেঘাচ্ছন্ন থাকার কারণে যদি ২৯ তারিখে    চাঁদ      দেখা     সম্ভব    না    হয়    এবং    চাঁদ    ২৯ তারিখের   বলে   যদি   সন্দেহ   হয়   তাহলে   কি   প্রকারে  কুরবানী করতে হবে?\nউত্তর   -  এমতাবস্থায়     ১২ই  জিলহজ্বের  পূর্বে  কুরবানী  করে ফেলতে হবে। যদি ১২ তারিখে কুরবানী করা হয় তাহলে       সমস্ত       মাংস      সাদকা        করে       দিতে      হবে (আলমগিরী)।\n\nপ্রশ্ন (৩৯) - যদি ছাগলের বয়স এক  বৎসর হতে  ২/৫ দিন   কম   থাকে   তাহলে   তার   কুরবানী   জায়েজ   হবে  কিনা?\nউত্তর   -   ছাগল   যতই   মোটা   তাজা   হোক   না    কেনো   বৎসর পূর্ণ হতে ১দিন  কম থাকলেও কুরবানী জায়েজ  হবে না। (দুররে মুখতার)\n\nপ্রশ্ন (৪০) - ছাগলের বাচ্চা যদি কুকুরের দুধ পান করে থাকে তাহলে তার কুরবানী জায়েজ হবে কিনা?\nউত্তর  -   কুরবানী জায়েজ হবে। যদি  দীর্ঘদিন কুকুরের  দুধপান   করে   থাকে    তাহলে   কিছুদিন    বেঁধে    রাখতে হবে।\n\nপ্রশ্ন (৪১) - পাঁঠা কুরবানী জায়েজ কিনা?\nউত্তর  -  পাঁঠাকে বহুদিন বেঁধে রাখতে  হবে যাতে  তার দেহের গন্ধ দুরিভূত হয়ে যায় এবং তার মাংসে কোনো প্রকার   গন্ধ   না     থাকে   তাহলে   তার  কুরবানী  জায়েজ হবে। (বাহারে শরীয়ত)\n\nপ্রশ্ন  (৪২) - যে ছাগলটির মূল্য ১০০০ টাকা, যদি  ওই ছাগল  টি প্রতিদ্বন্দ্বিতা করে ২০০০০ টাকায়   ক্রয় করে কুরবানী করা হয় তাহলে সওয়াব পাবে কিনা?\nউত্তর -  সওয়াব  বেশি পাবে না। বরং আল্লাহর ওয়াস্তে  না  হয়ে    যদি  সুনাম  অর্জনের জন্য  হয় তাহলে  মূলতঃ কুরবানীই হবে না।\n\nপ্রশ্ন  (৪৩) - যদি আটজন  অথবা  ৯  জন  মানুষ সাতটি গরু  সমান  অংশে  কুরবানী  করে  তাহলে  জায়েজ  হবে  কিনা?\nউত্তর – এ প্রকার কুরবানী জায়েজ হবেনা কারণ গরু ৭ অংশের বেশি হয় না। যখন ৮ অথবা ৯ ব্যক্তি ৭টি গরু কুরবানী  করবে, তখন প্রতিটি গরু আট অংশ  অথবা  ৯ অংশ হয়ে যাবে। যা না-জায়েজ। (রদ্দুল মুহতার)\n\nপ্রশ্ন (৪৪)  - যদি গ্রামের মানুষ ঈদের নামাজের আগে  কুরবানী   করে    ফেলে   তাহলে   কুরবানী   জায়েজ   হবে  কিনা?\nউত্তর  -  জায়েজ   হবে।  অবশ্য   শহরের   মানুষ    ঈদের  নামাজের    পূর্বে    কুরবানী    করলে    জায়েজ    হবে    না।  (আলমগিরী)\n\nপ্রশ্ন  (৪৫)   -  যদি কোনো    কারণে ১০ জিলহজ্ব  ঈদের নামাজ না হয় তাহলে কুরবানী কখন করবে?\nউত্তর   –   ১০    তারিখে   কুরবানী   করতে   ইচ্ছা    করলে  জাওয়ালের আগে জায়েজ হবেনা। ১১  ও   ১২ তারিখে কুরবানী  করলে   ঈদের  নামাজের  আগে    জায়েজ  হবে (দুররে মুখতার)\n\nপ্রশ্ন  (৪৬)  - কুরবানী পশু জবেহ করার পর হাত  তুলে দোয়া করা জায়েজ কিনা?\nউত্তর - জায়েজ।\n\nপ্রশ্ন (৪৭) - একটি ছাগলের মূল্য ১০০০ টাকা। একটি গরুর মূল্য ১০০০ টাকা এমতাবস্থায় কোনটির কুরবানী উত্তম হবে?\nউত্তর  -  গরু  কুরবানী  করা  উত্তম   হবে।   কারণ    ছাগল অপেক্ষা   গরুর   মাংস   বেশি   পাওয়া   যাবে   এবং   সাত  জনের নাম কুরবানী করা যাবে। (রদ্দুল মুহতার)\n\nপ্রশ্ন  (৪৮)  -  উঁট,  গরু  ও  মহিষের  মূল্য  ও  মাংস  যদি  সমান   সমান   হয়     তাহলে   কোনটির     কুরবানী    উত্তম হবে?\nউত্তর - যেহেতু উটের চামড়া বিক্রয় হয়না, সেহেতু তা অপেক্ষা গরু অথবা মহিষের মধ্যে যার মাংস পছন্দনীয় হবে   এবং   চামড়ার    মূল্য   বেশি    পাওয়া    যাবে   তার  কুরবানী উত্তম হবে।\n\nপ্রশ্ন  (৪৯) - যে  পশুর  জন্ম হতে  শিং নেই  অথবা কান নেই  অথবা  একটি  কান  নেই।  তার  কুরবানী  জায়েজ  কিনা?\nউত্তর  -   জন্ম   হতে   শিং   না  থাকলে  কুরবানী    জায়েজ হবে।  কিন্ত  জন্ম  হতে   কান  না   থাকলে   অথবা  একটি কান না থাকলে  কুরবানী জায়েজ হবেনা।   অবশ্য কান ছোট থাকলে জায়েজ হবে। (আলমগিরী)\n\nপ্রশ্ন   (৫০)  -  পশুর  দাঁত  না  থাকলে   কুরবানী  জায়েজ হবে কিনা? অনুরূপ যদি তার থান কেটে অথবা শুকিয়ে যায় তাহলে কি হবে?\nউত্তর - তার কুরবানী না জায়েজ। ছাগলের একটি থান শুকিয়ে যাওয়া না  জায়েজ  হবার   জন্য  যথেষ্ট। গরু  ও   মহিষের   একটি  থান   শুকিয়ে    গেলে  কুরবানী  জায়েজ হবে (দুররে মুখতার)\n\nপ্রশ্ন (৫১) - হিজড়া পশুর কুরবানী জায়েজ কিনা?\nউত্তর - নাজায়েজ। (দুররে মুখতার)\n\nপ্রশ্ন (৫২) - যদি গরীব মানুষ কুরবানী করে এবং সমস্ত মাংস নিজের জন্য রেখে দেয় তাহলে কুরবানী জায়েজ হবে কিনা?\nউত্তর - জায়েজ  হবে। বরং  গরীবের  জন্য  সমস্ত   মাংস রেখে দেয়া উত্তম (আলমগিরী)।\n\nপ্রশ্ন   (৫৩)  -    কুরবানী   মাংস   অমুসলিমদের  কে  দান  করলে কুরবানীর কোনো ক্ষতি হবে কিনা?\nউত্তর    -    কুরবানী   হয়ে   যাবে।  কিন্ত অমুসলিমদেরকে দেয়া  জায়েজ   হবেনা।  কারণ  এখানকার   অমুসলিমরা হারবী কাফের। (শামী ও বাহারে শরীয়ত)\n\nপ্রশ্ন   (৫৪)   -  যদি     দুই   ব্যক্তি  অস্ত্র  ধরে   জবেহ   করে তাহলে    কি     দুই    জনের    প্রতি    বিসমিল্লাহ   পাঠ   করা ওয়াজিব হবে?\nউত্তর -  দুই জনের প্রতি বিসমিল্লাহ্ পাঠ করা  ওয়াজিব হবে।   যদি   একজন    বিসমিল্লাহ্    ত্যাগ     করে   তাহলে  কুরবানী তো  দুরের কথা  পশু হালাল  হবে না।  (দুররে  মুখতার)\n\nপ্রশ্ন  (৫৫)  -  অনেকেই  জবেহ  করা  দেখতে  পারেনা।  এমতাবস্থায় যদি জবেহ  করার সময় উপস্থিত না থাকে তাহলে কুরবানীর কোনো ক্ষতি হবে কিনা?\nউত্তর - কোনো ক্ষতি হবেনা। কিন্ত সম্ভব হলে নিজ হস্তে জবেহ   করা    উত্তম।   কম   পক্ষে    জবেহ   করার     সময় উপস্থিত থাকা উচিৎ। (হেদায়া)।\n\nপ্রশ্ন   (৫৬)    -   কোনো   দোয়া   পাঠ    না    করলে   কেবল বিসমিল্লাহে  আল্লাহু   আকবর  পাঠ   করে  জবেহ  করলে কুরবানী হবে কিনা?\nউত্তর  -  কুরবানীর  কোনো   ক্ষতি  হবেনা। অবশ্য  যার নামে   কুরবানী  হবে  তার   নাম  জবেহ  করার   পর  এই প্রকারে বলবে - “হে আল্লাহ্ আমার অথবা অমুকের কুরবানী কবুল করে নাও         যেমন           তোমার        দোস্ত        হজরত         ইব্রাহীম আলাইহিসালাম   ও  তোমার   হাবীব   হজরত   মোহাম্মদ সাল্লালাহু   তায়ালা    আলাইহি   ওসাল্লালামের     কুরবানী  কবুল করেছো।“\n\nপ্রশ্ন (৫৭) - আক্বীক্বার চামড়ার হুকুম কি?\nউত্তর - কুরবানী ও  আক্বীক্বার চামড়ার একই     হুকুম। নিজের    কাজে    ব্যবহার   করা   জায়েজ।    কিন্ত    বিক্রয়   করলে   মসজিদ,  মাদ্রাসা   অথবা  অন্য   কোনো   ভালো কাজে দান করতে হবে। (বাহারে শরীয়ত)।\n\nবিশেষবিজ্ঞপ্তি\n\u003d\u003d\u003d\u003d\u003d\u003d\u003d\u003d\nআমার  সুন্নী ভাইগণ! খুব সাবধান  হয়ে যান। অন্যথায় আপনারা যেকোনো   মূহুর্তে ওহাবী   সম্প্রদায়ের শিকার হয়ে যাবেন। বর্তমানে সৌদি আরবের গোমরাহ ওহাবী সরকার     বিশ্ব    সুন্নী       মুসলমানদেরকে,    বিশেষ    করে ভারতীয় সুন্নী মুসলীমদেরকে মুশরিক বলে থাকে, এরা নিজেদের      বানোয়াট       তাওহীদ     প্রচারে     ব্যস্ত       হয়ে পড়েছে।  এইখাতে খরচ করছে কোটি কোটি রিয়াল।  এই   রিয়াল   আমাদের   দেশে   ব্যাপক   পরিমানে   চলে  আসছে      তথাকথিত       আহলে       হাদীস      ও      তাবলীগ জামাতের মাধ্যমে। ফলে ওহাবী দেওবন্দীদের শতশত মাদ্রাসা  মাকতাব গড়ে  উঠছে।  আর দিনের পর দিন    দুর্বল       হয়ে     যাচ্ছে      সুন্নীদের     মাদ্রাসা     গুলো।     এই মাদ্রাসাগুলো দুর্বল হয়ে যাবার অর্থ হলো সুন্নীয়ত খতম হয়ে     যাবার      পূর্বাভাষ।     অতএব     আপনার    যাকাত, ফিতরা,   উশুর  ও  কুরবানীর সমস্ত পয়সা   সুন্নী মাদ্রাসা গুলোতে দিয়ে দিন। খবরদার! আপনার একটি পয়সাও যেনো এদিক সেদিক চলে না যায়। আল্লাহ্ তালা যেনো আমাদের     সবাইকে     বোঝার      তৌফিক      দান       করে থাকেন। আমিন ইয়া রব্বাল আ\u0027লামীন।"
    }
  ]