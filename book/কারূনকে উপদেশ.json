[
    {
        "1": "কারূনকে উপদেশ",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ                                             \tوَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ         \tوَعَلٰی اٰلِكَ وَ اَصْحٰبِكَ یَا نُوْرَ اللہ\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরুদ শরীফের ফযিলত",
        "2": "      \tপ্রিয় নবী, রাসূলে আরবী, হুযুর পুরনূর صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করেন: حَيْثُ مَا كُنْتُمْ فَصَلُّوْا عَلَىَّ فَاِنَّ صَلَاتَكُمْ تَبْلُغُنِىْ অর্থাৎ তোমরা যেখানেই থাকো আমার উপর দরুদে পাক পাঠ করো, কেননা তোমাদের দরুদ আমার নিকট পৌঁছে থাকে। (মু’জামুল কবীর, ৩/৮২, নং: ২৭২৯)\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! ? ইলমে দ্বীন শেখার জন্য সম্পূর্ণ বয়ান শুনবো ? আদব সহকারে বসবো ? বয়ান চলাকালীন উদাসীনতা থেকে বেঁচে থাকবো\n? নিজের সংশোধনের জন্য বয়ান শুনবো ? যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!           صَلَّی اللهُ عَلٰی مُحَمَّد\n"
    },
    {
        "1": "কারূনের শিক্ষনীয় ঘটনা",
        "2": "          প্রিয় ইসলামী ভাইয়েরা! কারূন আল্লাহ পাকের নবী হযরত মূসা عَلَیْہِ السَّلَام  এর চাচাত ভাই ছিলো * সে খুবই সুদর্শন ছিলো * আসমানী\nকিতাব তাওরাত শরীফের খুব ভালো ক্বারীও ছিলো * তাকে সম্পদও দান করা হয়েছে। * রেওয়ায়েত অনুযায়ী যখন কারূন বাহনে আরোহন করে বের হতো তখন কয়েকটি খচ্চরের উপর তার সম্পদের শুধুমাত্র চাবি বহন করা হতো। এতো পরিমাণ সম্পদ পাওয়ার পর তার উচিত ছিলো আল্লাহ পাকের দরবারে অবনত মস্তক হয়ে কৃতজ্ঞতা আদায় করা কিন্তু সে দূর্ভাগা, তার ভিতরের আসল রুপ বেরিয়ে এলো, সে ধ্বংসের রাস্তা অবলম্বন করে মুনাফিক হয়ে গেলো।\n(হাশিয়া সাভী মাআ জালালাইন, পারা: ৩০, সূরা ক্বাসাস, আয়াতের পাদটিকা: ৭৬-৮১, ২/৩০০-৩০৩ পৃ:)\nওলামায়ে কেরাম বলেন: কারূন হযরত মূসা عَلَیْہِ السَّلَام  এর প্রতি বিদ্বেষ রাখতো, সুতরাং সে হতভাগা কিছুলোককে সাথে নিয়ে নিজের আলাদা একটি দল গঠন করলো, সে একটি আলীশান ঘর বানালো, তাতে স্বর্ণের দরজা লাগালো, দেয়ালের উপরও স্বর্ণের কারুকার্য করালো। বনী ইসরাইলের লোকেরা সকাল-সন্ধা তার কাছে যেতো, খাবার খেতো, গল্প করতো আর কারূন হাসাহাসি করতো। কারূনের এই অপকর্মের পরও হযরত মূসা عَلَیْہِ السَّلَام  তার সাথে সুন্দর আচরণ করতেন, কিন্তু সে সবসময় তাঁকে কষ্ট দিতো, তার অনিষ্টতা ও অহংকার দিন দিন বেড়েই যাচ্ছিলো। অবশেষে যখন যাকাতের বিধান অবতীর্ণ হলো আর হযরত মূসা عَلَیْہِ السَّلَام  কারূনকেও যাকাত দেয়ার নির্দেশ দিলেন, তখন সম্পদের লোভে পড়ে সেই অপদার্থ নির্লজ্জতার সীমা অতিক্রম করলো। সে এক মহিলাকে টাকার লোভ দেখালো আর এই কথায় রাজি করে নিলো যে, সে আল্লাহ পাকের নবী হযরত মূসা عَلَیْہِ السَّلَام  এর উপর মিথ্যা অপবাদ দিবে। সেই মহিলাটি সম্পদের লোভে পড়ে এমন বড় একটি গুনাহের কাজের জন্য রাজি হয়ে গেলো। বনী ইসরাইলের সমাবেশে হযরত মূসা عَلَیْہِ السَّلَام  এর সামনে এমন একটি নিকৃষ্ট অপবাদ হযরত মূসা عَلَیْہِ السَّلَام  এর উপর দেয়ার তার সাহস হলো না আর সে আল্লাহ পাকের ভয়ে সত্য বলে দিলো।\n      \tকারূনের এমন নিকৃষ্ট কর্মকান্ড দেখে হযরত মূসা عَلَیْہِ السَّلَام  খুবই কষ্ট পেলেন, তিনি সিজদাবনত আরয করলেন: হে আল্লাহ পাক! যদি আমি তোমার সত্যিকার রাসূল হয়ে থাকি তবে কারূনের উপর গযব নাযিল করো। হযরত মূসা عَلَیْہِ السَّلَام  এর এই দোয়া কবুল হলো আর হুকুম করা হলো: হে মূসা  عَلَیْہِ السَّلَام ! জমিনকে আপনার হুকুম মান্য করার নির্দেশ দেয়া হয়েছে, আপনি তাকে যা ইচ্ছা হুকুম করুন। অতএব হযরত মূসা\nعَلَیْہِ السَّلَام  জমিনকে হুকুম দিলেন: হে জমিন! তুমি কারূন, তার সঙ্গী এবং তার সমস্ত সম্পদ নিজের ভেতরে ধ্বসিয়ে নাও।\n(হাশিয়া সাভী মাআ জালালাইন, পারা: ২০, সূরা ক্বাসাস, আয়াতের পাদটিকা: ৭৬-৮১, ২/৩০০-৩০৩)\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "কারূনকে পাঁচটি উপদেশ",
        "2": "          প্রিয় ইসলামী ভাইয়েরা! কুরআনে করীমের কয়েকটি স্থানে শিক্ষার জন্য কারূনের কথা উল্লেখ করা হয়েছে। পারা ২০, সূরা ক্বাসাস এর ৭৬ ও ৭৭ নং আয়াতে আল্লাহ পাক ইরশাদ করেন:\nاِنَّ قَارُوْنَ كَانَ مِنْ قَوْمِ مُوْسٰى فَبَغٰى عَلَیْهِمْ۪-وَ اٰتَیْنٰهُ مِنَ الْكُنُوْزِ مَاۤ اِنَّ مَفَاتِحَهٗ لَتَنُوْٓاُ بِالْعُصْبَةِ اُولِی الْقُوَّةِۗ-اِذْ قَالَ لَهٗ قَوْمُهٗ لَا تَفْرَحْ اِنَّ اللّٰهَ لَا یُحِبُّ\n(পারা: ২০, সূরা: ক্বাসাস, আয়াত: ৭৬-৭৭))     কানযুল ঈমান থেকে অনুবাদ:\nনিশ্চয় কারূন মূসার সম্প্রদায়ভুক্ত ছিলো, অতঃপর সে তাদের উপর অত্যাচার করেছে; এবং আমি তাকে এত ধন-ভাণ্ডার দান করেছি, যেগুলোর চাবি একটা বলবান দলের উপরও ভারী ছিলো; যখন তাকে তার সম্প্রদায়\n\nالْفَرِحِیْنَ(۷۶) وَ ابْتَغِ فِیْمَاۤ اٰتٰىكَ اللّٰهُ الدَّارَ الْاٰخِرَةَ وَ لَا تَنْسَ نَصِیْبَكَ مِنَ الدُّنْیَا وَ اَحْسِنْ كَمَاۤ اَحْسَنَ اللّٰهُ اِلَیْكَ وَ لَا تَبْغِ الْفَسَادَ فِی الْاَرْضِؕ-اِنَّ اللّٰهَ لَا یُحِبُّ الْمُفْسِدِیْنَ(۷۷)\nবললো, ‘দম্ভ করো না। নিশ্চয় আল্লাহ্‌ দাম্ভিকদের পছন্দ করেন না এবং আল্লাহ্‌ যে সম্পদ তোমাকে প্রদান করেছেন তা দ্বারা আখিরাতের আবাস অনুসন্ধান করো এবং দুনিয়ার মধ্যে নিজ অংশ ভুলো না আর পরোপকার করো যেমন আল্লাহ্‌ তোমার উপর অনুগ্রহ করেছেন এবং পৃথিবীতে অশান্তি চেওয়া না। নিশ্চয় আল্লাহ্‌ অশান্তি সৃষ্টিকারীদের ভালোবাসেন না’।\n\n          এই ৫টি উপদেশ যখনই বনী ইসরাইলের নেককার মুসলমানগণ কারূণকে করেছে, যদি কারূন এই উপদেশগুলো গ্রহন করতো, এগুলোর উপর আমল করতো তবে মন্দ পরিণাম থেকে বাঁচতে পারতো কিন্তু সে ছিলো দুষ্ট, তার অন্তরে অন্ধকার ছেঁয়ে গিয়েছিলো, সেই মন্দ পরিণামটি তাকে নেককার মুসলমানদের এই উপদেশগুলো গ্রহন করতে দিলো না, এই সুন্দর সুন্দর উপদেশগুলো এক কান দিয়ে শুনে অপর কান দিয়ে বের করে দিলো। অতঃপর পরিণাম কি হলো? এই হতভাগা নিজের অপকর্ম বাড়িয়ে দিলো, এমনকি হযরত মূসা عَلَیْہِ السَّلَام  এর সাথে বেয়াদবির কারণে তাকে জমিনে ধ্বসিয়ে দেয়া হলো এবং পৃথিবীবাসীর জন্য শিক্ষার উপলক্ষ্য হয়ে গেলো।\n\n          প্রিয় ইসলামী ভাইয়েরা! ৫টি উপদেশের মধ্যে আমাদের জন্য বিশেষকরে সম্পদশালীদের জন্য অনেক শিক্ষা রয়েছে। এই পাঁচটি উপদেশের সংক্ষিপ্ত ব্যাখ্যা শ্রবণ করুন:\n\n"
    },
    {
        "1": "(১) কারূনকে প্রথম উপদেশ",
        "2": "      \tনেককার মুসলমানরা কারূণকে উপদেশ দিতে গিয়ে বলেন:\nلَا تَفْرَحْ اِنَّ اللّٰهَ لَا یُحِبُّ الْفَرِحِیْنَ(۷۶)\n(পারা: ২০, সূরা ক্বাসাস, আয়াত: ৭৬)\nকানযুল ঈমান থেকে অনুবাদ: দম্ভ করো না। নিশ্চয় আল্লাহ্‌ দাম্ভিকদের পছন্দ করেন না ।\n\n      \tঅর্থাৎ হে কারূন..!! আল্লাহ পাক তোমাকে সম্পদ দিয়েছেন, তুমি সেই সম্পদ নিয়ে গর্ব ও অহংকার করা থেকে, দাম্ভিকতা প্রদর্শন করা থেকে বেঁচে থাকো, নিশ্চয় আল্লাহ পাক অহংকারীদের পছন্দ করেন না।\n(তাফসীরে জালালাইন, পারা: ২০, সূরা ক্বাসাস, আয়াতের পাদটিকা: ৭৬, পৃ: ৩৩৩)\n"
    },
    {
        "1": "খুশির দুইটি প্রকারভেদ",
        "2": "প্রিয় ইসলামী ভাইয়েরা! এক্ষেত্রে একটি বিষয় মাথায় গেঁথে নিন! কোন নেয়ামত পাওয়াতে মনে যেই খুশি এসে থাকে সেটা দুই ধরনের, যথা: (১) একটি হলো অহংকারের খুশি, এটি হারাম। (২) দ্বিতীয়টি হলো কৃতজ্ঞতার খুশি (উদাহরণস্বরুপ নেয়ামত পেলে * মন খুশি হওয়া\n* হৃদয়ে কৃতজ্ঞতার স্পৃহা সৃষ্টি হওয়া * ধীরে ধীরে চিন্তাধারা আসা যে, আহ! আমি তো অযোগ্য * আমার প্রতিপালক আমার উপর কতো বড় অনুগ্রহ করেছেন * আমাকে এমন নেয়ামত দ্বারা ধন্য করেছেন * এখন বান্দা খুশি হচ্ছে * খুশিতে সম্পদ বন্টন করছে * আল্লাহর রাস্তায় ব্যয় করছে * দ্বীনি মাহফিলের আয়োজন করছে * ভালো কাজ করছে\n* অতএব তার অন্তরে কৃতজ্ঞতার স্পৃহা রয়েছে আর সেটা হলো নেয়ামত পাওয়ার কারণে সেই কৃতজ্ঞতার স্পৃহায় আনন্দিত হওয়া) এটা যেই খুশি, সেটা হলো ইবাদত। আল্লাহ পাক ইরশাত করেন:\nقُلْ بِفَضْلِ اللّٰهِ وَ بِرَحْمَتِهٖ فَبِذٰلِكَ فَلْیَفْرَحُوْاؕ\n(পারা: ১১, সূরা ইউনুস, আয়াত: ৫৮)     কানযুল ঈমান থেকে অনুবাদ: আপনি বলুন, ‘আল্লাহ্‌রই অনুগ্রহ ও তারই দয়া, সেটারই উপর তাদের আনন্দ প্রকাশ করা উচিত।\n\nহে আশিকানে রাসূল! আমাদের উচিত সর্বদার জন্য এই বিষয়টি নিজেদের অন্তরে গেঁথে নেয়া এবং এটা নিজেদের অভ্যাসে পরিণত করা যে, ছোট থেকে ছোট নেয়ামত হোক বা বড় থেকে বড় নেয়ামত হোক, যাই নসিবে রয়েছে ì কখনো যেনো তা নিয়ে অহংকার না করি ì দাম্ভিকতা না দেখাই ì গর্ব না করি ì বড়ত্ব প্রদর্শন না করি বরং ì কৃতজ্ঞতার স্পৃহায় উজ্জীবিত হয়ে নিজেদের মস্তক আপন প্রতিপালকের দরবারে ঝুকিয়ে নিই ì তাঁর কৃতজ্ঞতা আদায় করি এবং খুশির স্পৃহার সহিত আনন্দ প্রকাশ করি। দেখুন! কারূন সম্পদ পেলো, এটা আল্লাহ পাকের দয়া ছিলো কিন্তু সেই দুষ্ট ì দাম্ভিক হয়ে গেলো ì অহংকারবশত খুশি হলো ì সে গর্ববোধ করলো অতঃপর তার পরিণাম কি হলো, সেই অপদার্থ তার ধন-সম্পদ নিয়ে জমিনে ধ্বসে গেলো।\nপ্রিয় ইসলামী ভাইয়েরা! এটি খুব সুন্দর একটি কথা কুরআনে করীমের এই বাক্যটি নিজের হৃদয়ে গেঁথে নেয়া উচিত:\n\n\nاَلوَلَایَةُ لِلّٰهِ الْحَقِّؕ      সমস্ত ক্ষমতা সত্য আল্লাহর।\n      \tআমরা কী নিয়ে দাম্ভিকতা দেখাই? কিভাবে অহংকার করি? কোন জিনিস নিয়ে অহংকার করি? আমাদের কী আছে?\n  اَلْوَلَایَةُ لِلّٰهِ الْحَقِّؕ সমস্ত ক্ষমতা সত্য আল্লাহর।\n          * এজন্য কখনো গর্ব করবেন না * অহংকার করবেন না\n* দাম্ভিকতা দেখাবেন না * আল্লাহ পাক সম্পদ দান করেছেন, তো\nসেটা হলো তাঁর অনুগ্রহ * তিনি কাউকে গরীব রেখেছেন তো সেটা তাঁর বন্টন। ব্যস মাথা নত রাখুন। হাদিসে পাকে রয়েছে: مَنْ تَوَاضَعَ لِلّٰہِ رَفَعَہُ اللهُ অর্থাৎ যে আল্লাহ পাকের জন্য বিনয় অবলম্বন করে, আল্লাহ পাক তাকে উন্নতী দান করেন। (মু’জামুল আওসাত, ৩/৩৮২, হাদিস: ৪৮৯৪)\n\n      \tআল্লাহ পাক আমাদেরকে * ধন-সম্পদ * ভালো ব্যবহার\n* উত্তম চরিত্র * বিবেক ও অন্যান্য নেয়ামতের ব্যাপারে অহংকার ও গর্ব এবং দাম্ভিকতার মধ্যে পতিত হওয়া থেকে হেফাযত করুন আর সর্বদা নিজের সুখ্যাতি কামনা করা থেকে বেঁচে থাকার ও বিনয় অবলম্বন করার তাওফিক দান করুন। اٰمِیْن بِجَاہِ النَّبِیِّ الْاَمِیْن صَلَّی اللہُ تَعَالٰی عَلَیْہِ وَاٰلہٖ وَسَلَّم\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "(২) কারূনকে দ্বিতীয় উপদেশ",
        "2": "হে আশিকানে রাসূল! বনী ইসরাইলের নেককার মুসলমানগণ কারূনকে দ্বিতীয় উপদেশ দিতে গিয়ে বলেন:\nوَ ابْتَغِ فِیْمَاۤ اٰتٰىكَ اللّٰهُ الدَّارَ الْاٰخِرَةَ\n(পারা: ২০, সূরা ক্বাসাস, আয়াত: ৭৬)\nকানযুল ঈমান থেকে অনুবাদ: এবং আল্লাহ্‌ যে সম্পদ তোমাকে প্রদান করেছেন তা দ্বারা আখিরাতের আবাস অনুসন্ধান করো।\n\n      \tএটাও অসাধারণ উপদেশ, আল্লাহ পাক যা কিছু দান করেছেন * ধন * সম্পদ * সুন্দর আকৃতি * ভালো স্বাস্থ্য * যৌবন * নিঃশ্বাস * যাই কিছুই আল্লাহ পাক দিয়েছেন, তা দ্বারা দুনিয়া নয় পরকাল তালাশ করুন!\n\n\n\n"
    },
    {
        "1": "আখিরাত প্রত্যাশীরা...!!",
        "2": "          মুসলমানদের চতুর্থ খলিফা হযরত আলীউল মুরতাদা শে’রে খোদা رَضِیَ اللہُ تَعَالٰی عَنْہُ  বলেন: হে লোকেরা! আখিরাত চলে আসছে, দুনিয়া চলে যাচ্ছে। এর মধ্য হতে যেকোন একটির প্রত্যাশী রয়েছে। তোমরা আখিরাতের প্রত্যাশী হও! দুনিয়ার প্রত্যাশী হয়ো না...!! (বুখারি, কিতাবুর রিক্বাক্ব, ১৫৮১ পৃ:)\n          এজন্য আখিরাতের প্রত্যাশী হও, দুনিয়া চলে যাচ্ছে...!! যদি\n* আমরা আমাদের যৌবন দুনিয়াতেই ব্যয় করি তবে দুনিয়াও শেষ, যৌবনও শেষ * আমরা যদি আমাদের শক্তি দুনিয়ার জন্য ব্যয় করি, তবে দুনিয়াও শেষ, শক্তিও শেষ আর আমরা যদি আমাদের সম্পদ দুনিয়া অর্জনের কাজে ব্যয় করে দিই, তবে দুনিয়াও শেষ, সম্পদও শেষ...!! আর যদি আমরা * আমাদের যৌবন * আমাদের শক্তি * আমাদের মেধা * আমাদের চিন্তাধারা * আমাদের যোগ্যতা * আমাদের ধন-সম্পদ দুনিয়ার জন্য নয় বরং পরকালের জন্য ব্যয় করি তবে এই\n* যৌবন * শক্তি * ধন-সম্পদ ইত্যাদি যদিওবা শেষ হয়ে যাবে কিন্তু আখিরাতে অবশিষ্ট থাকবে। এজন্য বুদ্ধিমান হলো সে, যে দুনিয়া নয় বরং আখিরাতের প্রত্যাশী হয়।\n"
    },
    {
        "1": "মানুষ তা-ই পাবে যা সে ভবিষ্যতের জন্য পাঠাবে",
        "2": "          একদা হযরত ওমর বিন আব্দুল আযিয رَحْمَۃُ اللہِ تَعَالٰی عَلَیْہِ  খলিফা সুলাইমান বিন আব্দুল মালিকের সাথে কোন এক সফরের জন্য রওনা হলেন। (আগেকার যুগে উট ও ঘোড়া ইত্যাদি দিয়ে সফর করা হতো এবং খাদিমদের মাধ্যমে তাবু ও প্রয়োজনীয় জিনিসপত্র পূর্বেই পাঠিয়ে দিতো, যাতে সেখানে পৌঁছার পূর্বে তাবু প্রস্তুত থাকে), সুতরাং খলিফা সুলাইমান\n\n\n\nবিন আব্দুল মালিক ও অন্যান্য লোকেরা নিজেদের তাবু আগে পাঠিয়ে দিলো কিন্তু হযরত ওমর বিন আব্দুল আযিয رَحْمَۃُ اللہِ تَعَالٰی عَلَیْہِ  নিজের জিনিসপত্র ও তাবু আগে পাঠাননি। যখন গন্তব্যে পৌঁছলেন তখন প্রত্যেকে নিজেদের তাবুতে চলে গেলো কিন্তু হযরত ওমর বিন আব্দুল আযিয رَحْمَۃُ اللہِ تَعَالٰی عَلَیْہِ  কে কোথাও দেখা যাচ্ছিলো না, খলিফা খাদিমদের বললেন: “যাও! তাঁকে খুঁজে দেখো...!! অনুসন্ধান করা হলে তাকে এই অবস্থায় পেলেন যে, তিনি একটি বৃক্ষের নিচে বসে বসে কান্না করছেন। খলিফাকে খবর দেয়া হলো, তিনি তাঁকে ডেকে এনে বললেন: হে আবু হাফস (ওমর বিন আব্দুল আযিয)! আপনি কেনো কাঁদছেন? হযরত ওমর বিন আব্দুল আযিয\nرَحْمَۃُ اللہِ تَعَالٰی عَلَیْہِ  পরকালের চিন্তায় ডুবে থাকা একটি শিক্ষনীয় উত্তর দিলেন, বললেন: আমার কিয়ামত দিবসের কথা মনে পড়ে গেলো। দেখুন! (আপনারা সকলে নিজেদের তাবু আগে থেকে পাঠিয়ে দিয়েছিলেন, তাই এখন আসার সাথে সাথেই নিজেদের তাবুতে চলে গেলেন অথচ) আমি ঘর থেকে কোন জিনিস পূর্বে পাঠাইনি, এজন্য আমি এখানে কিছুই পাইনি, কিয়ামতের দিনেও একই অবস্থা হবে, যে ব্যক্তি যা-ই পাঠাবে সে তা-ই পাবে। (সিরাতু ওমর বিন আব্দুল আযিয লি ইবনে আব্দুল হিকাম, ২৭ পৃ:)\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n\n          প্রিয় ইসলামী ভাইয়েরা! আসলেই শিক্ষার বিষয়, যদি আমরা নিজেদের সবকিছু দুনিয়া সাজানোর জন্যই ব্যয় করতে থাকি, আখিরাতের জন্য কিছুই আগে না পাঠাই তবে দুনিয়া তো অতি শিগ্রই শেষ হয়ে যাবে, আমরাও শেষ হয়ে যাবো অতঃপর আখিরাতে আমাদের কিছুই থাকবে না, তখন আমরা কি করবো? ব্যস তখন আফসোস করে এটাই বলবো:\n\n\nیٰلَیْتَنِیْ قَدَّمْتُ لِحَیَاتِیْۚ(۲۴)\n(পারা: ৩০, সূরা ফজর, আয়াত: ২৪)\nকানযুল ঈমান থেকে অনুবাদ: হায়, কোন রকমে আমি যদি জীবদ্দশায়ই সৎকর্ম অগ্রিম পাঠাতে পারতাম।\n\n          এজন্য এখনো সময় আছে, আমরা এখনো জীবিত রয়েছি, আমরা এই সুন্দর উপদেশগুলো গ্রহন করে নিই:\nوَ ابْتَغِ فِیْمَاۤ اٰتٰىكَ اللّٰهُ الدَّارَ الْاٰخِرَةَ\n(পারা: ২০, সূরা ক্বাসাস, আয়াত: ৭৬)\nকানযুল ঈমান থেকে অনুবাদ: এবং আল্লাহ্‌ যে সম্পদ তোমাকে প্রদান করেছেন তা দ্বারা আখিরাতের আবাস অনুসন্ধান করো।\n\n      \tআহ! আমরা যেনো আখিরাতের প্রত্যাশী হয়ে যাই, আল্লাহ পাক আমাদেরকে যা কিছু দান করেছেন, তা দ্বারা দুনিয়া নয় বরং আখিরাত তালাশ করি।\nصَلُّوا عَلَی الْحَبِیْب!       \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "(৩) কারূনকে তৃতীয় উপদেশ",
        "2": "প্রিয় ইসলামী ভাইয়েরা! বনী ইসরাইলের নেককার মুসলমানগণ কারূনকে তৃতীয় উপদেশ দিতে গিয়ে বললেন:\nوَ لَا تَنْسَ نَصِیْبَكَ مِنَ الدُّنْیَا\n(পারা: ২০, সূরা ক্বাসাস, আয়াত: ৭৭)\nকানযুল ঈমান থেকে অনুবাদ: আর দুনিয়ার মধ্যে নিজ অংশ ভুলো না।\n\n      \tএই আয়াতে করীমায় বলা হয়েছে; দুনিয়া থেকে নিজের অংশ ভুলো না...!! এর দ্বারা উদ্দেশ্য কী? এই ব্যাপারে এক বুযুর্গ رَحْمَۃُ اللہِ تَعَالٰی عَلَیْہِ  বলেন: এরদ্বারা উদ্দেশ্য হলো কাফন। (শরহুস সূদুর, ২৩ পৃ:)\n          اَلله اَكْبَرُ! এই দুনিয়া থেকে আমাদের অংশ শুধুমাত্র ২টি কাপড়\n* আমরা সারা জীবন উপার্জন করি * কার গাড়িও ক্রয় করি * বিল্ডিং\n* বাংলোও বানাই * কোটি কোটি টাকাও জমা করি * হাজারো মেডেলও আমাদের নিকট জমা রয়েছে * দুনিয়ার প্রতিটি নেয়ামত আমাদের কাছে রয়েছে কিন্তু আমরা এই দুনিয়া থেকে যাওয়ার সময় সাথে কী নিয়ে যাবো? শুধুমাত্র ২টি কাফনের কাপড় আর ব্যস....!! শুধুমাত্র এগুলোই আমাদের অংশ, এই প্রসঙ্গে বলা হয়েছে যে, দুনিয়া থেকে নিজের অংশের কথা ভুলে যেও না! অর্থাৎ কাফনের কাপড়ের কথা স্মরণ রেখো!\n"
    },
    {
        "1": "বাদশাহদের শিক্ষনীয় কথা",
        "2": "          প্রিয় ইসলামী ভাইয়েরা! এটা হলো বাস্তবতা, আমরা এই দুনিয়াতে যা-ই কিছু করি, যতো টাকাই ইনকাম করি, যতই জমা করি, সর্বশেষ আমাদের কাছে কী অবশিষ্ট থাকবে? সাথে কী নিয়ে  দুনিয়া থেকে বিদায় নিবো? একটি কাফন...!!\n          * খলিফা আব্দুল মালিক বিন মারওয়ান খুবই শান ও শওকত সম্পন্ন বাদশাহ ছিলো, যখন তার মৃত্যুর সময় ঘনিয়ে আসলো তখন কেউ তাকে জিজ্ঞাসা করলো: এই মূহুর্তে আপনি নিজেকে কেমন অনূভব করছেন? আব্দুল মালিক বিন মারওয়ান বললো: একদম সেরকমই অনূভব করছি, যেমনটি কুরআনে করীম বলেছে যে,\nوَ لَقَدۡ جِئۡتُمُوۡنَا فُرَادٰی کَمَا خَلَقۡنٰکُمۡ  اَوَّلَ مَرَّۃٍ  وَّ تَرَکۡتُمۡ مَّا خَوَّلۡنٰکُمۡ  وَرَآءَ  ظُہُوۡرِکُمۡ ۚ\n(পারা: ৭, সূরা আনআম, আয়াত: ৯৪)        কানযুল ঈমান থেকে অনুবাদ: আর নিশ্চয় তোমরা আমার নিকট নিঃসঙ্গ অবস্থায় এসেছো যেমন আমি তোমাদেরকে প্রথমবার সৃষ্টি করেছিলাম এবং পৃষ্ঠ-পশ্চাতে ফেলে এসেছো যে ধন-সম্পদ আমি তোমাদেরকে দিয়েছিলাম।\n এই আয়াত পড়ার সাথে সাথেই তার নিশ্বাস বের হয়ে গেলো। * খলিফা হারূনুর রশিদও খুবই মর্যাদা সম্পন্ন বাদশাহ ছিলো, যখন তাঁর মৃত্যুর সময় ঘনিয়ে আসলো তখন নিজের কাফন আনালেন আর সেটাকে এদিক সেদিক করে বারবার দেখতে রইলেন, অতঃপর এই আয়াতটি তিলাওয়াত করলেন:\nمَاۤ  اَغۡنٰی عَنِّیۡ  مَالِیَہۡ (۲۸)\nہَلَکَ عَنِّیۡ  سُلۡطٰنِیَہۡ (۲۹)\n(পারা: ২৯, সূরা হাক্বাত, আয়াত: ২৮-২৯)\nকানযুল ঈমান থেকে অনুবাদ: আমার কোন কাজে আসলো না আমার ধন-সম্পদ। আমার সমস্ত ক্ষমতা শেষ হয়ে গেছে।\n\n          * খলিফা মুতাসিম অনেক বড় অত্যাচারি ও কঠোর হৃদয়ের অধিকারী ছিলো, যখন তার অন্তিম মূহুর্ত চলে আসলো তখন সে নিজের বিছানায় শুয়ে ছটপট করছিলো আর বারবার বলছিলো:\nلَوْ عَلِمْتُ اَنَّ عُمْرِی ھَکَذَا قَصِیْرٌ مَا فَعَلْتُ অর্থাৎ যদি আমি জানতাম যে, আমার বয়স এতো কম তাহলে আমি বাদশাহীও করতাম না। (ইহয়াউল উলুমুদ্দীন, ৪/৫৮২ পৃ:)\nহে আশিকানে রাসূল! মনোযোগ দিন! এগুলো বাদশাহদের শিক্ষনীয় বাণী, ঐসব বাদশাহ যারা আরাম-আয়েশের জীবন কাটিয়েছে, ধন-ভান্ডারের আধিপত্য তাদের আয়ত্বে ছিলো, সেবক ও সেবিকার কোন কমতি ছিলো কিন্তু যখন দুনিয়া থেকে বিদায় নিলো তখন তারা কী নিয়ে গেলো...? শুধুমাত্র একটি কাফন...!! আর কিছুই না। সুতরাং এটা শিক্ষার জায়গা, আমাদেরও উচিত দুনিয়া সাজানোর চিন্তা বাদ দেয়া আর যা কিছু আল্লাহ পাক দান করেছেন, সেগুলোর মাধ্যমে আখিরাত অর্জনে লেগে যাওয়া।\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n\n"
    },
    {
        "1": "(৪) কারূনকে চতুর্থ উপদেশ",
        "2": "প্রিয় ইসলামী ভাইয়েরা! বনী ইসরাইলের নেককার মুসলমানরা কারূনকে চতুর্থ উপদেশ দিতে গিয়ে বলেন:\nوَ اَحۡسِنۡ کَمَاۤ  اَحۡسَنَ اللّٰہُ  اِلَیۡکَ\n(পারা: ২০, সূরা ক্বাসাস, আয়াত: ৭৭)\n                                                             কানযুল ঈমান থেকে অনুবাদ: পরোপকার করো যেমন তোমার উপর অনুগ্রহ করেছেন।\n      \tঅর্থাৎ যেভাবে আল্লাহ পাক তোমার উপর অনুগ্রহ করেছেন, সেভাবে তুমিও দান-সদকা করে, নেক কাজে ব্যয় করে, গরীব, মিসকিনদের মনতুষ্ট করে, ক্ষুধার্তদের ক্ষুধা নিবারণ করে অনুগ্রহ করো...!!\n"
    },
    {
        "1": "আমরা সম্পদের মালিক নই, প্রতিনিধি",
        "2": "প্রিয় ইসলামী ভাইয়েরা! এটাও খুবই গুরুত্বপূর্ণ উপদেশ। আল্লাহ পাক আমাদেরকে ধন-সম্পদ দান করুক, এখন আমাদের উচিত আমরা যেনো আল্লাহ পাকের রাস্তায় ব্যয় করে তাঁর সম্পদের হক আদায় করি। এই কথাটি সব সময় মনে রাখবেন যে, আমরা সম্পদের মালিক নই বরং প্রতিনিধি। হুযুরে গাউসে আযম رَحْمَۃُ اللہِ تَعَالٰی عَلَیْہِ  বলেন: اَنْتُمْ وُکَلَاءُ عَلٰی ہٰذِہِ الْاَمْوَال তোমরা এই সম্পদের ওকিল বা প্রতিনিধি। (জালায়ুল খাতির, ১১১ পৃ:)\nسُبْحَانَ الله ! বোঝা গেলো; এই সম্পদ আমাদের নয়, আল্লাহ পাকের, আমরা তো শুধুমাত্র ওকিল বা প্রতিনিধি, অর্থাৎ আমাদেরকে এই সম্পদ দান করা হয়েছে আর আমরা এই সম্পদ শুধুমাত্র সেখানেই খরচ করতে পারবো, যেখানে খরচ করার জন্য আল্লাহ পাক নির্দেশ দিবেন * নির্দেশ হলো: যাকাত আদায় করো! আমরা যাকাত আদায় করবো * হুকুম হলো: ফিতরা আদায় করো! আমরা ফিতরা আদায় করবো * নির্দেশ করা হলো: পরিবার পরিজনের জন্য ব্যয় করো! আমরা আমাদের পরিবার পরিজনের জন্য খরচ করবো। মোটকথা সম্পদ আল্লাহ পাকের, তিনি যেখানে হুকুম করবেন, আমরা সেখানে ব্যয় করবো। এজন্য আল্লাহ পাক এই সম্পদ আমাদের দান করে আমাদের উপর অনুগ্রহ করেছেন, সুতরাং আমাদের উপরও আবশ্যক হলো আল্লাহ পাকের বান্দার উপর অনুগ্রহ করা, তাদের দেখাশুনা করা।\nআল্লাহ পাকের প্রিয় বান্দা\n      \tআল্লাহ পাকের শেষ নবী صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করেন: মানুষ আল্লাহ পাকের পরিবার (তাঁর বান্দারা, তাঁর প্রতি মুখাপেক্ষি), আল্লাহ পাকের বেশি প্রিয় হলো সে, যে আল্লাহ পাকের পরিবারের প্রতি বেশি কল্যাণকামী। (মাওসুআতু ইবনে আবিদ দুনিয়া, ৪/১৫৯, হাদিস: ২৪)\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "(৫) কারূনকে পঞ্চম উপদেশ",
        "2": "প্রিয় ইসলামী ভাইয়েরা! বনী ইসরাইলের নেককার মুসলমানরা কারূনকে পঞ্চম উপদেশ দিতে গিয়ে বলেন:\nوَ لَا تَبۡغِ الۡفَسَادَ فِی الۡاَرۡضِ ؕ\n اِنَّ اللّٰہَ  لَا یُحِبُّ الۡمُفۡسِدِیۡنَ\n(পারা: ২০, সূরা ক্বাসাস, আয়াত: ৭৭)            কানযুল ঈমান থেকে অনুবাদ: পৃথিবীতে অশান্তি চেওনা। নিশ্চয় আল্লাহ অশান্তি, সৃষ্টিকারীদের ভালোবাসেন না।\n\n      \tএটাও একটি গুরুত্বপূর্ণ উপদেশ। উদ্দেশ্য এটা যে, হে কারূন! আল্লাহ পাক তোমাকে ধন ও সম্পদ দান করেছে, আল্লাহ পাক তোমাকে\nএমন নেয়ামত দান করেছেন সুতরাং তুমি এখন আর গুনাহ করিও না, এই নেয়ামতসমূহকে আল্লাহ পাকের অবাধ্যতামূলক কাজে ব্যবহার করে জমিনে অশান্তি সৃষ্টি করিও না...!!\n"
    },
    {
        "1": "ধন-সম্পদ গুনাহের কাজে ব্যয় করার পরিণাম",
        "2": "          প্রিয় ইসলামী ভাইয়েরা! এটা থেকে প্রতীয়মান হলো; সম্পদ গুনাহের কাজে ব্যবহার করা খুবই ধ্বংসের কারণ। নিশ্চয় সম্পদ একটি নেয়ামত আর এই নেয়ামতের ব্যাপারেও কিয়ামতের দিন জিজ্ঞাসা করা হবে। হাদিসে পাকে রয়েছে: লোক কিয়ামতের দিন ততক্ষণ পর্যন্ত নিজের কদম রাখতে পারবে না, যতক্ষণ না এই পাঁচটি প্রশ্নের উত্তর দিবে না\n(১) তুমি জীবন কিভাবে কাটিয়েছো? (২) যৌবন কিভাবে অতিবাহিত করেছো? (৩) সম্পদ কোথা থেকে অর্জন করেছো? (৪) তা কোথায় কোথায় ব্যয় করেছো? (৫) নিজের জ্ঞান অনুযায়ী কতটুকু আমল করেছো?\n(তিরমিযি, কিতাবু সিফাতুল কিয়ামত, বাবুল ফিল কিয়ামহ, ৫৭৪ পৃ:, হাদিস: ২৪১৬)\n\n    \tপ্রিয় ইসলামী ভাইয়েরা! মনোযোগ দিন। আহ! আজকাল অসতর্কতা খুব ব্যাপকভাবে ছড়িয়ে পড়েছে, আমরা হালাল পন্থায় সম্পদ উপার্জন করছি নাকি হারাম পন্থায়? এই বিষয়টির চিন্তা খুবই কম লোকই করে থাকে। অতঃপর সেই সম্পদ কোথায় খরচ হচ্ছে? সেটার চিন্তাও খুব কম লোকেরই হয়ে থাকে। আল্লাহ পাক আমাদেরকে পরকালের চিন্তাভাবনা নসিব করুন। নিজের আয় ও ব্যয় সম্পর্কে খুব সতর্ক থাকা জরুরী। নতুবা এই সম্পদ আমাদেরকে জাহান্নামে নিয়ে যাওয়ার কারণ হতে পারে। আল্লাহ পাক আমাদেরকে ধন ও দৌলতের লোভ থেকে বেঁচে থাকার, আল্লাহ পাক আমাদেরকে যেই সম্পদ দান করেছেন, সেগুলোর মাধ্যমে জান্নাত অর্জন করার তাওফিক দান করুন।                                                                        اٰمِیْن بِجَاہِ النَّبِیِّ الْاَمِیْن صَلَّی اللہُ تَعَالٰی عَلَیْہِ وَاٰلہٖ وَسَلَّم\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "১২ দ্বীনি কাজের মধ্য হতে একটি দ্বীনি কাজ হলো: সাপ্তাহিক ইজতিমা",
        "2": "প্রিয় ইসলামী ভাইয়েরা! উত্তম নামাযী হতে, গুনাহ থেকে বেঁচে থাকতে ও নেকীর স্পৃহা পাওয়ার জন্য আশিকানে রাসূলের দ্বীনি সংগঠন দাওয়াতে ইসলামীর সাথে সম্পৃক্ত হয়ে যান! ১২টি দ্বীনি কাজে স্বতস্ফুর্তভাবে অংশ নেয়ার অভ্যাস গড়ে নিন! اِنْ شَآءَاللہ দুনিয়া ও আখিরাতে অসংখ্য বরকত নসিব হবে। ১২টি দ্বীনি কাজের মধ্য হতে একটি দ্বীনি কাজ হলো: সাপ্তাহিক ইজতিমা।  প্রত্যেক বৃহস্পতিবার রাতে ইশার নামাযের পর অমুক স্থানে (উদাহারণ স্বরুপ ফয়যানে মদীনায়) দাওয়াতে ইসলামীর সাপ্তাহিক ইজতিমা অনুষ্ঠিত হয়ে থাকে, এতে তিলাওয়াত, নাত, সুন্নাতে ভরা বয়ান, যিকির ও হৃদয়গ্রাহী দোয়া করা হয়ে থাকে ì আপনাদের প্রতি অনুরোধ ì আপনারাও সাপ্তাহিক ইজতিমায় নিয়মিতভাবে অংশগ্রহন করুন! ì দ্বীনি ইজতিমায় বসার ও যিকিরকারীদের কেমন শান হবে! হাদিসে পাক অনুযায়ী; যে ব্যক্তি তাদের পাশে বসে যাবে, সেও বঞ্চিত থাকে না (মুসলিম, কিতাবুয যিকির ওয়াদ দোয়া, ১০৩৭, হাদিস: ২৬৮৯) ì اَلْحَمْدُ لِلّٰه সাপ্তাহিক ইজতিমায় যিকির হয়ে থাকে ì ইলমে দ্বীন শিখার সুযোগ হয় ì নেককারদের সাহচর্যে বসার ও ì মসজিদে সময় কাটানোর সুযোগ হয় ì আরও একটি গুরুত্বপূর্ণ বরকত হলো; দ্বীনি ইজতিমার জন্য যাওয়াও আল্লাহর রাস্তায় বের হওয়ার মতোই, সাপ্তাহিক ইজতিমায় আসবেন তো اِنْ شَآءَاللہ  ঘর থেকে বের হওয়া থেকে ফিরে যাওয়া পর্যন্ত পুরোটা সময় আল্লাহর রাস্তায় সময় ব্যয় করা হিসেবে গণ্য করা হবে ì প্রতি বৃহস্পতিবার রাতে নিয়মিতভাবে সাপ্তাহিক ইজতিমায় শুরু থেকে শেষ পর্যন্ত অংশগ্রহন করার নিয়্যত করে নিন!\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "শয়ন ও জাগরণের সুন্নাত ও আদব",
        "2": "প্রিয় ইসলামী ভাইয়েরা! আসুন! শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ  এর ১০১ মাদানী ফুল পুস্তিকা থেকে শয়ন ও জাগরনের সুন্নাত ও আদব শ্রবণ করি: * ঘুমানোর পূর্বে বিছানা খুব ভালোভাবে ঝেড়ে নিন যাতে কোন কষ্টদায়ক বস্তু ইত্যাদি থাকলে তবে তা বের হয়ে যায়, * শয়নের পূর্বে এই দোয়াটি পড়ে নিন: اَللّٰھُمَّ بِاسْمِكَ اَمُوْتُ وَاَحیٰ অনুবাদ: হে আল্লাহ পাক! আমি তোমার নামে মরে (অর্থাৎ ঘুমায়) যাচ্ছি এবং জীবিত (জাগ্রত) হবো। (বুখারি, ৪/১৯৬, হাদিস: ৬৩২৫)  * আসরের পর ঘুমাবেন না, জ্ঞান-বুদ্ধি লোপ পাওয়ার আশঙ্কা রয়েছে। নবী করীম\nصَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করেন: যেই ব্যক্তি আসরের পর ঘুমায় তার বুদ্ধি হ্রাস পেতে থাকে, তখন সে যেনো নিজেকে তিরস্কার করে। (মুসনদে আবি ইয়া’লা, হাদিস: ৪৮৯৭, ৪/২৭৮) * দুপুরে কায়লুলা (অর্থাৎ কিছুক্ষণ ঘুমানো) মুস্তাহাব। (ফাতাওয়ায়ে হিন্দিয়া, ৫/৩৭৬) সদরুশ শরীয়া, বদরুত তরিকা হযরত মাওলানা মুফতি মুহাম্মদ আমজাদ আলী আযমী رَحْمَۃُ اللہِ تَعَالٰی عَلَیْہِ  বলেন: হয়তো এটা ঐসব লোকদের জন্য হবে, যারা রাত জেগে (নফল) নামায পড়ে, যিকির করে অথবা কিতাব অধ্যয়নে মশগুল থাকে, তো রাত জাগাতে যেই ক্লান্তি হয় তা কায়লুলা করার দ্বারা দূরীভূত হয়ে যাবে। (বাহারে শরীয়ত, ১৬তম অংশ, ৩/৭৯)\n* দিনের শুরুতে ঘুমানো বা মাগরিব ও ইশার মধ্যবর্তী সময়ে ঘুমানো মাকরুহ। (ফাতাওয়ায়ে হিন্দিয়া, ৫/৩৭৬) * ঘুমানোতে মুস্তাহাব হলো, পবিত্রতার সাথে ঘুমানো এবং * কিছুক্ষণ ডান পার্শ্ব হয়ে ডান হাতকে চেহারার (তথা গালের) নিচে রেখে কিবলামুখি হয়ে ঘুমানো এরপর বাম পার্শ্বে। (প্রাগুক্ত)\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "ঘোষণা",
        "2": "      \tশয়ন ও জাগরনের অবশিষ্ট সুন্নাত ও আদব তরবিয়্যতি হালকায় বলা হবে সুতরাং সেগুলো জানার জন্য অবশ্যই হালকায় অংশগ্রহন করবেন।\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n\n\n\n\n\n\n\n\n\n\n\n\n\n\n\n\n\n\n\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللہُ تَعَالٰی عَنْہُ  থেকে বর্ণিত; নবী করীম, রউফুর রহীম صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّی اللہُ تَعَالٰی عَلٰی مُحَمَّد\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللہِ تَعَالٰی عَلَیْہِ  কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম ﷺ এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  তাঁকে নিজের এবং সিদ্দীকে আকবর رَضِیَ اللہُ تَعَالٰی عَنْہُ  এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّی اللہُ تَعَالٰی عَلٰی مُحَمَّد\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللہِ تَعَالٰی عَلَیْہِ  কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম ﷺ এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  তাঁকে নিজের এবং সিদ্দীকে আকবর رَضِیَ اللہُ تَعَالٰی عَنْہُ  এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "সাপ্তাহিক ইজতিমার হালকার সিডিউল ০৬ ফেব্রুয়ারী ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট,\n(৩) যাচাই: ৫ মিনিট, সর্বমোট ১৫ মিনিট\n\n"
    },
    {
        "1": "শয়ন ও জাগরনের অবশিষ্ট সুন্নাত ও আদব",
        "2": "      \t* ঘুমানোর সময় কবরে ঘুমানোর কথা স্মরণ করুন যে, সেখানে একাকী থাকতে হবে, নিজের আমল ব্যতীত সাথে কিছুই থাকবেনা\n* ঘুমানোর সময় আল্লাহ পাকের স্মরণে লিপ্ত থাকুন, তাহলিল ও তাসবীহ এবং তাহমীদ পড়ুন (অর্থাৎ لَا اِلٰهَ اِلَّا الله । سُبْحَانَ الله  ও اَلْحَمْدُ لِلّٰه এর অযিফা পাঠ করতে থাকুন) ঘুম আসা পর্যন্ত, যেই অবস্থায় মানুষ ঘুমায় সেই অবস্থায় মারা যায়, কিয়ামতের দিন সেই অবস্থায় উঠবে। (ফাতাওয়ায়ে হিন্দিয়া, ৫/৩৭৬) * জাগ্রত হওয়ার পর এই দোয়া পাঠকরুন:\nاَلْحَمْدُ لِلّٰہِ الَّذِیْۤ اَحْیَانَا بَعْدَ مَآ اَمَا تَنَا وَاِلَیْہِ النُّشُوْرُ   (বুখারি, ৪/১৯৬, হাদিস: ৬৩২) অনুবাদ: সমস্ত প্রশংসা আল্লাহ পাকের জন্য, যিনি আমাকে মারার পর জীবিত করেছেন এবং তারই দিকে আমাদের প্রত্যাবর্তন করতে হবে। * এই সময় এই দৃঢ় সংকল্প করুন যে, পরহেযগারী ও তাকওয়া অবলম্বন করবো, কাউকে কষ্ট দিবো না। (ফাতাওয়ায়ে হিন্দিয়া, ৫/৩৭৬) * যখন কিশোর ও কিশোরীর বয়স ১০ বছর হয়ে যাবে তখন তাদের আলাদা আলাদা বিছানায় ঘুমানো উচিত বরং এই বয়সী কিশোর এতো বড় যে, (নিজের সমবয়সী) ছেলে অথবা (নিজের বয়সের চেয়ে বড়) ছেলেদের সাথেও ঘুমাবে না। (দুররে মুখতার, রদ্দুল মুখতার, ৯/৬২৯) * স্বামী-স্ত্রী যখন একই বিছানায় ঘুমাবে তখন দশ বছরের বাচ্চাকে সাথে রাখবে না, ছেলে যখন কামভাবের কাছাকাছি বয়সে উপনীত হয় তখন সে পুরুষের বিধানে অন্তর্ভুক্ত হয়ে যায়। (দুররে মুখতার, ৯/৬৩০) * ঘুম থেকে উঠে মিসওয়াক করুন, * রাতে ঘুম থেকে জাগ্রত হয়ে তাহাজ্জুদ পড়া তো বড় সৌভাগ্যের ব্যাপার। আমাদের সুপারিশকারী নবী صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করবেন: ফরযের পর সবচেয়ে উত্তম নামায হলো রাতের নামায। (মুসলিম, ৫৯১ পৃ:, হাদিস: ১১৬৩)\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "বিষাক্ত প্রাণি থেকে সুরক্ষা থাকার দোয়া",
        "2": "      \tদাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী “বিষাক্ত প্রাণী থেকে সুরক্ষা থাকার দোয়া” মুখস্ত করানো হবে। যথা:\nاَعُوْذُ بِکَلِمَاتِ اللهِ التَّامَّاتِ مِنْ شَرِّ مَا خَلَقَ۔\nঅনুবাদ: আমি আল্লাহ পাকের পুরো ও পরিপূর্ণ শব্দাবলির সাথে সৃষ্টির অনিষ্টতা থেকে আশ্রয় প্রার্থনা করছি। (নামাযের আহকাম, ৯ পৃ:)\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "            প্রিয় নবী صَلَّی اللہُ تَعَالٰی عَلَیْہِ وَاٰلِہٖ وَسَلَّمَ  ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n\n"
    },
    {
        "1": "দৈনিক ৫৬টি নেক আমল",
        "2": "          ১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমাرَضِیَ اللهُ عَنْہَاকি পাঠ করেছি?\n৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি?\n১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি?\n১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি?\n১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে?\n২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি?\n৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি?\n৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি?\n৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম?\n৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "            ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ  এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِیْن بِجَاہِ النَّبِیِّ الْاَمِیْن صَلَّی اللہُ تَعَالٰی عَلَیْہِ وَاٰلہٖ وَسَلَّم\nصَلُّوا عَلَی الْحَبِیْب!                                           \tصَلَّی اللہُ تَعَالٰی عَلٰی مُحَمَّد"
    }
]