[
    {
        "1": "ইমামে আযম رَحْمَۃُ اللهِ عَلَیْہِ এর মুবারক অভ্যাস",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "      \tপ্রিয় নবী, রাসূলে আরবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nاِنَّ اَنْجَاكُمْ يَوْمَ الْقِيَامَةِ مِنْ اَهْوَالِهَا وَ مَوَاطِنِهَا اَكْثَرُكُمْ عَلَىَّ صَلَاةً فِىْ دَارِالدُّنْيَا  يَااَيُّهَا النَّاسُ\n      \tহে লোকসকল! নিশ্চয় কিয়ামতের দিন এর ভয়াবহতা ও হিসাব নিকাশ থেকে দ্রুত মুক্তি প্রাপ্ত ব্যক্তি সেই হবে, যে তোমাদের মধ্যে আমার প্রতি দুনিয়ায় অধিকারে দরূদ শরীফ পাঠ করবে।\n(ফেরদৌসুল আখবার, ২/ ৪৭১, হাদীস ৮২১০)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n\n\n\n"
    },
    {
        "1": "হানাফীদের জন্য মহান সুসংবাদ",
        "2": "      \tকোটি কোটি হানাফীদের ইমাম, ইমামে আযম আবু হানীফা\nرَحْمَۃُ اللهِ عَلَیْہِ তাঁর মুবারক জীবদ্দশায় ৫৫ হজ্জ করেছেন, যখন তিনি শেষবার হজ্জের সৌভাগ্য লাভ করেন তখন তাঁর মনোবাসনা অনুযায়ী কাবা শরীফের খাদিম কাবা শরীফের দরজা খুলে দিলো, তিনি বিনয়ের প্রতিচ্ছবি হয়ে ভেতরে প্রবেশ করলেন এবং কাবা শরীফের দুটি স্তম্ভের মাঝখানে দাঁড়িয়ে ২ রাকাত নামাযে সম্পূর্ণ কুরআন খতম করলেন। নামায ও তিলাওয়াত থেকে অবসর হয়ে তিনি দীর্ঘক্ষণ কান্নাকাটি করে আল্লাহ পাকের নিকট দোয়া করতে রইলেন, তিনি এখনো দোয়ায় মশগুল ছিলেন, এমন সময় কাবার এক কোণ থেকে আওয়াজ ভেসে এলো: তুমি খুব ভালো করে আমার মারেফত অর্জন করেছো এবং আন্তরিক ভাবে ইবাদত করেছো, আমি তোমাকে ক্ষমা করে দিয়েছি এবং কিয়ামত পর্যন্ত যে তোমার মাযহাবের অনুসরণ করবে তাকেও ক্ষমা করে দিলাম।\n(দুররে মুখতার, ১/১২৬)\n\n      \tহে ইমামে আযমের প্রেমিকেরা! اَلْحَمْدُ لِلّٰه আমরা কত সৌভাগ্যবান যে, হযরত ইমাম আযম رَحْمَۃُ اللهِ عَلَیْہِ এর আঁচল আমাদের হাতে আছে।\nاِنْ شَآءَ الله এই দয়াময় আঁচলের উসিলায় কবর ও হাশরে, কিয়ামতের দিন, পুলসিরাতে অবশ্যই দয়া হবে এবং আল্লাহ পাক চাইলে মুস্তাফা জানে রহমত صَلَّی اللهُ عَلَیْہِ وَاٰلِہٖ وَسَلَّم এর সুপারিশে ইমামে আযমের পেছনে পেছনে জান্নাতে প্রবেশ করবো।\n\n\n\n"
    },
    {
        "1": "আউলিয়ায়ে কিরামের অন্তরে ইলহাম হয়",
        "2": "      \tপ্রিয় ইসলামী ভাইয়েরা! ইমাম আযম رَحْمَۃُ اللهِ عَلَیْہِ কাবা শরীফের কোণ থেকে যে আওয়াজ শুনেছেন  তাকে ইলহাম বলে। ইলহাম হচ্ছে সেই সত্য জ্ঞান, যা আল্লাহ পাক তাঁর বান্দাদের অন্তরে অদৃশ্য থেকে অবতরণ করেন এবং কখনো কখনো এমন হয় যে, ফেরেশতারা আল্লাহর ওলীদের সাথে কথা বলে। (আল ইয়াকুত ওয়াল জাওয়াহির, ৩৪২ পৃষ্ঠা) কুরআনে করীমে রয়েছে:\nاِنَّ  الَّذِیْنَ قَالُوْا رَبُّنَا اللّٰہُ  ثُمَّ اسْتَقَامُوْا تَتَنَزَّلُ عَلَیْہِمُ الْمَلٰٓئِکَۃُ  اَلَّا تَخَافُوْا وَ لَا تَحْزَنُوْا\nوَ اَبْشِرُوْا بِالْجَنَّۃِ  الَّتِیْ  کُنْتُمْ تُوْعَدُوْنَ (۳۰)\n(পারা ২৪, হামীম সিজদা, আয়াত ৩০)               কানযুল ঈমান থেকে অনুবাদ: নিশ্চয় ওই সব লোক যারা বলেছে, ‘আমাদের রব আল্লাহ অতঃপর সেটার উপর স্থির রয়েছে, তাদের উপর ফিরিশতা অবতীর্ণ হয়! (আর বলে) ‘না ভীত হও এবং না দুঃখ করো এবং আনন্দিত হও এ জান্নাতের উপর যার সম্পর্কে তোমাদের প্রতিশ্রুতি দেওয়া হতো।\n          উক্ত আয়াতে করীম থেকে প্রতীয়মান হয় যে, সেই নেককার মুসলমান যারা ঈমান এনেছে, এর উপর অটল রয়েছে এবং এর চাহিদাসমূহ পূরণ করেছে, তাদের নিকট ফেরেশতা অবতীর্ণ হয়, তাদেরকে সুসংবাদ শোনায়। ওলামায়ে কিরাম উক্ত আয়াত দ্বারা আউলিয়া কিরামকে ইলহাম করার বিষয়টি প্রমাণ করেন।\n(আল ইয়াকুত ওয়াল জাওয়াহির, ৩৪৪ পৃষ্ঠা)"
    },
    {
        "1": "ওহী ও ইলহামের মধ্যে পার্থক্য",
        "2": "      \tমনে রাখবেন, ওহী হলো, যা আম্বিয়ায়ে কিরামের عَلَیْهِمُ السَّلَام উপর অবতীর্ণ হয়, আর ইলহাম হলো, যা আউলিয়ায়ে কিরামের প্রতি করা হয়, উভয়টির মধ্যে নানা রকম পার্থক্য রয়েছে (১) ওহীতে শরয়ী আহকামও বর্ণনা হয়, পক্ষান্তরে ইলহাম, যা আউলিয়ায়ে কিরামকে করা হয়, তাতে শরয়ী আহকাম থাকে না, শুধুমাত্র সুসংবাদ হয়ে থাকে অথবা কোন অদৃশ্যের সংবাদ জানানো হয় কিংবা মাঝে মাঝে আউলিয়ায়ে কিরামের কোন কুরআনের আয়াত কিংবা হাদীস শরীফ ইত্যাদি বুঝতে সমস্যা হলে, তবে তাদেরকে ইলহামের মাধ্যমে বুঝিয়ে দেওয়া হয়। (২) নবী عَلَیْہِ السَّلَام ওহী নিয়ে আগত ফেরেশতাকে দেখেন, পক্ষান্তরে আল্লাহ পাকের ওলীরা ইলহাম প্রদানকারী ফেরেশতাকে দেখেন না, কেবল অদৃশ্য আওয়াজ শোনেন বা তাঁদের অন্তরে জ্ঞানের বাণী স্থাপন করা হয় (৩) ওহী শরয়ী দলীল হয়ে থাকে, পক্ষান্তরে ইলহাম সেই পর্যায়ের দলীল নয়। (আল ইয়াকুত ওয়াল জাওয়াহির, ৩৪২-৩৪৪ পৃষ্ঠা) যেমন সাহাবায়ে কিরাম عَلَیْہِمُ الرِّضْوَان কে কুরআনে পাকে জান্নাতী বলা  হয়েছে, অতেএব সাহাবায়ে কিরাম عَلَیْہِمُ الرِّضْوَان নিশ্চিত জান্নাতী, পক্ষান্তরে আমরা এখন যেই বর্ণনা   শুনলাম, ইমামে আযম رَحْمَۃُ اللهِ عَلَیْہِ এর অনুসারীদের জন্য ইলহামের মাধ্যমে ক্ষমার সুসংবাদ দেওয়া হয়েছে, তা দ্বারা এটি বলা যাবে না যে, যারাই হানাফী মাযহাবের অনুসারী তারা নিশ্চিত জান্নাতী। তবে হ্যাঁ! এই ইলহামের বদৌলতে আল্লাহ পাকের রহমতে দৃঢ় আশা করা যায় যে, اِنْ شَآءَ الله যারাই ইমামে আযম رَحْمَۃُ اللهِ عَلَیْہِ এর আঁচল ধরেছেন, আল্লাহ পাক স্বীয় দয়ায় তাদেরকে ক্ষমা করে দিবেন।\n      \tমনে রাখবেন! আমাদের আক্বা ও মাওলা মক্কী মাদানী মুস্তাফা\nصَلَّی اللهُ عَلَیْہِ وَاٰلِہٖ وَسَلَّم হলেন সর্বশেষ নবী, তাঁর পরে কিয়ামত পর্যন্ত না কোন নতুন নবী আসবে এবং না কারো কাছে নবুওয়তের ওহী অবতীর্ণ হবে।\n"
    },
    {
        "1": "ইমামে আযম رَحْمَۃُ اللهِ عَلَیْہِ এর সংক্ষিপ্ত পরিচিতি",
        "2": "      \tপ্রিয় ইসলামী ভাইয়েরা! সিরাজুল উম্মাহ (অর্থাৎ উম্মতের উজ্জ্বল সূর্য), ইমামুল আইম্মা (অর্থাৎ ইমামগণের ইমাম), হযরত ইমাম আবু হানীফা رَحْمَۃُ اللهِ عَلَیْہِ এর মুবারক নাম হলো নোমান, তাঁর পিতার নাম সাবিত এবং উপনাম আবু হানীফা, এভাবে তাঁর পুরো নাম আবু হানীফা নুমান বিন সাবিত। ইমামে আযম رَحْمَۃُ اللهِ عَلَیْہِ ৭০ হিজরীতে ইরাকের প্রসিদ্ধ শহর কুফায় জন্ম গ্রহণ করেন এবং ১৫০ হিজরীর ২রা শাবানুল মুয়াযযাম ৮০ বছর বয়সে ইন্তিকাল করেন। তাঁর মাযার বাগদাদ শরীফে অবস্থিত।\n(অশ্রুর বারিধারা, ২ পৃষ্ঠা)\n\n"
    },
    {
        "1": "ইমামে আযমের মুবারক হুলিয়া",
        "2": "      \tহে আশিকানে ইমাম আযম! আমাদের ইমাম ইমামে আযম\nرَحْمَۃُ اللهِ عَلَیْہِ * সুন্দর চেহারা বিশিষ্ট ছিলেন * মধ্যম আকৃতির ছিলেন\n* তিনি খুবই বুদ্ধিমান ছিলেন, তাঁর চালচলন ও অভ্যাস এবং আচরণ প্রজ্ঞার পরিচয় দিত * পোশাক পরিষ্কার পরিচ্ছন্ন রাখতেন * তিনি খুব দয়ালু ছিলেন * মুসলমান ভাইদের সাহায্য করতেন * অনেক বড় ইবাদত গুজার * দুনিয়া বিমুখ ছিলেন * আল্লাহ পাকের মারিফাত লাভকারী ছিলেন * অধিক খোদাভীরু ছিলেন * সর্বদা আল্লাহ পাকের সন্তুষ্টির সন্ধানে ব্যস্ত থাকতেন। (তারিখে বাগদাদ, ১৩/৩৩১-৩৩৯)\n"
    },
    {
        "1": "প্রত্যেক নামাযের পর দোয়া করুন!",
        "2": "      \tআল্লামা খাতীব তাবরিযী رَحْمَۃُ اللهِ عَلَیْہِ লিখেন: আইম্মায়ে যহুদ (তাসাউফ ও তরীকতের ইমাম) বলেন: মুসলমানদের জন্য আবশ্যক হলো যে, নিজেদের নামাযের পর ইমামে আযম رَحْمَۃُ اللهِ عَلَیْہِ এর জন্য দোয়া করা কারণ ইমামে আযম رَحْمَۃُ اللهِ عَلَیْہِ ঐ মহান ব্যক্তিত্ব, যিনি উম্মাতের কল্যাণকামী হয়ে সুন্নাতের এবং ফিকাহ শাস্ত্রের সংরক্ষণ করেছেন।\n(আল খয়রাতুল হিসান, ৪৬ পৃষ্ঠা)\n"
    },
    {
        "1": "ইমামে আযম رَحْمَۃُ اللهِ عَلَیْہِ তাবেয়ী ছিলেন",
        "2": "      \tপ্রিয় ইসলামী ভাইয়েরা! আমাদের ইমাম, ইমামে আযম رَحْمَۃُ اللهِ عَلَیْہِ হলেন তাবেয়ী অর্থাৎ তিনি * হযরত আনাস ইবনে মালিক * হযরত আব্দুল্লাহ যুবাইদী * হযরত জাবির ইবনে আব্দুল্লাহ * হযরত মাকাল ইবনে ইয়াসার رَضِیَ اللهُ عَنْہُمْ সহ অনেক সাহাবীর যিয়ারতও করেছেন এবং তাঁদের অনেকের কাছ থেকে হাদীসও শ্রবণ করেছেন। (তাবীযুস সহীফা, পৃষ্ঠা ৩৩) আর তাবেয়ীর কী অপরূপ মহিমা? কুরআনের আয়াত শ্রবণ করুন। আল্লাহ পাক ইরশাদ করেন:\nوَ الَّذِیْنَ اتَّبَعُوْھُمْ بِاِحْسَانٍ ۙ رَّضِیَ اللّٰہُ عَنْہُمْ وَ رَضُوْا عَنْہُ وَ اَعَدَّ لَہُمْ جَنّٰتٍ تَجْرِیْ تَحْتَہَا الْاَنْہٰرُ خٰلِدِیْنَ فِیْہَاۤ  اَبَدًا ؕ ذٰلِکَ الْفَوْزُ الْعَظِیْمُ (۱۰۰)\n(পারা ১১, তাওবা, আয়াত ১০০)             কানযুল ঈমান থেকে অনুবাদ: আর সবার মধ্যে অগ্রগামী প্রথম মুহাজির ও আনসার আর যারা সৎকর্মের সাথে তাঁদের অনুসারী হয়েছে, আল্লাহ পাক তাঁদের প্রতি সন্তুষ্ট এবং তাঁরাও আল্লাহ্‌র প্রতি সন্তুষ্ট; আর তাদের জন্য প্রস্তুত রেখেছেন বাগানসমূহ (জান্নাতসমূহ), যেগুলোর নিম্নদেশে নহরসমূহ প্রবাহমান, তাঁরা সদা সর্বদা সেগুলোর মধ্যে অবস্থান করবে, এটাই হচ্ছে মহা সাফল্য।\n      \tপ্রখ্যাত মুফাসসীর মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ উক্ত আয়াতের সারসংক্ষেপ বর্ণনা করতে গিয়ে লিখেন: অর্থাৎ হে প্রিয় নবী\nصَلَّی اللهُ عَلَیْہِ وَاٰلِہٖ وَسَلَّم! আপনার সাহাবায়ে কিরামের عَلَیْہِمُ الرِّضْوَان মধ্যে অগ্রগামী মুহাজির ও আনসার এবং যারা কল্যাণের সহিত তাঁদের অনুসরণ করে (যেমন; তাবেয়ীনে কিরাম رَحِمَہُمُ اللهُ السَّلَام) তাদের মহিমা হলো যে, আল্লাহ পাক তাঁদের প্রতি সন্তুষ্ট হয়েছেন এবং তাঁরা আল্লাহ পাকের প্রতি সন্তুষ্ট হয়েছেন (কারণ আল্লাহ পাক তাঁদেরকে দারিদ্র্যতা, সম্পদশালীতা, স্বাস্থ্য, রোগ ইত্যাদি যেই অবস্থায় রেখেছেন তাঁরা তাতে সন্তুষ্ট থেকেছেন, কখনো কোনো বিষয়ে অভিযোগ করেননি) আল্লাহ পাক তাঁদের জন্য এমন জান্নাত প্রস্তুত করে রেখেছেন, যার পাদদেশে নদী প্রবাহিত, তাঁরা এই জান্নাতে চিরকাল বসবাস করবে, এসব নেয়ামত লাভ করা অনেক বড় সাফল্য।\n(তাফসীরে নঈমী, পারা ১১, সূরা তাওবা, আয়াত ১০০, ১১/২৮)\n          سُبْحٰنَ الله! নেককার সৎ তাবেয়ীদের কী অপরূপ মর্যাদা...!! اَلْحَمْدُ لِلّٰه আমাদের ইমাম আযম رَحْمَۃُ اللهِ عَلَیْہِ এমনই, তিনি رَحْمَۃُ اللهِ عَلَیْہِ সাহাবায়ে কিরামের عَلَیْہِمُ الرِّضْوَان অনুসরণ করেছেন, তাঁদের কাছ থেকে দ্বীনি জ্ঞান অর্জন করেছেন, তাঁদের পদাঙ্ক অনুসরণ করেছেন, সাহাবায়ে কিরামের عَلَیْہِمُ الرِّضْوَان কাছ থেকে দিক নির্দেশনা নিয়ে সারা জীবন ইবাদত ও রিয়াযত এবং দ্বীনের খেদমতে অতিবাহিত করেছেন। সর্বদা আল্লাহ পাকের প্রতি সন্তুষ্ট ছিলেন, কখনো কোন অবস্থাতেই তিনি অভিযোগ করেননি, তাই পরম করুনাময় অসীম দয়ালু আল্লাহ পাকের সন্তুষ্টির প্রত্যাশী ছিলেন, অতএব اِنْ شَآءَ الله আল্লাহ পাক তাঁর প্রতি সন্তুষ্ট এবং اِنْ شَآءَ الله তিনি জান্নাতী বরং আল্লাহ পাক চাইলে তাঁর উসিলায় আমরা গুনাহগারদেরকেও ক্ষমা করা হবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "একটি গুরুত্বপূর্ণ ব্যাখ্যা",
        "2": "      \tপ্রিয় ইসলামী ভাইয়েরা! এইমাত্র আমরা ১১ নং পারার সূরা তাওবার ১০০ নং আয়াত শুনলাম। এই আয়াত সম্পর্কে একটি ভুল ধারণাও হতে পারে যে, যারা সাহাবায়ে কিরামের عَلَیْہِمُ الرِّضْوَان যিয়ারত করেছেন, তাদের মধ্যে অনেকে অত্যন্ত দূর্ভাগাও ছিলো, যেমন; লম্পট ইয়াজিদ, সে সাহাবীয়ে রাসূলের সন্তান ছিল, সে সাহাবায়ে কিরামের\nعَلَیْہِمُ الرِّضْوَان যিয়ারতও করেছে, তাহলে সেও কি উক্ত আয়াতে বর্ণিত ফযীলতের অধিকারী হবে? তাই একটু ব্যাখ্যা করে দিই যে, ঐ সকল ব্যক্তি, যাদের সাহাবায়ে কিরামের عَلَیْہِمُ الرِّضْوَان সাহচর্য লাভ হয়েছে, তাঁদেরকে ক্ষমা করে হবে, এমনটি নয়, বরং উক্ত আয়াতে আল্লাহ পাক দুটি শর্ত আরোপ করেছেন। তিনি ইরশাদ করেন:\nوَ الَّذِیْنَ اتَّبَعُوْہُمْ بِاِحْسَانٍ     কানযুল ঈমান থেকে অনুবাদ: আর যারা সৎকর্মের সাথে তাঁদের অনুসারী হয়েছে।\n\n      \tআয়াতে করীমার এই বাক্যের ব্যাখ্যা করতে গিয়ে মুফাসসীরগণ বলেন: সাহাবায়ে কিরামের عَلَیْہِمُ الرِّضْوَان শুধু অনুসরণ করাই মুক্তির জন্য যথেষ্ট নয়, শুধুমাত্র অনুসরণ তো মুনাফিকরাও করত, বরং তাঁদের অনুসরণ ইহসানের সহিত করতে হবে। ইহসানের অর্থ হলো: * ভালো বলা * ভালো জানা * ভালো মানা। অর্থাৎ * বান্দা মুখে সাহাবায়ে কিরামের عَلَیْہِمُ الرِّضْوَان প্রশংসা করবে * তাঁদেরকে অন্তর থেকে ভালো জানবে, মানবে * তারপর তাঁদের অনুসরণ করবে। ইহসান সাহাবায়ে কিরাম عَلَیْہِمُ الرِّضْوَان ও সাধারণ মুসলমানদের মধ্যে পার্থক্য করে দিয়েছে যে, এই মনীষীদের প্রতি আল্লাহ পাক সাধারণ ভাবে সন্তুষ্ট অর্থাৎ তাঁরা প্রথম ও অগ্রগামী। বাকী রইলাম আমরা, তো আল্লাহ পাক দুটি শর্তে আমাদের প্রতি সন্তুষ্ট  হবেন: (১) একটি হলো যে, তাঁদেরকে নিজেদের নেতা মানা এবং (২) দ্বিতীয়টি হলো যে, সাহাবায়ে কিরাম عَلَیْہِمُ الرِّضْوَان কে সত্যের উপর প্রতিষ্ঠিত জানা, তাঁদেরকে নেককার, মুত্তাকী ও পরহেযগার মনে করা, তাঁদের দোষত্রুটি অন্বেষণ না করা। سُبْحٰنَ الله! এ থেকে জানা গেলো যে, কিয়ামত পর্যন্ত সেই মুসলমানরাই সত্যের উপর প্রতিষ্ঠিত, যারা সাহাবায়ে কিরামের عَلَیْہِمُ الرِّضْوَان অনুসারী এবং তাঁদের গুণকীর্তনকারী, তাঁদের কল্যাণময় আলোচনাকারী, শুধুমাত্র তারাই জান্নাতী,  আল্লাহ পাক তাঁদের প্রতি সন্তুষ্ট।\n      \tআল্লাহ! আল্লাহ! যখন আল্লাহ পাক সাহাবায়ে কিরামের গোলামদের প্রতি সন্তুষ্ট তাহলে স্বয়ং তাঁদের প্রতি কতটা সন্তুষ্ট হবেন!!\n(তাফসীরে নঈমী, পারা ১১, সূরা তাওবা, আয়াত ১০০, ১১/৩০-৩১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "চারজন ইমামই সত্য",
        "2": "      \tপ্রিয় ইসলামী ভাইয়েরা! ফিকাহ শাস্ত্রের ৪জন ইমাম রয়েছেন\n(১) ইমামে আযম (২) ইমাম মালিক (৩) ইমাম আহমদ বিন হাম্বল\n(৪) ইমাম শাফেয়ী رَحِمَہُمُ اللهُ السَّلَام। তাঁদের মধ্যে পরস্পর দ্বীনি আহকাম নিয়ে মতভেদ অবশ্যই রয়েছে, তবে সবার আকীদা একেবারে বিশুদ্ধ, সবাই সুন্নী, বিশুদ্ধ আকীদা সম্পন্ন, সত্যিকারের আশিকে রাসূল, তাঁদের সবার ব্যাপারে হাদীসে সুসংবাদ এসেছে, যেমন; প্রিয় নবী, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এমন একটা যুগ আসবে, যখন মানুষ জ্ঞান অন্বেষণ করবে কিন্তু আলিমে মদীনার চেয়ে অধিক জ্ঞানী তারা কাউকে পাবে না। (তিরমিযী, ৬৩১ পৃষ্ঠা, হাদীস ২৬৮০) হাদীসে পাকে আলিমে মদীনা দ্বারা উদ্দেশ্য হলেন ইমাম মালিক  رَحْمَۃُ اللهِ عَلَیْہِ। (তাবয়ীদুস সহীফা, ৩১ পৃষ্ঠা) একটি হাদীসে পাকে ইরশাদ হয়েছে: কুরাইশের একজন আলিম   জমিনকে দ্বীনি জ্ঞানে পরিপূর্ণ করে দিবে। (হিলয়াতুল আউলিয়া, ৬/৩২২, হাদীস ৮৭৮৭) এই হাদীসে পাকে কুরাইশের আলিম দ্বারা উদ্দেশ্য হলো ইমাম শাফেয়ী رَحْمَۃُ اللهِ عَلَیْہِ। (তাবয়ীদুস সহীফা, পৃষ্ঠা ৩২) অনুরূপ ভাবে আরেকটি হাদীস শরীফে রয়েছে: যদি জ্ঞান নক্ষত্রেও থাকে তবে পারস্যের লোক তা অর্জন করবে। (হিলয়াতুল আউলিয়া, ৬/৬৪, হাদীস৭৮০১) মুহাদ্দিসগণ বলেন: এই হাদীস শরীফে পারস্যের লোক দ্বারা উদ্দেশ্য হলো ইমামে আযম ইমাম আবু হানীফা  رَحْمَۃُ اللهِ عَلَیْہِ।\n(তাবয়ীদুস সহীফা, ৩২ পৃষ্ঠা)\n"
    },
    {
        "1": "ইমামে আযম رَحْمَۃُ اللهِ عَلَیْہِ এর জ্ঞানের মহিমা",
        "2": "      \tহযরত আযহার ইবনে কায়সান رَحْمَۃُ اللهِ عَلَیْہِ বলেন: একবার আমার ভাগ্যের নক্ষত্র জেগে উঠলো, আমি স্বপ্নে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর যিয়ারত নসীব হলো, শায়খাইনে করীমাইন তথা হযরত আবু বকর ও ওমর رَضِیَ اللهُ عَنْہُمَاও সাথে ছিলেন। আমি হযরত আবু বকর ও ওমর رَضِیَ اللهُ عَنْہُمَا এর খেদমতে আরয করলাম: আমি রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর নিকট কিছু জিজ্ঞেস করতে চাই? বললেন: জিজ্ঞেস করে নাও তবে নিম্ন স্বরে। সুতরাং আমি আদব সহকারে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে আরয করলাম: (ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم!) আবু হানীফার জ্ঞান সম্পর্কে কী ইরশাদ করবেন? ইরশাদ করলেন: هٰذَا عِلْمٌ اِنْفَتَحَ مِنْ عِلْمِ خِضْر অর্থাৎ আবু হানীফার জ্ঞান হলো এমন, যা হযরত খিযির عَلَیْہِ السَّلَام জ্ঞান থেকে বের হয়েছে। (আল খাইরাতুল হাসান, ৯৬ পৃষ্ঠা)\n\n          سُبْحَانَ الله আমাদের ইমাম ইমামে আযম رَحْمَۃُ اللهِ عَلَیْہِ এর কী মহিমা...!! হযরত খিযির عَلَیْہِ السَّلَام এর জ্ঞান কেমন? তাও শুনে নিন, আল্লাহ পাক ইরশাদ করেন:\nوَ عَلَّمْنٰہُ مِنْ لَّدُنَّا عِلْمًا (۶۵)\n(পারা ১৫, সূরা কাহাফ, আয়াত ৬৫)             কানযুল ঈমান থেকে অনুবাদ: আর তাঁকে আপন ‘ইলমে লাদুন্নী’ দান করেছি।\n\n      \tজানা গেলো, হযরত খিযির عَلَیْہِ السَّلَام এর জ্ঞান হলো, লাদুনীর জ্ঞান (অর্থাৎ আল্লাহ প্রদত্ত বিশেষ  জ্ঞান), যেহেতু ইমাম আবু হানীফা\nرَحْمَۃُ اللهِ عَلَیْہِ ও এই জ্ঞানের অংশ পেয়েছেন, তাই তাঁর জ্ঞানও লাদুনীর জ্ঞান।\n"
    },
    {
        "1": "আবু হানীফা কতোটা ভালো মানুষ...!!",
        "2": "      \tহযরত মুসাদ্দাদ ইবনে আব্দুর রহমান رَحْمَۃُ اللهِ عَلَیْہِ বলেন: আমি ইমাম আবু হানীফা رَحْمَۃُ اللهِ عَلَیْہِ কে  মানুষের মধ্যে সবচেয়ে নিকৃষ্ট মনে করতাম, একদিন আমার উপর দয়া হলো, স্বপ্নে প্রিয় নবী, মক্কী মাদানী সুলতান صَلَّی اللهُ عَلَیْہِ وَاٰلِہٖ وَسَلَّم তাশরীফ নিয়ে এলেন, আমি আরয করলাম: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! কুফার এক ব্যক্তি যাকে নোমান বিন সাবিত বলা হয়, তাঁর ব্যাপারে হুকুম কী? আমি কি তার থেকে জ্ঞান অর্জন করবো? ইরশাদ করলেন: তার কাছ থেকে জ্ঞানও অর্জন করো এবং তার আমল (অর্থাৎ চরিত্র ও আদর্শ) অনুসরণও করো। তিনি আরো বলেন:\nفَنِعْمَ الرَّجُلُ هُوَ অর্থাৎ আবু হানীফা অত্যন্ত ভালো লোক...! হযরত মুসাদ্দাদ رَحْمَۃُ اللهِ عَلَیْہِ বলেন: আমার চোখ খুলে গেলো, তখন আমি ইমামে আযম\nرَحْمَۃُ اللهِ عَلَیْہِ কে মন্দ জানা থেকে তাওবা করলাম। (আল খাইরাতুল হাসান, ৯৭ পৃষ্ঠা)\n\n\n\n"
    },
    {
        "1": "ইমামে আযম رَحْمَۃُ اللهِ عَلَیْہِ এর কিছু মুবারক অভ্যাস",
        "2": "          প্রিয় ইসলামী ভাইয়েরা! আমরা শ্রবণ করলাম! আমাদের প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم হযরত মুসাদ্দাদ رَحْمَۃُ اللهِ عَلَیْہِ এর স্বপ্নে এসে ইরশাদ করলেন: আবু হানীফা رَحْمَۃُ اللهِ عَلَیْہِ থেকে জ্ঞান অর্জন করো এবং তাঁর চরিত্র, আদর্শ ও অভ্যাস অনুসরণও করো, কারণ আবু হানীফা অত্যন্ত ভালো মানুষ। আসুন! আমরা ইমামে আযম رَحْمَۃُ اللهِ عَلَیْہِ এর কিছু মুবারক অভ্যাস ও সুন্দর চরিত্র সম্পর্কে শুনি এবং এই নিয়্যতে শুনি যে, اِنْ شَآءَ الله এই বিষয়গুলো অনুসরণ করে ভালো মানুষ হওয়ার চেষ্টা করবো।\n"
    },
    {
        "1": "ইমামে আযম رَحْمَۃُ اللهِ عَلَیْہِ এর পবিত্র অভ্যাস",
        "2": "      \tইমামে আযম رَحْمَۃُ اللهِ عَلَیْہِ এর বিশেষ শিষ্য ইমাম আবু ইউসূফ\nرَحْمَۃُ اللهِ عَلَیْہِ বলেন: (১) ইমামে  আযম رَحْمَۃُ اللهِ عَلَیْہِ সর্বদা হারাম কাজ থেকে বিরত থাকতেন (২) দ্বীনি জ্ঞান ব্যতীত কথা বলতে ভয় পেতেন (৩) অত্যধিক মুজাহিদাহ (অর্থাৎ নেক কাজে অনেক চেষ্টা) করতেন (৪) দুনিয়াদারদের সামনে তাদের প্রশংসা করতেন না (৫) অধিকাংশ সময় চুপ থাকতেন (৬) দ্বীনি মাসআলা নিয়ে চিন্তা ভাবনা করতে থাকতেন (৭) খুব সাদামাটা ও নম্র ছিলেন (৮) কেউ যদি তাঁকে প্রশ্ন করতো  তবে কুরআন ও হাদীস থেকে তার উত্তর সন্ধান করতেন (৯) মুবারক স্বভাবে লোভ ছিল না (১০) আর কারো আলোচনা হলে, ভালো ছাড়া কিছুই বলতেন না। (আল খাইরাতুল হাসান, ৮২ পৃষ্ঠা)"
    },
    {
        "1": "গীবত থেকে দূরে থাকতেন",
        "2": "      \tইমামে আযম رَحْمَۃُ اللهِ عَلَیْہِ একটি মুবারক বৈশিষ্ট্য ছিলো যে, তিনি কখনো কারো গীবত করতেন না, এমনকি কখনো তাঁর শত্রুরও গীবত করতেন না। একবার হযরত আব্দুল্লাহ ইবনে মুবারক رَحْمَۃُ اللهِ عَلَیْہِ হযরত সুফিয়ান সাওরী رَحْمَۃُ اللهِ عَلَیْہِ কে বললেন: ইমাম আবু হানীফা رَحْمَۃُ اللهِ عَلَیْہِ কতটুকু গীবত থেকে বিরত থাকতেন...!! আমি শুনেছি, তিনি শত্রুরও গীবত করতেন না। হযরত সুফিয়ান সাওরী رَحْمَۃُ اللهِ عَلَیْہِ বলেন; আল্লাহর শপথ! ইমামে আযম رَحْمَۃُ اللهِ عَلَیْہِ অত্যন্ত জ্ঞানী ছিলেন, আর তিনি কীভাবে পছন্দ করবেন যে, নিজের মূল্যবান নেক আমল গুলো গীবতের মাধ্যমে নষ্ট করে দিবেন। (তাবাইয়ুস সহীফা, ১১০ পৃষ্ঠা)\n\n          سُبْحٰنَ الله! প্রিয় ইসলামী ভাইয়েরা! কত চমৎকার চরিত্র...!! একটু কল্পনা করুন! ইমামে আযম رَحْمَۃُ اللهِ عَلَیْہِ কখনো তাঁর শত্রুরও গীবত করেননি! اَللهُ اَكْبَرُ কত বড় তাকওয়া। তাহলে ভাবুন! তিনি কেন গীবত করতেন না? কারণ তিনি ছিলেন বুদ্ধিমান, তিনি জানতেন যে, নেকী করা সহজ কাজ নয়, নেকী করতে হলে নফস ও শয়তানকে দমন করতে হয়, কামনা বাসনা ত্যাগ করতে হয়, ঘুম ত্যাগ করতে হয়, এমন কষ্টার্জিত নেকী মানুষ গীবতের কয়েকটি বাক্যের বিনিময়ে কিভাবে নষ্ট করতে পারে, এটি কেমন বুদ্ধিমত্তা, তাই তিনি গীবত থেকে বিরত থাকতেন।\n   হায়! আজকাল পরিবেশ পুরোপুরি উল্টো, আমাদের সমাজে যে বেশি গীবত করে, তাকে বেশি বুদ্ধিমান মনে করা হয় * দোকানে বসলে গীবত * ঘরে বসলে গীবত * বন্ধু বান্ধবের মাঝে বসলে গীবত * আফসোস! আজকাল এমন পরিবেশ বিরাজ করছে যে, নিজের মা বাবার  গীবত করতেও মানুষ দ্বিধাবোধ করে না, বলতে গেলে শুধু বলতেই থাকে * কখনো ভাই বোনের গীবত * কখনো বন্ধু বান্ধবের গীবত\n* কখনো পাড়া প্রতিবেশীর গীবত * কখনো সহকর্মীর গীবত * তদ্রুপ চুগলীও করে বসে * অপরের প্রতি অপবাদ রটায় এবং মজা নিয়ে এরূপ কথা শ্রবণকারী * তাদের গুনাহে সমপরিমাণ শরিক থাকে, তাদের এই গুনাহপূর্ণ কথা শুনে তারা মনে করে যে, কত চতুর চালাক এবং খুবই বুদ্ধিমান ব্যক্তি মানুষের শিরায় শিরায় সচেতন...!!\n      \tহায়! মানুষের শিরা-উপশিরা সম্পর্কে সচেতন থাকুক বা না থাকুক, এ ধরনের ব্যক্তি শয়তানের কৌশল সম্পর্কে সচেতন নয়, যদি নফস ও শয়তানের ধ্বংসলীলা সম্পর্কে জানতো তাহলে এভাবে গীবত, চুগলী এবং অপবাদ রটানোর বাজার কখনো উত্তপ্ত করতো না। নিশ্চয় প্রকৃত জ্ঞানী, প্রকৃত পক্ষে চালাক সেই ব্যক্তি, যে নফস এবং শয়তানকে পরাজিত করে গুনাহ থেকে বিরত থাকে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\nআমি ১০ হাজার ক্ষমা করে দিয়েছি\n      \tপ্রিয় ইসলামী ভাইয়েরা! ইমামে আযম আবু হানীফা رَحْمَۃُ اللهِ عَلَیْہِ অত্যন্ত দানশীল ছিলেন, তাঁর মুবারক অভ্যাস ছিল যে, তিনি তাঁর পরিবার পরিজনের জন্য যতটুকু অর্থ ব্যয় করতেন ততটুকু অর্থ দান করতেন * কোন নতুন কাপড় পরিধান করলে সেই সমমূল্যের কাপড় ক্রয় করে আলিমদের উপহার দিতেন। * যখন তাঁর সামনে খাবার উপস্থাপন করা হতো তখন যতটুকু নিজে খেতেন ততটুকু খাবার কোন গরিবকেও আহার করাতেন। (তারিখে বাগদাদ, ১৩/৩৫৬)\n\n      \tএকবার কেউ তাঁর কাছ থেকে ১০,০০০ (দিরহাম বা দিনার অর্থাৎ স্বর্ণ বা রৌপ্য মুদ্রা) ধার নিলো, হয়তো সে গরিব ছিলো, তাই ঋণ পরিশোধ করতে পারেনি, নির্ধারিত সময় অতিবাহিত হয়ে গেল। একদিন এমন হলো যে, ইমামে আযম رَحْمَۃُ اللهِ عَلَیْہِ কোথাও যাচ্ছিলেন, তখন সামনে দিয়ে সেই ব্যক্তিকে আসতে দেখা গেল। যেই মাত্র সেই লোকটি তাঁকে দেখল ভয়ে পথ পরিবর্তন করে নিলো। এখন সে যেই গলি দিয়ে ঢুকেছিলো সেটি অন্য দিক থেকে বন্ধ ছিল। ইমামে আযম رَحْمَۃُ اللهِ عَلَیْہِও পেছনে চলে গেলেন এবং জিজ্ঞেস করলেন আমাকে দেখে ভয় পেলে কেন? সে বললো: আপনার ঋণ পরিশোধ করতে হবে আর নির্ধারিত সময় অতিবাহিত হয়ে গেছে, আমি ভয় পাচ্ছিলাম যে, আপনি ঋণ ফেরত চাইবেন, আমি এখন দিতে পারবো না, তাই ভয় পেয়ে পথ পরিবর্তন করলাম। এ কথা শুনে ইমাম আবু হানীফা رَحْمَۃُ اللهِ عَلَیْہِ বললেন: দশ হাজারও কি এমন কোন জিনিস যার কারণে কোনো মুসলমানের হৃদয় বিচলিত করা হয়, যাও আমি তোমার দশ হাজার ক্ষমা করে দিলাম।\n(আল খাইরাতুল হাসান, পৃষ্ঠা ৫৭)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n           سُبْحٰنَ الله! আল্লাহ পাক আমাদেরও এমন তৌফিক দান করো! আমরা যদি অন্তরে কল্যাণের স্পৃহা সৃষ্টি করি, তাহলে اِنْ شَآءَ الله দ্বীন ও দুনিয়ার অসংখ্য কল্যাণের অধিকারী হবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n\n"
    },
    {
        "1": "শত্রুর জন্য দোয়া করলেন",
        "2": "      \tএকবার এক হিংসুক ব্যক্তি ইমামে আযম رَحْمَۃُ اللهِ عَلَیْہِ কে গালিগালাজ করলো, নোংরা গালিগালাজ করলো এবং পথভ্রষ্ট বরং আল্লাহর পানাহ! যিনদীক (বেদ্বীন) পর্যন্ত বললো। ইমামে আযম رَحْمَۃُ اللهِ عَلَیْہِ উত্তরে বললেন: আল্লাহ পাক আপনাকে ক্ষমা করুন, আল্লাহ পাক জানেন যে, আপনি আমার সম্পর্কে যা বলছেন আমি সেই রকম নই। এ কথা বলার পর তাঁর হৃদয় ব্যথিত হয়ে গেল এবং তাঁর চোখ থেকে অশ্রু প্রবাহিত হতে লাগলো এবং তিনি বলতে লাগলেন: আমি আল্লাহ পাকের নিকট আশাবাদী যে, তিনি আমাকে ক্ষমা করবেন, হায়! আমি আল্লাহর আযাবের ভয়ে ভীত সন্ত্রস্ত, আযাবের কথা বলতেই তাঁর ক্রন্দন বেড়ে গেলো এবং কান্না করতে করতে অজ্ঞান হয়ে মাটিতে লুটিয়ে পড়লেন, যখন তাঁর জ্ঞান ফিরে এলো তখন দোয়া করলেন: হে আল্লাহ পাক! যে আমাকে গালমন্দ করেছে তুমি তাকে ক্ষমা করে দাও।\n(আল খাইরাতুল হাসান, ৫৫ পৃষ্ঠা)\n\n      \tপ্রিয় ইসলামী ভাইয়েরা! আপনারা শুনলেন যে, ইমামে আযমের সুন্দর চরিত্র যে, গালমন্দকারী এবং নোংরা ভাষায় গালিগালাজ কারীর সাথে কীরূপ সচ্চরিত্রের বহিঃপ্রকাশ ঘটালেন। হায়! আমরাও যেন আমাদের ইমামের পদাঙ্ক অনুসরণ করার চেষ্টা করি এবং যারা আমাদের গালমন্দ করে তাদের ক্ষমা  করে দেই।\n"
    },
    {
        "1": "সারা রাত ইবাদত",
        "2": "      \tআল্লামা ইবনে হাজর হায়তামী رَحْمَۃُ اللهِ عَلَیْہِ লিখেন, ইমামে আযম আবু হানীফা رَحْمَۃُ اللهِ عَلَیْہِ এর সারা রাত ইবাদত করা ও তাহাজ্জুদ পড়া অকাট্য ভাবে প্রমাণিত এবং এ কারণেই অধিক কিয়াম করার কারণে তাঁকে আল-ওয়াতাদ অর্থাৎ (পেরেক) বলা হত। তিনি رَحْمَۃُ اللهِ عَلَیْہِ ৩০ বছর যাবৎ এক রাকাতে পুরো কুরআন তিলাওয়াত করেন এবং ৪০ বছর যাবৎ ইশার অযু দিয়ে ফজরের নামায আদায় করেন। (আল খাইরাতুল হাসান, পৃষ্ঠা ৫০)\n * একদা হযরত আব্দুল্লাহ ইবনে মুবারক  رَحْمَۃُ اللهِ عَلَیْہِ এর সামনে জনৈক ব্যক্তি ইমামে আযম رَحْمَۃُ اللهِ عَلَیْہِ এর গীবত করলো, তখন তিনি رَحْمَۃُ اللهِ عَلَیْہِ বললেন: তোমার জন্য আফসোস যে, তুমি এমন ব্যক্তির গীবত করছো যিনি ৪৫ বছর যাবৎ এক অযু দিয়ে পাঁচ ওয়াক্ত নামায আদায় করেছেন এবং এক রাকাত নামাযে সম্পূর্ণ কুরআন শরীফ খতম করেছেন এবং আমার যত ফিকাহের জ্ঞান রয়েছে তা সবকিছু আমি তাঁর কাছ থেকে অর্জন করেছি। (আল খাইরাতুল হাসান, ৫০ পৃষ্ঠা) ô তিনি رَحْمَۃُ اللهِ عَلَیْہِ রাতভর এক রাকাতেই কুরআন শরীফ  পড়তেন এবং খোদাভীতিতে এত পরিমাণ কান্না করতেন যে, তাঁর সহপাঠীদের তাঁর প্রতি দয়া চলে আসতো।\n\n\n"
    },
    {
        "1": "শাবানুল মুয়াযযামের কিছু ইবাদত",
        "2": "      \tআল্লাহ পাক আমাদেরকে অধিকহারে ইবাদত করার তৌফিক দান করো। اَلْحَمْدُ لِلّٰه শাবানুল মুয়াযযম এসে গেছে এবং আমরা এর বরকতময় মুহূর্তে নিঃশ্বাস নেওয়ার সৌভাগ্য লাভ করছি। শাবানুল মুয়াযযম একটি অত্যন্ত মহিমান্বিত মাস, এতে কল্যাণ ও বরকতের বর্ষণ হয়। রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: شَعْبَانُ الْمُطَہِّرُ وَرَمَضَانُ الْمُکَفِّرُ শাবান পরিশুদ্ধকারী এবং রমযান হলো কাফফারা। (জমে সগীর, পৃষ্ঠা ৩০১, হাদীস ৪৯০১)\n      \tএই মুবারক মাসে অধিকহারে ইবাদত করার চেষ্টা করুন। শাবানুল মুয়াযযমের চারটি অত্যন্ত গুরুত্বপূর্ণ আমল রয়েছে, বেশি না হলেও অন্তত এই চারটি ইবাদতকে আমাদের অভ্যাসে পরিণত করা উচিত। اِنْ شَآءَ الله অনেক বরকত নসীব হবে।\n"
    },
    {
        "1": "অধিক হারে দরূদ শরীফ",
        "2": "      \tপ্রিয় ইসলামী ভাইয়েরা! শাবানুল মুয়াযযম হলো; নবী করীম, রউফুর রহীম, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর মাস। হাদীস শরীফে এসেছে: شَہْرُ رَمَضَانَ شَہْرُ اللهِ وَ شَہْرُ شَعْبَانَ شَہْرِی রমযান হলো আল্লাহর মাস, শাবান হলো আমার মাস। (জামে সগীর, পৃষ্ঠা ৩০১, হাদীস ৪৯০১) যেহেতু এটি প্রিয় নবীর মাস, তাই এতে বিশেষ ভাবে অধিক হারে দরূদে পাক পাঠ করা উচিত। শায়খ আব্দুল কাদের জিলানী رَحْمَۃُ اللهِ عَلَیْہِ বলেন: هو شَہْرُ الصَّلَاۃِ عَلَی النَّبِیِّ অর্থাৎ শাবান হলো রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর প্রতি দরূদ পাঠ করার মাস। (গুনিয়াতুল ত্বালিবীন, ১/৩৪২)\n\n      \tঅতএব এই মুবারক মাসে প্রচুর দরূদে পাক পাঠ করুন! হাদীসে বর্ণিত আছে: একবার দরূদ শরীফ পাঠ কারীর উপর ১০টি রহমত অবতীর্ণ হয়, তার দশটি পদমর্যাদা বৃদ্ধি করা হয়, তার জন্য দশটি নেকী লিপিবদ্ধ করা হয়, তার দশটি গুনাহ মুছে দেওয়া হয়। (তিরমিযী, ১৪৪ পৃষ্ঠা, হাদীস ৪৮৪)\n"
    },
    {
        "1": "তিলাওয়াত করা",
        "2": "      \tতদ্রূপ কুরআন তিলাওয়াত করাও শাবানুল মুয়াযযমের একটি গুরুত্বপূর্ণ ইবাদত, বরং কতিপয় বর্ণনায় শাবানের নামই “شَہْرُ الْقُرْآن” (অর্থাৎ কুরআন তিলাওয়াতের মাস) রাখা হয়েছে। একটি বর্ণনায় রয়েছে: শাবানুল মুয়াযযম আল্লাহ পাকের দরবারে আরয করলো: হে আল্লাহ পাক! তুমি আমাকে দুটি মহিমান্বিত মাসের (রজব ও রমযান) মাঝখানে রেখেছো, আমার জন্য কী রেখেছো? ইরশাদ করলেন: আমি তোমার মধ্যে কুরআন তিলাওয়াত রেখে দিয়েছি। (লাতায়িফুল মাআরিফ, ১৮৬ পৃষ্ঠা) * বর্ণিত আছে: সাহাবায়ে কিরাম عَلَیْہِمُ الرِّضْوَان এর অভ্যাস ছিল যখনই শাবান মাস  আগমন করতো সম্পূর্ণ মনোযোগের সাথে কুরআন শরীফের তিলাওয়াতে মগ্ন হয়ে যেতেন। (লাতায়িফুল মাআরিফ, পৃষ্ঠা ১৮৬) যেহেতু শাবান মাস কুরআন শরীফ তিলাওয়াতের মাসও বটে।\n          হায়! আমাদেরও যেন এই তৌফিক নসীব হয়। আমরাও যেন এই বরকতম মাসে অধিক হারে তিলাওয়াতকারী হয়ে যাই।\n\n\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "নফল রোযা",
        "2": "      \tশাবানুল মুয়াযযমের তৃতীয় গুরুত্বপূর্ণ ইবাদত হলো নফল রোযা। রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم রমযানের পর শাবানুল মুয়াযযমে সবচেয়ে বেশি রোযা রাখা পছন্দ করেছেন। হযরত আয়েশা সিদ্দিকা رَضِیَ اللهُ عَنْہَا বলেন: আল্লাহ পাকের শেষ নবী মক্কী মাদানী صَلَّی اللهُ عَلَیْہِ وَاٰلِہٖ وَسَلَّم কে আমি শাবান মাসের চেয়ে অন্য কোনো মাসে এত বেশি রোযা রাখতে দেখিনি। তিনি صَلَّی اللهُ عَلَیْہِ وَاٰلِہٖ وَسَلَّم কয়েকদিন ব্যতীত সম্পূর্ণ মাস রোযা রাখতেন। (তিরমিযী, ২০৬ পৃষ্ঠা, হাদীস ৭৩৬) একদা তাঁর খেদমতে প্রশ্ন করা হলো: রমযানের পর কোন রোযা উত্তম? ইরশাদ করলেন: রমযানের সম্মানার্থে শাবান মাসের রোযা রাখা। (তিরমিযী, ১৮৯ পৃষ্ঠা, হাদীস ৬৬৩২)\n"
    },
    {
        "1": "অধিক হারে ইস্তিগফার",
        "2": "      \tচতুর্থ গুরুত্বপূর্ণ যে ইবাদত শাবান মুয়াযযমে করা উচিত, তা হলো তাওবা ও ইস্তিগফার, এর রহস্য হলো যে, শাবান মাস যেমন মহিমান্বিত, তেমনি অত্যন্ত স্পর্শকাতরও বটে, হাদীসে বলা হয়েছে: এটি ঐ মাস, যার প্রতি মানুষ উদাসীন, অথচ এ মাসে মানুষের আমল নামা আল্লাহ পাকের নিকট উপস্থাপন করা হয়। (মুসনাদে আহমদ, ৩৬/৮৫, হাদীস ২১৭৫৩) * এ মাসে মালাকুল মাউত عَلَیْہِ السَّلَام কে তাদের সবার তালিকা দেয়া হয় যাদের রূহ আগামী বছর কবয করা হবে। (জামে সগীর, পৃষ্ঠা ৩৬৯, হাদীস ৫৯৬৪) * এই মাসের ১৫ তারিখ রাতে আল্লাহ পাক বনু কলবের ছাগল পালের পশমের সমান মানুষকে ক্ষমা করে জাহান্নাম থেকে মুক্তি দেন।\n(আত তারগীব ওয়াত তারহীব, ৩৫১ পৃষ্ঠা, হাদীস ১১)\n      \tআল্লাহ পাক আমাদের এই মুবারক মাসে বেশি থেকে বেশি পরিমাণে ইস্তিগফার করার তৌফিক দান করুন।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "২৮ নং নেক আমলের প্রতি উৎসাহ",
        "2": "      \tপ্রিয় ইসলামী ভাইয়েরা! নেককার হতে, গুনাহ থেকে বিরত থাকতে, নেক কাজে অবিচল থাকতে এবং তাওবা ও ইস্তিগফারের মানসিকতা লাভ করার জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং যেলি হালকার ১২টি দ্বীনি কাজে সক্রিয় ভাবে অংশগ্রহণ করুন, এর বরকতে দ্বীন ও দুনিয়ার অগণিত কল্যাণ নসীব হবে। যেলি হালকার ১২টি দ্বীনি কাজের মধ্যে একটি দ্বীনি কাজ হলো নেক আমল পুস্তিকা পূরণ করা। শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রদত্ত ৭২টি নেক আমলের মধ্যে ২৮ নাম্বার নেক আমলটি হলো: আপনি কি আজ আল্লাহর পানাহ, গুনাহ সম্পাদন হওয়ার ক্ষেত্রে অবিলম্বে তাওবা করেছেন? (হায়! যদি দৈনিক অন্তত ৭০ বার ইস্তিগফার করার সৌভাগ্য নসিব হতো) হাদীস শরীফেও আমাদেরকে দৈনিক তাওবা ও ইস্তিগফার করার প্রতি উৎসাহিত করা হয়েছে। এই নেক আমলের উপর আমল করার বরকতে আমরা হাদীসের উপর আমলকারীও হয়ে যাব। এছাড়াও আল্লাহ পাকের পছন্দনীয় বান্দাদের মধ্যেও অন্তর্ভুক্ত হয়ে যাব কারণ আল্লাহ পাক তাওবাকারীদেরকে পছন্দ করেন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নফল রোযার মাদানী ফুল",
        "2": "      \tপ্রিয় ইসলামী ভাইয়েরা! আসুন নফল রোযার ফযীলত এবং কতিপয় মাদানী ফুল শ্রবণ করার সৌভাগ্য অর্জন করি, প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী লক্ষ্য করুন: ১. যে ব্যক্তি সাওয়াবের আশায় একটি নফল রোযা রাখল আল্লাহ পাক তাকে জাহান্নাম থেকে ৪০ বছরের দূরত্বে করে দিবেন। (কানযুল উম্মাল, ৮/২৫৫, হাদীস ২৪১৪৫) ২. যদি কেউ এক দিনের নফল রোযা রাখে এবং তাকে পৃথিবী সমান স্বর্ণ দেওয়া হয় তবুও এর সাওয়াবের সমপরিমাণ হবে না, এর সাওয়াব তো কিয়ামতের দিনই দেওয়া হবে। (আবু ইয়ালা, ৫/৩৫৩, হাদীস ৬১০৪) * অধিকহারে নফল রোযা রাখা আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সুন্নাত। * হযরত সুলাইমান عَلَیْہِ السَّلَام তিন দিন মাসের শুরুতে, তিন দিন মাসের মধ্যখানে এবং তিন দিন মাসের শেষে রোযা রাখতেন, এভাবে মাসের শুরুতে, মধ্যখানে এবং শেষে রোযাদার থাকতেন। (কানযুল উম্মাল, ৮/২৪৬২৪) মনে রাখবেন! রোযা অবস্থায় মিসওয়াক করা সুন্নাত তবে মিসওয়াক চাবানোর মাধ্যমে আঁশ ছিড়ে গেলে অথবা স্বাদ অনুভব হলে এমন মিসওয়াক না করা উচিত।\n(ফতোয়ায়ে রযবীয়া, ১০/৫১১)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tনফল রোযা সংক্রান্ত অবশিষ্ট মাদানী ফুল শেখা শেখানোর হালকায় বয়ান করা হবে অতএব এগুলো জানতে শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "সাপ্তাহিক ইজতিমার হালকার সিডিউল ৩০ জানুয়ারী ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n\n"
    },
    {
        "1": "নফল রোযা সংক্রান্ত অবশিষ্ট মাদানী ফুল",
        "2": "          * পিতা-মাতা যদি সন্তানকে নফল রোযা রাখতে নিষেধ করে যে, অসুস্থ হয়ে যাওয়ার সম্ভাবনা রয়েছে, তাহলে পিতা মাতার আনুগত্য করবে। (রদ্দুল মুখতার, ৩/৪১৪) * স্বামীর অনুমতি ব্যতীত স্ত্রী নফল রোযা রাখতে পারবে না। (রদ্দুল মুখতার, ৩/৪১৫) * নফল রোযা জেনে বুঝে শুরু করে দিলে তা সম্পূর্ণ করা ওয়াজিব হয়ে পড়ে, যদি ভেঙে ফেলে তাহলে কাযা রাখা ওয়াজিব হবে। (রদ্দুল মুখতার, ৩/৪৭৩) * কর্মচারী বা শ্রমিক যদি নফল রোযা রাখে তাহলে কাজ সম্পন্ন করতে পারবে না, এক্ষেত্রে মালিকের অনুমতি আবশ্যক, আর যদি কাজ সম্পন্ন করতে পারে তবে অনুমতির প্রয়োজন নেই। (রদ্দুল মুখতার, ৩/৪৭৮) * ইলমে দ্বীনের ছাত্র যদি তার জ্ঞান অর্জনে সামান্যতম সমস্যা ও অনুভব করে তবে সে নফল রোযা রাখবে না বরং সাপ্তাহিক ছুটির দিন রোযা রাখবে এবং মাদানী কাফেলার মুসাফিরগণ সামান্য দূর্বলতা অনুভব করলে তারাও নফল রোযা রাখবে না, যাতে দ্বীনি জ্ঞান অর্জন এবং নেকীর দাওয়াতের উত্তম কাজে দূর্বলতা প্রতিবন্ধক না হয়।\n          ১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি? ৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি?\n১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে? ২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়।\nاٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]