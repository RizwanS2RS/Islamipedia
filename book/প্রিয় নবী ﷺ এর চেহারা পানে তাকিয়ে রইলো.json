[
    {
        "1": "প্রিয় নবী ﷺ এর চেহারা পানে তাকিয়ে রইলো",
        "2": "প্রত্যেক মুবাল্লিগ / মুবাল্লিগা বয়ান করার পর্বে কমপক্ষে তিনবার পাঠ করুন\nاَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\n"
    },
    {
        "1": "দরূদ শরীফের ফযীলত",
        "2": "          আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلّٰی عَلَیَّ فِیْ یَوْمٍ مِائَۃَ مَرَّۃٍ قَضَی اللهُ لَہُ مِائَۃَ حَاجَۃٍ سَبْعِیْنَ مِنْہَا لِاٰخِرَتِہٖ وَ ثَلاَثِیْنَ مِنْہَا لِدُنْیَاہُ অর্থাৎ “যে ব্যক্তি আমার উপর প্রতিদিন একশ বার দরূদ শরীফ পাঠ করে, আল্লাহ্ পাক তার একশটি মনোবাসনা পূরণ করবেন। যার ৭০টি আখিরাতের আর ৩০টি দুনিয়ার।” (কানযুল উ’ম্মাল, ১/২৫৫, প্রথম খণ্ড, হাদীস- ২২২৯)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "          প্রিয় ইসলামী বোনেরা! আল্লাহ পাকের সন্তুষ্টি এবং সাওয়াব অর্জনের উদ্দেশ্যে প্রথমে কিছু ভালো ভাল নিয়্যত করে নিই। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “نِيَّةُ الْمُؤْمِنِ خَيْرٌ مِنْ عَمَلِهٖ” মুসলমানের নিয়্যত তার আমল অপেক্ষা উত্তম। (মুজামুল কাবীর, সাহাল বিন সাআদ, ৬/১৮৫, হাদীস: ৫৯৪২)\n\n          অতএব নিজের অবস্থার প্রেক্ষিতে ভালো ভালো নিয়্যত করে নিন! যেমন; * আল্লাহর সন্তুষ্টির জন্য বয়ান শুনবো * আদব সহকারে বসবো * এদিক সেদিক তাকানোর পরিবর্তে দৃষ্টিকে নত রেখে গভীর মনযোগ সহকারে বয়ান শুনবো * বয়ান শুনে এর উপর আমল করার চেষ্টা করবো * বয়ানের যতটুকু অংশ মনে থাকবে, তা অপরের নিকট পৌঁছে দিয়ে ইলমে দ্বীন প্রসারের সাওয়াব অর্জন করবো। اِنْ شَآءَ الله\nصَلُّوْا عَلَی الْحَبِیْب!\t             صَلَّی اللهُ عَلٰی مُحَمَّد\n"
    },
    {
        "1": "ব্যাথাভরা আকুতি",
        "2": "      \tএকদিন এক আনসারী সাহাবী رَضِیَ اللهُ عَنْہُ রাসুলুল্লাহ صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হয়ে বললেন, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم, আল্লাহর কসম, আমি আপনাকে আমার জীবন, আমার সন্তান, আমার পরিবার এবং আমার সম্পত্তির চেয়েও বেশি ভালোবাসি। যদি আপনার সান্নিধ্যে না থাকতে পারি, আপনাকে দেখার সৌভাগ্য অর্জন করতে না পারি তাহলে মনে হয় আমি মারা যাবো। এ কথা বলার পর সেই আনসারী সাহাবী رَضِیَ اللهُ عَنْہُ কাঁদতে লাগলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم বললেন, তুমি কাঁদছো কেন? । তিনি বললেন, ইয়া রাসূলাল্লাহ, صَلَّی اللهُ عَلَیْہِ وَاٰلِہٖ وَسَلَّم মৃত্যু শীঘ্রই আসছে। আপনিও দুনিয়া থেকে পর্দা করবেন, আমিও মৃত্যুবরণ করবো। আপনি হলেন নবীদের নবী। শেষ বিচারের দিন আপনি জান্নাতে আম্বিয়ায়ে কিরাম عَلَیْهِمُ السَّلَام’র সাথে উচ্চ মর্যাদায় অবস্থান করবেন। জান্নাতে যাওয়ার যদি সৌভাগ্য হয়, তবুও তো আপনার থেকে দূরে থাকতে হবে। সেখানে আপনাকে না দেখে আমি কীভাবে থাকবো?\n(শু’আবুল ঈমান, খণ্ড- ২, পৃষ্ঠা- ১৩১, হাদীস- ১৩৮০)\n\n          প্রিয় নবী صَلَّی اللهُ عَلَیْہِ وَاٰلِہٖ وَسَلَّم তখনো সে আর্ত আশিকের ব্যাথাতুর হৃদয়ের আকুতি শুনছিলেন, এরই মধ্যে হযরত জিবরাঈল আমীন عَلَیْہِ السَّلَام উপস্থিত হলেন এবং ৫ম পারার সূরা নিসার এই আয়াতটি নাযিল হলো। মহান আল্লাহ বলেন-\n\nوَ مَنْ یُّطِعِ اللّٰهَ وَ الرَّسُوْلَ فَاُولٰٓىٕكَ مَعَ الَّذِیْنَ اَنْعَمَ اللّٰهُ عَلَیْهِمْ مِّنَ النَّبِیّٖنَ وَ الصِّدِّیْقِیْنَ وَ الشُّهَدَآءِ وَ الصّٰلِحِیْنَۚ-وَ حَسُنَ اُولٰٓىٕكَ رَفِیْقًاؕ(۶۹)\n(পারা ৫, সূরা নিসা, আয়াত ৬৯)\n                                                         কানযুল ঈমান থেকে অনুবাদ: এবং যে আল্লাহ্‌ ও রাসূলের হুকুম মান্য করে, তবে সে তাঁদের সঙ্গ লাভ করবে যাদের উপর আল্লাহ্‌ অনুগ্রহ করেছেন-অর্থাৎ নবীগণ, সিদ্দীক্বগণ, শহীদ এবং সৎকর্মপরায়ণ ব্যক্তিগণ। এরা কতই না উত্তম সঙ্গী।\n"
    },
    {
        "1": "দিদারের সুধা অন্তরে আরো আগুন জ্বালায়",
        "2": "          প্রিয় ইসলামী বোনেরা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র সৌন্দর্য হলো অনন্য এক সৌন্দর্য। পৃথিবীতে সৌন্দর্যের এমন অনেক উদাহরণ রয়েছে যা মানুষ একবার দেখে, দু’ বার দেখে এমনকি হাজার বার দেখে। কিন্তু অবশেষে একটা পর্যায়ে গিয়ে তা আর দেখতে ভালো লাগে না। কিন্তু প্রিয়নবী, রাসূলে আনওয়ার صَلَّی اللهُ عَلَیْہِ وَاٰلِہٖ وَسَلَّم উজ্জ্বলতম চেহারা এতই সুন্দর যে তা দেখলে আর মন ভরে না। যে একবার দেখে সে বারবার দেখতে চায়, আর যে বার বার দেখে তার তৃষ্ণা মেটে না। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র পবিত্র সাহাবীগণ عَلَیْہِمُ الرِّضْوَان সকাল-সন্ধ্যা তার দীদার - দর্শনের সৌভাগ্য অর্জন করতেন। তবুও তার পবিত্র দীপ্তিময় চেহারার দিকে তাকিয়ে থাকতেন।\n\n      \tইয়ামামা গোত্রের সরদার হযরত সুমামা বিন উসাল ইয়ামামী ঈমান আনার পর বলতে লাগলেন, আল্লাহর কসম,  আমার কাছে এই ভুপৃষ্ঠে রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم’র চেহারার চেয়ে অপ্রিয় কোনো চেহারাই ছিলো না। অথচ আজ সেই পবিত্র চেহারা আমার কাছে সকল চেহারার চেয়ে প্রিয়। আল্লাহর কসম, আমার কাছে নবী صَلَّی اللهُ عَلَیْہِ وَاٰلِہٖ وَسَلَّم’র দ্বীনের চেয়ে খারাপ কোনো ধর্ম ছিলো না এখন সেই দ্বীন আমার কাছে সকল ধর্মের চেয়ে প্রিয়। আল্লাহর কসম, আমার কাছে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর শহরের চেয়ে ঘৃণ্য কোনো শহর ছিলো না। আল্লাহর কসম, এখন সে শহর আমার কাছে অন্য সব শহরের চেয়ে প্রিয়।\n(বুখারী, পৃষ্ঠা- ১০৮৬, হাদীস- ৪৩৭২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n          * মুসলমানদের প্রথম খলিফা, গারে সাউর ও রওযা শরীফের সাথী হযরত আবু বকর সিদ্দিক رَضِیَ اللهُ عَنْہُ বলেন- প্রিয়নবী صَلَّی اللهُ عَلَیْہِ وَاٰلِہٖ وَسَلَّم’র চেহারার দিকে তাকিয়ে থাকতে আমি অনেক ভালোবাসি। (আররিয়াদ্বুন নাদ্বরাহ, খণ্ড- ১, পৃষ্ঠা- ৫২)  * আসহাবে সুফফার অন্যতম সাহাবী হযরত আবু হুরায়রা رَضِیَ اللهُ عَنْہُ প্রায়ই প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র দরবারে উপস্থিত থাকতেন, দীদারের সুধা পান করতেন আর দ্বীনি জ্ঞান শিখতেন। একদিন তিনি رَضِیَ اللهُ عَنْہُ প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র দরবারে উপস্থিত হয়ে বললেন- ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم যখনই আপনার চেহারা মোবারক দেখি তখন অন্তর খুশিতে আন্দোলিত হয়ে যায় এবং চক্ষুদ্বয় শীতল হয়ে যায়। (মুসনাদে আহমাদ, খণ্ড- ৪, পৃষ্ঠা- ২০৯, হাদীস- ৮১৫২) * একবার এক সাহাবী رَضِیَ اللهُ عَنْہُ প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র দরবারে উপস্থিত হয়ে বললেন, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم, আপনি আমার কাছে আমার সন্তানদের চেয়ে অধিক প্রিয়, আমি যখন বাড়িতে থাকি তখন আপনার স্মরণ আমাকে অস্থির করে। তখন আমার আর সহ্য হয় না, আমি আপনার দিদার পেতে চলে আসি। (সিফাতুল জান্নাত লিদিয়াইল মুকাদ্দাস, পৃষ্ঠা- ৬১)  * একবার এক সাহাবী رَضِیَ اللهُ عَنْہُ প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র নূরানী চেহারা মুবারকের যিয়ারতে এমন ভাবে হারিয়ে গেলেন যে একবারও চোখের পলক পরলো না। অপলক নয়নে কেবল তাকিয়ে রইলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم সে সাহাবীর অবস্থা দেখে জিজ্ঞেস করলেন- কি ব্যাপার? (এভাবে কেন তাকিয়ে আছো?) তিনি رَضِیَ اللهُ عَنْہُ বললেন- ইয়া রাসুলুল্লাহ صَلَّی اللهُ عَلَیْہِ وَاٰلِہٖ وَسَلَّم, আমার পিতা মাতা আপনার কদমে কুরবান হোক, আপনার নূরানী চেহারা মুবারকের যিয়ারত করে নিজেকে ধন্য করছি। (কিতাবুশ শিফা, খণ্ড- ২, পৃষ্ঠা- ১৯)\n"
    },
    {
        "1": "পিতা, ভাই ও স্বামী শহীদ হয়ে গেলো",
        "2": "          প্রিয় ইসলামী বোনেরা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র সৌন্দর্যের অনুপম মহিমা হলো যে একবার দেখে সে তাকিয়েই থাকে। উহুদের যুদ্ধে একজন মহিলা আনসারী সাহাবীর পিতা, ভাই ও স্বামী শহীদ হয়ে গেলো। এই খবর শুনে তিনি বিন্দুমাত্র বিচলিত না হয়ে জিজ্ঞেস করলেন- আমার আক্বা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم কেমন আছেন? যখন জানানো হলো যে, মহানবী صَلَّی اللهُ عَلَیْہِ وَاٰلِہٖ وَسَلَّم সুস্থ আছেন। তখন ঐ মহিলা সাহাবী رَضِیَ اللهُ عَنْہَا বললেন- আমাকে আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم’র যিয়ারত করিয়ে দিন। তিনি যখন রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم’র কাছে গেলেন। তখন বলতে লাগলেন- کُلُّ مُصِیْبَةٍ بَعْدَكَ جَلَلٌ আপনি صَلَّی اللهُ عَلَیْہِ وَاٰلِہٖ وَسَلَّم থাকতে সকল ব্যাথাই মূল্যহীন। (সাহাবীয়ত ও ইশকে রাসূল, পৃষ্ঠা-১৭)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্যে হিদায়াত পাওয়া যায়",
        "2": "          প্রিয় ইসলামী বোনেরা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্যের বহু শ্রেষ্ঠত্ব ও বিশেষ অনন্যতা রয়েছে। উদাহরণস্বরূপ, প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্য সবচেয়ে পূর্ণাঙ্গ। পৃথিবীর কোনো সৌন্দর্যই প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্যের সমতূল্য নয়। এমনকি হযরত ইউসুফ عَلَیْہِ السَّلَام‘র সৌন্দর্যও প্রিয় নবী صَلَّی اللهُ عَلَیْہِ وَاٰلِہٖ وَسَلَّم-এর সৌন্দর্যের একটি অংশ মাত্র। একইভাবে রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم-এর পবিত্র সৌন্দর্য হলো মনকাড়া সৌন্দর্য। এমন কিছু সৌন্দর্য আছে যাতে চোখ ঝলসে যায়, মন ভরে দেখা যায় না। কিন্তু প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্য এমন মোহনীয় সৌন্দর্য যা একবার তাকালে চোখ সরানো যায় না। যতই দেখি মন ভরে না।\n\n          প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্যের অনন্য ও অতুলনীয় মহিমা হলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্য হলো হিদায়াতের সৌন্দর্য। পৃথিবীতে লাখো, কোটি সুন্দর মানুষ এসেছেন, কিয়ামত পর্যন্ত আসতে থাকবেন। সাধারণত দেখা যে সুন্দর মানুষের সাথে ফিতনাও থাকে। যেখানে সুন্দর মানুষ থাকে, সেখানে শয়তানের হামলা বেশি হয়। এমন অনেক নেককার ব্যক্তি আছেন যারা সৌন্দর্যের ফিতনায় পড়ে গুনাহে লিপ্ত হয়ে গেছেন। অনেক পরহেজগার আছেন যারা সৌন্দর্যের ফিতনায় পড়ে জাহান্নামের পথিক হয়েছেন। এই হলো সাধারণ মানুষের সৌন্দর্যের ব্যাপার। কুরবান হোন, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم হলেন সর্বশ্রেষ্ঠ সুন্দর তবু তার সৌন্দর্য এমন নয়। এই দুনিয়াতে সুন্দর মানুষ যে পথ দিয়ে যায়, সেখানেই ফিতনা ছড়িয়ে পড়ে। আর প্রিয় নবী صَلَّی اللهُ عَلَیْہِ وَاٰلِہٖ وَسَلَّم যেদিকেই যান, হিদায়াতের আলো ছড়িয়ে পড়ে । আল্লাহ পাক তার প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم’র চেহারা মুবারক সৃষ্টিই করেছেন এভাবে যে, চির-দুর্ভাগা ব্যতীত যেই এই সুন্দরতম চেহারার দিদার-দর্শন করেছে, সে কালিমা শরীফ না পড়ে আর থাকতে পারে নি।\n"
    },
    {
        "1": "এ কোনো মিথ্যাবাদীর চেহারা হতে পারে না",
        "2": "      \tহযরত আবদুল্লাহ ইবনে সালাম رَضِیَ اللهُ عَنْہُ ইসলাম গ্রহণের পূর্বে অমুসলিমদের একজন পণ্ডিত ছিলেন। তিনি বলেন- একবার মদীনা শরীফে খবর ছড়িয়ে পড়লো মুহাম্মদ صَلَّی اللهُ عَلَیْہِ وَاٰلِہٖ وَسَلَّم (যিনি মক্কায় নবুওয়াতের ঘোষণা দিয়েছেন) হিজরত করে মদীনায় এসেছেন। এই খবর শোনার সাথে সাথে লোকেরা প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র দরবারে উপস্থিত হতে লাগলো। ভাবলাম আমিও গিয়ে দেখে আসি কে এই মহান ব্যক্তিত্ব? তাই আমিও প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র দরবারে উপস্থিত হলাম। মানুষের ভীড়ের মাঝে সেই নূরানী চেহারার আভাস দেখামাত্রই সঙ্গে সঙ্গে চিৎকার করে উঠলাম- اَنَّ وَجْہَہٗ لَیْسَ بِوَجْہِ کَذَّاب অর্থাৎ, এই নুরানী চেহারা কোনো মিথ্যাবাদীর হতে পারে না (নিশ্চয়ই তিনি আল্লাহ পাকের সত্য নবী)।\n(ইবনে মাজাহ, পৃষ্ঠা- ২১৫, হাদীস- ১৩৩৪)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "হৃদয়ে ঈমান ছেয়ে গেলো",
        "2": "      \tহযরত আবু রাফি رَضِیَ اللهُ عَنْہُ মক্কা শরীফে বসবাস করতেন। একবার কুরাইশ গোত্রের অমুসলিমগণ তাকে তাদের বার্তাবাহক হিসেবে প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র দরবারে পাঠালো। তিনি বলেন- যখন আমি রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم’র দরবারে উপস্থিত হলাম। প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র নূরানী চেহারা দেখার সাথে সাথে আমার অন্তরে ইসলামের আলো জ্বলে উঠলো। (আবু দাউদ, পৃষ্ঠা- ৪৪১, হাদীস- ২৭৫৮)\n\n      \tহযরত হারিস বিন আমর সাহমী رَضِیَ اللهُ عَنْہُ বলেন- রাসূলে রহমত, শাফীয়ে উম্মত صَلَّی اللهُ عَلَیْہِ وَاٰلِہٖ وَسَلَّم একবার মিনা শরীফে শুভাগমন করেন। আমি তাঁর খেদমতে উপস্থিত হলাম। দেখলাম- গ্রামবাসীরা সেখানে আসছেন এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র নূরানী চেহারা মুবারক দেখার সাথে সাথেই উচ্চ স্বরে বলছেন- هٰذَا وَجْہٌ مُبَارَکٌ এ অত্যন্ত বরকতময় চেহারা। (আবু দাউদ, পৃষ্ঠা- ২৮৩, হাদীস- ১৭৪২)\n\n      \tহযরত আবু রুমাসা তামীমী رَضِیَ اللهُ عَنْہُ একবার তার ছেলেকে সঙ্গে এনে লোকদের জিজ্ঞেস করলেন- আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم এখন কোথায়? লোকেরা যখন তাকে এই বিষয়ে অবগত করলো; তিনি বললেন, আমি যখনই দো জাহানের মালিক, প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم’র সুন্দর চেহারা দেখলাম তখনই আমার মুখ থেকে আপনাআপনি উচ্চারিত হলো - هَذَا نبیُ الله ইনিই আল্লাহর নবী। (শামাইলে মুহাম্মাদিয়া, পৃষ্ঠা- ২৫)\n\n          اَللهُ اَكْبَرُ প্রিয় ইসলামী বোনেরা, এ হলো দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র বরকত। যে দেখে - সে যদি সত্যিই হতভাগা না হয়- তবে চিৎকার করে বলে- ইনি আসলেই সত্য নবী। এ থেকে জানা গেল, প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্যের অসংখ্য শ্রেষ্ঠত্ব রয়েছে যার মধ্যে একটি হলো- প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র সৌন্দর্যে হিদায়াত পাওয়া যায়।\n"
    },
    {
        "1": "চিরস্থায়ী অমুসলিম কখনো নবী صَلَّی اللهُ عَلَیْہِ وَاٰلِہٖ وَسَلَّم কে দেখতেই পায় নি",
        "2": "      \tহ্যাঁ, আবু লাহাব, আবু জেহেলের মতো চিরস্থায়ী অমুসলিম- যারা ছিলো একগুঁয়ে; যাদের অন্তরে ছিলো বিদ্বেষ, শত্রুতা। মূলত, এই হতভাগারা হুযুরে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم’কে দেখতেই পায়নি। তাদের অন্তর কুফরের অমানিশা এমনভাবে ছেয়ে গিয়েছিলো যে, তারা প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র চেহারায় জাজ্বল্যমান নবুওয়াতের নূর দেখতেই পায় নি। আল্লাহ পাক বলেন-\n\nوَ تَرٰىهُمْ یَنْظُرُوْنَ اِلَیْكَ وَ هُمْ لَا یُبْصِرُوْنَ(۱۹۸)\n(পারা ৯, সূরা আরাফ, আয়াত ১৯৮)\n                                                   কানযুল ঈমান থেকে অনুবাদ: আর তুমি তাদেরকে দেখতে পাবে যে, তারা তোমার দিকে তাকিয়ে আছে এবং তারা কিছুই দেখতে পায় না।\n\n          তাফসীরে সিরাতুল জিনানে আছে- এই আয়াত থেকে জানা যায় যে, কেবল প্রকাশ্য চোখে প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখা প্রকৃত অর্থে উপকারী নয় বরং অন্তর্দৃষ্টি দিয়ে দেখা উপকারী।\n\n      \tএ কারণেই আবু জেহেলের ছেলে হযরত ইকরামা رَضِیَ اللهُ عَنْہُ অন্তর্দৃষ্টি দিয়ে প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখার কারণে কালিমা শরীফ পাঠ করে মুসলমান হন এবং সাহাবী হওয়ার মহান মর্যাদা লাভ করেন। কিন্তু আবু জেহেল শুধুমাত্র প্রকাশ্য চোখে দেখার কারণে দুর্দশা থেকে মুক্তি পায়নি এবং হিদায়াতও নসীব হয়নি। বরং চিরতরে জাহান্নামের হকদার হয়ে গেলো। (তাফসীরে সিরাতুল জিনান, পারা- ৯, সূরা আল-আরাফ, আয়াত নং-১৯৮, খণ্ড- ৩, পৃষ্ঠা- ৫০২)\n"
    },
    {
        "1": "সাহাবী হওয়ার ইবাদত",
        "2": "          প্রিয় ইসলামী বোনেরা, আল্লাহ পাক তাঁর প্রিয় হাবীব, রাসূলে হাশেমী, মক্কী মাদানী, মুহাম্মাদে আরাবী صَلَّی اللهُ عَلَیْہِ وَاٰلِہٖ وَسَلَّم ‘র অনন্যতা বোঝার একটি মানদণ্ড হলো ঈমানের দৃষ্টিতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখাও একটি ইবাদত।\n\n      \tআরো অনেক ইবাদত আছে। যেমন- * নামায আদায় করা ইবাদত, * রোযা রাখা ইবাদত, * কুরআন তিলাওয়াত ইবাদত\n* হজ ও উমরাহও ইবাদত।\n\n      \tঅনেক প্রকারের ইবাদত রয়েছে, যেগুলোর দ্বীনী ও দুনিয়াবি উপকারও অনেক। কিন্তু প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখা এমন এক অনন্য ইবাদত যাতে আল্লাহ পাক এমন প্রভাব রেখেছেন তা অন্য কোনো ইবাদতে রাখেননি। সাধারণত আপনি নামায আদায় করলে সাওয়াব পাবেন।  * রোযা রাখলে, সাওয়াব পাবেন।  * তিলাওয়াত করলে সাওয়াব পাবেন। * হজ ও উমরাহ পালন করলে সাওয়াব পাবেন। এমন অনেক প্রকারের ইবাদত আছে যা আল্লাহর দরবারে কবুল হলে সাওয়াব পাওয়া যায়। আল্লাহ যদি বান্দার ইবাদতে সন্তুষ্ট হয়ে যান তবে তিনি ইচ্ছা করলে এই ইবাদতের বরকতে বিলায়াতের উচ্চ মর্যাদাও দান করেন। কিন্তু কুরবান হোন, দিদারে মুস্তফা এমন এক মহান ইবাদত, যে সৌভাগ্যবান ব্যক্তি নবী صَلَّی اللهُ عَلَیْہِ وَاٰلِہٖ وَسَلَّم-এর প্রকাশ্য হায়াতে ঈমান সহকারে ক্ষণিকের জন্যও এই ইবাদত করে (অর্থাৎ প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم’র দিদার লাভে ধন্য হয়) কিয়ামত পর্যন্ত তিনি ওয়ালীদের চাইতেও উচ্চ মর্যাদার অধীকারী অর্থাৎ তিনি একজন সাহাবী হয়ে যান।\n\n          سُبْحٰنَ الله! কেমন অনন্য সৌন্দর্য! কেমন অতুলনীয় বরকত! প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র চেহারা হলো সাহাবী বানানোর চেহারা। এই কারণেই এখন পৃথিবীতে আউলিয়া, গাউস, কুতুব, আবদাল হওয়া সম্ভব কিন্তু কিয়ামত পর্যন্ত নতুন করে কেউ আর সাহাবী হতে পারবে না। কেন...? কারণ প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র যে চেহারার বরকতে মুসলমানরা সাহাবী হতেন, সেই উজ্জ্বল মুখ আর পৃথিবীতে প্রকাশ্যভাবে দৃশ্যমান নেই।\n"
    },
    {
        "1": "ক্ষণিকের দিদার অতুলনীয় করে",
        "2": "          প্রিয় ইসলামী বোনেরা, একটু চিন্তা করুন। কুরআন ও হাদীসের আলোকে আমাদের দৃঢ় বিশ্বাস যে কোনো ওয়ালী, গাউস, কুতুব, আবদাল এবং যে কোনো সর্বোচ্চ মর্যাদার অধিকারী ব্যক্তিও কোনো সাহাবী رَضِیَ اللهُ عَنْہُ’র সমমর্যাদার অধিকারী হতে পারে না। উদাহরণস্বরূপ, একজন সাহাবী ছিলেন- যিনি যুদ্ধ চলাকালে ঈমান এনেছিলেন। যুদ্ধ চলছিলো, যুদ্ধে অংশগ্রহণ করলেন এবং শহীদ হয়ে গেলেন। তিনি কোনো নামায পড়েননি, রোযা রাখেননি, হজ করেন নি। কেবল ঈমান এনেছেন আর শহীদ হয়ে গেছেন। (মাদারিজুন নবুওয়্যাত, খণ্ড-২, পৃষ্ঠা নং- ২৪০)\n\n      \tপক্ষান্তরে, কিয়ামত পর্যন্ত পৃথিবীর বুকে আগত আউলিয়ায়ে কিরামগণ  *যারা হলেন উচ্চ স্তরের ইবাদতকারী, * এমন সৌভাগ্যবান যারা বছরের পর বছর ইবাদত করেন,  *রাত জেগে আল্লাহর স্মরণে ধ্যানমগ্ন থাকেন,  * ৪০ বছর ইশার ওয়াক্তের ওযু দিয়ে ফযরের নামায আদায় করেন, * বছরের পর বছর রোযা রাখেন, * যারা পবিত্র কুরআন হাজার বার খতম করেন- এমন উচ্চ মাক্বামের অধিকারী আউলিয়ায়ে কিরামের মাঝেও এমন কেউ নেই যিনি ঐ সাহাবীর সমমর্যাদার অধিকারী হতে পারবেন।\n\n      \tআসলে এর কারণ কী? একদিকে এত ইবাদত, অন্যদিকে মাত্র কয়েক ঘণ্টার ঈমান সহকারে হায়াত। একদিকে এই বহু বছরের পরিশ্রম আর অন্যদিকে ঐ ঈমান সহকারে অতিবাহিত জীবনের সেই কয়েক ঘন্টার সমান কেন হতে পারে না?\n\n      \tকারণ একটাই, তিনি ছিলেন সাহাবী। তিনি ঈমানের সাথে মাত্র কয়েক ঘণ্টা অতিবাহিত করলেও তিনি দিদারে মুস্তফা লাভে ধন্য হয়েছেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখার মত মর্যাদাপূর্ণ নেকী তাঁর কাছে রয়েছে, যা কিয়ামত পর্যন্ত আর কোনো ইবাদতকারী অর্জন করতে পারবে না।\n\n          سُبْحٰنَ الله! এই হলো দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র বরকত । যিনি ঈমানের হালতে আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র প্রকাশ্য জীবনে দিদার লাভ করেছেন তিনি কিয়ামত পর্যন্ত সকল মুসলমানের সরদার হয়েছেন।\n\n          আল্লাহর পানাহ, কিছু অজ্ঞ সাহাবায়ে কিরাম عَلَیْہِمُ الرِّضْوَان‘র প্রতি সম্মান প্রদর্শন করে না। তারা এই পবিত্র ব্যক্তিদের সম্পর্কে ভুল কথা বলে। তাঁদের দিকে আঙুল তোলে, তাঁদের ব্যাপারে উচ্চবাচ্য করে। আবার কিছু অজ্ঞ লোক এমন কথাও বলে যে, অমুক সাহাবীর কোনো মর্যাদা নেই।\n\n          اَلْاَ مَانُ وَ الْحَفِيْظ আল্লাহ পাক আমাদের বেয়াদবি থেকে এবং বেয়াদবদের সংস্পর্শ থেকে রক্ষা করুক। এ ধরনের অজ্ঞ ব্যক্তিরা চিন্তা করা উচিৎ যে ঈমান সহকারে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র সৌভাগ্য অর্জন করা কি কোনো মামুলি বিষয়? ঈমান সহকারে ইমামুল আম্বিয়া, মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم’র বরকতময় সোহবতে থাকার সৌভাগ্য অর্জন করা কি কম মর্যাদাপূর্ণ?\nصَلُّوْا عَلَی الْحَبِیْب!            \tصَلَّی اللهُ عَلٰی مُحَمَّد\n\n          প্রিয় ইসলামী বোনেরা, দেখুন - সারওয়ারে আম্বিয়া, মাহবুবে কিবরিয়া صَلَّی اللهُ عَلَیْہِ وَاٰلِہٖ وَسَلَّم’র প্রকাশ্য হায়াতে ঈমান সহকারে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র সুধা পানকারীরা কত উচ্চ মর্যাদার অধিকারী !\n"
    },
    {
        "1": "নবীর সকল সাহাবী...জান্নাতী, জান্নাতী",
        "2": "          আল্লাহ পাক বলেন-\n\nوَ کُلًّا وَّعَدَ اللّٰہُ الۡحُسۡنٰی ؕ\n(পারা ৫, সূরা নিসা, আয়াত ৯৫)\n                                                   কানযুল ঈমান থেকে অনুবাদ: এবং আল্লাহ্‌ সকলের সাথে কল্যাণের ওয়াদা করেছেন।\n\n          اَللهُ اَكْبَرُ ঐ সকল সৌভাগ্যবান ব্যক্তির প্রত্যেকেই যারা ঈমান সহকারে দিদারে মুস্তফার সৌভাগ্য অর্জন করেছেন- তাদেরকেই সাহাবী বলা হয় আর তাদের সাথে আল্লাহ পাক জান্নাতের ওয়াদা করেছেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "সাহাবায়ে কিরাম عَلَیْہِمُ الرِّضْوَان হলেন হিদায়াতের মাপকাঠি",
        "2": "      \tপবিত্র কুরআনে আল্লাহপাক বলেন-\n\nفَاِنۡ اٰمَنُوۡا بِمِثۡلِ مَاۤ  اٰمَنۡتُمۡ  بِہٖ فَقَدِ اہۡتَدَوۡا ۚ\n(পারা ১, বাকারা, আয়াত ১৩৭)\nকানযুল ঈমান থেকে অনুবাদ: অতঃপর তারাও যদি এভাবে ঈমান আনতো, যেভাবে তোমরা এনেছো, তবে তো তারা হিদায়াত পেয়ে যেতো।\n\n      \tঅর্থাৎ হে আমার মাহবুব صَلَّی اللهُ عَلَیْہِ وَاٰلِہٖ وَسَلَّم’র সাহাবাগণ, কিয়ামত পর্যন্ত যে জ্বীন বা মানুষ তোমাদের মত ঈমান আনবে। তোমরা যেভাবে আমাকে, আমার রাসূলগণকে, আমার কিতাবসমূহকে বিশ্বাস করো- সেইভাবে বিশ্বাস করবে; তাহলে সে হিদায়াতপ্রাপ্ত হবে। কেউ যদি সব কিছু বিশ্বাস করে কিন্তু তোমাদের মত বিশ্বাস করে না -  তাহলে সে পথভ্রষ্টই থাকবে। কিয়ামত পর্যন্ত তোমরা ঈমানের মাপকাঠি।\n(তাফসীরে নাঈমী, পারা- ১, সূরা বাক্বারাহ, আয়াত- ১৩৭, খণ্ড- ১, পৃষ্ঠা- ৭৭১)\n\n          আল্লাহ পাকের মাহবুব, রাসূলে হাশেমী, মাক্কী মাদানী, মুহাম্মদে আ’রবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন- اَصْحَابِی کَالنُّجُوْم فَبِاِیِّھِمْ اِقْتَدَیْتُمْ اِهْتَدَیْتُمْ অর্থাৎ, আমার সাহাবীরা তারার মত। তোমরা যাকেই অনুসরণ করবে, হিদায়াতপ্রাপ্ত হবে। (মিশকাতুল মাসাবীহ, খণ্ড- ২, পৃষ্ঠা- ৪১৪, হাদীস- ৬০১৮)\n\n          سُبْحٰنَ الله! এ হলো দিদারে মুস্তফার বরকত। যে সৌভাগ্যবান ব্যক্তি রিসালাতের যুগ পেয়েছেন, ঈমান গ্রহণ করেছেন এবং এক মুহূর্তের জন্য হলেও দিদারে মুস্তফার সুধা পান করেছেন- সে কেবল হিদায়াতপ্রাপ্ত হননি বরং কিয়ামত পর্যন্ত হিদায়াতের মাপকাঠি হয়েছেন।\n"
    },
    {
        "1": "স্বপ্নে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র বরকত",
        "2": "          প্রিয় ইসলামী বোনেরা, এই ছিলো সারওয়ারে আলম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم কে তার প্রকাশ্য জীবনে ঈমান সহকারে সরাসরি দেখার ফযীলত। اَلْحَمْدُ لِلّٰه আমাদের আক্বা ও মাওলা, মাক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم তাঁর গোলামদের স্বপ্নযোগে দিদার দিয়ে ধন্য করেন।\n\n          প্রিয় ইসলামী বোনেরা, চলুন স্বপ্নে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র বরকত শোনা যাক।\n\n      \tবুখারী শরীফের বর্ণিত আছে- প্রসিদ্ধ সাহাবী হযরত আবু হুরায়রা رَضِیَ اللهُ عَنْہُ থেকে বর্ণিত-  ইমামুল আম্বিয়া, মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم বলেছেন- مَنْ رَاٰنِیْ فِیْ الْمَنَامِ فَسَیَرَانِی فِی الْیَقْظَۃِ  وَ لَا یَتَمَثَّلُ الشَّیْطَانُ بِیْ অর্থাৎ, যে আমাকে স্বপ্নে দেখেছে, সে শীঘ্রই আমাকে জাগ্রত জীবনে দেখতে পাবে। আর শয়তান আমার রূপ ধারণ করতে পারে না। (বুখারী, পৃষ্ঠা- ১৭০৩, হাদীস- ৬৯৯৩)\n\n        বিখ্যাত মুফাসসিরে কুরআন, হাকীমুল উম্মত, মুফতী আহমদ ইয়ার খান নাঈমী رَحْمَۃُ اللهِ عَلَیْہِ এ হাদীসে পাকের কয়েকটি অর্থ করেছেন। (১)- একটি অর্থ হলো যে ব্যক্তি স্বপ্নযোগে হুযুর আনওয়ার صَلَّی اللهُ عَلَیْہِ وَاٰلِہٖ وَسَلَّم‘র দিদার করার সৌভাগ্য অর্জন করেছে সে কিয়ামত দিবসে সরাসরি জাগ্রত অবস্থায় দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র সৌভাগ্য অর্জন করবে। (২)- হাদীসে পাকের দ্বিতীয় অর্থ হলো- যে মুসলিম রাসূলে যীশান, মাক্কী মাদানী সুলতান صَلَّی اللهُ عَلَیْہِ وَاٰلِہٖ وَسَلَّم কে স্বপ্নযোগে দেখেছে, সে তার জীবদ্দশায়ও সরাসরি প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখার সৌভাগ্য অর্জন করবে। (মিরআতুল মানাজিহ, খণ্ড- ৬, পৃষ্ঠা- ২৮৭)\n\n      \tএকবার হযরত আবদুল্লাহ ইবনে আব্বাস رَضِیَ اللهُ عَنْہُ স্বপ্নযোগে বিশ্বজগতের জন্য রহম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم’র দিদার লাভে ধন্য হন। যখন ঘুম থেকে জেগে উঠলেন, তখন এই হাদীসের ব্যাপারে চিন্তা করতে লাগলেন যে, আমি স্বপ্নে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم লাভ করে ধন্য হয়েছি। এখন হাদীস অনুযায়ী জাগ্রত অবস্থায়ও দিদার লাভ করবো, কিন্তু তা কীভাবে হবে...?\n\n      \tএই চিন্তা মাথায় রেখে তিনি তাঁর খালা উম্মুল মুমিনীন হযরত মায়মুনা رَضِیَ اللهُ عَنْہَا’র খিদমতে হাজির হন। তাঁকে পুরো ঘটনা বর্ণনা করলেন। সবকিছু শোনার পর হযরত মায়মুনা رَضِیَ اللهُ عَنْہَا তাঁকে হুযুরে আনওয়ার صَلَّی اللهُ عَلَیْہِ وَاٰلِہٖ وَسَلَّم’র বরকতময় আয়না দিলেন। হযরত আবদুল্লাহ বিন আব্বাস رَضِیَ اللهُ عَنْہُ যখন আয়নার দিকে তাকালেন তখন নিজের চেহারার বদলে তিনি মাক্কী মাদানী সুলতান, প্রিয়নবী صَلَّی اللهُ عَلَیْہِ وَاٰلِہٖ وَسَلَّم’র নূরানী চেহারা মুবারক দেখতে পেলেন। (সা‘আদাতুদ দারাইন, পৃষ্ঠা- ৩৮১)\n\n          * স্বপ্ন যোগে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم লাভ করা দ্বীন ও দুনিয়ার কল্যাণের প্রমাণ। * যদি কোনো আলিম দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র সৌভাগ্য অর্জন করেব তবে তিনি তার জ্ঞান অনুযায়ী আমল করার সৌভাগ্য অর্জন করবেন। * আবিদ যদি যিয়ারতের সৌভাগ্য অর্জন করে তবে সে বিলায়তের উচ্চ স্তরে পৌঁছে যাবে। * কোনো গুনাহগার যদি দিদারে মুস্তফার সৌভাগ্য অর্জন করে তবে সে তাওবা করার সুযোগ পাবে। * কোনো অমুসলিম যদি দিদার লাভে ধন্য হয় তবে সে ঈমান আনার সৌভাগ্য অর্জন করবে। * কোনো নারী যদি স্বপ্নে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم লাভে ধন্য হয়, তাহলে সে উচ্চ মর্যাদার অধিকারী হবে। সম্মান, পবিত্রতা এবং নেক সন্তান লাভ করবে। * এতিম বা দরিদ্র কেউ যদি প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে দেখার সৌভাগ্য অর্জন করে তবে সে উচ্চ মর্যাদার অধিকারী হবে। * কোনো ডাক্তার যদি দিদারে মোস্তফা صَلَّی اللهُ عَلَیْہِ وَاٰلِہٖ وَسَلَّم’র সৌভাগ্য অর্জন করে তবে তার হাতে শিফা লাভ হবে, এতে মানুষ উপকৃত হবে। * কোনো রোগী যদি দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র সৌভাগ্য অর্জন করে তবে সে আরোগ্য লাভ করবে। * হজ করেনি এমন ব্যক্তি দিদারে মুস্তফা লাভ করে ধন্য হয় সে হজের সৌভাগ্য অর্জন করবে।\n\n          সারওয়ারে আলম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم কে স্বপ্নে দেখার বরকত শুধু স্বপ্নদ্রষ্টাই পায় এমন নয়। বরং কিছু কিছু ক্ষেত্রে সকল মুসলমানই তাঁর বরকত লাভ করেন। * যেমন, কোনো মুসাফির সফরকালে কষ্টের সম্মুখীন - উদাহরণস্বরূপ, কাফেলা মরুভূমিতে আছে এবং তাদের কাছে পানি নেই। এমন অবস্থায় যদি কেউ দিদারে মুস্তফা লাভ করে ধন্য হয়। তবে বৃষ্টি পড়বে এবং সকলে কষ্ট থেকে মুক্তি পাবে। * অনুরূপভাবে দুর্ভিক্ষ ও খরায় ভুগছে এমন অঞ্চলে কেউ যদি দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র সৌভাগ্য অর্জন করে তবে সেই অঞ্চল থেকে দুর্ভিক্ষ দূর হবে। * রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم’র নূরানী ঘাড় মুবারকের যিয়ারত হলে, ঐ দেশের শাসক দানশীল হওয়ার দলিল। * কেউ যদি স্বপ্নে রাসূলে রহমত, শাফিয়ে উম্মত صَلَّی اللهُ عَلَیْہِ وَاٰلِہٖ وَسَلَّم হাতের আঙুল মুবারক খোলা দেখতে পায়, তবে সে দেশের শাসক রিজিক বণ্টন করবেন – তার দলিল এবং স্বপ্নদ্রষ্টা হজের সৌভাগ্য লাভ করবে।\n(সা‘আদাতুদ দারাইন, পৃষ্ঠা ৪২৫-৪২৭)\n"
    },
    {
        "1": "দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র আকাঙ্ক্ষা",
        "2": "          প্রিয় ইসলামী বোনেরা, স্বপ্নে দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র সৌভাগ্য অর্জন করা অবশ্যই আমাদের ক্ষমতার বাইরে। এটি তাঁর ইচ্ছা, তাঁর অনুগ্রহ, তিনি যাকে চান ধন্য করেন। কিন্তু আমাদের এর আকাঙক্ষা তো রাখতে হবে। এমন আকুলতা থাকতে হবে যে- হায়, একদিন দরূদ শরীফ পাঠ করতে করতে চোখ বন্ধ হয়ে হবে। ঘুমন্ত ভাগ্য জেগে উঠবে আর আমাদের প্রিয় আক্বা, মাক্কী মাদানী মুস্তাফা صَلَّی اللهُ عَلَیْہِ وَاٰلِہٖ وَسَلَّم‌ স্বপ্নে দিদার দিয়ে তার গোলামদের ধন্য করবেন।\n\n    \tপ্রিয় ইসলামী বোনেরা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র দিদার আমাদের স্বপ্নে হোক আর নাই হোক – এ তো তাঁর খুশিমাত্র। তবে আমাদের উচিৎ হবে তাঁর দিদার কামনা করা, বাকিটা তার দয়া।\n\n      \tআসুন, দিদারে মুস্তফা صَلَّی اللهُ عَلَیْہِ وَاٰلِہٖ وَسَلَّم’র একটি ওয়াযীফা শ্রবণ করি- শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ মাদানী পাঞ্জে সূরার ১৬৭ পৃষ্ঠায় উল্লেখ করেন-\n\n\nاَللّٰہُمَّ صَلِّ عَلٰی رُوْحِ مُحَمَّدٍ فِی الْاَرْوَاحِ وَعَلٰی جَسَدِہٖ فِی الْاَجْسَادِ وَعَلٰی قَبْرِہٖ فِی الْقُبُوْرِ\n          নবীয়ে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন- যে ব্যক্তি এই দরূদ শরীফ পাঠ করবে, সে স্বপ্নে আমার দিদার লাভ করবে। আর যে আমাকে স্বপ্নে দেখবে সে কিয়ামতের দিনেও আমাকে দেখবে। আর যে কিয়ামতের দিন আমাকে দেখবে, আমি তার জন্য সুপারিশ করবো। আর আমি যার জন্য সুপারিশ করবো, সে হাউযে কাউসার হতে পান করবে এবং আল্লাহ তার শরীরকে জাহান্নামের জন্য হারাম করে দেবেন। (কাশফুল গুম্মাহ আন জামীইল উম্মাহ, খণ্ড- ১, পৃষ্ঠা- ৩২৫)\nصَلُّوْا عَلَی الْحَبِیْب!            صَلَّی اللهُ عَلٰی مُحَمَّد\n"
    },
    {
        "1": "কালিমা এন্ড দুয়া (Kalma and Dua) অ্যাপ্লিকেশন পরিচিতি",
        "2": "          প্রিয় ইসলামী বোনেরা, আশিকানে রাসূলের দ্বীনি সংগঠন দা’ওয়াতে ইসলামীর আইটি বিভাগ কালিমা এন্ড দুয়া নামে একটি খুব সুন্দর মোবাইল অ্যাপ্লিকেশন তৈরি করেছে। এই অ্যাপ্লিকেশনের মাধ্যমে খুব সহজেই শিশুদের শেখানো যাবে। এই অ্যাপ্লিকেশনে সঠিক উচ্চারণ ও অনুবাদসহ * শিশুদের জন্য ৬ কালিমা * দৈনিক ব্যবহৃত ১৬টি দোয়া যেমন - পানি পান করার দোয়া, * খাবার খাওয়ার আগের ও পরের দোয়া, * দুধ পান করার দোয়া। * ঘুমের দোয়া ইত্যাদি অডিও হিসেবে দেওয়া আছে।  এছাড়াও বিভিন্ন সুন্নাত এবং আদব ইত্যাদি অন্তর্ভুক্ত রয়েছে এতে। স্মার্টফোন ইউজাররা প্লে-স্টোর থেকে এই অ্যাপ্লিকেশন ডাউনলোড করে নিজে উপকৃত হোন এবং অন্য ইসলামী ভাইদেরও অনুপ্রাণিত করুন।\n"
    },
    {
        "1": "সালাম দেওয়ার সুন্নাত ও আদব",
        "2": "          প্রিয় ইসলামী বোনেরা, আসুন, শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ‘র লিখিত পুস্তিকা “১০১মাদানী ফুল” হতে সালাম দেওয়ার সুন্নাত ও আদব শ্রবণ করি- * কোনো মুসলমান ( মাহরাম)’র  সাথে সাক্ষাতের সময় সালাম দেওয়া সুন্নাত। * মাকতাবাতুল মদীনা কর্তৃক প্রকাশিত বাহারে শরীয়াতের ১৬তম খণ্ডের ৪৫৯ পৃষ্ঠায় লিখিত অংশের সারমর্ম হচ্ছে- “সালাম দেওয়ার সময় অন্তরে যেন এ নিয়্যত থাকে যে, আমি যাকে সালাম দিচ্ছি তার সম্পদ, মান, সম্মান - সবকিছু আমার হিফাযতে এবং আমি এর কোনো বিষয়ে হস্তক্ষেপ করা হারাম মনে করছি। * দিনে যতবার সাক্ষাৎ হয় এবং এক রুম থেকে অন্য রুমে বারবার আসা যাওয়া করার সময় উপস্থিত মুসলমানদেরকে সালাম দেওয়া সাওয়াবের কাজ। * আগে সালাম দেওয়া সুন্নাত। * প্রথমে সালামদাতা আল্লাহর নিকটবর্তী । * যে ব্যক্তি আগে সালামে দেয় সে অহংকার থেকে মুক্ত। যেমন- প্রিয় নবী صَلَّی اللهُ عَلَیْہِ وَاٰلِہٖ وَسَلَّم বলেছেন, \"যে ব্যক্তি প্রথমে সালাম দেয় সে অহংকার থেকে মুক্ত। (শু’আ'বুল ঈমান, ৬/৪৩৩, হাদিস - ৮৭৮৬) * সালাম দাতার জন্য ৯০টি এবং উত্তরদাতার জন্য ১০টি রহমত অবতীর্ণ হয়। (কিমিয়ায়ে সাআ’দাত, ১/৩৯৪) * اَلسَّلامُ عَلَیْکُمْ বললে ১০টি নেকী পাওয়া যায়। সাথে যদি وَرَحْمَۃُ الله  ও বলা হয় তবে ২০টি নেকী পাওয়া যাবে এবং যদি وَبَرَکاتُہ যোগ করা হয় তবে ৩০ টি নেকী পাওয়া যাবে। * কেউ কেউ সালামের সাথে ‘জান্নাতুল মাক্বাম’ , ‘দোযখ হারাম’ এমন কথা বৃদ্ধি করেন - যা ভুল পন্থা। * সাথে সাথে এবং এতটুকু আওয়াজে সালামের উত্তর দেওয়া ওয়াজিব যে যে ইসলামী বোন সালাম দেয় সে যেন শুনতে পায়।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n          বিভিন্ন ধরণের হাজারো সুন্নাত শিখতে মাকতাবাতুল মদীনা কর্তৃক প্রকাশিত দু’টি কিতাব “বাহারে শরীয়ত” ১৬তম খন্ড (৩১২ পৃষ্ঠা) এছাড়া ১২০ পৃষ্ঠা সম্বলিত কিতাব “সুন্নাত ও আদব”, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর লিখিত পুস্তিকা “১০১ মাদানী ফুল” ও “১৬৩ মাদানী ফুল” হাদিয়ার বিনিময়ে সংগ্রহ করে পাঠ করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]