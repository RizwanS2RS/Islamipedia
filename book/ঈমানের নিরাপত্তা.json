[
    {
        "1": "ঈমানের নিরাপত্তা",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n          প্রিয় ইসলামী ভাইয়েরা, যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরুদ শরীফের ফযীলত",
        "2": "      \tআল্লাহর সর্বশেষ নবী হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nاِذَا كَانَ يَوْمُ الْخَمِيْسِ بَعَثَ اللهُ مَلَائِكَةً مَعَهُمْ صُحُفٌ مِّنْ فِضَّةٍ وَّاَقْلَامٌ مِّنْ ذَهَبٍ يَكْتُبُوْنَ يَوْمَ الْخَمِيْسِ وَلَيْلَةَ الْجُمُعَةِ اَكْثَرَالنَّاسِ عَلَيَّ صَلَاۃً\n      \tঅর্থাৎ, যখন বৃহস্পতিবার দিন আসে, মহান আল্লাহ ফিরিশতাদের প্রেরণ করেন, যাঁদের কাছে রুপার পাতা আর স্বর্ণের কলম থাকে, তারা লেখে যে কে বৃহস্পতিবার দিন ও শুক্রবার রাতে আমার উপর অধিকহারে দরুদ শরীফ পাঠ করে। (কানযুল উ’ম্মাল, কিতাবুল আযকার, ১/২৫০, হাদীস ২১৭৪)\nصَلُّوْا عَلَی الْحَبِیْب!           صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামি’ সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল, প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন, যেমন; নিয়্যত করুন, * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো*বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n صَلُّوْا عَلَی الْحَبِیْب!           صَلَّی اللهُ عَلٰی مُحَمَّد"
    },
    {
        "1": "কোনো নিশ্চয়তা নেই",
        "2": "      \tপ্রিয় ইসলামী ভাইয়েরা, আমাদের উপর মহান আল্লাহর অসীম দয়া যে, তিনি আমাদেরকে তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর উম্মত হিসাবে সৃষ্টি করেছেন এবং ইসলামের দৌলত দিয়ে ধন্য করেছেন। নিঃসন্দেহে এটা আমাদের জন্য অনেক বড় সৌভাগ্য যে, اَلْحَمْدُ لِلّٰه আমরা মুসলমান। কিন্তু পাশাপাশি এটাও খুবই চিন্তার বিষয় যে, আমাদের কারো কাছে এই নিশ্চয়তা নেই যে মৃত্যু পর্যন্ত মুসলমান থাকবো কিনা। যেমনিভাবে বহু অমুসলিম সৌভাগ্যক্রমে মুসলমান হয়ে যায়, তেমনিভাবে অসংখ্য দূর্ভাগা মুসলমান مَعَاذَ الله (আল্লাহর পানাহ) ইসলাম ত্যাগ করারও ঘটনা রয়েছে।\n"
    },
    {
        "1": "আদম সন্তানের শ্রেণিবিন্যাস",
        "2": "      \tএকটি দীর্ঘ হাদীসে আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আদম সন্তানকে বিভিন্ন শ্রেণিতে সৃষ্টি করা হয়েছে-\n      \t১. কিছু মুমিন হিসাবে জন্মায়, মুমিন হিসাবেই জীবিত থাকে আর মুমিন হিসাবেই মারা যায়; ২. কিছু অমুসলিম হিসাবে জন্মায়, অমুসলিম হিসাবে জীবিত থাকে এবং অমুসলিম হিসাবেই মারা যায়; ৩. কিছু মুমিন হিসাবে জন্মায়, মুমিন হিসাবে জীবন অতিবাহিত করে এবং অমুসলিম হিসাবে মারা যায় আর ৪. কিছু অমুসলিম হিসাবে জন্মায়, অমুসলিম হিসাবে জীবিত থাকে আর মুমিন হিসাবে মারা যায়।\n(তিরমিযী, কিতাবুল ফিতান, ৪/৮১, হাদীস ২১৯৮)\n\n\n"
    },
    {
        "1": "আসল সফলতা কি?",
        "2": "      \tজানা গেলো, আসল সফলতা শুধু দুনিয়ায় মুমিন ও মুসলমান হওয়াই নয় বরং তার পাশাপাশি মৃত্যুর সময় ঈমানের নিরাপত্তা সহকারে বিদায় নেওয়াই হলো আসল সফলতা। যেমন অপর এক হাদীসে এই বিষয়টি স্পষ্টভাবে বর্ণনা করা হয়েছে।\n      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, یُبْعَثُ کُلُّ عَبْدٍ عَلٰی مَا مَاتَ عَلَیْہِ অর্থাৎ প্রত্যেক বান্দাকে ঐ অবস্থায় তোলা হবে, যে অবস্থায় সে মৃত্যুবরণ করবে। (মুসলিম, পৃ. ১১৭৮, হাদীস ৭২৩২)\n      \tমুফাসসিরে কুরআন হযরত মুফতী আহমদ ইয়ার খাঁন নঈ’মী رَحْمَۃُ اللهِ عَلَیْہِ এই হাদীসের ব্যাখায় লেখেন-অর্থাৎ শেষ পরিণতির উপর নির্ভর করবে, যদি কেউ কুফর অবস্থায় মারা যায় তবে কুফর অবস্থাতেই উঠবে, যদিও সারাজীবন মুমিন হিসাবেই ছিলো। আর যদি ঈমানের অবস্থায় মৃত্যুবরণ করে তবে ঈমান অবস্থাতেই উঠবে যদিও সারাজীবন অমুসলিম ছিলো। (মিরআতুল মানাজীহ, ৭/১৫৩)\n"
    },
    {
        "1": "ঈমানের নিরাপত্তার জন্য কী করা যায়?",
        "2": "      \tপ্রিয় ইসলামী ভাইয়েরা,আমাদের উচিৎ * ঈমানের নিয়ামত অর্জনের জন্য মহান আল্লাহর কৃতজ্ঞতা জ্ঞাপন করা, * সারা জীবন ঈমানের উপর অটল থাকার দোয়া করা, * ঈমানের নিরাপত্তা ও অটলতার জন্য ইলমে দ্বীন বিশেষত ঈমান ও কুফর সম্পর্কিত প্রয়োজনীয় জ্ঞান অর্জন করা, * ঈমানের নিরাপত্তার জন্য মুখ দিয়ে রূঢ় ও অশ্লীল ভাষা ব্যবহারের পরিবর্তে যিকির, দরুদ এবং শুধুমাত্র প্রয়োজনীয় কথা বের করা, * ঈমানকে কুফরের সমস্ত বিপদ থেকে রক্ষা করা, * নিজেকে ঈমান বিনষ্টকারী সকল কাজ থেকে বিরত রাখা, * শেষ নিঃশ্বাস পর্যন্ত ঈমানের উপর অটল থাকার জন্য নামায, রোযা এবং শরীয়াতের বাধ্য থাকা, * ঈমানে অটলতার জন্য আল্লাহ পাক ও তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর সন্তুষ্টিমুলক কাজ করা, * ঈমানে অটলতার জন্য আল্লাহ পাক ও রাসূলে পাক صَلَّی اللهُ عَلَیْہِ وَاٰلِہٖ وَسَلَّم ‘র নারাজি ও অবাধ্যতা সর্বদা পরিহার করা।\n      \tআল্লাহ পাক পবিত্র কুরআনে ইরশাদ করেন-\nیٰۤاَیُّہَا الَّذِیۡنَ اٰمَنُوا اتَّقُوا اللّٰہَ حَقَّ تُقٰتِہٖ وَلَا تَمُوۡتُنَّ اِلَّا وَاَنۡتُمۡ مُّسۡلِمُوۡنَ (۱۰۲)\n(পারা ৪, সূরা আলে ইমরান, আয়াত ১০২)        কানযুল ঈমানের অনুবাদ: হে ঈমানদাররা, আল্লাহকে ভয় করো, যেমনিভাবে তাঁকে ভয় করা উচিৎ এবং কখনো মৃত্যুবরণ করো না, মুসলমান হওয়া ব্যতীত।\n\n      \tএই আয়াতের ব্যাখায় তাফসীরে নুরূল ইরফানে রয়েছে, এ থেকে জানা গেলো, ইসলামের উপর মারা যাওয়াই মূল বিবেচ্য বিষয়। যদি সারাজীবন মুমিন থাকে, মৃত্যুর সময় অমুসলিম হয়ে যায় তবে সে মূলত অমুসলিমের ন্যায়।\n      \tমুফতী সাহেব এই একই সারকথা অপর আয়াতের ব্যাখায়ও লেখেন- জানা গেলো, মুসলমান হওয়া বড় বিষয় নয় বরং মুসলমান হিসাবে মৃত্যুবরণ করাই হলো আসল সাফল্য। আল্লাহ পাক আমাদের সবাইকে ঈমানের উপর মৃত্যু নসীব করুন। আমিন\n(পারা ১, বাকারা, ১৩২ নং আয়াতের পাদটীকা)\n      \tআল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, اِنَّمَا الْاَعْمَالُ بِالْخَوَاتِیْمِ অর্থাৎ আমল তার পরিণতির উপর নির্ভরশীল। (বুখারী, কিতাবুল ক্বদর, ৪/২৭৪, হাদীস ৬৬০৭) আল্লাহ পাক আমাদেরকে ঈমানের নিরাপত্তা সহকারে পুনরুত্থিত হওয়ার এবং নেককার বান্দাদের সাথে আমাদের হাশর করার সৌভাগ্য দান করুন। اٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "আল্লাহর অসন্তুষ্টিমূলক কাজ যেনো না হয়",
        "2": "      \tহযরত ইমাম হাসান বসরী رَحْمَۃُ اللهِ عَلَیْہِ কে জিজ্ঞাসা করা হলো- আপনি কেমন আছেন? বললেন, যার নৌকা নদীর মাঝখানে গিয়ে ভেঙে গেছে, পাটাতনগুলো বিক্ষিপ্ত হয়ে গেছে এবং পাটাতনের উপর থাকা প্রত্যেক ব্যক্তিকে দুলতে দেখা যাচ্ছে তবে তার কী অবস্থা হবে? বলা হলো: খুবই পেরেশানগ্রস্ত। বললেন, আমারও একই অবস্থা। একবার তিনি এমন উদাস হয়ে গেলেন যে, অনেক বছর পর্যন্ত হাসেন নি। তাঁকে দেখে মনে হতো যেনো নির্জন কারাবাসের বন্দি আর তাঁকে মৃত্যুদণ্ড দেওয়া হবে। তাঁর কাছে এই অস্থিরতা ও পেরেশানির কারণ জিজ্ঞাসা করা হলো-আপনি এতো ইবাদত, রিয়াযত এবং মুজাহাদা করার পরও চিন্তিত থাকেন কেন? বললেন, আমার মাঝে সর্বদা এই আতঙ্ক বিরাজ করে যে, আমার দ্বারা যেনো এমন কোনো কাজ হয়ে না যায়, যার কারণে আল্লাহ পাক অসন্তুষ্ট হয়ে যান আর ঘোষণা করে দেন যে- তোমার যা ইচ্ছা করো কিন্তু আমার দয়া তুমি পাবে না। ব্যস, এই কারণেই আমার অন্তর বিষাদগ্রস্ত।\n (কিমিয়ায়ে সাআ’দাত, ২/৮৩২)\nصَلُّوْا عَلَی الْحَبِیْب!           صَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা, যারা ইসলামের ছায়াতলে আছেন তাদেরকে আমাদের প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم বহুবার ইসলামের নূরে স্থির থাকা, কুফরের অন্ধকার থেকে বেঁচে থাকা এবং কুফরের উপর সর্বদা অসন্তুষ্ট থাকার উৎসাহ প্রদান করেছেন। যেমন- রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, তিনটি এমন স্বভাব এমন রয়েছে, যার মাঝে এ স্বভাব থাকবে, সে তার কারণে ঈমানের মিষ্টতা লাভ করবে। (১) যার কাছে আল্লাহ ও তাঁর রাসূল (صَلَّی اللهُ عَلَیْہِ وَاٰلِہٖ وَسَلَّم) অন্য সবার চেয়ে বেশি প্রিয় (২) যে ব্যক্তি কোনো বান্দাকে ভালোবাসে আর তার এই ভালোবাসা শুধুমাত্র আল্লাহর সন্তুষ্টির জন্য এবং (৩) ঐ ব্যক্তি যাকে আল্লাহ পাক কুফর থেকে বের করার পর কুফরে ফিরে যাওয়াকে এমনভাবে অপছন্দ করে, যেভাবে আগুনে নিক্ষিপ্ত হওয়াকে অপছন্দ করে।\n(মুসলিম, কিতাবুল ঈমান,পৃ. ৪৭, হাদীস ১৬৫)\nصَلُّوْا عَلَی الْحَبِیْب!           صَلَّی اللهُ عَلٰی مُحَمَّد\n"
    },
    {
        "1": "আপনজনের বেশে ঈমান চুরি",
        "2": "          প্রিয় ইসলামী ভাইয়েরা, দুনিয়ায় আসা আসা অনিবার্য ছিলো, এসে গেছি। এখন দুনিয়া থেকে ঈমানকে নিরাপদে নিয়ে যাওয়ার জন্য খুবই দূর্গম ঘাঁটি পাড়ি দিতে হবে কিন্তু তবুও নিশ্চিত জানিনা শেষ পরিণতি কী হবে? মনে রাখবেন, মৃত্যুর সময় ঈমান হরণ করার জন্য শয়তান বিভিন্ন অপকৌশল অবলম্বন করে। এমনকি পিতামাতার বেশেও ঈমান চুরি করে। কখনো অন্তিম মুহুর্তে মৃত্যু পথযাত্রীর সামনে তার প্রিয়জনের রূপ ধরে উপস্থিত হয় আর বাতিল বিশ্বাসকে সঠিক বলে প্রমাণ করার চেষ্টা করে। মৃত্যু পথযাত্রীকে সে বিশ্বাস গ্রহণ করার জন্য বলে। আবার কখনো ঈমান ছিনিয়ে নেয়ার অন্য ফন্দিও করে। নিঃসন্দেহে তখন পরিস্থিতি এতই নাজুক থাকে যে, কেবল যার উপর আল্লাহর খাস দয়া ও অনুগ্রহ থাকে সেই এতে সফলতা লাভ করে আর তারই ঈমান নিরাপদ থাকে।\n\n"
    },
    {
        "1": "ঈমানের সাথে মৃত্যু হলে তবে আজ, এখনই হোক !",
        "2": "      \tপ্রিয় ইসলামী ভাইয়েরা,দুনিয়া থেকে ঈমান নিরাপদে নিয়ে যাওয়ার কাজ খুবই কঠিন। হায়, আমাদের সবার যদি ঈমানের নিরাপত্তার প্রেরণার জন্য অটলতা নসীব হয়ে যেতো। হায়, আমাদের যেনো নিরাপদে ঈমানের সাথে মৃত্যু নসীব হয়ে যায়।\n          হযরত ইমাম মুহাম্মদ বিন মুহাম্মদ গাযযালী رَحْمَۃُ اللهِ عَلَیْہِ থেকে বর্ণিত, এক বুযুর্গ رَحْمَۃُ اللهِ عَلَیْہِ ‘র বাণীর সারমর্ম হলো- যদি ঈমানের সাথে মৃত্যু আমার নিজের রুমের দরজায় পাওয়া যায় আর শাহাদাত যদি ভবনের মূল-দরজায় অপেক্ষমান থাকে -যদিও তা উচ্চ পর্যায়ের মর্যাদা- তবুও আমি রুমের দরজায় পাওয়া ঈমানের সাথে মৃত্যুকে দ্রুত গ্রহণ করবো। কেননা ভবনের মূল দরজা পর্যন্ত পৌঁছতে পৌঁছতে আমার মন পরিবর্তন না হওয়ার কোন নিশ্চয়তা নেই। ফলে হতে পারে আমি ঈমানের সাথে মৃত্যুর সৌভাগ্য থেকেও বঞ্চিত হয়ে যাবো। (ইহইয়াউল উ’লূম, ৪/২১১)\n صَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n"
    },
    {
        "1": "যার ঈমান নষ্ট হওয়ার ভয় থাকবে না",
        "2": "          প্রিয় ইসলামী ভাইয়েরা,যাইহোক, আমাদেরকে সর্বদা আল্লাহর দরবারে ঈমানের নিরাপত্তা ভিক্ষা চাওয়া উচিৎ। খুবই উদ্বেগের বিষয় হলো, যেভাবে পার্থিব সম্পদের নিরাপত্তা নিয়ে গাফেলতি আর্থিক ক্ষতির কারণ হতে পারে। তেমনিভাবে; বরং এর চেয়েও বেশি কঠিন পরিস্থিতি দেখা দিতে পারে ঈমানের ক্ষেত্রে। কেননা ঈমানের নিরাপত্তা নিয়ে গাফেলতি এবং ঈমান হরণ নিয়ে নির্ভয় থাকা পুরোপুরি ক্ষতিকর। উ’লামা কিরাম বলেন, যার ঈমান হরণ নিয়ে ভয় থাকবে না, মৃত্যুর সময় তার ঈমান হরণ হওয়ার আশঙ্কা রয়েছে। (মালফূযাতে আ’লা হযরত, পৃ ৪৯৫)\n          জানা গেলো, ঈমানের নিরাপত্তা নিয়ে গাফেলতি সম্পূর্ণরূপে ক্ষতিকর। অতএব আমাদের সর্বদা মহান আল্লাহর গোপন ব্যবস্থাপনার ব্যাপারে ভীত থেকে তাঁকে সন্তুষ্ট করার চেষ্টা অব্যাহত রাখা উচিৎ।\n"
    },
    {
        "1": "মন্দ মৃত্যুর চারটি কারণ",
        "2": "          প্রিয় ইসলামী ভাইয়েরা,শরহুস সুদূর কিতাবে বর্ণিত রয়েছে- কিছু উ’লামা কিরাম رَحِمَہُمُ اللهُ বলেন, মন্দ মৃত্যুর কারণ হলো চারটি- (১) নামাযে অলসতা (২) মদ্যপান (৩) পিতামাতার অবাধ্যতা\n(৪) মুসলমানদের কষ্ট দেয়া। (শরহুস সুদূর, পৃ ২৭)\n\n          আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ বলেন, অসৎ সঙ্গ ঈমানের জন্য খুবই বিপদজনক। কিন্তু আফসোস,মানুষ খারাপ বন্ধুদের পরিত্যাগ করে না, গল্পগুজবের আড্ডা থেকে নিজেকে বাঁচায় না, ঠাট্টা মশকরার মতো মারাত্মক অভ্যাস বর্জন করে না। আহ, অসৎ সঙ্গের অনিষ্টতা এমনভাবে ছড়িয়ে গেছে যে, এক মুহুর্তের জন্যও একাকী আল্লাহর স্মরণে মন বসে না। ঈমানের নিরাপত্তা যদিও চায়, কিন্তু এর জন্য খারাপ বন্ধুদের বর্জন করা কিংবা কোনো প্রকার আত্মত্যাগ করার সাহস নেই। মনে রাখবেন, খারাপ বন্ধু ঈমানের জন্য ক্ষতিকর হতে পারে। আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, মানুষ তার বন্ধুর দ্বীনের উপর থাকে। তার দেখা উচিৎ, সে কার সাথে বন্ধুত্ব করছে। (মুসনাদে ইমাম আহমদ, ৩/১৬৮, হাদীস ৮০৩৪)\n\n          সঙ্গ সর্বাবস্থায় প্রভাব ফেলে। সৎসঙ্গ দুনিয়া ও আখিরাতের সৌভাগ্য লাভের মাধ্যম পক্ষান্তরে অসৎ সঙ্গ দুনিয়া ও আখিরাতে দূর্ভাগ্যের কারণ। হযরত আবু যর رَضِیَ اللهُ عَنْہُ বলেন, আমি আরয করলাম, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم এক ব্যক্তি কোনো সম্প্রদায়কে ভালোবাসে কিন্তু সে তাদের মতো আমল করতে পারে না? ইরশাদ করলেন, হে আবু যার, তুমি তার সাথেই থাকবে যাকে তুমি ভালোবাসো। আরয করলাম, আমি আল্লাহ ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم কে ভালোবাসি। ইরশাদ করলেন, হে আবু যর, তুমি যাকে ভালোবাসো, তার সাথেই থাকবে।\n(আবু দাউদ, কিতাবুল আদাব, ৪/৪২৯, হাদীস ৫১২৬)\n\n          হাকীমুল উম্মত হযরত মুফতী আহমদ ইয়ার খাঁন رَحْمَۃُ اللهِ عَلَیْہِ এই হাদীসের ব্যাখায় বলেন- অর্থাৎ কারো সাথে বন্ধুত্ব করার পূর্বে তাকে যাচাই করে নাও যে, সে আল্লাহ ও রাসূল صَلَّی اللهُ عَلَیْہِ وَاٰلِہٖ وَسَلَّم ‘র অনুগত কিনা। (মিরআতুল মানাজীহ, ৬/৫৯৯)\n          জানা গেলো, ভালোদের প্রতি ভালোবাসা এবং তাদের সঙ্গ অবলম্বন করা উচিৎ। ভালোদের সঙ্গ দুনিয়ায় উপকারী এবং আখিরাতে সফলতার কারণ। আর খারাপ লোক এবং বদ মাযহাবের সঙ্গ ঈমানের জন্য প্রাণনাশক বিষ সমতুল্য।\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n"
    },
    {
        "1": "ঈমান ও কুফর সম্পর্কে জরুরি জ্ঞান",
        "2": "          মনে রাখবেন, ঈমান ও কুফরের জরুরী জ্ঞান অর্জন করা এবং ঐ সকল ইসলামী আকীদা জানা আবশ্যক, যা অস্বীকার করলে মানুষ ইসলাম থেকে খারিজ হয়ে যাবে। তা জানার জন্য মাকতাবাতুল মদীনা হতে প্রকাশিত তিনটি কিতাব অধ্যয়ন করা খুবই উপকারী। (১) কিতাবুল আক্বায়িদ (২) বুনিয়াদী আক্বাঈদ অউর মা’লূমাতে আহলে সুন্নাত (৩) বাহারে শরীয়াত প্রথম খণ্ড, ১ম পরিচ্ছদ।\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n"
    },
    {
        "1": "ঝাপটা মেরে ঈমান হরণ",
        "2": "      \tপ্রিয় ইসলামী ভাইয়েরা,আমরা ঈমানের নিরাপত্তার গুরুত্ব সম্পর্কে শুনছিলাম। হায়, আমাদেরও যদি ঈমানের নিরাপত্তার জন্য বুযুর্গানে দ্বীনের মতো চিন্তা ভাবনা নসীব হয়ে যেতো। আল্লাহর নেককার বান্দারা ঈমান হরণ হওয়ার ভয়ে কীরকম ভীত-সন্ত্রস্ত থাকতেন? আসুন, এ সম্পুর্কিত কয়েকটি ঘটনা শুনি।\n"
    },
    {
        "1": "ঈমান হরণের চিন্তায় সারা রাত কান্না",
        "2": "      \tহযরত ইউসুফ বিন আসবাত্ব رَحْمَۃُ اللهِ عَلَیْہِ বলেন, আমি একবার হযরত সুফিয়ান সাওরী رَحْمَۃُ اللهِ عَلَیْہِ ‘র কাছে উপস্থিত হলাম। তিনি رَحْمَۃُ اللهِ عَلَیْہِ সারা রাত কান্না করলেন। জিজ্ঞাসা করলাম, আপনি কি গুনাহের ভয়ে কান্না করছেন? তখন তিনি رَحْمَۃُ اللهِ عَلَیْہِ একটি খড় তুলে নিয়ে বললেন, গুনাহ তো আল্লাহর দরবারে এই খড়ের চেয়েও কম গুরুত্ব রাখে। আমি তো এই বিষয়ে ভীত যে, ঈমানের দৌলত যেনো হরণ করা না হয়।\n(মিনহাজুল আ’বিদীন, পৃ ১৬৯)\n"
    },
    {
        "1": "ঈমান হিফাযতের দোয়া করো",
        "2": "          হযরত ইবনে আবু জামিলা رَحْمَۃُ اللهِ عَلَیْہِ হতে বর্ণিত, এক ব্যক্তি হযরত রজা رَحْمَۃُ اللهِ عَلَیْہِ কে বিদায় দিতে গিয়ে বললেন, হে আবু মিক্বদাম, আল্লাহ পাক আপনাকে হিফাযত করুক। তিনি বললেন, হে ভাতিজা, প্রাণের হিফাযত নয় বরং ঈমান হিফাযতের দোয়া করো।\n(হিলইয়াতুল আউলিয়া, ৫/১৯২, সংখ্যা ৬৮০৯)\n          হে আশিকানে রাসূল, হুযুর সায়্যিদী গাউসে আযম رَحْمَۃُ اللهِ عَلَیْہِ আউলিয়াদের সর্দার। কিন্তু তিনি ঈদের দিন কবিতার কয়েকটি লাইন বললেন, যার অনুবাদ হলো: লোকে বলে, কাল ঈদ! কাল ঈদ! আর সবাই খুশি হয়। কিন্তু যেদিন আমি এই দুনিয়া থেকে নিজের ঈমান নিরাপদে নিয়ে যাবো, সেইদিনই হবে আমার জন্য ঈদের দিন।\n(সিরাতুল জিনান, ১/২৬৩)\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা,আপনারা শুনলেন আউলিয়া কিরাম رَحِمَہُمُ اللهُ السَّلَام এ ব্যাপারে ভীত থাকতেন যে, যেনো আমার কাছ থেকে ঈমান হরণ করা না হয়, * অধিক হারে ইবাদত করার পরও আল্লাহর অসন্তুষ্টিমূলক কাজ এবং কথা পরিহার করতেন, * অন্যের কাছেও ঈমানের নিরাপত্তার জন্য দোয়া চাইতেন, * ঈমানের নিরাপত্তার জন্য কান্না করতেন, * ঈমানের অধিক নিরাপত্তার জন্য অপ্রয়োজনীয় মেলামেশা থেকে দূরে থাকতেন। অতএব, আমাদেরও উচিৎ এই সকল আল্লাহওয়ালাদের পদাঙ্ক অনুসরণ করা, মুখকে হেফাযত করা, অহেতুক ও অপ্রয়োজনীয় মেলামেশা পরিত্যাগ করা, নিজের অন্তরে নেকীর অনুপ্রেরণা সৃষ্টি করা, গুনাহের জন্য কান্না করা এবং গুনাহ থেকে সত্যিকার তাওবা করা। আল্লাহর কাছে দুনিয়া ও আখিরাতে নিরাপত্তা ও নাজাতের জন্য দোয়া করা এবং তার জন্য বাস্তবিক চেষ্টা অব্যাহত রাখা।\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা, আমাদের উচিৎ নিজের গুনাহ স্মরণ করা, তার জন্য কান্না করা এবং আল্লাহর কাছে তাওবা ও ইস্তিগফার করা। দূর্ভাগ্যক্রমে, আজকাল আমরা কান্না করি কিন্তু গুনাহ ও খোদাভীতির কারণে না বরং দুনিয়ার দুঃখ কষ্টের জন্য কান্না করি। আমাদের বুযুর্গানে দ্বীন رَحِمَہُمُ اللهُ المُبِيْن ‘র কাছে দুনিয়ার ভালোবাসা ও সম্পদ হারানোর জন্য কান্না করা প্রশংসার বিষয় ছিলো না বরং তাদের কাছে খোদাভীতিতে কান্না করা, ইশকে মুস্তফায় অশ্রু বিসর্জন দেয়া, গুনাহের কারণে অশ্রু বিসর্জন দেয়া এবং ঈমান হরণ হওয়ার ভয়ে কান্না করা প্রশংসাযোগ্য ছিলো।\n"
    },
    {
        "1": "দুনিয়ার সম্পদ যাক কিন্তু ঈমান যেনো না যায়",
        "2": "          হযরত আব্দুল্লাহ তুসতারী رَحْمَۃُ اللهِ عَلَیْہِ কে কেউ অভিযোগ করলো, হুযুর, চোর আমার ঘর থেকে সমস্ত মালামাল চুরি করে নিয়ে গেছে। তিনি বললেন, যদি শয়তান তোমার মনে প্রবেশ করে ঈমান নিয়ে যেতো তবে তুমি কি করতে? (কিমিয়ায়ে সাআ’দাত, ২/৮০৫)\n\n      \tহায়, আমরাও বুযুর্গানে দ্বীন رَحِمَہُمُ اللهُ المُبِيْن ‘র পদাঙ্ক অনুসরণ করে * খোদাভীতিতে কাঁদবো, * ঈমানের সাথে শেষ পরিণতির জন্য কাঁদবো * মন্দ মৃত্যুর ভয়ে অশ্রু বিসর্জন দিবো, * আল্লাহর স্মরণে কান্নাকাটি করবো, * ইশকে মুস্তফায় চোখ ভেজাবো, * মদীনার স্মরণে ছটফট করবো, * জান্নাতুল বাক্বীর আশায় কান্না করবো, * কিয়ামতের ভয় থেকে বাঁচতে চোখ ভেজাবো, * পুলসিরাত সহজে পার হওয়ার জন্য কাঁদবো, * আমলের মিযানে নেকীর পাল্লা ভারি হওয়ার জন্য কাঁদবো, * বিনা হিসাবে ক্ষমা লাভের জন্য আল্লাহর দরবারে কান্নাকাটি করবো, * নিজের গুনাহের জন্য অশ্রু বিসর্জন দিয়ে গুনাহ ক্ষমা এবং সত্যিকার তাওবা প্রার্থনা করবো।\n"
    },
    {
        "1": "ঈমানের নিরাপত্তার জন্য কী কী করা যায়?",
        "2": "          প্রিয় ইসলামী ভাইয়েরা, * ঈমানের নিরাপত্তার জন্য খারাপ লোকদের সঙ্গ থেকে দূরে থাকুন, * নেককার লোকের সাথে নিজের সম্পর্ক জুড়ুন, * ইলমে দ্বীন শিখুন, * গুনাহ থেকে দূরে থাকুন,\n* নেকীর উপর দৃঢ়তা অর্জন করুন, * পরিপূর্ণ ঈমানদারদের জীবনী অধ্যয়ন করুন, * অহেতুক কথাবার্তা থেকে বিরত থাকুন, * দ্বীনের ব্যাপারে সতর্ক থাকুন, * ঈমানের নিরাপত্তার জন্য অধিকহারে দোয়া করুন, * বিভিন্ন ওয়াযীফা নিজের দৈনন্দিন কাজে অন্তর্ভূক্ত করুন।\n          اَلْحَمْدُ لِلّٰه, শাজারায়ে কাদেরিয়া রযভিয়া আত্তারিয়ায় ঈমানের নিরাপত্তার জন্য বিভিন্ন ওয়াযীফা রয়েছে, তা নিয়মিত পাঠ করুন। তবে আল্লাহর রহমতে দুনিয়া ও আখিরাতে এর বরকত অর্জিত হবে। প্রতিদিন সকালে ৪১ বার یَاحَیُّ یَاقَیُّومُ لَاۤاِلٰہَ اِلَّااَنْتَ পাঠকারীর অন্তর জীবিত থাকবে এবং ঈমানের সহিত মৃত্যু হবে।\n      \tঈমানের নিরাপত্তার সর্বোত্তম একটি মাধ্যম হলো শরীয়তের পূর্ণাঙ্গ অনুসারী কোনো পীরের বাইয়াত গ্রহণ করা। হুযুর গাউসে পাক رَحْمَۃُ اللهِ عَلَیْہِ ‘র সাথে রুহানীভাবে সম্পৃক্ত হওয়া মুরীদদের তো কোনো ভয় নেই। শায়খ আবু সাঊ’দ আ’ব্দুল্লাহ رَحْمَۃُ اللهِ عَلَیْہِ বর্ণনা করেন, শায়খ আ’ব্দুল ক্বাদির জিলানী رَحْمَۃُ اللهِ عَلَیْہِ নিজের মুরীদদের জন্য ক্বিয়ামত পর্যন্ত এই ব্যাপারে জামিনদার যে, তাদের মধ্যে কেউ তাওবা করা ব্যতীত মৃত্যুবরণ করবে না। (বাহজাতুল আসরার, পৃ ১৯১)\n          اَلْحَمْدُ لِلّٰه এই ফিতনার যুগে আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ আমাদের জন্য অনেক বড় নিয়ামত। যারা তাঁর মুরীদ হয় তিনি তাদেরকে গাউসে পাক رَحْمَۃُ اللهِ عَلَیْہِ ‘র সাথে রুহানী সম্পর্ক জুড়ে দেন। অতএব, আমাদেরও উচিৎ যখনই সুযোগ হয় কালবিলম্ব না করে আমীরে আহলে সুন্নাত دَامَتْ بَرَکَاتُہُمُ الْعَالِیَہ ‘র মাধ্যমে গাউসে পাক رَحْمَۃُ اللهِ عَلَیْہِ ‘র মুরীদদের মধ্যে অন্তর্ভূক্ত হয়ে যাওয়া।\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n"
    },
    {
        "1": "১২টি দ্বীনি কাজের একটি হলো “ফজরের জন্য জাগানো”",
        "2": "          প্রিয় ইসলামী ভাইয়েরা, ঈমানের নিরাপত্তার দৌলত অর্জন করতে আর অন্তর ও দৃষ্টির পবিত্রতা বৃদ্ধি করার জন্য আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে সাব-ইউনিট হালকার ১২ দ্বীনী কাজে সক্রিয়ভাবে অংশগ্রহণ করুন। সাব-ইউনিট হালকার ১২ দ্বীনি কাজের মধ্যে দৈনিক একটি দ্বীনি কাজ হলো “ফজরের জন্য জাগানো”। “ফজরের জন্য জাগানো” এই দ্বীনি কাজের শিরোনামে পুস্তিকাও প্রকাশ হয়েছে। তা অধ্যয়ন করুন এবং এতে প্রদত্ত কর্মপন্থা অনুযায়ী এই দ্বীনি কাজের প্রসারের জন্য চেষ্টা করুন।\n          * اَلْحَمْدُ لِلّٰهِ “ফজরের জন্য জাগানো”র বরকতে তাহাজ্জুদের সৌভাগ্য অর্জিত হতে পারে। * নামাযের হেফাযত হয়। * মসজিদের প্রথম কাতারে তাকবীরে উ’লার সাথে ফজরের নামায আদায় সম্ভব হতে পারে। * “নেকীর দা’ওয়াত” দেওয়ার সাওয়াব অর্জন করা যায়। * দা’ওয়াতে ইসলামী সুনাম হবে। * “ফজরের জন্য জাগানো”র কাজে আমলকারী ব্যক্তিরা বারবার মুসলমানদের জন্য হজ এবং প্রিয় মদীনা যিয়ারতের দোয়া করে, আল্লাহ পাক চাইলে এই দোয়া তার পক্ষেও কবুল হবে। * “ফজরের জন্য জাগানো”র কাজে পায়ে হাঁটার বরকতে স্বাস্থ্য ভালো থাকবে। * মুসলমানদের ফজরের নামাযের জন্য জাগানো সুন্নাতে মুস্তাফা,ও সুন্নাতে ফারুকীও বটে। যেমন, আমীরুল মু'মিনীন হযরত উ’মর ফারুক্বে আ’যম رَضِیَ اللهُ عَنْہُ ফজরের নামাযের জন্য মানুষদের জাগাতে জাগাতে মসজিদে গমন করতেন। (ত্ববক্বাতুল কুবরা, যিকরি ইস্তিখলাফি উ’মর, ৩/২৬৩)\n      \tআসুন, অনুপ্রেরণা পেতে একটি ঘটনা শুনি-\n\nফজরের জন্য জাগানোর বরকতে ফয়যানে মদীনার জন্য জায়গা মিলে গেলো\n          যেমন, এক ইসলামী ভাই আশিকানে রাসূলের দ্বীনি সংগঠন দা’ওয়াতে ইসলামীর মাদানী কাফেলার সাথে এক শহরে গেলো। ফজরের আযানের পর সে ফজরের নামযের জন্য জাগাতে যাচ্ছিলো, হঠাৎ একটি ঘর থেকে একজন মর্ডান যুবক তাদের সাথে যোগ দিলো এবং সে ফজরের নামায জামাআ’ত সহকারে আদায় করলো। পরে সেই যুবকের পিতা কাফেলার আশিকানে রাসূলের সাথে সাক্ষাত করতে এলো। তিনি ধনী ছিলেন। তিনি এসে জানালেন, ফজরে জাগানোর বরকতে তার অবাধ্য, মর্ডান, বেনামাযী সন্তান পাঁচ ওয়াক্ত নামায পড়া শুরু করে দিয়েছে। اَلْحَمْدُ لِلّٰهِ সেই মর্ডান যুবকের পিতা প্রভাবিত হয়ে সেই শহরে মাদানী মারকায ফয়যানে মদীনার জন্য জায়গা দান করলেন।\n\n\n\n"
    },
    {
        "1": "বায়াত হওয়ার মাদানী ফুল",
        "2": "          প্রিয় ইসলামী ভাইয়েরা, বায়াত হওয়া সম্পর্কে কয়েকটি মাদানী ফুল শোনার সৌভাগ্য অর্জন করি -* এই দুনিয়াতে কোনো নেককার ব্যক্তিকে শরীয়তের ক্ষেত্রে তাক্বলীদ এবং তরীক্বতের ক্ষেত্রে বায়াতের মাধ্যমে নিজের ইমাম হিসেবে গ্রহণ করা উচিৎ যাতে ভালো মানুষের সাথে হাশর হয়। (আদাবে মুরশিদে কামিল, পৃ. ১৩) * ঈমান সুরক্ষার অন্যতম উপায় হলো একজন মুরশিদে কামিলের মুরীদ হওয়া। (আদাবে মুরশিদে কামিল, পৃ. ১২) * শায়খে জামি’ শারাইত্ব (শরীয়তের সকল শর্তের পূর্ণ প্রতিপালনকারী শায়খ)’র হাতে বায়াত হওয়া মুসলমানদের উত্তরাধিকার সূত্রে প্রাপ্ত একটি সুন্নাত এবং এতে দ্বীন, দুনিয়া ও আখিরাতে অগণিত উপকারিতা ও বরকত রয়েছে। (ফাতাওয়া রযভিয়্যাহ, ২৬/৫৭৯) * পীরের বায়াত গ্রহণ করা হয় আখিরাতের কাজের জন্য যাতে পীরের কনির্দেশনা এবং বাতিনী তাওয়াজ্জুহর বরকতে মুরীদ আল্লাহ ও রাসূলের অসন্তুষ্টিমূলক কাজ পরিহার করে আল্লাহর সন্তুষ্টিমূলক কাজ করে তার জীবন অতিবাহিত করতে পারে। (আদাবে মুরশিদে কামিল, পৃ. ১৩) * শায়খে জামি’ শারাইত্ব (শরীয়তের সকল শর্তের পূর্ণ প্রতিপালনকারী শায়খ)’র হাতে বায়াত হওয়া ব্যক্তির অন্য কারো হাতে বায়াত হওয়া অনুচিৎ। (ফাতাওয়া রযভিয়্যাহ, ২৬/৫৭৯)\n"
    },
    {
        "1": "ঘোষণা",
        "2": "           বায়াত হওয়ার অবশিষ্ট মাদানী ফুল তরবিয়্যতী হালকায় বর্ণনা করা হবে, সুতরাং তা জানতে তরবিয়্যতী হালকায় অবশ্যই অংশগ্রহণ করুন।\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n           একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]