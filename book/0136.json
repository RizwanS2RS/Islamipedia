[{"1":"আশিকে আকবার","2":"আশিকে আকবার (আবু বকর  (رضي الله عنه) এর সংক্ষিপ্ত জীবনী)\n\nদাওয়াতে ইসলামীর রিসালা"},{"1":"শৈশবের আশ্চর্যজনক ঘটনা","2":"শৈশবের আশ্চর্যজনক ঘটনা\n\n\nদা’ওয়াতে ইসলামীর প্রকাশনা প্রতিষ্ঠান মাকতাবাতুল মদীনা কর্তৃক প্রকাশিত ৫৬১ পৃষ্ঠা সম্বলিত কিতাব ‘মালফূজাতে আলা হযরত’ ৪র্থ খন্ডের ৬০ থেকে ৬১ পৃষ্ঠায় উল্লেখ আছে, সিদ্দীকে আকবর  (رضي الله عنه) কখনও মূর্তিকে সিজদা করেননি। অল্প বয়সে তাঁর  (رضي الله عنه) পিতা তাঁকে মূর্তিঘরে নিয়ে যান আর বলেন, এটা হচ্ছে তোমার উচ্চ মর্যাদাপূর্ণ প্রভু, তাকে সিজদা কর। যখন তিনি  (رضي الله عنه) মূর্তির সামনে গেলেন, তখন আবু বকর  (رضي الله عنه) বললেন: আমি ক্ষুর্ধাত, আমাকে খাবার দাও? আমি বিবস্ত্র, আমাকে পরিধানের বস্ত্র দাও? আমি পাথর ছুঁড়ে মারছি, তুমি যদি সত্যিকার প্রভু হয়ে থাক, তা হলে নিজেকে বাঁচাও। মূর্তি কী জবাব দেবে! তিনি  (رضي الله عنه) একটি পাথর ছুঁড়ে মারলেন, পাথরটি লাগতেই মূর্তিটি মাটিতে লুটিয়ে পড়ল। পিতা এই অবস্থা দেখে রাগান্বিত হয়ে গেল, পুত্রের চেহারায় একটি থাপ্পর মারল, সিদ্দীকে আকবর  (رضي الله عنه) কে তাঁর মায়ের কাছে নিয়ে এল, সমস্ত ঘটনা বর্ণনা করল: মা বললেন, আমার ছেলেকে তাঁর অবস্থায় ছেড়ে দিন, যখন সে ভূমিষ্ঠ হল, তখন অদৃশ্য হতে আওয়াজ এসেছিল...\n\nﻳَﺎ ﺍَﻣَﺔَ ﺍﻟﻠﻪِ ﻋَﻠَﻰ ﺍﻟﺘَّﺤْﻘِﻴْﻖِ ﺍَﺑْﺸِﺮِﻯْ ﺑِﺎﻟْﻮَﻟَﺪِ ﺍﻟْﻌَﺘِﻴْﻖِ ﺍِﺳْﻤُﮧٗ ﻓِﻰ ﺍﻟﺴَّﻤَﺎﺀِ ﺍﻟﺼِّﺪِّﻳْﻖُ ﻟِﻤُﺤَﻤَّﺪٍ ﺻَﺎﺣِﺐٌ ﻭَّ ﺭﻓِﻴْﻖٌ\n\nঅনুবাদঃ “হে আল্লাহ পাকের সত্যিকার বাঁদী! তোমাকে সুসংবাদ দেওয়া হচ্ছে এ শিশুটি ‘আতীক’ বা মুক্ত, আসমানে এর নাম হচ্ছে ‘সিদ্দীক’। আর মুহাম্মদ (ﷺ) এর সফরসঙ্গী এবং তাঁর সাথী।”\n\nরাসুল পাক (ﷺ) এর পবিত্র মজলিসে সিদ্দীকে আকবর  (رضي الله عنه) এই ঘটনাটি বর্ণনা করেন। যখন ঘটনা শেষ করলেন, জিব্রাঈল আমিন ﻋَﻠَﻴْﻪِ ﺍﻟﺴَّﻠَﺎﻡ তথায় উপস্থিত হলেন আর আরজ করলেন: ﺻَﺪَﻕَ ﺍَﺑُﻮْ ﺑَﻜْﺮٍﻭَّﻫُﻮَ ﺍﻟﺼِّﺪِّﻳْﻖُ অর্থাৎ ‘আবু বকর  (رضي الله عنه) সত্য বলেছেন, আর তিনি হচ্ছেন সিদ্দীক (সত্যবাদী)।’\n\nহাদীসটি ইমাম আহমদ কাস্তুলানী (رحمة الله) শরহে সহীহ বোখারীতে উল্লেখ করেন।\n\n(এরশাদুস সারী শরহে সহীহ বোখারী, খন্ড : ৮, পৃষ্ঠা : ৩৭০। মালফূজাতে আলা হযরত, পৃষ্ঠা : ৬০, ৬১)"},{"1":"সায়্যিদুনা সিদ্দীকে আকবরের সংক্ষিপ্ত পরিচিতি","2":"সায়্যিদুনা সিদ্দীকে আকবরের সংক্ষিপ্ত পরিচিতি\n\n\nপ্রথম খলিফা, আমীরুল মুমিনীন, সায়্যিদুনা হযরত সিদ্দীকে আকবর  (رضي الله عنه) এর পবিত্র নাম ‘আবদুল্লাহ’। উপনাম ‘আবু বকর’। উপাধি ‘সিদ্দীক’ ও ‘আতীক’। ﺳُﺒْﺤٰﻦَ ﺍﻟﻠﻪِ ﻋَﺰَّﻭَﺟَﻞ ! ‘সিদ্দীক’ অর্থ হল অত্যাধিক সত্যবাদী। তিনি অন্ধকার যুগে এই উপাধিতে ভূষিত হন। কারণ, তিনি সর্বদাই সত্য বলতেন। ‘আতীক’ অর্থ হল মুক্ত বা স্বাধীন। ছরকারে কায়েনাত , নবী করীম (ﷺ) তাঁকে সুসংবাদ দান করে বলেছিলেন, ﺃَﻧْﺖَ ﻋَﺘِﻴْﻖٌ ﻣِّﻦَ ﺍﻟﻨَّﺎﺭ অর্থাৎ “তুমি জাহান্নামের আগুন থেকে মুক্ত।” এ কারণেই এটা তাঁর উপাধি হয়। (তারীখুল খুলাফা, পৃষ্ঠা :২৯)\n\nতিনি কোরাইশ বংশীয় আর রাসুলুল্লাহ (ﷺ) এর বংশের সাথে সপ্তম পুরুষে গিয়ে তাঁর বংশ মিলিত হয়। তিনি  (رضي الله عنه) যে বছর আবরাহা বাদশা হস্তীবাহিনী নিয়ে কাবা শরীফ ধ্বংস করার জন্যে এসেছিল সে ঘটনার প্রায় আড়াই বছর পর মক্কা শরীফে জন্মগ্রহণ করেন। আমীরুল মুমিনীন সায়্যিদুনা হযরত সিদ্দীকে আকবর  (رضي الله عنه) হলেন সেই সাহাবী, যিনি তাজেদারে রিসালাত, শাহানশাহে নবুয়ত, হুযুর পুরনুর, নবী করীম (ﷺ) এর রিসালতের সর্বপ্রথম সত্যতা স্বীকারকারী। তিনি হলেন ‘জামিউল কামালাত’ বা সকল পূর্ণতার ধারক-বাহক এবং ‘মাজমাউল ফাজায়েল’ বা সমস্ত ফযীলতের সমন্বয়কারী। কারণ, আম্বিয়ায়ে কিরাম ﻋَﻠَﻴْﻬِﻢُ ﺍﻟﺼَّﻠﻮٰۃُ ﻭَﺍﻟﺴَّﻼﻡ এর পর আগের ও পরের সকল মানুষের মধ্যে তিনিই সব চেয়ে উত্তম ও মর্যাদাশীল। স্বাধীন পুরুষদের মধ্যে তিনিই সর্বপ্রথম ইসলাম কবুল করেন। প্রত্যেক জিহাদেই তিনি সর্বোৎকৃষ্ঠ যোদ্ধার সাজে শরীক ছিলেন। সন্ধি বা যুদ্ধের যে কোন চুক্তি ও ফয়সালায় তিনি মাহবুবে রহমান, হুযুর পুর নুর (ﷺ) এর পরামর্শদাতা হয়ে জীবনের প্রতিটি ক্ষেত্রে নবী করীম (ﷺ) কে সঙ্গ দিয়ে নিজের জীবন বিসর্জনসহ পরম বিশ্বস্ততার হক আদায় করেন। ২ বৎসর ৭ মাস খেলাফতের মসনদে সমাসীন থেকে ২২ জমাদিউস সানী ১৩ হিজরী সোমবার দিন অতিবাহিত করার পর ইনতিকাল করেন। আমীরুল মুমিনীন সায়্যিদুনা হযরত ওমর  (رضي الله عنه) তাঁর জানাযার নামায পড়ান, রওজায়ে রাসূল, হুজুরে আকদাস (ﷺ) এর পবিত্র ডান পাশে সমাহিত হন। (আল ইকমালু ফি আসমায়ির রিজাল, পৃষ্ঠা : ৩৮৭। তারিখুল খুলাফা, পৃষ্ঠা : ২৭-৬২, বাবুল মদীনা করাচী)"},{"1":"সর্বপ্রথম কে ঈমান আনে?","2":"সর্বপ্রথম কে ঈমান আনে?\n\n\nদা’ওয়াতে ইসলামীর প্রকাশনা প্রতিষ্ঠান মাকতাবাতুল মদীনা কর্তৃক প্রকাশিত ৯২ পৃষ্ঠা সম্বলিত কিতাব ‘সাওয়ানেহে কারবালা’ এর ৩৭ পৃষ্ঠায় উল্লেখ রয়েছে: যদিও সাহাবায়ে কিরামসহ তাবেঈনের বেশিরভাগই এই কথার উপর জোর দিযেছেন যে, সর্বপ্রথম মুমিন হলেন সিদ্দীকে আকবর  (رضي الله عنه) কিন্তু কোন কোন মনীষী বলেছেন যে, সর্বপ্রথম মুমিন হলেন হযরত আলী  (رضي الله عنه) । আবার কেউ কেউ বলেছেন, হযরত খাদীজাতুল কুবরা ﺭَﺿِﻰَ ﺍﻟﻠﻪُ ﺗَﻌَﺎﻟٰﻰ ﻋَﻨْﻬَﺎ সর্বপ্রথম ঈমান এনেছেন। ইমামুল আয়িম্মা, সিরাজুল উম্মাহ, হযরত ইমাম আযম আবু হানীফা (رحمة الله) এ মন্তব্য গুলোকে এভাবে সাজিয়েছেন যে, পুরুষদের মধ্যে সর্বপ্রথম মুমিন হলেন হযরত আবু বকর সিদ্দীক  (رضي الله عنه) । মহিলাদের মধ্যে প্রথম মুমিন হলেন উম্মুল মুমিনীন হযরত খাদীজাতুল কুবরা ﺭَﺿِﻰَ ﺍﻟﻠﻪُ ﺗَﻌَﺎﻟٰﻰ ﻋَﻨْﻬَﺎ আর শিশু বয়সে ঈমান আনয়নকারীদের মধ্যে সর্বপ্রথম মুমিন হলেন হযরত আলী (رضي الله عنه) । (তারিখুল খুলাফা লিস সুয়ূতী, পৃষ্ঠা : ২৬)"},{"1":"সর্বশ্রেষ্ঠ কে?","2":"সর্বশ্রেষ্ঠ কে?\n\n\nদা’ওয়াতে ইসলামীর প্রকাশনা প্রতিষ্ঠান মাকতাবাতুল মদীনা কর্তৃক প্রকাশিত ৯২ পৃষ্ঠা সম্বলিত কিতাব ‘সাওয়ানেহে কারবালা’ এর ৩৮ ও ৩৯ পৃষ্ঠায় উল্লেখ রয়েছে: ‘এই বিষয়ে আহলে সুন্নাত ওয়াল জামাত একমত যে, নবীগণের পর সর্বশ্রেষ্ঠ মানুষ হলেন হযরত আবু বকর সিদ্দীক  (رضي الله عنه) , তারপর হযরত ওমর   (رضي الله عنه) , এরপর হযরত ওসমান  (رضي الله عنه) , অত:পর হযরত আলী   (رضي الله عنه) , তাঁদের পরে শ্রেষ্ঠ হলেন আশারায়ে মুবাশ্শারাগণ, এরপর বদর-যোদ্ধাগণ, অত:পর উহুদ-যোদ্ধাগণ, এরপর বাইয়াতে রিদ্বওয়ানে অংশগ্রহণকারীগণ, অত:পর শ্রেষ্ঠ হলেন সমস্ত সাহাবায়ে কিরাম ﻋَﻠَﻴْﻬِﻢُ ﺍﻟﺮِّﺿْﻮَﺍﻥ ।‘ এই ঐকমত্যের বর্ণনা আবু মনসুর বাগদাদী (رحمة الله) বলেন: ইবনে আসাকির (رحمة الله) হযরত ইবনে ওমর   (رضي الله عنه) থেকে বর্ণনা করেন, তিনি বলেন: ‘রাসুলে পাক (ﷺ) আমাদের মাঝে উপস্থিত থাকা অবস্থায়ও আমরা আবু বকর, ওমর  (رضي الله عنه) , ওসমান ও আলীকে শ্রেষ্ঠত্বের মর্যাদা দিতাম।’ (ইবনে আসাকির, খন্ড : ৩০, পৃষ্ঠা : ৩৪৬)\n\nইমাম আহমদ (رحمة الله) বর্ণনা করেন, হযরত আলী  (رضي الله عنه) মুরতাদ্বা  (رضي الله عنه) বলেন: নবী করীম (ﷺ) এর পরে এই উম্মতের মধ্যে সর্বশ্রেষ্ঠ হচ্ছে হযরত আবু বকর ও হযরত ওমর  (رضي الله عنه) (ইবনে আসাকির, খন্ড : ৩০, পৃষ্ঠা : ৩৫১)\n\n\nযাহবী (رحمة الله) বলেন, এ বর্ণনাটি হযরত আলী  (رضي الله عنه) থেকে মুতাওয়াতির রেওয়ায়ত। (তারিখুল খুলাফা লিস সুয়ূতী, পৃষ্ঠা : ৩৪)\n\n"},{"1":"আমি অপবাদ দেওয়ার শাস্তি দেব","2":"আমি অপবাদ দেওয়ার শাস্তি দেব\n\n\nইবনে আসাকির (رحمة الله) , আবদুর রহমান ইবনে আবু লায়লা (رحمة الله) থেকে বণর্না করেন যে, হযরত আলী মুরতাদ্বা  (رضي الله عنه) বলেন: ‘যে ব্যক্তি আমাকে হযরত আবু বকর ও হযরত ওমর  (رضي الله عنه) হতে শ্রেষ্ঠ বলবে, আমি তাকে অপবাদ দেওয়ার সাজা দেব।’ (তারিখে দামেশক লিইবনে আসাকির, খন্ড : ৩০, পৃষ্ঠা : ৩৮৩, দারুল ফিকর বৈরুত)"},{"1":"কালামে হাসান","2":"কালামে হাসান\n\n\nআলা হযরতের ভাইজান, যুগের প্রসিদ্ধ ওস্তাদ, হযরত মাওলানা হাসান রযা খান (رحمة الله) লিখিত কিতাব ‘যওকে নাত’ এ ‘নবীগণের পর শ্রেষ্ঠ মানুষ’ আল্লাহর মাহবুবের প্রিয়পাত্র, সত্যনিষ্ঠা ও পবিত্রতার ধারক- বাহক হযরত সায়্যিদুনা আবু বকর সিদ্দীক ইবনে আবু কুহাফা  (رضي الله عنه) এর শানে লিখেছেন:\n\nবয়াঁ হো কিস জবাঁ সে মর্তবায়ে সিদ্দীকে আকবর কা\n\nহে এয়ারে গারে মাহবুবে খোদা সিদ্দীকে আকবর কা\n\nইয়া ইলাহী রহম ফরমা, খাদেমে সিদ্দীকে আকবর হোঁ\n\nতেরি রহমত কে সদকে ওয়াসেতা সিদ্দীকে আকবর কা\n\nরুসুল অওর আম্বিয়া কে বাদ জূ আফজল হো আলম সে\n\nইয়ে আলম মেঁ হে কিস কা মর্তবা, সিদ্দীকে আকবর কা\n\nগাদা সিদ্দীকে আকবর কা খোদা সে ফজল পাতা হে\n\nখোদা কে ফজল সে হোঁ মাঁই গাদা, সিদ্দীকে আকবর কা\n\nদ্বঈফী মেঁ ইয়ে কুওয়ত হে দ্বঈফোঁ কো কভী কর দেঁ\n\nসাহারা লেঁ দ্বঈফ ও আক্বভিয়া, সিদ্দীকে আকবর কা\n\nহুয়ে ফারূক ও ওসমান ও আলী জব দাখেলে বাইআত\n\nবনা ফখরে সালাসেল সিলসিলা সিদ্দীকে আকবর কা\n\nমকামে খাবে রাহাত চায়ন সে আরাম করনে কো\n\nবনা পেহ্লোয়ে মাহবুবে খোদা সিদ্দীকে আকবর কা\n\nআলী হেঁ উস কে দুশমন অওর উও দুশমন আলী কা হে\n\nজু দুশমন আক্বল কা দুশমন হুয়া সিদ্দীকে আকবর কা\n\nলুটায়া রাহে হক মেঁ ঘর কঈ বার ইস মহব্বত মেঁ\n\nকে লুট লুট কর হাসান ঘর বন গয়া সিদ্দীকে আকবর কা।\n\n"},{"1":"সম্পদ ও প্রাণ রাসূলুল্লাহর উপর কুরবান","2":"সম্পদ ও প্রাণ রাসূলুল্লাহর উপর কুরবান\n\n\nঅসংখ্য হাদিসের বর্ণনাকারী, সায়্যিদুনা হযরত আবু হুরায়রা  (رضي الله عنه) থেকে বর্নিত, মক্কী-মাদানী সুলতান, আল্লাহ তা’আলার প্রিয় মাহবুব, নবী করীম (ﷺ) ইরশাদ করেন:\n\nﻣَﺎ ﻧَﻔَﻌَﻨِﻰْ ﻣَﺎﻝٌ ﻗَﻂُّ ﻣَﺎ ﻧَﻔَﻌَﻨِﻰْ ﻣَﺎﻝُ ﺍَﺑِﻰ ﺑَﻜْﺮ\n\nঅর্থাৎ : “আমাকে আবু বকরের সম্পদ যে উপকার দিয়েছে, অন্য কারো সম্পদ সে উপকার দেয়নি।” নবী করীম (ﷺ) এর এই সুসংবাদ শুনে সায়্যিদুনা হযরত আবু বকর সিদ্দীক  (رضي الله عنه) কান্না আরম্ভ করে দিলেন, আরজ করলেন: ইয়া রাসূলাল্লাহ্ (ﷺ) ! আমার এবংআমার সমস্ত সম্পদের মালিক তো আপনি। (সুনানে ইবনে মাজাহ,খন্ড : ১, পৃষ্ঠা : ৭২, হাদিস নং: ৯৪, দারুল মারিফাত বৈরুত)\n\nওয়হি আঁখ উন কা জূ মুঁহ্ তকে, ওয়হি লব কেহ্ মাহভ্ হো নাত কে\n\nওয়হি সর জূ উনকে লিয়ে ঝুকে, ওয়হি দিল জূ উন পে নেছার হে।\n\n(হাদায়েকে বখশিশ)\n\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ\n\nপ্রিয় ইসলামী ভাইয়েরা! উক্ত রেওয়ায়াত থেকে বুঝা গেল, হযরত সায়্যিদুনা সিদ্দীকে আকবর  (رضي الله عنه) এর আক্বীদা এরূপ ছিল যে, আমরা সবাই মাহবুবে রাব্বুল আনাম, নবীয়ে করীম (ﷺ) এর গোলাম আর গোলামদের সমস্ত সম্পদের মালিক তাদের মুনিব হয়ে থাকে, আমরা গোলামদের নিজস্ব বলতে আছেই বা কী?\n\nকিয়া পেশ করে জানাঁ কিয়া চীজ হামারি হে\n\nইয়ে দিল ভি তোমারা হে ইয়ে জাঁ ভি তোমারি হে।\n\n"},{"1":"আপনার নামে জান কুরবান","2":"আপনার নামে জান কুরবান\n\n\nইসলামের প্রাথমিক যুগে যে ব্যক্তি ইসলাম গ্রহণ করতেন, তিনি যতদূর সম্ভব সে কথা গোপন রাখতেন কারণ, নবী করীম (ﷺ) পক্ষ থেকে এই নির্দেশ ছিল। এতে করে কাফেরদের পক্ষ হতে আসা অত্যাচার ও নিপীড়ন থেকে রক্ষা পাওয়া যাবে। মুসলমান পুরুষদের সংখ্যা যখন ৩৮ এ উপনীত হয়, তখন সায়্যিদুনা হযরত আবু বকর সিদ্দীক  (رضي الله عنه) রাসুলে আনওয়ার (ﷺ) এর দরবারে আরজ করলেন: ‘হে আল্লাহর রাসুল (ﷺ) ! এবার আপনি প্রকাশ্যে ইসলাম প্রচারের অনুমতি দিন।’ দো জাহানের মালিক ও মুখতার, রোজ হাশরের সুপারিশকারী, নবীয়ে আকরাম (ﷺ) প্রথমে প্রস্তাবটি নাকচ করে দেন, কিন্তু বার বার অনুরোধ করাতে অনুমতি দিলেন। তিনি সমস্ত মুসলমানদের সাথে নিয়ে মসজিদে হেরেম শরীফে গমন করেন আর খতীবে আউয়াল সায়্যিদুনা হযরত সিদ্দীকে আকবর  (رضي الله عنه) বয়ান শুরু করেন।\n\nখোৎবা আরম্ভ করতেই কাফের মুশরিকেরা চতুর্দিক হতে মুসলমানদের উপর আক্রমণ করল। পবিত্র মক্কা নগরীতে তাঁর  (رضي الله عنه) আভিজাত্য ও মহত্ব সর্বজন স্বীকৃত ছিল, এতদসত্ত্বেও অসভ্য কাফেরগণ তাঁকে এমনভাবে আঘাত করল যে, তাঁর শরীর রক্তাক্ত হয়ে গেল। এমনকি তিনি  (رضي الله عنه) বেহুশ হয়ে গেলেন। যখন তাঁর  (رضي الله عنه) গোত্রের লোকেরা জানতে পারল, তারা তাঁকে সেখান থেকে নিয়ে আসল। সবাই মনে করল, হযরত সায়্যিদুনা সিদ্দীকে আকবর  (رضي الله عنه) আর বাঁচবেন না। সন্ধ্যার দিকে তাঁর  (رضي الله عنه) যখন হুশ ফিরে আসল, সর্বপ্রথম তাঁর মুখ থেকে উচ্চারিত হল, আল্লাহ্ তা’আলার প্রিয় হাবীব (ﷺ) কেমন আছেন? এ কথা শুনে লোকেরা তাঁকে অনেক তিরষ্কার করল, তাঁর সাথে থাকার কারণে এই বিপদ আসল, তা সত্ত্বেও তাঁর নাম নিচ্ছ!\n\nসিদ্দীকে আকবর  (رضي الله عنه) সম্মানিত আম্মাজান উম্মুল খায়ের খাবার নিয়ে এলেন। কিন্তু তাঁর একই কথা, হুযুর পাক (ﷺ) (ﷺ) এর কী অবস্থা? তাঁর মা বলল: আমি জানিনা। তখন সিদ্দীকে আকবর  (رضي الله عنه) বললেন: (হযরত সায়্যিদুনা ওমর  (رضي الله عنه) এর বোন) উম্মে জামীল ﺭَﺿِﻰَ ﺍﻟﻠﻪُ ﺗَﻌَﺎﻟٰﻰ ﻋَﻨْﻬَﺎ থেকে জেনে আসুন। তাঁর  (رضي الله عنه) দরদী মা নিজের কলিজার টুকরার এমন কঠিন অবস্থায় ব্যাকুল হয়ে আবেদন পূরণ করার জন্য হযরত সায়্যিদুনা উম্মে জামীলের ﺭَﺿِﻰَ ﺍﻟﻠﻪُ ﺗَﻌَﺎﻟٰﻰ ﻋَﻨْﻬَﺎ এর নিকট গেলেন। আর সরওয়ারে মাসূম, হুযুর (ﷺ) এর অবস্থার কথা জানতে চাইলেন। তিনিও অসহায় অবস্থার কারণে নিজের ইসলাম গ্রহণের কথা গোপন রেখেছিলেন, যেহেতু উম্মুল খায়ের তখনও মুসলমান হননি, তাই তিনি না জানার ভান করে বললেন, আমি কী জানি, কে মুহাম্মদ ( (ﷺ) ) আর কে আবু বকর (  (رضي الله عنه) )। অবশ্য আপনার পুত্রের কথা শুনে আমি অত্যন্ত ব্যথিত ও মর্মাহত হলাম। আপনি যদি বলেন, তবে আপনার সাথে গিয়ে তার অবস্থা দেখে আসতে পারি। উম্মুল খায়ের তাঁকে ঘরে নিয়ে এলেন। তিনি হযরত আবু বকর সিদ্দীকের এই অবস্থা দেখে কান্না করতে লাগলেন। সায়্যিদুনা সিদ্দীকে আকবর  (رضي الله عنه) জিজ্ঞাসা করলেন, আমার আক্বা (ﷺ) এর সংবাদ দিন। সায়্যিদুনা হযরত উম্মে জামীল ﺭَﺿِﻰَ ﺍﻟﻠﻪُ ﺗَﻌَﺎﻟٰﻰ ﻋَﻨْﻬَﺎ তাঁর সম্মানিত মায়ের দিকে ইঙ্গিত করে দৃষ্টি আকর্ষণ করলেন। তিনি বললেন: তাঁকে ভয় করার প্রয়োজন নেই। এবার উম্মে জামীল বললেন: নবী করীম (ﷺ) আল্লাহ তা’আলার রহমতে সুস্থ ও ভাল আছেন, তিনি বর্তমানে “দারে আরকাম” অর্থাৎ সায়্যিদুনা হযরত আরকাম  (رضي الله عنه) গৃহে অবস্থান করছেন। সিদ্দীকে আকবর  (رضي الله عنه) বললেন: আল্লাহর কসম! আমি ততক্ষন পর্যন্ত কোন কিছু পানাহার করব না, যতক্ষণ না শাহানশাহে নবুয়ত, হুযুর পুর নুর (ﷺ) এর জিয়ারতের সৌভাগ্য অর্জন করব না। অত:পর তাঁর আম্মাজান তাঁকে নিয়ে রাতের শেষ ভাগে রাসুলে পাক (ﷺ) এর খেদমতে দারুল আরকামে গিয়ে উপস্থিত হলেন।\n\nআশিকে আকবর সায়্যিদুনা হযরত সিদ্দীকে আকবর  (رضي الله عنه) হুজুর আনওয়ার (ﷺ) কে জড়িয়ে ধরে অঝোর নয়নে কান্নায় ঢলে পড়লেন। হুযুর পাক (ﷺ) সহ সেখানে উপস্থিত সকলে কান্না করতে লাগলেন, কারণ; সায়্যিদুনা সিদ্দীকে আকবরের এই করুণ অবস্থা অবলোকন করা সম্ভব হচ্ছিল না। অত:পর তিনি  (رضي الله عنه) আল্লাহর রাসুল (ﷺ) এর দরবারে আবেদন করলেন, ইনি আমার আম্মাজান। আপনি তাঁর হিদায়তের জন্য দোয়া করুন আর তাঁকে ইসলামের দাওয়াত দিন। শাহে খাইরুল আনাম, নবী করীম (ﷺ) তাঁকে ইসলামের দাওয়াত দিলেন। ﺍَﻟْﺤَﻤْﺪُ ﻟِﻠّٰﻪِ ﻋَﺰَّﻭَﺟَﻞّ ! তিনি সাথে সাথে মুসলমান হয়ে গেলেন। (আল বিদায়তু ওয়ান নিহায়া, খন্ড : ২, পৃষ্ঠা : ৩৬৯, ৩৭০, দারুল ফিকর বৈরুত)\n\nজিসে মিল গেয়া গমে মুস্তাফা, উসে জিন্দেগী কা মজা মিলা\n\nকভি সায়লে আশকে রওয়াঁ হুয়া, কভি ‘আহ্’ দিল মেঁ দবি রহি।\n\n(ওয়াসায়েলে বখশিশ)\n\nﺻَﻠُّﻮﺍ ﻋَﻠَﻰ ﺍﻟﺤَﺒِﻴﺐ ! ﺻَﻠَّﻰ ﺍﻟﻠﻪُ ﺗَﻌَﺎﻟَﻰ ﻋَﻠﻰ ﻣُﺤَﻤَّﺪ"}]