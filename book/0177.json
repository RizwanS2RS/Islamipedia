[{"1":"দরসে হাদিস","2":"কিতাবঃ দরসে হাদিস\n\nঅধ্যক্ষ মাওলানা মুহাম্মদ বদিউল আলম রিজভি \n\n\nইসলামে বিচার ব্যবস্থা\nসন্তানের অধিকার সংরক্ষণে ইসলামের নির্দেশনা\nমৃত ব্যক্তির সমালোচনা নয় উত্তমভাবে স্মরণ করুন\nমসজিদুল হারাম পৃথিবীর শ্রেষ্ঠ মসজিদ\nইসলামে নারীর অধিকার\nআল্লাহর আরশের ছায়ায় স্থান পাবে যাঁরা\nইসলামে আউলিয়ায়ে কেরামের মর্যাদা\nরাসূলুল্লাহ্ ﷺ’র কয়েকটি মু’জিযা\nউম্মতে মোহাম্মদী (ﷺ)’র শ্রেষ্ঠত্ব\nইসলামে শ্রমিক-মালিকের সম্পর্ক\nবাহাত্তরটি জাহান্নামী দলের অন্যতম শিয়া ফির্কা\nনবীজির দেশে ওহাবী নজদীদের ধৃষ্টতা\nকস্তুরীর চেয়েও সুগন্ধিময় ঘাম মোবারক\nমুমিনের চারটি উত্তম বৈশিষ্ট্য\nইসলামে আত্মহত্যা হারাম\nসন্তান-সন্তুতিকে নৈতিক শিক্ষাদান\nইসলামে প্রতিবেশীর অধিকার\nমানবতার কল্যাণে ইসলামের নির্দেশনা\nআশুরার গুরুত্ব – আশুরা দিবসে বাদ্য বাজনা-গান বাজনা ইয়াজিদি কুপ্রথা\nআহলে বায়তে রাসূল"},{"1":"১.ইসলামে বিচার ব্যবস্থা","2":"১.ইসলামে বিচার ব্যবস্থা\n\nঅধ্যক্ষ মাওলানা মুহাম্মদ বদিউল আলম রিজভি\n\n\nعن بريدة رضى الله عنه قال قال رسول الله صلى الله عليه وسلم القضاة ثلثة واحد فى الجنة واثنان فى النار فامّا اللذى فى الجنة فرجل عرف الحق فقضى به ورجل عرف الحق فجار فى الحكم فهو فى النار ورجل قضى للناس على جهل فهو فى النار – (رواه ابو داود ابن ماجة مشكوة صفحه۳٢٤)\n\nঅনুবাদ: হযরত বুরায়দা রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, বিচারক তিন প্রকার: এক প্রকার বিচারক জান্নাতী আর দুই শ্রেণির বিচারক জাহান্নামী হবে। জান্নাতী বিচারক হচ্ছে ঐ ব্যক্তি যিনি মূল সত্যটি জেনে সে মুতাবিক রায় দিয়েছেন, আর যে বিচারক সত্য জানা সত্ত্বেও আদেশ দানের ক্ষেত্রে অন্যায়ের আশ্রয় গ্রহণ করে সে হবে জান্নামী। আর যে ব্যক্তি অজ্ঞতা অবস্থায় বিচারককার্য সম্পন্ন করে সেও জাহান্নামী হবে। [আবু দাঊদ, ইবনে মাজাহ, মিশকাত: পৃষ্ঠা ৩২৪]\n\nপ্রাসঙ্গিক আলোচনা\n\nন্যায় পরায়ণতা মুমীনের অন্যতম মহথ গুণ, আদল তথা ন্যায় বিচার অর্থ হলো ব্যক্তি তার ন্যায্য অধিকার লাভ করা এবং কোন প্রকার কমবেশী না করে অন্যজনের অধিকার যথারীতি প্রদান করা। মুজতাহিদ ইমামগণের মতানুসারে প্রত্যেক বস্তু তার যথাযোগ্য স্থানে স্থাপন করার নাম সুবিচার। আলোচ্য হাদীস শরীফে ইসলামের দৃষ্টিতে সুবিচার এর উত্তম প্রতিদান ও অন্যায় অবিচারের করুন পরিণতি তথা জাহান্নামী হওয়ার বিষয়ে আলোকপাত হয়েছে।\n\nপরিতাপের বিষয় বর্তমান আরব বিশ্বসহ মুসলিম বিশ্বের সর্বত্র ন্যায়-নীতি ও ইসলামী বিচার ব্যবস্থা আজ চরমভাবে ভূলন্ঠিত। আজ নামমাত্র মুসলমান আছে ইসলামী আদর্শ নেই। মুমীন আছে ঈমানী দাবী বাস্তবায়নের প্রতি চরম উদাসীন। ইসলামী বিচার ব্যবস্থার গৌরবময় সোনালী অতীতের কালজয়ী ইতিহাস আজ বিলুপ্তির পথে অগ্রসরমান।\n\nপবিত্র ক্বোরআনের আলোকে ইসলামী বিচার ব্যবস্থা\n\nমহান আল্লাহ্ তা‘আলা ইসলামে ন্যায় বিচার প্রতিষ্ঠার বিধান প্রসঙ্গে এরশাদ করেছেন- إِنَّ اللّهَ يَأْمُرُكُمْ أَن تُؤدُّواْ الأَمَانَاتِ إِلَى أَهْلِهَا وَإِذَا حَكَمْتُم بَيْنَ النَّاسِ أَن تَحْكُمُواْ بِالْعَدْلِ إِنَّ اللّهَ نِعِمَّا يَعِظُكُم بِهِ إِنَّ اللّهَ كَانَ سَمِيعًا بَصِيرًا- (سورة النساء- ايت ۵۸) অর্থ: নিশ্চয় আল্লাহ্ তা‘আলা তোমাদের আদেশ করেন যে, তোমরা যেন প্রাপকের হাতে তাদের প্রাপ্য পৌঁছে দাও। আর যখন তোমরা মানুষের মধ্যে কোন বিচার কার্য মীমাংসা করবে তখন ন্যায় ও ইনসাফ ভিত্তিক বিচার মীমাংসা করবে। আল্লাহ্ তোমাদেরকে সদুপদেশ দেন। নিশ্চয় আল্লাহ্ সবকিছু শুনেন এবং সব কিছু জানেন। [সূরা আন-নিসা: আয়াত ৫৮] আল্লাহ্ তা‘আলা আরো এরশাদ করেছেন- اعْدِلُوا هُوَ أَقْرَبُ لِلتَّقْوَى وَاتَّقُوا اللَّهَ إِنَّ اللَّهَ خَبِيرٌ بِمَا تَعْمَلُونَ-\n\nঅর্থ: তোমরা সুবিচার করো! কারণ এটিই তাকাওয়ার অধিক নিটকবর্তী। নিশ্চয় আল্লাহ্ তোমাদের যাবতীয় কাজের খবর রাখেন। [সূরা মা-ইদাহ্: আয়াত-৮]\n\n\nবিচারক নিয়োগে ধার্মিকতাকে গুরুত্ব দিতে হবে\n\n\nইসলামী অনুশাসনের প্রতি প্রদ্ধাশীল খোদাভীরু আদর্শবান নির্লোভ নির্মোহ যোগ্যতম ব্যক্তিকে বিচারক নিয়োগ করা হলে জনগণ সুবিচার পাবে। সমাজে ন্যায়-নীতি প্রতিষ্ঠা পাবে। দুর্নীতি, স্বজন প্রীতি, অন্যায়, অনাচার-অবিচার, জুলুম-নির্যাতনের অবসান ঘটবে। সমাজের নিস্পেষিত অবহেলিত অসহায় মানুষেরা তাদের ন্যায্য অধিকার ফিরে পাবে।\n\n\nপক্ষান্তরে অসথ, অযোগ্য, লোভী ব্যক্তি বিচারকের পদ মর্যাদায় আসীন হলে সমাজ ও রাষ্ট্রে দুর্নীতি, সুদ-ঘুষ, অবৈধ লেনদেন বৃদ্ধি পাবে। অপরাধ প্রবণতার শাখা-প্রশাখা বিস্তৃত হবে। জনগণ প্রাপ্য অধিকার থেকে বঞ্চিত হবে। প্রিয় নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন- من تولى من امر المسلمين شًئيا فاستعمل عليهم رجلا ومو يعلم ان بينهم من هو اولى بذالك واعلم منه بكتاب الله وسنة رسوله فقد هان الله ورسوله وجماعة المسلمين- (رواه الطبرانى)\n\nঅর্থ: মুসলমানদের কোন বিষয়ের দায়িত্ব ও শাসনভার যার উপর অর্পিত হয়। তিনি যদি ক্বোরআন-সুন্নাহ্ সম্পর্কে অধিক জ্ঞানী মানুষকে কর্মকর্তা হিসেবে নিয়োগ দান না করে অন্যজনকে কর্মকর্তা পদে নিয়োগ করে সে ব্যক্তি আল্লাহ্ ও রাসূল (সাল্লাল্লাহু তা‘আলা আলায়হি ওয়াসাল্লাম) ও মুসলিম সমাজের সাথে বিশ্বাস ঘাতকতা করলো। [তাবরানী শরীফ]\n\nন্যায় বিচারক আল্লাহর আরশের ছায়ায় স্থান পাবে\n\nকিয়ামত দিবসের ভয়াবহ কঠিন মুহূর্তে ন্যায়-নীতির সাথে দায়িত্ব পালনকারী হকদারকে তার ন্যায্য হক প্রদানের ব্যাপারে দায়িত্ব পালনকারী শাসক ও বিচারকরা কিয়ামতের কঠিন পরিস্থিতিতে আল্লাহর আরশের ছায়ায় স্থান পাবে। এরশাদ হয়েছে-\n\nعن عائشة رضى الله عنها عن رسول الله صلى الله عليه وسلم قال اتدرون من السابقون الى ظل الله عزوجل يوم القيامة قالوا الله ورسوله اعلم قال اللذين اذا اعطوا الحق قبلوه واذا سئلوه بذلوه وحكموللناس كحكمهم لائفسهم- (موطا امام مالك)\n\nঅর্থ: উম্মুল মুমেনীন হযরত আয়েশা সিদ্দিকা রাদ্বিয়াল্লাহু তা‘আলা আনহা থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমরা কি জান! কিয়ামত দিবসে সর্বাগ্রে আল্লাহ্ জাল্লাশানুহুর আরশের ছায়ায় কোন লোকেরা স্থান পাবে- সাহাবীগণ বললেন, আল্লাহ্ ও তাঁর রাসূলই অধিক জ্ঞাত। তখন রাসূল সাল্লাল্লাহু তা‘আলা আলায়হি ওয়াসাল্লাম বললেন, তারা হলো সে সব বিচারক যাদের উপর দায়িত্ব অর্পিত হলে তা গ্রহণ করে যখন তাদের কাছে ন্যায্য হক চাওয়া হয় তখন তা দিয়ে দেয়। মানুষের উপর অনুরূপ শাসন করে যেরূপ শাসন নিজের উপর করে থাকে। [মুআত্তা ইমাম মালিক রাহ.]\n\nপ্রতিপক্ষের বক্তব্য না শুনে রায় দেওয়া যাবে না\n\nবিচারক পক্ষপাতদুষ্ট হয়ে কিংবা প্রবৃত্তির বশবর্তী হয়ে বা বাদী-বিবাদী কোন পক্ষের কাছে প্রভাবিত হয়ে কারো ভয়ভীতি বা হুমকীর সম্মুখীন হয়ে মামলার রায় প্রদান করবে না। অস্থিরতা, দুঃশ্চিন্তায় ক্রোধান্বিত অবস্থায় বিচারকার্য পরিচালনা করবেন না। হাদীস শরীফে এরশাদ হয়েছে-\n\nعن على رضى الله عنه بعثنى رسول الله صلى الله عليه وسلم الى اليمن قاضيًا فقلت يا رسول الله ترسلنى وانا حديث السن ولاعلم لى باالقضاء فقال ان الله سيهدى قلبك ويثبت لسانك اذا تقاضى اليك رجلان فلا تقضى فلاول حتى تسمع كلام الاخر فانه احرى ان يتبين لك القضاء قال فما شككت فى قضاء بعد- (مشكوة – صفحه -۳٢٤)\n\nঅর্থ: হযরত আলী রাদ্বিয়াল্লাহু তা‘আলা আনহু থেকে বর্ণিত, তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম আমাকে ইয়ামেনের বিচারক নিযুক্ত করে পাঠালেন, আমি বললাম, ইয়া রাসূলাল্লাহ্! আপনি আমাকে প্রেরণ করেছেন অথচ আমি অল্প বয়সী ও বিচার কার্য সম্পাদনে অনভিজ্ঞ, নবীজি এরশাদ করেছেন, আল্লাহ্ শীঘ্রই তোমার অন্তরকে সথ পথের আলো দ্বারা উদ্ভাসিত করবেন। এবং তোমার জবানকেও হকের ব্যাপারে অবিচল রাখবেন, তোমার কাছে যখন বাদী-বিবাদী কোন মোকাদ্দমা নিয়ে উপস্থিত হবে, তখন তুমি প্রতিপক্ষের বক্তব্য না শুনে রায় দিবে না। প্রতিপক্ষের বক্তব্য শুনার দ্বারা মোকাদ্দমার সঠিক রায় প্রদানে তুমি সাহায্য প্রাপ্ত হবে। হযরত আলী রাদ্বিয়াল্লাহু তা‘আলা আনহু বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লামের এ দু‘আর পর আর কোন মোকাদ্দমায় আমি সন্দেহে পতিত হইনি। [তিরমিযী শরীফ, মিশকাত শরীফ: পৃষ্ঠা ৩২৫]\n\nইসলামে বিচার ব্যবস্থা সকলের জন্য সমানভাবে প্রাযোজ্য। ইসলামী বিচার ব্যবস্থা, ধনী-দরিদ্র, ছোট-বড়, রাজা-প্রজা, সবল-দুর্বল সকলের ক্ষেত্রে সমভাবে প্রযোজ্য। খলীফাতুল মুসলেমীন হযরত ওমর রাদ্বিয়াল্লাহু তা‘আলা আনহু’র খিলাফতকালে আপন পুত্র আবু শাহমাকে মদ্যপানের অভিযোগে অপরাধী সাব্যস্ত হলে তার উপর শরয়ী দন্ডবিধি প্রয়োগ করেন।\n\nহযরত আয়েশা রাদ্বিয়াল্লাহু তা‘আলা আনহা থেকে বর্ণিত, কোরাইশরা একবার মাখযুমী গোত্রের এক মেয়ে চুরি করলে তাকে ক্ষমা করার জন্য হযরত উসামা বিন যায়েদ প্রিয় নবী সাল্লাল্লাহু তা‘আলা আলায়হি ওয়াসাল্লামের দরবারে সুপারিশ পেশ করল। একথা শুনে নবীজি এরশাদ করলেন-\n\nاتشفع فى حدّ من حدود الله ثم قام فاختطب ثم قال انما اهلك اللذى قبلكم انهم كانوا اذا سرق فيهم الشريف تركوه واذا سرق فيهم الضعيف اقاموا عليه الحد وايم الله لو ان فاطمة بنت محمد سرقت لقطعت يدها- (رواه البخارى- جلد٢- صفحه ۱۰۰۳)\n\nঅর্থ: (নবীজি এরশাদ করেন) আল্লাহর বিধানের ব্যাপারে সুপারিশ করছ! অতঃপর নবীজি দাঁড়ালেন, সকলের উদ্দেশ্যে বললেন, তোমাদের পূর্ববর্তী জাতির লোকেরা এ জন্যেইতো ধ্বংস হয়ে গেছে যখন তাদের অভিজাত বংশের কোন লোক চুরি করত তখন তারা তাকে ক্ষমা করে দিত। আর যখন কোন দুর্বল লোক চুরি করত- তখন তার উপর শাস্তি প্রয়োগ করত। আল্লাহর শপথ! যদি মুহাম্মদ তনয়া ফাতিমাও চুরি করে তবে আমি তার হাত কেটে দিতাম।[বোখারী শরীফ: ২-খন্ড, পৃষ্ঠা ১০০৩]\n\n\nইসলামে নিরপেক্ষ বিচারপতি\n\n\nইসলামী বিচার ব্যবস্থায় নিরপেক্ষতার উজ্জ্বল নমুনা ইতিহাসে সোনালী অক্ষরে অক্ষয় হয়ে থাকবে। ইসলামের চতুর্থ খলিফা হযরত আলী রাদ্বিয়াল্লাহু তা‘আলা আনহুর একটি লৌহ বর্ম ছিল এক ইহুদি লৌহ বর্মটি চুরি করেছিল- একদিন হযরত আলী রাদ্বিয়াল্লাহু তা‘আলা আনহু ইহুদির কাছে লৌহ বর্মটি দেখতে পেলে বর্মটি ফেরত চাইলেন। ইহুদি তা ফেরত দিতে অসম্মতি জানালে হযরত আলী রাদ্বিয়াল্লাহু তা‘আলা আনহু তার লৌহ বর্মটি ফেরত পাওয়ার জন্য সাধারণ নাগরিকের ন্যায় আদালতে বিচার প্রার্থী হলেন। বিচারক খলিফার নিকট তাঁর দাবীর সমর্থনে স্বাক্ষী পেশ করার জন্য বললেন, তিনি তদীয় পুত্র হযরত হাসান (রাদ্বিয়াল্লাহু তা‘আলা আনহু) এবং স্বীয় ক্রীতদাসকে স্বাক্ষী হিসেবে পেশ করলেন। ইসলামী বিচার ব্যবস্থায় নিরপেক্ষ বিচার নীতির মাপকাঠিতে পিতার অনুকূলে পুত্রের স্বাক্ষী গ্রহণীয় নয়। বর্মটি প্রকৃত পক্ষে হযরত আলী রাদ্বিয়াল্লাহু তা’আলা আনহু-এর হওয়ার পরও বিচারক ইহুদির পক্ষে রায় প্রদান করলো।\n\nনিরপেক্ষ বিচারের এমন নজির বিহীন দৃষ্টান্ত দেখে ইহুদি মুগ্ধ হয়ে কলেমা পড়ে মুসলমান হয়ে ইসলামের সুশীতল ছায়াতলে আশ্রয় গ্রহণ করলো। বর্মটির মালিক যে হযরত আলী রাদ্বিয়াল্লাহু তা‘আলা আনহু ইহুদি তা অকপটে স্বীকার করলেন এবং হযরত আলী রাদ্বিয়াল্লাহু তা‘আলা আনহুকে বর্মটি ফেরত দিলেন। [মাবসুত, ইসলামী হুকুমত: পৃষ্ঠা-৫২৭] মহান আল্লাহ্ আমাদের রাষ্ট্র ব্যবস্থায় ইসলামী বিচার ব্যবস্থা ও ইসলামী অনুশাসন বাস্তবায়ন করার তাওফিক নসীব করুন। আ-মী-ন।\n\n\nলেখক- অধ্যক্ষ, মাদ্রাসা-এ তৈয়্যবিয়া ইসলামিয়া সুন্নিয়া ফাজিল, হালিশহর, চট্টগ্রাম।"},{"1":"২.সন্তানের অধিকার সংরক্ষণে ইসলামের নির্দেশনা","2":"২.সন্তানের অধিকার সংরক্ষণে ইসলামের নির্দেশনা\n\nঅধ্যক্ষ মাওলানা মুহাম্মদ বদিউল আলম রিজভি\n\n\n\nاخوج الديلمى عن على رضى الله عنه قال قال رسول الله صلى الله عليه وسلم ادّبوا  اولادكم على ثلاث خصالٍ حبّ نبيكم وحبّ اهل بيته وتلاوة القران فانّ  حملة القران فى ظلّ الله يوم لاظلّ  اِلَّا ظلّه مع  انبيائه واصفيائه – (رواه الطبرانى)\n\nঅনুবাদ: হযরত ইমাম দায়লামী হযরত আলী রাদ্বিয়াল্লাহু তা‘আলা আনহু থেকে বর্ণনা করেন, তিনি বলেন, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমরা তোমাদের সন্তানদেরকে তিনিট বিষয়ে শিষ্টাচারিতা শিক্ষা দাও। ১. তোমাদের নবীর প্রতি ভালোবাসা, ২. তাঁর আহলে বায়ত তথা পরিবারবর্গের প্রতি ভালবাসা, ৩. ক্বোরআন তিলাওয়াত শিক্ষা দাও। কেননা ক্বোরআন বহনকারী কিয়ামতের দিন আল্লাহর আরশের ছায়ার নীচে তাঁর নবীগণ এবং পূণ্যাত্মবান্দাদের সাথে থাকবে যেদিন তাঁর আরশের ছায়া ব্যতীত আর কোন ছায়া থাকবে না। [তাবরানী শরীফ]\n\nপ্রাসঙ্গিক আলোচনা\n\nইসলাম পূর্ণাঙ্গ জীবন বিধান, এতে একজন মানুষের জীবনকে সুন্দর পবিত্র ও উন্নত আদর্শের আলোকে গড়ে তোলার লক্ষ্যে কল্যাণকর নির্দেশনা রয়েছে। শিশু সন্তান আল্লাহর শ্রেষ্ঠ নিয়ামত। আমাদের শিশু সন্তানরা আমাদের শ্রেষ্ঠ সম্পদ। আদর্শবান, চরিত্রবান সন্তানরা দেশ ও জাতির উজ্জ্বল ভবিষ্যৎ। ইসলাম তাদের নৈতিক শিক্ষার সুদৃঢ় ভিত্তিস্থাপনে পিতা-মাতার প্রতি গুরুদায়িত্ব অর্পণ করেছে। বর্ণিত হাদীস শরীফে তাদেরকে উত্তম চারিত্রিক শিক্ষা ও আদর্শ ভিত্তিক সুনাগরিক হিসেবে গড়ে তোলার লক্ষ্যে পিতা-মাতার দায়িত্ব কর্তব্য ও ভূমিকা আলোকপাত করা হয়েছে। ইসলামই একমাত্র সর্বকালের সর্বযুগের ও সর্বোত্তম ধর্ম। যে পবিত্র ধর্মে শিশু সন্তানদের প্রতিটি অধিকার সংরক্ষণে অকৃত্রিম নির্দেশনা দেয়া হয়েছে।\n\nনবীজির প্রতি অকৃত্রিম ভালবাসার নামই ঈমান। নবীজির প্রতি যার ভালবাসা নেই তাঁর ঈমান নেই। বাল্যকাল থেকেই শিশু সন্তানের অন্তরে নবীজির প্রতি মহব্বত, ভালবাসা, নবীজির সুমহান শান-মান ও মর্যাদার কথা শিশু সন্তানকে শিক্ষা দেওয়া পিতা-মাতার অন্যতম কর্তব্য। নবীজির জীবনাদর্শ অনুকরণীয় ও অনুসরণীয় মডেল হিসেবে সন্তানদের প্রাক-প্রাকমিক পর্যায়ে শিক্ষা দিলে একজন আলোকিত মানুষ হিসেবে সন্তানের জীবন গড়ে উঠবে। নবীজির পবিত্র বংশধরগণ তথা আওলাদে রসূলদের প্রতি ভালবাসা শিক্ষা দেয়া পিতা-মাতার দায়িত্ব। হাদীস শরীফে প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন- النجوم امان لاهل السماء واهل بيتى امان لامتى (المعجم الكبير) অর্থাৎ- তারকারাজি হচ্ছে আসমানবাসীদের জন্য নিরাপত্তার প্রতীক- আর আমার পরিবারবর্গ (আহলে বায়ত হচ্ছে) আমার উম্মতের নিরাপত্তা। [আল মুজামুল কবীর ……: হাদীস নং-৬২৬০] ক্বোরআন তিলাওয়াত শিক্ষা দেওয়া উত্তম ইবাদত। সন্তানের কলবে ক্বোরআনের মহব্বত-ভালবাসা  জাগ্রত করা, সন্তানকে ক্বোরআনী শিক্ষা তথা ইসলামী শিক্ষায় শিক্ষিত করা, ক্বোরআনের শিক্ষায় পরিবারকে আলোকিত করা সন্তানের অধিকার, পিতা-মাতার দায়িত্ব। হাদীস শরীফে এরশাদ হয়েছে-\n\nعن ابو امامة الباهلى قال سمعت رسول الله صلى الله عليه وسلم يقول اقرءوا  القران فانه يأتى يوم القيامة شفيعًا لاصحابه (القرطبى)\n\nহযরত আবু উমামা বাহেলী রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমরা ক্বোরআন পাঠ করো। কারণ ক্বোরআন কিয়ামতের দিন তিলাওয়াতকারীদেরকে সুপারিশ করবে। [তাফসীরে কুরতুবী-৪/৩]\n\nবান্দার জন্য সন্তান পরীক্ষা স্বরূপ\n\nশিশু সন্তানরা আল্লাহর পক্ষ থেকে বান্দার জন্য নিয়ামত ও পরীক্ষা স্বরূপ। শিশু সন্তানরা ইহকাল পরকালে নয়ন জুড়ানো সৃষ্টি। আত্মার প্রশান্তি, হৃদয়ের প্রফুল্লতা পার্থিব জীবনে দুঃখ কষ্টের সহযোগী। তাদের উত্তম প্রতিপালন পরিচর্যা, সুন্দর পরিবেশ, সুশিক্ষা খাদ্য-সুচিকিৎসা তাদের প্রতি দয়া ¯েœহ, সদয় ব্যবহার, উত্তম আচরণ, দৈনিক সুস্থতা, নিরাপত্তা, সুস্থ আনন্দ বিনোদন, খেলাধুলার গুরুত্ব তাদের প্রতি সযতœ তত্বাবধান নিশ্চিত করা হলে আজকের শিশুরা পরিবার, দেশ, জাতি, মিল্লাত, মাযহাবের জন্য সম্পদে পরিণত হবে।\n\nপবিত্র ক্বোরআনের বর্ণনায় শিশুরা জীবনের সৌন্দর্য আল্লাহ্ তা‘আলা এরশাদ করেছেন- المال والبنون زينة الحياة الدينًا (سورة الكهف ايت ৪৬)\n\nসম্পদ ও সন্তান হচ্ছে পার্থিব জীবনের সৌন্দর্য বিশেষ।  [সূরা কাহফ: ৪৬]\n\nবেঁচে থাকা শিশুর অধিকার, শিশু হত্যা নিষিদ্ধ\n\nজাহেলী যুগে অসভ্য জনগোষ্ঠী কর্তৃক শিশু সন্তানকে জীবন্ত হত্যা করে কবরস্থ করা হতো। শিশু সন্তানের প্রতি অমানবিক আচরণ করা হতো। বর্তমান সময়েও মানুষরূপী এক শ্রেণির পশুরা শিশুর প্রতি নিষ্ঠুর আচরণ, শিশু নির্যাতন, খুন, শিশু অপহরণ ইত্যাদি গর্হিত আচরণ করে শিশু সন্তানের স্বাভাবিক জীবন যাত্রা হুমকির সম্মুখীন করে তুলেছে। ইসলাম শিশুর বেঁচে থাকার অধিকার সুপ্রতিষ্ঠত করেছে। চরম দারিদ্রের ক্রান্তিকালে ও শিশু হত্যাকে জগন্যতম অপরাধ ও মহাপাপ হিসেবে ঘোষণা করেছে। পবিত্র ক্বোরআনে আল্লাহ্ তা‘আলা এরশাদ করেছেন- ولا تقتلوا اولادكم حشية املاق نحن نرزقهم وايّاكم اِنّ قتلهم كان خطئًا كبيرا (سورة نبى اسرائيل ১৭-৩১)  ‘‘তোমরা তোমাদের সন্তানদেরকে দারিদ্রের ভয়ে হত্যা করো না। তাদেরকে আমিই রিযিক দিই এবং তোমাদের কেও তাদেরকে হত্যা করা মহাপাপ।\n\n[সূরা বনী ইসরাঈল: ১৭-৩১]\n\nসন্তান জন্মের পর আজান ইকামত দেওয়া\n\nশিশু সন্তান জন্মগ্রহণের পর আজানের সুমধুর ধ্বনি তার দুকানে পৌঁছানো শিশুর অধিকার। পৃথিবীতে শুভাগমনের পর আল্লাহর একত্ববাদ ও নবীজির রিসালতের পবিত্র বাণী তার ‘দু’কানে পৌঁছে দিয়ে সর্বপ্রথম ইসলামের পয়গাম ও দাওয়াতী আহ্বানের বার্তার মাধ্যমে জীবনের সূচনা করা হয়। এটাই আজান ইকামতের হিকমত ও তাৎপর্য। হাদীস শরীফে এরশাদ হয়েছে-\n\nعن الحسين بن على رضى الله عنه عن النبى صلى الله عليه وسلم من ولد له مولود فاذّن فِى اذنه اليمنى واقام فى اذنه اليسرى لم تضرة  ام الصبيان (مسند ابويعلى رقم الحديث – ৬৭৮০ )\n\nহযরত হোসাইন বিন আলী রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, যার সন্তান জন্ম নেবে তার ডান কানে আজান দিবে এবং বাম কানে ইকামত দেবে। এতে শিশুরোগ তার কোন ক্ষতি করতে পারবে না।\n\n[আবু ইয়ালা আল মুসনাদ: হাদীস নম্বর ৬৭৮০]\n\nআকীকা শিশুর অধিকার\n\nনবজাতক শিশুর জন্মের সপ্তম দিনে বা চতুর্দশ দিবসে অথবা একুশতম দিনে সন্তান জন্মের কৃতজ্ঞতা স্বরূপ আকীকার পশু যবেহ করা সুন্নাত। হাদীস শরীফে এরশাদ হয়েছে-\n\nعن سمرة بن جندب رضى الله عنه قال قال رسول الله صلى الله عليه وسلم الغلام مرتهن بعقيقته يذبّح عند يوم السابع ويسمّى ويخلق رأسه (رواه الترمذى جلد ১ صفحه ১৭৩)\n\nহযরত সামুরা বিন জুনদুব রাদ্বিয়াল্লাহু তা‘আলা আনহু থেকে বর্ণিত, তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, ‘‘নবজাতক নিজ আকীকার সাথে বন্ধক থাকে। তার জন্মের সপ্তম দিন একটি আকীকার পশু যবেহ করবে। শিশুর নাম রাখবে তার মাথা মুন্ডন করবে। [তিরমিযী শরীফ: ১ম খন্ড, পৃষ্ঠা ১৭৩] ছেলে সন্তান হলে দুটি ছাগল মেয়ে হলে একটি ছাগল আকীকা করতে হবে। আকীকার বহুবিধ উপকারিতা রয়েছে- আকীকার দ্বারা সন্তানের বালা-মুসীবত দূরীভূত হয়। আকীকার কারণে শিশু রোগব্যাধি থেকে রক্ষা পায়।\n\nইসলামী নাম রাখা শিুশুর অধিকার\n\nসন্তান জন্মের সপ্তম দিবসে পিতা-মাতার অন্যতম একটি বিশেষ কর্তব্য হলো- সন্তানের একটি সুন্দর অর্থবোধক ইসলামী নাম রাখা। সন্তানের জীবনে সুন্দর অর্থবোধক নামের একটা প্রভাব পড়ে। নাম রাখার বিষয়টি ইসলামে অত্যন্ত গুরুত্বের সাথে বিবেচনা করা হয়েছে। অসংখ্য হাদীস শরীফে সুন্দর অর্থপূর্ণ নামের গুরুত্ব ও তাৎপর্য নিয়ে ব্যাপক বর্ণনা এসেছে। সুন্দর নাম রাখা শিশুর অধিকার। কিয়ামতের দিবসে। মানুষের নাম ধরে আহ্বান করা হবে। কারো নাম সংক্ষিপ্ত  করণ বা বিকৃতিকরণ উভয়টি গোনাহের কাজ। হাদীস শরীফে এরশাদ হয়েছে-\n\nتسمّوا باسماء الانبياء واحب الاسماء الى الله عبد الله وعبد الرحمن (رواه الدارمى  رقم الحديث ২৬৯৭)\n\nوقال صلى الله عليه وسلم انكم تدعون يوم القيامة باسمائكم واسماء ابائكم فاحسنوا اسماءكم- (مسند الفرودوس للديلمى- رقم ২৬৫)\n\nঅর্থ: তোমরা সম্মানিত নবীগণের নাম সমূহ দ্বারা নাম করণ করো। নাম সমূহের মধ্যে আল্লাহ তা‘আলার নিকট ‘আবদুল্লাহ্’’ ও ‘‘আবদুর রহমান’’ পছন্দনীয় প্রিয়নাম। [আবু দাঊদ শরীফ: হাদীস নম্বর ৪৯৫০] প্রিয়নবী সাল্লাল্লাহু তা‘আলা আলায়হি ওয়াসাল্লাম আরো এরশাদ করেছেন, ‘‘নিশ্চয় কিয়ামত দিবসে তোমাদেকে তোমাদের নাম ও তোমাদের পিতার নামে ডাকা হবে। তাই নিজের নামটি সুন্দর করে রেখো। [সুনানে আবু দাঊদ: হাদীস নম্বর ৪৯৪৮]\n\nশিশুর বংশধারা সংরক্ষণ\n\nশিশুর শিক্ষা দীক্ষা নিরাপত্তা বিধানে পিতা-মাতার অভিভাকত্বের দায়িত্ব পালনের অধিকার রয়েছে। নিজের বংশধারা পরিবর্তনকারীদের ব্যাপারে ইসলামে সতর্কবাণী উচ্চারণ করা হয়েছে, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, যে ব্যক্তি নিজের পিতাকে বাদ দিয়ে অন্যের ব্যাপারে পিতৃত্বের দাবী করে অথচ সে জানে যে তিনি তার পিতা নন। তার জন্য জান্নাত হারাম। [বোখারী শরীফ হাদীস নম্বর ৪০৭] দুঃখজনক হলেও সত্য যে আজকের যুগে অনেকে বংশগতভাবে সৈয়্যদ না হওয়ার পরও নিজেদের নামের পূর্বে সৈয়্যদ ব্যবহার করে আওলাদে রাসূল ইত্যাদি দাবী করে ভিত্তিহীন শাজরা রচনা করে বংশধারার সঠিক পরিচয় গোপন করে স্বঘোষিত সৈয়্যদ সেজে প্রতারণার আশ্রয় গ্রহণ করা জাহান্নামীর লক্ষণ।\n\nদুগ্ধপানের অধিকার\n\nমায়ের দুগ্ধ পান শিশুর জন্মগত অধিকার। মহান আল্লাহ্ তা’আলা এরশাদ করেছেন-\n\nوالوالدات يرضعن اولادهن حولين كاملين لمن اراد ان يتم الرضاعة- (القران سورة البقرة ২৩৩)\n\nআর মায়েরা তাদের সন্তানদেরকে পূর্ণ দু’বছর দুধ পান করাবে যদি তারা দুধ পানের সময়সীমা পূর্ণ করতে চায়।\n\n[আল্ ক্বোরআন: সূরা বাক্বারা, আয়াত-২৩৩]\n\nশিশুর খত্না করা সুন্নাত\n\nপুরুষাঙ্গের অগ্রভাগের চামড়া কেটে ফেলাকে খত্না বলে এটা নবীগণের সুন্নাত। এরশাদ হয়েছে-\n\nعن ابى ايوب انصارى رضى الله عنه اربع من سنن المرسلين الحتان والتعطر والسواك والنكاح (مسند احمد)\n\nহযরত আবু আইউব আনসারী রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, ‘‘চারটি বিষয় নবী-রাসূলগণের সুন্নাত। ১. খত্না করা, ২. সুগন্ধি ব্যবহার করা, ৩. মিসওয়াক করা এবং ৪. বিবাহ করা। [মসনদে আহমদ] ইসলামে খতনার বিধান বিজ্ঞান সম্মত। চিকিৎসকদের গবেষণা মতে খাত্না বিহীন পুরুষাঙ্গের ক্যান্সার সংক্রমিত হতে দেখা যায়। খতনা করলে বহু উপকারিতা রয়েছে।\n\nশিশুদেরকে নামায শিক্ষা দেওয়া\n\nছোটকাল থেকেই শিশুদের অন্তরে নামাযের আগ্রহ সৃষ্টি করতে হবে। তাদেরকে নামায আদায়ে অভ্যস্ত করে তুলতে হবে। এ প্রসঙ্গে নবীজি এরশাদ করেছেন-\n\nعن عبد الله بن عمروا قال قال رسول الله صلى الله عليه وسلم مروا اولادكم بالصلوة وهم ابناء سبع سنين واضربواهم عليها وهم ابناء عشر(رواه ابوداؤد)\n\nহযরত আবদুল্লাহ্ বিন আমর রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমরা তোমাদের সন্তান সন্ততিদেরকে নামাযের আদেশ করবে। যখন তারা সাত বছর বয়সে পদার্পণ করবে। এবং নামাযের জন্য তাদেরকে শাসন করবে যখন তারা দশ বছর বয়সে পৌঁছবে। [আবু দাঊদ শরীফ]\n\nশিশুদের হস্তলিপি, সাতার ও খেলাধুলার অধিকার\n\nপ্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, পিতার উপর সন্তানের অধিকার হলো তাকে হস্তলিপি শিক্ষা দেবে। সাঁতার ও তীর নিক্ষেপ শিক্ষা দেবে।  [বায়হাকী শরীফ] আল্লাহ্ আমাদেরকে শিশু সন্তানদের অধিকার প্রতিষ্ঠার তাওফিক দান করুন। আ-মী-ন।\n\n"},{"1":"৩.মৃত ব্যক্তির সমালোচনা নয় উত্তমভাবে স্মরণ করুন","2":"৩.মৃত ব্যক্তির সমালোচনা নয় উত্তমভাবে স্মরণ করুন\n\nঅধ্যক্ষ মাওলানা মুহাম্মদ বদিউল আলম রিজভি\n\n\n\nعَنْ عائشة رضى الله عنها قالت قال رسول الله صلى الله عليه وسلم لاتسبوا الاموات فانهم قد افضوا الى ماقدموا- (رواه البخارى\n\nعن ابن عمر رضى الله عنه قال قال رسول الله صلى الله عليه وسلم اذكروا محاسن موتاكم وكُفّوا عن مساويهم- (رواه الترمذى\n\nঅনুবাদ: উম্মুল মুমেনীন হযরত আয়েশা রাদ্বিয়াল্লাহু তা‘আলা আনহা থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেন, তোমরা মৃতদেরকে গালমন্দ করবে না, কারণ তারা যে কর্ম করেছিল সেগুলোর কাছে তারা পৌঁছে গেছে। [বুখারী শরীফ] হযরত ইবনে উমর রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমরা তোমাদের মৃত ব্যক্তিদের উত্তমভাবে স্মরণ করো। তাদের মন্দ বিষয়গুলোর আলোচনা থেকে বিরত থাকো। [মিরমিযী শরীফ]\n\nপ্রাসঙ্গিক আলোচনা\n\nমৃত্যু সত্য ও অনিবার্য বাস্তবতা। এতে সন্দেহের কোন অবকাশ নেই। সৃষ্টিকুলের মুমীন, কাফির, নেক্কার, বদকার, ছোট-বড়, রাজা-প্রজা, ধনী-দরিদ্র, সৎ-অসৎ, আস্তিক-নাস্তিক, সুস্থ-অসুস্থ, সবল-দুর্বল প্রত্যেক আত্মা মরণশীল। মহান আল্লাহ্ তা‘আলা পবিত্র ক্বোরআনে এরশাদ করেছেন-\n\nكل نفس ذائقة الموت وانما توفون اجوركم يوم القيامة فمن زخزح عن النار وادخل الجنة فقد فاز وماالحيوة الدنيا الامتاع الغرور- (ال عمران- ১৭৫)\n\nঅর্থ: প্রত্যেক প্রাণীকে মৃত্যুর স্বাদ গ্রহণ করতে হবে। অবশ্য তোমাদের কৃতকর্মের প্রতিদান কিয়ামত দিবসে প্রদান করা হবে। যাকে দূরে রাখা হবে জাহান্নামের অগ্নি থেকে এবং জান্নাতে প্রবেশ করানো হবে সে কৃতকার্য। পার্থিব জীবন প্রতারণার সামগ্রী ছাড়া আর কিছুই নয়।\n\n[সূরা আলে ইমরান: আয়াত ১৮৫] মৃত্যু থেকে পালাবার কোন সুযোগ নেই\n\nদেশে বিদেশে ঘরে বাইরে রক্ষিত অরক্ষিত পৃথিবীর দিগ-দিগন্তে যে কোন প্রান্তরে মানুষ অবস্থান করুক নির্ধারিত সময়ে মৃত্যু তার জন্য অনিবার্য। পবিত্র ক্বোরআনে এরশাদ হয়েছে-\n\nاينما تكونوا يدرككم الموت ولو كنتم فى بروج مشيده- (النساء- ৭৮)\n\nঅর্থ: তোমরা যেখানেই থাক না কেন মৃত্যু তোমাদের নাগাল পাবেই। যদিও তোমরা সুদৃঢ় কিল্লায় বাস কর।\n\n[সূরা নিসা: আয়াত- ৭৮] এ প্রসঙ্গে আল্লাহ্ তা’আলা আরো বলেছেন-\n\nقُل اِنَّ الذى تفرون منه فانه ملاقيكم- (الجمعة- ৮)\n\nঅর্থ: হে রাসূল আপনি বলুন! যে মৃত্যু থেকে তোমরা পলায়ন করছ তা তোমাদের সাথে সাক্ষাৎ করবেই।\n\n[সূরা জুমআ: আয়াত- ৮]\n\n\nমৃত্যুকে অধিক পরিমাণ স্মরণ করুন\n\nমৃত্যু কারো জন্য অপেক্ষা করে না। মুহূর্তের মধ্যেই মৃত্যুর আগমন ঘটে। এর জন্য কোন সময়, দিন-সপ্তাহ্, মাস-বৎসর নির্ধারিত নেই। কার পূর্বে কে বা কার পরে কে মৃত্যু বরণ করবে কোন নিশ্চয়তা নেই। পুত্রের পূর্বে পিতা বিদায় নিতে পারে বা পিতার পূর্বে পুত্র বিদায় নিতে পারে এক্ষেত্রে বিদায়ের ধারাবাহিকতা নেই। মৃত্যুর জন্য অসুস্থ হতে হবে এমন নয়। সুস্থ সবল সুঠাম দেহের অধিকারী মানুষও আকস্মিক মৃত্যু বরণ করে, কখন কোথায় কিভাবে কার মৃত্যু হবে কেউ জানে না। এ কারণে সর্বদা মানুষের উচিত মৃত্যুর জন্য প্রস্তুত থাকা। প্রিয়নবী সাল্লাল্লাহু তা‘আলা আলায়হি ওয়াসাল্লাম এ জন্যই আমাদেরকে মৃত্যুর কথা অধিক স্মরণ করার নির্দেশ দিয়েছেন। হাদীস শরীফে এরশাদ হয়েছে-\n\nعن ابى هريرة رضى الله عنه قال قال رسول الله صلى الله عليه وسلم اكثروا من ذكر هاذم اللذات يعنى الموت- (رواه احمد والترمذى والنسائى)\n\nঅর্থ: হযরত আবু হুরায়রা রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন- তোমরা আনন্দ ধ্বংসকারী (মৃত্যুর স্বাদ) মৃত্যুর কথা বেশি বেশি স্মরণ করো।\n\n[আহমদ, তিরমিযী, নাসাঈ]\n\nমালাকুল মউত দৈনিক পাঁচবার উপস্থিত হয়\n\nসকাল-সন্ধ্যা, দিবা-রাত্রি সর্বাবস্থায় মৃত্যুর ভয় অন্তরে ধারণ করতে হবে। মৃত্যু পরবর্তী অনন্তকালীন চিরস্থায়ী জান্নাত লাভের প্রত্যাশায় আল্লাহ্ ও তদীয় রাসূল সাল্লাল্লাহু তা‘আলা আলায়হি ওয়াসাল্লাম-এর অনুসৃত পথে নিজেদের ঈমান ও আমলকে পরিশুদ্ধ করতে হবে। ঈমান ও আক্বিদা বিনষ্টকারী বাতিল অপশক্তির সংশ্রব থেকে বিরত থাকতে হবে। ঈমান আক্বিদা সংরক্ষণে আউলিয়া কেরাম, বুজুর্গানে দ্বীন ও হক্কানী ওলাময়ে আহলে সুন্নাতের সান্নিধ্য অর্জন করতে হবে। দ্বীনি স্বার্থ ও দ্বীনি কল্যাণ সুরক্ষায় তাঁদের নির্দেশিত পথে মতে নিজেকে উৎসর্গ করতে হবে। পার্থিব জীবনের মোহ ও আকর্ষণে দ্বীনি আদর্শ থেকে বিচ্যূত হবেন না। আমাদের পূর্ববর্তীদের ন্যায় আমাদেরকেও দুনিয়া ছেড়ে বিদায় নিতে হবে। হাদীস শরীফে এরশাদ হয়েছে-\n\nعن انس بن مالك رضى الله عنه قال قال رسول الله صلى الله عليه وسلم فاذا وجد الانسان فقد اكله وانقطع اجله القى عليه غمّ الموت-\n\nঅর্থ: হযরত আনাস রাদ্বিয়াল্লাহু তা‘আলা আনহু থেকে বর্ণিত, তিনি বলেন, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন। দৈনিক পাঁচবার প্রত্যেক বাড়ীর দরজায় মালাকুল মাউত উপস্থিত হয়। যখন কোন মানুষকে এমতাবস্থায় পায় যে, যার রিযক শেষ হয়ে গেছে, তার হায়াত নিঃশেষ হয়ে গেছে, তখন তার প্রতি মৃত্যু শোক নিক্ষেপ করেন।\n\nএ কথা আমাদের স্মরণ রাখতে হবে, প্রত্যেক সুস্থতার সাথে অসুস্থতা আছে। প্রত্যেক অস্তিত্বের সাথে নশ্বরতা আছে। অতএব, ক্ষণস্থায়ী জীবনে উত্তম কর্ম সম্পাদনের মাধ্যমে স্থায়ী জীবনের প্রস্তুতি গ্রহণ করতে হবে।\n\nপৃথিবীতে আমরা ক্ষণস্থায়ী মুসাফির\n\nকোনভাবেই পরকালের কথা ভুলে গিয়ে দুনিয়াকে স্থায়ী সুখ শান্তির ঠিকানা মনে করা যাবে না। সংক্ষিপ্ত সময়ের জন্য পৃথিবীতে আমাদের আগমন। পরকালই আমাদের চিরস্থায়ী ঠিকানা। হাদীস শরীফে এরশাদ হয়েছে-\n\nعن عبد الله بن عمر رضى الله عنه قال اخذ رسول الله صلى الله عليه وسلم بمنكبى فقال كن فى الدنيا كانك غريب اوعابر سبيل وكان ابن عمر وخذ من صحتك لمرضك ومن حيوتك لموتك- (رواه البخارى رقم الحديث ৬৩১৬)\n\nঅর্থ: হযরত আবদুল্লাহ্ ইবনে ওমর রাদ্বিয়াল্লাহু তা‘আলা আনহু থেকে বর্ণিত, তিনি বলেন, একদা প্রিয়নবী সাল্লাল্লাহু তা‘আলা আলায়হি ওয়াসাল্লাম আমার কাঁধ ধরে বললেন, দুনিয়াতে তুমি এমনভাবে বসবাস করবে, যেন তুমি মুসাফির বা পথ অতিক্রমকারী।\n\nএকথার আলোকে হযরত ইবনে ওমর রাদ্বিয়াল্লাহু তা‘আলা আনহু বলতেন, যখন তুমি সন্ধ্যায় উপনীত হবে সকালের আশা করবে না। আর যখন সকালে উপনীত হবে সন্ধ্যার আশা করবে না। তুমি অসুস্থতার পূর্বে সুস্থতার সুযোগ গ্রহণ কর। আর তুমি জীবনের সুযোগ গ্রহণ কর মরণের পূর্বে। [বুখারী শরীফ: হাদীস নম্বর ৬৩১৬]\n\nবিপদের সময় মৃত্যু কামনা করা নিষেধ\n\nমানুষ অনেক সময় প্রতিকুলতা, প্রতিবন্ধকতা, শত্রুতা ও জুলুম নির্যাতনের শিকার হয়ে মানসিক ভারসাম্য হারিয়ে ফেলে অস্থির হয় পড়ে এবং মৃত্যু কামনা করে। এসব কিছু আল্লাহর পক্ষ থেকে বান্দার জন্য পরীক্ষা স্বরূপ। ধৈর্য একমাত্র অবলম্বন। এমতাবস্থায় মৃত্যু কামনা করা নিষেধ। হাদীস শরীফে এরশাদ হয়েছে-\n\nعن انس رضى الله عنه قال قال رسول الله صلى الله وسلم لا يتمنين احدكم الموت بضر نزل به فانه كان لابدّ متمنيا فليقل اللهم احيينى ماكانت الحياة خيرا لى- وتوفّنى اذا كان الوفاة خيرًا لى-\n\nঅর্থ: হযরত আনাস রাদ্বিয়াল্লাহু তা’আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমাদের কেউ যেন কখনো তার উপর অবতীর্ণ কোন বিপদ কষ্টের কারণে মৃত্যু কামনা না করে। যদি একান্তই মৃত্যু কামনা করতে হয় তাহলে সে বলবে হে আল্লাহ্! যতক্ষণ আমার জন্য জীবন মঙ্গলময় হবে ততক্ষণ আমাকে জীবিত রাখুন। এবং আমার জন্য যখন মৃত্যু অধিকতর মঙ্গলময় হবে তখন আমাকে মৃত্যু দান করুন।\n\n[বুখারী ও মুসলিম শরীফ]\n\nমৃত ব্যক্তির জানাযায় অংশগ্রহণ করার সওয়াব\n\nএক মুসলমানের উপর অপর মুসলমানের ছয়টি হক রয়েছে। তন্মধ্যে মুসলমান মৃত্যু বরণ করলে তার জানাযায় শরীক হওয়া পুন্যময় কাজ। এ উত্তম আমলের প্রতিদান প্রসঙ্গে হাদীস শরীফে এরশাদ হয়েছে-\n\nعن ابى هريرة رضى الله عنه قال قال رسول الله صلى الله عليه وسلم من شهد الجنازة حتى يصلى فله قيراط- ومن شهد حتى تدفن له قيرا طان- وقيل وما القيراطان قال مثل الجبلين العطمين- (متفق عليه)\n\nঅর্থ: হযরত আবু হুরায়রা রাদ্বিয়াল্লাহু তা’আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, যে ব্যক্তি মৃত ব্যক্তির নিকট উপস্থিত হয়ে সালাতুল জানাযা আদায় করবে তার জন্য এক কীরাত পরিমাণ সওয়াব। কবর দেওয়া পর্যন্ত যে উপস্থিত থাকবে তার জন্য দুই কীরাত সওয়াব রয়েছে। জিজ্ঞেস করা হলো দুই কীরাত কতুটুক? নবীজি এরশাদ করেন, বিশাল দুইটি পাহাড় পরিমাণ সওয়াব।\n\n[বুখারী ও মুসলিম শরীফ]\n\nমৃত ব্যক্তির মাগফিরাত কামনায় কবর যিয়ারত করা সুন্নাত\n\nহাদীস শরীফে এরশাদ হয়েছে-\n\nعن بريدة رضى الله عنه قال قال رسول الله صلى الله وسلم كنت نهيتكم عن زيارة القبور فزورها وفى رواية ارادان يذور القبورفليزر فانها تذكّرنا الاخرة- (رواه مسلم)\n\nঅর্থ: হযরত বুরায়দা রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, আমি তোমাদেরকে কবর যিয়ারত করতে নিষেধ করেছিলাম। এখন তোমরা কবর যিয়ারত করো। কেননা কবর যিয়ারত আমাদেরকে পরকালের কথা স্মরণ করিয়ে দেয়। [মুসলিম শরীফ] হযরত ওসমান ইবনে আফ্ফান রাদ্বিয়াল্লাহু তা‘আলা আনহু থেকে বর্ণিত, তিনি বলেন, রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম মৃত ব্যক্তির কবর দেয়া সমাপ্ত হলে তার পাশে দাঁড়াতেন এবং বলতেন তোমরা তোমাদের ভাইয়ের জন্য মাগফিরাত কামনা করো। এবং তার জন্য দৃঢ় থাকার তাওফিক প্রার্থনা কর। কারণ তাকে এখন প্রশ্ন করা হচ্ছে। [আবু দাঊদ শরীফ] হে আল্লাহ্! আমাদেরকে পরকালের নাজাতের জন্য উত্তম আমল করার তাওফিক নসীব করুন। আ-মী-ন।\n\n"},{"1":"৪.মসজিদুল হারাম পৃথিবীর শ্রেষ্ঠ মসজিদ","2":"৪.মসজিদুল হারাম পৃথিবীর শ্রেষ্ঠ মসজিদ\n\nঅধ্যক্ষ মাওলানা মুহাম্মদ বদিউল আলম রিজভি\n\n\nعن ابى ذر رضى الله عنه قال سألت رسول الله صلى الله عليه وسلم عن اوّل مسجد وضع فى الارض قال المسجد الحرام قلت اىّ قال المسجد الاقصى قلت كم بينهما قال اربعون عامًا – (رواه البخارى)\n\n\nঅনুবাদ: হযরত আবুজর গিফারী রাদ্বিয়াল্লাহু তা‘আলা আনহু থেকে বর্ণিত, তিনি বলেন, রসূলুল্লাহ্ সাল্লাল্লাহু তা‘আলা আলায়হি ওয়াসাল্লামকে প্রশ্ন করলাম, ভূপৃষ্ঠে নির্মিত প্রথম মসজিদ কোনটি? নবীজি সাল্লাল্লাহু তা‘আলা আলায়হি ওয়াসাল্লাম উত্তর দিলেন মসজিদুল হারাম। অতঃপর বললাম, তারপর কোনটি? তিনি এরশাদ করেন, মসজিদুল আকসা, জিজ্ঞেস করলাম এ দুয়ের মধ্যে ব্যবধান কত? নবীজি এরশাদ করলেন চল্লিশ বছর। [বোখারী শরীফ]\n\n\nপ্রাসঙ্গিক আলোচনা\n\nবর্ণিত হাদীস শরীফে পৃথিবীর শ্রেষ্ঠতম মসজিদের ফজিলত ও গুরুত্ব বর্ণিত হয়েছে। খানায়ে কা’বা বায়তুল্লাহ্ শরীফ সংশ্লিষ্ঠ ভূপৃষ্ঠে সর্বপ্রথম নির্মিত মসজিদের নাম মসজিদুল হারাম হচ্ছে বিশ্ব মুসলিমের প্রধান মসজিদ ও কেন্দ্রীয় মসজিদ। গুণ ও মান বিবেচনায় প্রথম হওয়াটা ফজিলত ও শ্রেষ্ঠত্বের প্রমাণ বহন করে থাকে। যেমন সমগ্র সৃষ্টিকূলের মধ্যে ¯্রষ্টার সর্বপ্রথম সৃষ্টি হচ্ছেন প্রিয়নবী সাল্লাল্লাহু তা‘আলা আলায়হি ওয়াসাল্লাম। এটাও নবীজির শ্রেষ্ঠত্বের দলীল।\n\n\nমসজিদুল হারাম ঈমান ইসলামের কেন্দ্রস্থল\n\nপবিত্র মক্কা নগরী যে পূণ্যময় ভূমিতে পৃথিবীর সর্বশ্রেষ্ঠ গ্রন্থ আল ক্বোরআন করীম অবতীর্ণ হয়েছে। যে পবিত্র ভূমিতে সর্বকালের সর্বযুগের সর্বশ্রেষ্ঠ ও সর্বশেষ নবীর পদার্পণ ঘটেছে। যে মুকাদ্দাস জমীনে আল্লাহর পবিত্র ঘর খানায়ে কা’বা নির্মিত হয়েছে। যে পবিত্র ঘরকে মহান আল্লাহ্ পাক তাঁর রাসূলের মনোবাসনা পূরনার্থে বিশ্ব মুসলমানদের জন্য কিবলা ঘোষণা করেছেন। যে ক্বিবলার দিকে মুখ করে পাঁচ ওয়াক্ত নামায, জুমার নামায, ঈদুল ফিতর-ঈদুল আযহা, সালাতুল জানাযা সহ সর্বপ্রকার নামায আদায় করে থাকে, সেই বায়তুল্লাহ্ শরীফ মসজিদুল হারাম, যেখান থেকে ইমামুল আম্বিয়া, সৈয়্যদুল মুরসালীন রাহমাতুল্লিল আলামীন বিশ্বনবী সাল্লাল্লাহু তা‘আলা আলায়হি ওয়াসাল্লাম ২৭ রজব দিবাগত রজনী সোমবারে পবিত্র মিরাজুন্নবী তথা উর্ধ্বজগত ভ্রমণ করেছিলেন। প্রথম আসমান হতে সপ্ত আসমান, সিদরাতুল মুনতাহা আরশ মুয়াল্লাহ্, মকীন-লামকান পরিভ্রমণ করেছেন, জান্নাত-দোজখ পরিদর্শন করেছেন। রাব্বুল আলামীনের সাথে দিদারে এলাহীর নূরানিয়্যাতের মহাসমুদ্র অবগাহণে ধন্য হয়েছেন, সেই ঐতিহাসিক বরকমন্ডিত স্মৃতির স্মারক মসজিদুল হারাম। যে মসজিদুল হারামের কথা মহাগ্রন্থ আল ক্বোরআনে বিঘোষিত হয়েছে এরশাদ হয়েছে- سبحان الذى اسرى بعبده ليلا من المسجد الحرام الى المسجد الاقصى\n\nঅর্থ: মহামহিম পবিত্র সত্তা যিনি তাঁর প্রিয় বান্দাকে ভ্রমণ করিয়েছেন রাত্রের কিয়দাংশে মসজিদুল হারাম থেকে মসজিদ আকসা পর্যন্ত। [সূরা বনী ইসরাঈল:আয়াত ১]\n\n\nমসজিদুল হারামের চতুর্দিকে রয়েছে অসংখ্য বরকত ও আল্লাহ্র কুদরতের নিদর্শনাদি\n\nদুনিয়া সৃষ্টির পর থেকে বায়তুল্লাহ্ শরীফে ও হেরেম শরীফে নামায আদায় করার জন্য আল্লাহর অসংখ্য সম্মানিত নবী-রাসূলগণ আলায়হিমুস্ সালাম, প্রিয় নবী সাল্লাল্লাহু তা‘আলা আলায়হি ওয়াসাল্লাম-এর অসংখ্য সম্মানিত সাহাবাগণ, তাবেঈনগণ, তবে-তাবেঈন মুজতাহিদ ইমামগণ, আল্লাহ্র প্রিয় বান্দা সালেহীন ও আউলিয়ায়ে কামেলীন পৃথিবীর দূর-দূরান্ত হতে পদব্রজে, উষ্টারোহী হয়ে বিভিন্ন বাহনযোগে কষ্ট সাধ্য সফর করে এ পবিত্র ঘরের তাওয়াফ করেছেন, নামায আদায় করেছেন, নিজেদের অন্তরাত্মা খোদায়ী নূরের তজল্লীতে উদ্ভাসিত করেছেন- মহান আল্লাহর সন্তুষ্টি ও নৈকট্য লাভে ধন্য হয়েছেন। সেই বায়তুল্লাহ্ শরীফ হেরম শরীফ অনন্তকাল যুগযুগান্তরে কাল-কালান্তরে বিশ্বাবাসীকে হেদায়তের আলো ও নূর বিতরণ করে যাবে। যে মসজিদের বরকময় স্পর্শ ও ছোঁয়ায় লাখো কোটি মানুষের তাকদীর পরিবর্তন হয়েছে ও হচ্ছে। কিয়ামত পর্যন্ত আল্লাহর সৌভাগ্যবান বান্দারা যে বরকতময় স্থানে গিয়ে নিজেদের ঈমান ও ইসলামের শূন্যতা পূরণ ও আল্লাহ্ ও তদীয় রাসূল সাল্লাল্লাহু তা‘আলা আলায়হি ওয়াসাল্লামের সন্তুষ্টি অর্জনের যুযোগ পাবে।\n\n\nএ পবিত্র মসজিদের চতুর্দিকে রয়েছে তিনশত সম্মানিত নবীগণের পবিত্র কবর শরীফ। রুকনে ইয়ামানী ও হাজরে আসওয়াদের মধ্যখানের স্থান রয়েছে সত্তরজন সম্মানিত নবী রাসূলের কবর শরীফ। হাতীমে ক্বা’বা যেই বায়তুল্লাহ্ শরীফের অংশ বিশেষ এতে মিযাবে রহমতের নীচে হযরত ইসমাঈল আলায়হিস্ সালাম ও তাঁর মহিয়সী আম্মাজান হযরত মা হাজেরা আলায়হিস্ সালাম’র কবর শরীফ রয়েছে। এ ছাড়াও মক্কা শরীফের প্রসিদ্ধ কবরস্থান জান্নাতুল মুয়াল্লা থেকে কিয়ামত দিবসে এমন সত্তর হাজার নেক্কার বান্দাকে উঠানো হবে। যাঁরা বিনা হিসাবে জান্নাতে প্রবেশ করবে। এদের প্রত্যেকে সত্তর হাজার গুনাহগার বান্দাকে সুপারিশ করার অনুমতি প্রাপ্ত হবে। [তারিখে মক্কা: ১খণ্ড, পৃষ্ঠা ৬৮, আনোয়ারুল বয়ান: ৩য় খন্ড, পৃষ্ঠা ২৭৯] মসজিদে হারামে এক লক্ষ রাকাত ও মসজিদে নববীতে পঞ্চাশ হাজার রাকাতের সওয়াব\n\nমসজিদুল হারামে ও মসজিদে নববীতে নামায আদায়ের ফজিলত প্রসঙ্গে এরশাদ হয়েছে-\n\nوصلوة فى مسجدى خمسين الف صلوة وصلوة فى المسجد الحرام بمئة الف صلوة- (رواه ابن ماجه)\n\nহযরত আনাস রাদ্বিয়াল্লাহু তা‘আলা আনহু থেকে বর্ণিত হয়েছে, প্রিয়নবী সাল্লাল্লাহু তা‘আলা আলায়হি ওয়াল্লাম এরশাদ করেছেন, মসজিদে নববী আমার মসজিদে এক রাকাতে পঞ্চাশ হাজার রাকাতের সওয়াব, মসজিদুল হারামে এক রাকাতে এক লক্ষ রাকাতের সওয়াব।  [ইবনে মাযাহ: ১খন্ড, পৃষ্ঠা১০২]\n\n\nবায়তুল্লাহ্ শরীফের দিকে থাকানো ইবাদত\n\nউম্মুল মুমেনীন হযরত আয়েশা সিদ্দিকা রাদ্বিয়াল্লাহু তা‘আলা আনহা থেকে বর্ণিত রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন-النظر الى الكعبة عبادة- ক্বা‘বা শরীফের দিকে দৃষ্টিপাত করা ইবাদত।[কানযুল উম্মাল: ৪র্থ খন্ড, পৃষ্ঠা-৪৫৮]\n\n\nক্বা‘বা শরীফে দৈনিক একশত বিশটি রহমত অবতীর্ণ হয়\n\nহযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন খানায়ে ক্বা‘বা বায়তুল্লাহ্ শরীফে দৈনিক একশত বিশটি রহমত অবতীর্ণ হয়। এরশাদ হয়েছে- ستون للطائفين واربعون للمصلّين وعشرون للناظرين- বায়তুল্লাহ্ শরীফে তাওয়াফকারীদের জন্য ৬০টি রহমত, হেরেম শরীফে নামায আদায়কারীদের জন্য ৪০টি রহমত বায়তুল্লাহ্ শরীফের দিকে তাজীম ও মহব্বতের সাথে দৃষ্টিপাতকারী মুসলমানদের জন্য বিশটি রহমত অবতীর্ণ হয়। [বায়হাকী শরীফ: পৃষ্ঠা ১০৫]\n\n\nবায়তুল্লাহকে আল্লাহ্ হারাম ঘোষণা করেছে\n\nপবিত্র ক্বোরআনে এরশাদ হয়েছে-جعل الله الكعبة البيت الحرام قيامًا- (المائد: ৯৭)\n\n‘‘আল্লাহ্ তা‘আলা ক্বা‘বাকে ‘‘হারাম’’ তথা সম্মানিত ঘর এবং মানুষের কল্যাণের জন্য নির্ধারণ করেছেন।\n\n[সূরা মায়িদা: আয়াত ৯৭]\n\n\nবণির্ত আয়াতের ব্যাপারে বলা হয়েছে-\n\nاى قيامًا لمعاش الناس ومكاسبهم لما يحصل لهم فى زيارتها من الثمارة وانواع البركة مجمع البيان طبرى –২/২০২)\n\nঅর্থ: ক্বা‘বা মানুষের জীবন ধারণ ও জীবিকার্জনের ক্ষেত্রে টিকে থাকার অবলম্বন। কেননা ক্বা‘বা শরীফ জিয়ারতে গেলে তারা উপকৃত হয়। আর নানাবিধ রবকত কল্যাণ ও সমৃদ্ধি তাদের অর্জিত হয়। [তাফসীরে মাজমাউল বয়ান:২০২/২]\n\n\nক্বা‘বা শরীফে ইবাদত\n\nপবিত্র ক্বোরআনুল মজীদে এরশাদ হয়েছে-\n\nانما امرت ان اعبد ربّ هذه البلدة حرّمها وله كُلّ شيئٍ وامرت ان اكون من المسلمين- (نمل- ৯১)\n\nঅর্থ: আমাকে এ নগরীর প্রতিপালকের ইবাদত করতে হুকুম দেয়া হয়েছে। যেটিকে তিনি সম্মানিত করেছেন, নিষিদ্ধ ঘোষণা করে বস্তুত: তাঁরই জন্য সবকিছু। আর আমাকে আত্মসমর্পণকারীদের মধ্যে অন্তর্ভুক্ত হতে নির্দেশ করা হয়েছে। [সূরা নমল: আয়াত ৯১] আয়াতের তাফসীর প্রসঙ্গে বলা হয়েছে-\n\nقوله حرّمها لاسيفك فيها دم ولا يظلم فيها احد ولايهاج صيدها ولايختلى خلاها وتحصيص مكة بهذه الاوصاف تشريف لها وتعظيم لشاتها- – (البخارى ২১৬)\n\nঅর্থাৎ- আয়াতে বর্ণিত আল্লাহ্র বাণী ‘হারামাহা’ নিষিদ্ধ করেছে এর তাৎপর্য হলো, এ শহরে রক্তপাত করা যাবে না। ওখানে অবস্থানকারী প্রাণীকুলকে উৎপীড়ন করা যাবে না, ওখানকার ঘাস কাটা যাবে না, এসব বিষয়ে মক্কা শরীফের বৈশিষ্ট্য রয়েছে তাকে সম্মানিত করার জন্য এবং তার প্রতি সম্মান প্রদর্শনের উদ্দেশ্য। [বোখারী শরীফ: ২১৬/১]\n\n\nহেরম শরীফে অস্ত্র নিয়ে প্রবেশ নিষেধ\n\nপ্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nان مكّة حرمها الله فلم يحرمها الناس لايحل لامرء يؤمن بالله واليوم الاخر ان يسفك بها دمًا-\n\nঅর্থ: নিশ্চয়ই মক্কা শরীফে আল্লাহ্ তা‘আলা নিষিদ্ধ করেছেন এটা কোন মানুষের দ্বারা নিষিদ্ধ হয়নি, যে ব্যক্তি আল্লাহ্ ও পরকালে বিশ্বাসী তার জন্য মক্কা নগরীতে রক্তপাত বৈধ হবে না। [বোখারী শরীফ: ৬১৫/২] হেরমে শরীফের সম্মান ও মর্যাদা রক্ষা করা মুসলিম উম্মাহর পবিত্র দায়িত্ব। আরো এরশাদ হয়েছে-\n\nلايحل لاحدكم ان يحمل بمكة السلاح-\n\nঅর্থ: তোমাদের কারোর জ্য মক্কায় অস্ত্র বহন করে চলা বৈধ হবে না। আল্লাহ্ তা‘আলা মুসলিম উম্মাহকে হেরমের ফয়ুজাত বরকত নসীব করুন। আ-মী-ন।"},{"1":"৫.ইসলামে নারীর অধিকার","2":"৫.ইসলামে নারীর অধিকার\n\nঅধ্যক্ষ মাওলানা মুহাম্মদ বদিউল আলম রিজভি\n\n\nعَنْ حكيم بن معاوية رضى الله عنه عن ابيه قال قلت يا رسول الله صلى الله عليه وسلم ما حق زوجة احدنا عليه؟ قال اَنْ تُطْعِمْهَا اذا طَعْمِتَ وتكسُوْهَا اذا اكتسيت ولاتضربَ الوجهَ ولاتُقَبّحْ ولاتهجر الّا فى البيت- (رواه ابو داؤد رقم الحديث ২১৪২)\n\nঅনুবাদ: হযরত হাকিম ইবনে মুয়াবিয়া রাদ্বিয়াল্লাহু তা‘আলা আনহু তাঁর পিতা হতে বর্ণনা করেন, তিনি বলেন, আমি রাসূলুল্লাহ্ সাল্লাল্লাহু তা‘আলা আলায়হি ওয়াসাল্লামকে জিজ্ঞেস করেছিলাম, ইয়া রাসূলাল্লাহ্! স্বামীর উপর স্ত্রীর কি অধিকার রয়েছে? তিনি বললেন, নবীজি এরশাদ করেন, যখন তুমি খাবে তাকেও খাওয়াবে, তুমি যখন যে মানের কাপড় পরিধান করবে তাকেও সে মানের কাপড় পরিধান করাবে। তার মুখে আঘাত করবে না। তাকে মন্দ বলবে না, গৃহে রাগের বশবর্তী হয়ে তার সাথে সম্পর্ক ছেদ করবে না। [আবু দাঊদ শরীফ: হাদীস নং ২১৪২]\n\n\nপ্রাসঙ্গিক আলোচনা\n\nবর্ণিত হাদীস শরীফে প্রিয়তমা সহধর্মিনী স্ত্রীর অধিকারের কথা ব্যক্ত হয়েছে। ইসলামই একমাত্র ধর্ম যেখানে নারী জাতির মর্যাদা ও অধিকার নিশ্চিত করা হয়েছে। প্রাক ইসলামী যুগে নারীরা ছিলো সমাজে নিগৃহীত ও চরমভাবে অবহেলিত। ইসলামই তাদেরকে মর্যাদার আসনে সুপ্রতিষ্ঠিত করেছে। ইসলাম কখনো মা হিসেবে তাদেরকে সম্মানিত করেছে যেমন- নবীজি এরশাদ করেছেন-\n\nان الله حرم عليكم عقوق الامهات ومنع وهات وواد البنات- অর্থ: আল্লাহ্ তা‘আলা মাতাদের নাফরমানী, তাদের অধিকার বঞ্চিত করা ধন-সম্পদ লুন্ঠন করে সঞ্চিত করা এবং কন্যা সন্তানদের জীবন্ত প্রোথিত করাকে তোমাদের জন্য হারাম করে দিয়েছেন।\n\n[বুখারী শরীফ: ২য় খন্ড, পৃষ্ঠা ৮৮৪]\n\n\nইসলাম কখনো কন্যা হিসেবে নারী জাতিকে তাদের উত্তম প্রতিপালন, সুশিক্ষা, শিষ্টাচারিতা ও উত্তমরূপে পাত্রস্থ করার নির্দেশ দিয়ে তাঁদের প্রতি সুবিচার করেছে। প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nمن عال ثلاث بنات فادبهن وزوجهن واحسن اليهن فله الجنة- (رواه ابو داؤد)\n\nঅর্থ: যে ব্যক্তি তিনটি কন্যা সন্তান প্রতিপালন করেছে তাদেরকে নৈতিকতা তথা শিষ্টাচারিতা শিক্ষা দিয়েছে তাদের বিবাহের ব্যবস্থা করেছে, তাদের প্রতি সদয় আচরণ করেছে, তার জন্য রয়েছে জান্নাত। [আবু দাউদ শরীফ: ৪র্থ খন্ড, পৃষ্ঠা ৩৩৮]\n\n\nইসলাম কখনো স্ত্রী হিসেবে তাদের যথার্থ মর্যাদা-সম্মান ও অধিকার প্রতিষ্ঠা করার ব্যাপারে বিশেষভাবে গুরুত্বারোপ করেছে। তাদের প্রতি যেন কোন প্রকার তুচ্ছ-তাচ্ছিল্য, অযতœ-অবহেলা, অবজ্ঞা না হয় সেদিকে সতর্কতা আরোপ করা হয়েছে। নবীজি সাল্লাল্লাহু তা‘আলা আলায়হি ওয়াসাল্লাম বিদায় হজ্বের ঐতিহাসিক ভাষণে নারী জাতির মর্যাদা ও অধিকার প্রতিষ্ঠার ক্ষেত্রে যে যুগান্তকারী নির্দেশনা ব্যক্ত করেছে, তা মুসলিম জাতির আদর্শ পরিবার গঠনে অবিস্মরণীয় হয়ে থাকবে। নবীজি এরশাদ করেছেন-\n\nفاتقوا الله فى النساء فانكم اخذتموهن بامان الله واستحللتم فروجهُنَّ بكلمة الله ولهذ عليكم رزقهن وكسوتهنّ بالمعروف- (رواه مسلم صف ৩৯৭)\n\nঅর্থ: স্ত্রীদের ব্যাপারে তোমরা আল্লাহকে ভয় করো। কেননা, আল্লাহর উপর ভরসা করেই তোমরা তাদেরকে গ্রহণ করেছ। আর আল্লাহ্র কলেমা দ্বারাই তোমরা তাদের লজ্জাস্থানকে হালাল করেছো, তোমাদের উপর তাদের অধিকার হলো, তোমরা উত্তমরূপে তাদের ভরণ পোষণ ও পোষাকের সুবন্দোবস্ত করবে। [সহীহ মুসলিম শরীফ: কিতাবুল হজ্ব, পৃষ্ঠা ৩৯৭]\n\n\nস্ত্রীর অধিকার প্রসঙ্গে নবীজি সাল্লাল্লাহু তা‘আলা আলায়হি ওয়াসাল্লাম আরো এরশাদ করেছেন-\n\nالا واستوصوا باالنساء خيرًا فان هن عوان عندكم- الا ان لكم على نسائكم حقا ولنسائكم عليكم حقا- الا وحقهنّ عليكم ان تحسنوا اليهنّ فى كسوتهنّ وطعامهنّ-\n\n‘‘হে মানবমন্ডলী! তোমরা স্ত্রীদের সাথে ভাল ব্যবহার করার ব্যাপারে সতর্ক থাকবে। কেননা তারা তোমাদের সহযোগী। মনে রেখো! স্ত্রীদের উপর তোমাদের যেমন অধিকার রয়েছে, তোমাদের উপরও স্ত্রীদের তেমন অধিকার রয়েছে। সাবধান! তোমাদের উপর তাদের অধিকার হলো, তোমরা উত্তমরূপে তাদের ভরণ পোষণ ও খোরাকের ব্যবস্থা করবে। [তিরমিযী শরীফ: ১ম খন্ড, পৃষ্ঠা ২২০]\n\n\nস্ত্রীদের সাথে নবীজির ব্যবহার\n\nনবীজির পারিবারিক জীবনাদর্শ অনুসরণে রয়েছে আমাদের জন্য উত্তম আদর্শ। নৈতিকতার অবক্ষয়ের এ ক্রান্তিকালে নবীজির আদর্শ অনুসরণ করলেই পারিবারিক শান্তি প্রতিষ্ঠা সম্ভব।\n\nআল্লামা জালাল উদ্দীন সুয়ূতী আল্ জামিউস সগীর ৩য় খন্ডে বর্ণনা করেন-\n\nكان رسول الله صلى الله عليه وسلم اذا خلا بنسائه الين واكرم الناس وضحاكا تبسما-\n\nঅর্থ: নবীজি সাল্লাল্লাহু তা‘আলা আলায়হি ওয়াসাল্লাম যখন নিজ গৃহে স্ত্রীগণের কাছে যেতেন তখন তাদের সাথে ন¤্র এবং ভদ্র ব্যবহার করতেন এবং তাদের সাথে হাসিমুখে কথা বলতেন। [জামিউস্ সগীর: ৩য় খন্ড, পৃষ্ঠা ১৩১]\n\n\nসর্বোত্তম হওয়ার স্বীকৃতি\n\nউত্তম চরিত্রই মানব জীবনের মুকুট স্বরূপ, আদর্শবান চরিত্রবান মানুষরা সর্বত্রই প্রশংসিত। পারিবারিক জীবনে চরিত্রবান হিসেবে যিনি পরিগণিত তিনি সর্বোত্তম মানুষ। নবী করীম সাল্লাল্লাহু তা‘আলা আলায়হি ওয়াসাল্লাম এরশাদ করেন-\n\nاكمل المؤمنين ايمانًا احسنهم خلقا وخياركم خياركم لنساءكم-\n\nঅর্থ: পরিপূর্ণ ঈমানের অধিকারী মুমীন তারাই যারা উত্তম চরিত্রের অধিকারী। তোমাদের মধ্যে তারাই সর্বোত্তম মানুষ যারা তাদের স্ত্রীদের নিকট সর্বোত্তম হিসেবে স্বীকৃত। [তিরমিযী শরীফ: ১ম খন্ড, পৃৃষ্ঠা ২১৯]\n\n\nনারীর পরামর্শ গ্রহণ\n\nইসলাম নারীদের থেকে পারিবারিক ও সামাজিক ব্যাপারেও মতামত ও পরামর্শ গ্রহণকে গুরুত্ব দিয়েছে। পরিবার ও সমাজের কল্যাণে তাদের কল্যাণধর্মী মতামত ও পরামর্শ গ্রহণে ইসলাম উৎসাহ্ প্রদান করেছে। হযরত হাসান বসরী রাদ্বিয়াল্লাহু তা‘আলা আনহু নবীজির কর্ম পদ্ধতি প্রসঙ্গে বর্ণনা করেন-كان النبى صلى الله عليه وسلم يتشير حتى النساء فيشرن عليه بما يأخذ به-\n\n‘‘প্রিয়নবী সাল্লাল্লাহু তা‘আলা আলায়হি ওয়াসাল্লাম নারীদের সাথেও পরামর্শ করতেন। কোন কোন সময় তারা এমন পরামর্শ দিতেন যা তিনি গ্রহণ করতেন। [ইবনে কুতাইবা, উয়ুনুল আখবার, ১ম খন্ড, পৃষ্ঠা-২৭]\n\n\nস্বামী স্ত্রী একে অপরের ভূষণ\n\nমহান আল্লাহ্ মহান গ্রন্থ আল ক্বোরআনে স্বামী-স্ত্রী পরস্পরকে পরিপূরক বলেছেন। এরশাদ হয়েছে- هنّ لباس لكم وانتم لباس لهنّ- অর্থ: স্ত্রীরা তোমাদের ভূষণ আর তোমরা তাদের ভূষণ। [সূরা বাক্বারা: আয়াত-১৮৭]\n\n\nবর্ণিত আয়াতের তাৎপর্য হলো স্বামী-স্ত্রী একের উপর অন্যের সমান অধিকার রয়েছে। মানবীয় সকল অধিকারে নারী ও পুরুষ সমান। উপরোক্ত আয়াতের ব্যাখ্যায় ইমাম আবুস সাউদ রাহমাতুল্লাহি আলায়হি উল্লেখ করেন-\n\nجعل كل من الرجل والمرأة لباس للاخر لاعتنا قهما واشتمال كل منهما على الاخر بالليل اولان كلامنهما يستر حال صاحبه ويمنعه من الفجور-\n\nঅর্থ: স্বামী স্ত্রী পরস্পরকে পোষাকরূপে গন্য করা হয়েছে রজনীতে পারস্পরিক নিকটতম অবস্থান ও নিবিড় সম্পর্কের জন্য এরূপ মনে করা হয়। এ ছাড়াও একে অপরের অবস্থা গোপন রাখেন এবং একে অপরকে পাপাচার হতে বিরত রাখে।\n\n[তাফসীরে আবিস্ সাউদ: ১ম খন্ড, পৃষ্ঠা ২০১]\n\n\nইবাদত বন্দেগীতে পারস্পরিক সহযোগিতা\n\nইসলাম নারী-পুরুষ সকলের জন্য নামায, রোযা, হজ্ব সহ বিভিন্ন প্রকার ইবাদত অপরিহার্য করেছে। এক্ষেত্রে আল্লাহর ইবাদতে যেন কোন পক্ষের অবহেলা, শৈথিল্যতা না আসে, যেমন কেউ ইবাদত বিমূখ না হয়। আল্লাহ্ ও তদীয় রাসূলের জীবনাদর্শ অনুসরণ চর্চা ও অনুশীলনে যেন কোন প্রকার অলসতা, অবহেলা সৃষ্টি না হয় এক্ষেত্রে একে অপরকে সাহায্য করবে। ইসলামী আদর্শ ভিত্তিক পরিবার গঠনে উভয়ে যৌথভাবে সক্রীয় ভূমিকা পালন করবে। এ প্রসঙ্গে প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন- رحم الله رجلا قام من الليل فصلى وايقظ امرأته فان ابت نضح فى وجها الماء ورحم الله امرأة من الليل فصلت وايقظت زوجها فان ابى قضت فى وجهه الماء-\n\n‘‘আল্লাহ্ সেই পুরুষকে রহমত করবেন, যে রাত্রি বেলা জাগ্রত হয়ে নামায আদায় করে এবং তার স্ত্রীকেও জাগিয়ে তোলেন। স্ত্রী নিদ্রা ত্যাগ না করলে তার মূখে পানি ছিটিয়ে দেয়। আর আল্লাহ্ সেই স্ত্রীকে রহমত দান করবেন, যে রাত্রি জাগ্রত হয়ে নামায আদায় করে এবং তার স্বামীকে জাগিয়ে তোলে। স্বামী যদি উঠতে না চায় তাহলে তার মূখে পানি ছিটিয়ে দেয়।\n\n[ইবনে মাযাহ্ শরীফ: ১ম খন্ড, পৃষ্ঠা- ৪২৪]\n\n\nপরিশেষে বলতে চাই, ইসলাম সর্বক্ষেত্রে নারী জাতির মর্যাদা ও অধিকার প্রতিষ্ঠায় যে গুরুত্বপূর্ণ অবদান রেখেছে আজকের নারী জাতি মা-বোনেরা ইসলাম সম্পর্কে সঠিক ধারণা না থাকার কারণে নারী মুক্তির নামে বিজাতীয় সভ্যতা ও অপসংস্কৃতির দিকে ঝুকে পড়েছে। আল্লাহ্ আমাদেরকে হিদায়ত নসীব করুন- আ-মী-ন।\n\n "},{"1":"৬.আল্লাহর আরশের ছায়ায় স্থান পাবে যাঁরা","2":"৬.আল্লাহর আরশের ছায়ায় স্থান পাবে যাঁরা\n\nঅধ্যক্ষ মাওলানা মুহাম্মদ বদিউল আলম রিজভি \u003e\n\n\nعَنْ ابى هريرة رضى الله عنه عَنْ النبى صلى الله عليه وسلم قال سبعة يظلهم الله فى ظله يوم لاظل الا ظله امام عادل وشابّ نشأفى عبادة الله تعالى ورجل قلبه معلق فى المساجد ورجلان تحابّا فى الله اجتمعا عليه وتفرقا عليه ورجل دعته امراُة ذات منصب وجمال فقال انى اخاف الله ورجل تصدق بصدقة فاخفاها حتى لاتعلم شماله ما تنفق يمينه ورجل ذكر الله خاليا ففاضت عيناه – [رواه البخارى] \nঅনুবাদ: হযরত আবু হুরায়রা রাদ্বিয়াল্লাহু তা‘আলা আনহু হতে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, সাত শ্রেণির লোকদের হাশরের দিনে আল্লাহ্ তাঁর রহমতে ছায়ায় আশ্রয় দান করবেন। যেদিন তাঁর ছায়া ছাড়া আর কোন ছায়া থাকবে না। তারা হচ্ছে- ১. ন্যায় বিচারক নেতা, ২. ঐ যুবক যে আল্লাহ্র ইবাদতে বড় হয়েছে, ৩. ঐ ব্যক্তি যার অন্তর মসজিদের সাথে সম্পৃক্ত থাকে, ৪. ঐ দু’ব্যক্তি যারা আল্লাহর সন্তুষ্টির জন্য পরস্পরকে ভালোবাসে আল্লাহ্র উদ্দেশ্যে তারা একত্রিত হয় এবং আল্লাহর জন্যেই তারা পরস্পর বিচ্ছিন্ন হয়, ৫. ঐ লোক যাকে অভিজাত বংশীয় কোনো সুন্দরী রমনী (অপকর্মের) জন্য আহ্বান করে জবাবে সে বলে আমি আল্লাহকে ভয় করি, ৬. ঐ লোক যে গোপনে দান-সদকা করে এমনকি তার ডান হাত কি দান করল বাম হাত তা জানে না, ৭. ঐ লোক যে নির্জনে আল্লাহ্কে স্মরণ করে দু’চোখের অশ্রু ঝরায়। [বুখারী শরীফ: ৩য় খন্ড, পৃষ্ঠা নং-১৯, তিরমিযী শরীফ: পৃষ্ঠা নং ১৯৪৯]\n\n\nপ্রাসঙ্গিক আলোচনা\n\nবর্ণিত হাদীস শরীফে সাত শ্রেণির সৌভাগ্যবান লোকদের জন্য সুসংবাদ রয়েছে। কিয়ামতের ভয়ানক কঠিন মুহূর্তে যেদিন মানুষ অসহায়-দিশেহারা হয়ে নাজুক পরিস্থিতির মুখোমুখী হবে। যে কঠিন সংকটকালে পরিত্রাণ লাভে আল্লাহর দয়া অনুগ্রহ ও করুণা ছাড়া কোন উপায় নেই। যেদিন তাঁর কুদরতের ছায়া ছাড়া অন্য কোন ছায়া থাকবে না সেই নাজুক সন্ধিক্ষণে ভয়াবহ ক্রান্তিকালে সাত শ্রেণির বান্দাকে দয়াবান আল্লাহ্ তা‘আলা তাঁর আরশের ছায়াতলে আশ্রয় দান করবেন।\n\nযেসব বিশেষ গুণাবলীর ধারক সৌভাগ্যবান বান্দারা এ সম্মান ও মর্যাদা অর্জন করবেন তাঁদের জীবনাদর্শ অনুসরণীয় অনুকরণীয়। বর্ণিত হাদীসের সহায়ক সমার্থক অসংখ্য রেওয়ায়ত বিভিন্ন হাদীস শরীফে আলোকপাত হয়েছে। প্রাসঙ্গিক কয়েকটি হাদীস নিম্নে বর্ণিত হলো-\n\n১. ন্যায় পরায়ণ নেতা: ন্যারায়ণতা মানব জীবনের একটি মহৎগুণ, ন্যায়-পরায়ণতা সত্যকে প্রতিষ্ঠিত করে, অন্যায় ও অসত্যকে পরাভূত করে। সমাজের সর্বত্র ন্যায়-নীতি ও সত্যিকার আদর্শ প্রতিষ্ঠার ক্ষেত্রে ইনসাফ ভিত্তিক আদর্শের অনুশীলন ও চর্চার গুরুত্ব অনস্বীকার্য। সমাজের নিম্নস্তর থেকে রাষ্ট্রের সর্বোচ্চ স্তরের নেতৃত্বে যদি ন্যায় নীতির যথার্থ অনুসরণ হয় অন্যায়-অনাচার, জুলম-নির্যাতন, মিথ্যাচার পাপাচার ও নৈতিকতা বিরোধী অপতৎপরতা বিলুপ্ত হবে। শান্তিপূর্ণ ভয়-ভীতি, লোভ-লালসা, উচ্চাভিলাস উপেক্ষা করে ন্যায় নীতি ধারণ করে নেতৃত্বের পবিত্রতা রক্ষা করতে পারলে সম্মান ও মর্যাদা প্রাপ্তি নিশ্চিত হবে। একটি আদর্শ স্মরণীয় জীবন অর্জনের পথ সহজতর হবে।\n\n\nন্যায় বিচারক নূরের আসনে আসীন হবে\n\nব্যক্তিগত ও পারিবারিক পরিমন্ডলে যারা সুবিচার করে আল্লাহ্র নিকট তাঁদের বিশেষ মর্যাদা রয়েছে। ইরশাদ হয়েছে-\n\nعن عبد الله بن عمرو بن العاص رضى الله عنه قال قال رسول الله صلى الله عليه وسلم اِنَّ المقسطين عند الله على منابر من نور الذين يعدلون فى حكمهم واهليهم وماولوا-\n\nঅর্থ: হযরত আবদুল্লাহ্ ইবনে আমর ইবনুল আস রাদ্বিয়াল্লাহু তা‘আলা আনহু থেকে বর্ণিত, তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, নিশ্চয় যারা ন্যায়বিচারকারী তারা আল্লাহর নিকট নূরের আসন গ্রহণ করবে। এরা হচ্ছে পরিবার পরিজনের ক্ষেত্রে এবং তাদের উপর যে দায়িত্ব অর্পিত হয়, সেসব বিষয়ে ন্যায়-পরায়ণতা ও সুবিচার করে।[সহীহ মুসলিম শরীফ]\n\n\nযারা ন্যায় বিচার করে না তারা জাহান্নামে যাবে\n\nন্যায়-নীতির মানদন্ড বিসর্জন দিয়ে দুর্নীতি স্বজনপ্রীতি ও অন্যায় অপকর্মের আশ্রয় নিয়ে যারা বিচার ব্যবস্থা পরিচালনা করবে, নিজেদের স্বার্থ সিদ্ধির জন্য সত্যকে গোপন করবে মিথ্যাকে প্রতিষ্ঠা করবে তারা হবে জাহান্নামী। জান্নাতী ও জাহান্নামী বিচারক প্রসঙ্গে ইরশাদ হয়েছে-\n\nعن بريدة رضى الله عنه قال قال رسول الله صلى الله عليه وسلم القضاة ثلاثة واحد فى الجنة واثنان فى النار فامّا الذى فى الجنة فرجل عرف الحق فقضى به ورجل عرف الحق فجار فى الحكم فهو فى النار ورجل قضى للناس على جهلٍ فهو فى النار- (رواه ابن ماجة)\n\nঅর্থ: হযরত বরীদাহ্ রাদ্বিয়াল্লাহু তা‘আলা আনহু থেকে বর্ণিত, তিনি বলেন, রাসূলে করীম সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, বিচারক তিন প্রকার। এক প্রকার বেহেশতে যাবে। অপর দু’প্রকার জাহান্নামে যাবে। এমন বিচারক বেহেশতে যাবে যে প্রকৃত সত্যকে জানতে পেরেছে তদানুযায়ী ফয়সালা করেছে। যে বিচারক প্রকৃত সত্যকে জানতে পেরেও বিচারের ক্ষেত্রে অবিচার ও জুলুম করেছে সে জাহান্নামে যাবে। যে ব্যক্তি অজ্ঞতা সত্ত্বেও বিচারক হয়ে ফায়সালা করেছে সেও জাহান্নামী হবে। [আবু দাঊদ শরীফ, ইবনে মাযাহ্ শরীফ: হাদীস নম্বর ২৩১৫]\n\n\nযৌবনকালের ইবাদত\n\nযৌবনকাল আল্লাহর এক বড় নিয়ামত। সকল প্রকার চরিত্রহীনতা ও অনৈতিক অপকর্ম থেকে নিজের যৌবনের পবিত্রতা রক্ষা করে যারা আল্লাহর নির্দেশিত প্রিয়নবীর প্রদর্শিত পথে ইবাদত বন্দেগী যিকর-আযকার শরীয়ত-তরীকতের খিদমত, সমাজ সেবা জনসেবা, মানবসেবা, দেশ-জাতির কল্যাণে, মানবতার কল্যাণে দূঃস্থ মানবতা অসহায় নিঃস্ব, অনাথ দরিদ্র এতিম মিসকীনদের পূনর্বাসন কল্যাণধর্মী সেবামূলক কর্মকান্ডে যারা নিজেদের যৌবনকাল অতিবাহিত করেছে তারা সফলকাম। জান্নাতের সুখময় স্থানে তারা প্রবেশ করবে।\n\n\nমসজিদের প্রতি অন্তরাত্মার সম্পর্ক\n\nযে সব বান্দা মসজিদের সাথে সম্পর্ক রাখে ইবাদত বন্দেগীর উদ্দেশ্যে মসজিদে যাতায়ত করবে পৃথিবীর শ্রেষ্ঠতম স্থান পবিত্র মসজিদের সৌন্দর্য বৃদ্ধিতে দায়িত্ব পালন করবে, ভূমিকা রাখবে, মসজিদের সংস্কার উন্নয়ন শোভা বর্ধনসহ সার্বিক কর্মকান্ডে অবদান রাখবে তারা ঈমানদার হিসেবে পরিগণিত। ইরশাদ হয়েছে-\n\nعن ابى هريرة رضى الله عنه قال قال رسول الله صلى الله عليه وسلم من غدا الى المسجد اوراح اعدّ الله له نزله من الجنة كلما غدا اوراح- (متفق عليه)\n\nঅর্থ: হযরত আবু হুরায়রা রাদ্বিয়াল্লাহু তা’আলা আনহু থেকে বর্ণিত- প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেছেন- যে ব্যক্তি সকাল বিকাল মসজিদে থাকে, আল্লাহ্ তা‘আলা তার জন্য প্রত্যেক বারের বিনিময়ে বেহেশতে একটি করে মেহমান খানা তৈরি করবেন। [বুখারী ও মুসলিম শরীফ]\n\n\nআল্লাহ্র সন্তুষ্টি অর্জনের লক্ষ্যে পরস্পর ভালোবাসা\n\nহযরত মুয়াজ বিন জাবাল রাদ্বিয়াল্লাহু তা‘আলা আনহু থেকে বর্ণিত- নবী করীম সাল্লাল্লাহু তা‘আলা আলায়হি ওয়াসাল্লাম ইরশাদ করেছেন-\n\nقال الله تبارك وتعالى وجبت محبتى المتحابّين فِىَّ وللمتجالسين فِىَّ- (رواه ماك وابن حبان)\n\nআল্লাহ্ তা‘আলা ইরশাদ করেছেন- আমার ভালোবাসা এমন লোকদের জন্য ওয়াজিব হয়ে যায়, যারা আমারই সন্তুষ্টির জন্য পরস্পরকে ভালোবাসে। আমারই সম্পর্কের কারণে পরস্পরের মজলিসে বসে। অর্থাৎ দ্বীনের কারণে পরস্পরকে ভালবাসা। [মালিক ও ইবনু হিব্বান]\n\n\nআল্লাহর ভয়ে অবৈধ সম্পর্ক স্থাপন হতে বিরত থাকা\n\nচরিত্র মানব জীবনের অমূল্য সম্পদ চরিত্রহীন মানুষ পশুর সমতুল্য। কোন নারীর প্রতি আপত্তিকর আচরণ করা, অশোভন অরুচিকর-কুরুচিপূর্ণ দৃষ্টিভঙ্গি লালন করা ইসলাম অনুমোদন করে না। তাকে ক্ষেত্র বিশেষে মা, বোন ও কন্যার ভূমিকায় বিবেচনা করতে হবে। কোনোভাবেই নারী পুরুষের অবাধ মেলা-মেশা ইসলাম সমর্থন করে না, হারাম ও কবীরাহ্ গুনাহ। ইসলাম নারীকে মাতৃত্বের মর্যাদায় আসীন করছে। তাঁর ইজ্জত সম্ভ্রম হিফাজতের ব্যাপারে ইসলাম হিজাব তথা পর্দা প্রথার প্রবর্তন করে নারীদের পবিত্রতা রক্ষার গ্যারান্টি সুনিশ্চিত করেছে। উলংগপনা, বেহায়াপনা, অশ্লীলতা-নগ্নতা প্রতিরোধে ইসলামী জীবন বিধানের কঠোর অনুশাসন ও বিধান আরোপ করা হয়েছে। যে ব্যক্তি অনুকূল প্রতিকূল সর্বাবস্থায় অবৈধ সম্পর্ক স্থাপন থেকে নিজকে বিরত রাখতে সক্ষম হয়েছে। যৌবনের পবিত্রতা রক্ষায় সফল হয়েছে সে প্রকৃত পক্ষে একজন মুমীনের চরিত্র অর্জন করতে পেরেছে। হাদীস শরীফে ইরশাদ হয়েছে-\n\nاكمل المؤمنين ايمانًا اَحَسَنَهُمْ خُلُقًا وخيارُكُمْ خيَاركم لنسائهم- (رواه الترمذى)\n\nঅর্থ: মুমীনদের মধ্যে পরিপূর্ণ মুমীন ঐ ব্যক্তি যার চরিত্র সর্বাপেক্ষা উত্তম। তোমাদের মধ্যে উত্তম ঐ ব্যক্তি যে তার স্ত্রীর নিকট উত্তম। [তিরমিযী শরীফ] গোপনে দানকারী ব্যক্তি ও নির্জনে ইবাদতে অশ্রু বিসর্জনকারী ব্যক্তি আরশের ছায়াতলে আশ্রয় পাবে। মহান আল্লাহ্ আমাদেরকে এ আমল করার তাওফিক দান করুন। আ-মী-ন।"},{"1":"৭.ইসলামে আউলিয়ায়ে কেরামের মর্যাদা","2":"৭.ইসলামে আউলিয়ায়ে কেরামের মর্যাদা\n\nঅধ্যক্ষ মাওলানা মুহাম্মদ বদিউল আলম রিজভি \u003e\n\n\nعَنْ ابى هريرة رضى الله عنه قال قال رسول الله صلى الله عليه وسلم اِنَّ الله قال من عادلى وَلِيًّا فقد اذنته بالحرب ومَا تقرّب الى عبدى بشئ اَحَبَّ اِلىَّ مِمَّا افترضت عليه وما يزال عبدى يتقرب الىّ بالنوافل حتّى اَحبّه فاذا احببته كنت سمعه الذى يَسْمَعُ به وَبَصَرهُ الذى يُبصِرُبه وَبَدَهُ التى يبطش بها وَرِجْلَهُ التى يمشى بها وَاِنْ سألنى لاُعطينّه ولئن استعاذنى لَاُعيذنّة وما تيردّدتُ عن شى انا فاعِلُهُ تَرَدَّدى عَنْ نفسِ المؤمن الموت وانا اكره مساءته – [رواه البخارى ] \nঅনুবাদ: হযরত আবু হুরায়রা রাদ্বিয়াল্লাহু তা‘আলা আনহু থেকে বর্ণিত, নবী করীম সাল্লাল্লাহু তা‘আলা আলায়হি ওয়াসাল্লাম এরশাদ করেছেন, যে আমার ওলীর সাথে শত্রুতা পোষণ করে আমি তার সাথে যুদ্ধের ঘোষণা করছি। আমার বান্দাগণ ফরজ কাজ সমূহ পালন করার মাধ্যমে আমার এতটা নৈকট্য অর্জন করেন যে, যার সাথে তুলনা কারার মত দ্বিতীয় কোন আমল নেই। এবং আমার বান্দাগণ নফল ইবাদতসমূহ দ্বারা আমার নেকট্য অর্জন করে থাকে এভাবে আমি তাকে নিজের প্রিয় করে নিই। আর যখন আমি তাকে ভালোবাসি তখন আমি তার কান হয়ে যাই যা দ্বারা সে শুনে। আমি তার চোখ হয়ে যাই যা দ্বারা সে দেখে, আমি তার হাত হয়ে যাই যা দ্বারা সে ধরে । আমি তার পা যাই যা দ্বারা সে চলে, যখন সে আমার কাছে কিছু চায় তখন আমি অবশ্যই তাকে দিই। যখন আমার কাছে আশ্রয় চায় আমি তাকে অবশ্যই আশ্রয় দিই। আমি কোন কাজ করতে কখনো তেমনি সংশয় করি না যেমন মুমীন বান্দার প্রাণ বের করার সময় সংশয় করে থাকি। মৃত্যু তার পছন্দ নয় তাকে কষ্ট দেয়াআমার পছন্দ নয়। [বুখারী শরীফ, হাদীস নং-৬১৩৭]\n\n\nপ্রাসঙ্গিক আলোচনা\n\nবর্ণিত হাদীস শরীফে আউলিয়া কেরামের সম্মান ও খোদপ্রদত্ত মর্যাদা আলোকপাত করেছে। এক শ্রেণির মুসলমান আছেন যারা ক্বোরআন সুন্নাহ্ তথা ইসলামের অনুসরণের কথা বলেন পক্ষান্তরে আউলিয়ায়ে কেরামের মর্যাদা তথা তাঁদের খোদাপ্রদত্ত ক্ষমতার কতা স্বীকার করতে নারাজ। এরা ইসলামের প্রকৃত অনুসারী নয়। কলেমা, নামায, রোজা, হজ্ব, যাকাত ইসলামের বিধি-বিধানের কথা বরে এরা সরলপ্রাণ মুসলমানদের প্রতিনিয়ত বিভ্রান্ত করছে। ওলীদের প্রতি বিষোদগার করা, কটূক্তি ও সমালোচনা করা তাঁদের প্রতি বিদ্বেষ পোষণ করাকে তারা খাঁটি তৌহিদ মনে করে। অথচ ক্বোরআন-সুন্নাহ্র কোন নির্দেশনা উপেক্ষা করা, অবহেলা করা, কোন আয়াত তথা হাদীসে রাসূলকে অস্বীকার করে কখনো মুমীন হওয়া যায় না। প্রকৃত পক্ষে অলীদের বিদ্বেষ খোদাদ্রোহীতিার নামান্তর। কারণ নবীজির পূর্ণাঙ্গ আদশের অনুসারী আল্লাহ্র পূণ্যান্ত সালেহীন মুমীন বান্দারাই ইসলামের ধারক বাহক। তাঁদের ত্যাগ, শ্রম ও ব্যবহারিক জীবনের আদর্শের বদৌলতে পৃথিবীর দিগ দিগন্তে ইসলামের মর্মবাণী তৌহিদ ও রিসালতের জয়গান সর্বত্র প্রচারিত ও প্রসারিত। ‘অলী’ শব্দটি কোন অভিধানবেত্তার উদ্বাবন বা আবিস্কার নয়। আরবি ঊনত্রিশটি বর্ণমালার তিনটি বর্ণ নিয়ে গঠিত শব্দটি পবিত্র ক্বোরআনুল করীমের আয়াতের অংশ বিশেষ। ক্বোরআনের কোন আয়াত বা আয়াতের অংশ অলীদের অস্তিত্ব, প্রয়োজনীয়তা, গুরত্ব মর্যাদা ও খোদাপ্রদত্ত ক্ষমতা অস্বীকারকারী কিভাবে মুমীন হতে পারে। তাঁরাতো মহান আল্লাহ্র সুসংবাদ প্রাপ্ত প্রিয় বান্দা। পবিত্র ক্বোরআনে তাঁদের মর্যাদা প্রসঙ্গে এরশাদ হয়েছে-\n\nالا ان اولياء الله لاخوف عليهم ولاهم يخزنون- الذىين امنوا وكانوا يتقون- لهم البشرى فى الحيوة الدنيا وفى الاخرة-\n\nঅর্থ: নিশ্চয়ই আল্লাহর অলীদের অতীত ও ভবিষ্যতের কোন চিন্তা নেই। যাঁরা ঈমান এনেছে এবং তাকাওয়া অবলম্বন করেছেন, ইহকাল ও পরকালে তাঁদের জন্য রয়েছে সুসংবাদ। [আল ক্বোরআন: সূরা ইউনুস, আয়াত- ৬২-৬৪] অলীর পরিচয় প্রদানে মহান আল্লাহ্ এরশাদ করেন-\n\nاِنْ اولياؤه اِلّا المتقون-\n\nঅর্থ: মুত্তাকীরাই তাঁর ওলী।\n\n[আল্ ক্বোরআন: সূরা আনফাল, আয়াত- ৩৪\n\n* ইমাম ফখরুদ্দীন আবু আবদুল্লাহ্ মুহাম্মদ বিন ওমর রাযী রাহমাতুল্লাহি আলায়হি (ওফাত- ৬০৬ হিজরী) ওলীর পরিচয় ব্যক্ত করেন এভাবে যে, অলী হচ্ছেন যিনি আহলে সুন্নাত ওয়াল জামাতের সহীহ আক্বিদা পোষণ করেন এবং শরীয়তের বিধি-বিধান মোতাবেক আমল পালন করেন। তাঁর কাছে কোন কিছুর ভয় ভীতি অনুভূত হয় না।\n\n[সূত্র: তাফসীরে কবির: সূরা ইউনুস সংশ্লিষ্ট আয়াত- ৬২৬/৬২৭] * আল্লামা খাদ উদ্দীন মসউদ বিন ওমর তাফতাযানী রাহমাতুল্লাহি আলায়হি (ওফাত- ৭৯৩ হিজরী) ওলীর সংজ্ঞা দিতে গিয়ে বলেন-\n\nالولىّ صوالعارف بالله تعالى وصفاته حب مايمكن المواظب على الطاعات المجتنب عن المعاصى المعرض عن الانهماك فى اللذات والشهوات-\n\nঅর্থ: ঐ ব্যক্তিকে অলী বলা হয়, যিনি আল্লাহ্ তা‘আলার গুণাবলী ও পরিচয় লাভ করেছে। সাধ্যমত আনুগত্য করে গুনাহের কাজ হতে বিরত থাকে এবং প্রকৃতিগত বিষয়াদি ও প্রবৃত্তির অনুসরণ থেকে বিরত থাকে।\n\nওলীদের অনুসরনের নির্দেশ\n\nপবিত্র ক্বোরআন মজীদে অলীদের অনুসরণ করার নির্দেশ দেয়া হয়েছে। এরশাদ হয়েছে-\n\nيا ايها الذين امنوا اتقوا الله وكونوا مع الصادقين-\n\nঅর্থ: হে ঈমানদারগণ! আল্লাহকে ভয় করো, এবং সত্যবাদীদের অন্তর্ভুক্ত হয়ে যাও। [সূরা তাওবা: আয়াত-১৯] যারা সত্যকে ধারণ করেন সত্য কথা বলেন, সত্য পথে চলেন, সত্যের উপর অটল অবিচল থাকেন, সত্যের বাণী প্রচারে জীবন উৎসর্গ করেন, সত্য ও ন্যায়ের পথে আল্লাহ্র বান্দাদের পরিচালিত করেন। মানুষের অন্তরে দ্বীনের মহব্বত আল্লাহ্ ও তদীয় রাসূল সাল্লাল্লাহু তা‘আলা আলায়হি ওয়াসাল্লাম-এর মুহব্বত সৃষ্টি করেন, কুফর শির্ক, ও শরীয়ত গর্হিত কার্যকলাপ থেকে বিরত থাকেন ও বিরত রাখেন, বাতিলপন্থী, গোস্তাহে রাসূল, নবীদ্রোহী ইসলাম নামধারী ঈমান আক্বিদা হিফাজতে ঈমান দায়িত্ব পালন করেন তারাই আল্লাহ্র অলী।\n\nঅলীদের সান্নিধ্যে জীবন আলোকিত হয়\n\nহাদীসে শরীফ এরশাদ হয়েছে-\n\nمثل الجليس الصالح كمثل صاحب المسك اِنْ لَمْ يُعبك منه شئ اصابك من ايحه- (رواه ابوداود)\n\nঅর্থ: নেককার লোকদের সান্নিধ্যে সুগন্ধি ওয়ালার মতো তার সান্নিধ্যে থাকলে আতর পাওয়া না গেলেও আতরের সুগন্ধি পাওয়া যাবে। [আবু দাঊদ শরীফ] আল্লামা রুমী রাহমাতুল্লাহি আলায়হি বলেন-\n\nمحبت صالح ترا صالح كند\n\nمحبت طالح ترا طالح كند-\n\nঅর্থ: ‘‘সৎ লোকের সহচর্য তোমাকে সৎ লেঅক বানাবে, হতভাগ্যের সাহচর্য তোমার সর্বনাশ ঘটাবে।\n\n[কলীদে মসনবী: ১: ৭২২] আউলিয়ায়ে কেরামের অনুসৃত পথ থেকে বিচ্যূৎ হওয়া তাঁদের বিরোধীতা করা, গোমরাহীর অন্যতম কারণ। এক শ্রেণির বিপদগামী জ্ঞানপাপী শিক্ষিত মানুষেরাও অলীদের সাহচর্য অবলম্বন করাকে অর্থহীন গুরুত্বহীন মনে করে। তাঁদের ব্যাপারে বিভিন্ন ধৃষ্টতাপূর্ণ উক্তি ও মন্তব্য করে, বলে বেড়ায় তারাও মানুষ আমরাও মানুষ। একই যুক্তিতে আবু জেহেলও নবীজির সুমহান মর্যাদা ও শ্রেষ্ঠত্বকে মেনে নিতে পারেনি। একই যুক্তিতে যুগে যুগে অসংখ্য বনী আদম সত্য পথ থেকে বিচ্যূত হয়ে পথভ্রষ্ট ও বিভ্রান্ত হয়ে নিজেদের সর্বনাশ করেছে। আল্লামা আরেফে রুমী রাহমাতুল্লাহি আলায়হি বলেন-\n\nجمله عالم زيں سبب گمراه شد\n\nكم كسى ز ابدال حق اكاه شد-\n\nঅর্থ: ‘সমগ্র জগৎ গোমরাহ্ হল এই একটি কারণে কম লোকই চিনল আল্লাহ্র আবদালগণে।\n\nঅলীগণের এক প্রকার হচ্ছেন আবদাল যাদের ব্যাপারে হাদীস শরীফে এরশাদ হয়েছে-\n\nعن عبادة رضى الله عنه روى الطبرانى فى الكبير الابدال فى امتى ثلاثون بهم تقوم الارض وبهم تمطرون وبهم تنصرون-\n\nঅর্থ: হযরত ওবাদা রাদ্বিয়াল্লাহু আনহু থেকে বর্ণিত, তিনি বলেন, রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, আমার উম্মতের মধ্যে ত্রিশজন আবদাল আছে তাদের দ্বারা জমিন বিদ্যমান থাকবে। তাদের দ্বারা তোমাদের উপর বৃষ্টি বর্ষিত হচ্ছে, তাঁেদর দ্বারা তোমরা সাহায্য প্রাপ্ত হচ্ছ। অলীদের এক প্রকার হচ্ছেন আবদাল- তাঁদের মাধ্যমে আল্লাহ্ সাত জমিনকে সংরক্ষণ করেন। তাঁদের প্রত্যেকের জন্য এক একটি জমিন নির্দিষ্ট। তাঁরা সাতজন সম্মানিত নবীর কদমের উপর বিদ্যমান থাকেন ও সাতজন নবী হচ্ছেন যথাক্রমে- ১. হযরত ইব্রাহীম খলিলুল্লাহ্ আলায়হিস্ সালাম, ২. হযরত মুসা কালিমুল্লাহ্ আলায়হিস্ সালাম, ৩. হযরত হারুন আলায়হিস্ সালাম, ৪. হযরত আদম ছফিউল্লাহ্ আলায়হিস্ সালাম, ৫. হযরত ইদ্রীস আলায়হিস্ সালাম, ৬. হযরত ইউসূফ আলায়হিস্ সালাম, ৭. হযরত ঈসা রুহুল্লাহ্ আলায়হিস্ সালাম।\n\nঅলীদের মর্যাদা বর্ণনায় আ’লা হযরত\n\nআ’লা হযরত ইমাম আহমদ রেযা বেরলভী রাহমাতুল্লাহি আলায়হি অলীদের মর্যাদা বর্ননা প্রসঙ্গে তাঁর অবদ্য কাব্য সংকলন ‘হাদায়েকে বখশিশ’ গ্রন্থে বলেন-\n\nخلق سے اولياء اولياء سے رسل\n\nاو رسولوں سے اعلى همارا نبى-\n\nঅর্থ: সৃষ্টি থেকে অলীগণ শ্রেষ্ঠ, আর অলী থেকে রাসূলগণ শ্রেষ্ঠ এবং রাসূলগণের মধ্যে আমাদের প্রিয়নবী সাল্লাল্লাহু আলায়হি ওয়াসাল্লাম শ্রেষ্ঠ।\n\nবুখারী শরীফের ব্যাখ্যাগ্রন্থ ‘ইরশাদুস্ সারী’ গ্রন্থে রয়েছে-\n\nالنبى افضل من اللولىّ وهو امر تعطوع به والقائل بتخلافه كافرٌ لانّه معلوم من الشرع بالضرورة-\n\nঅর্থ: নবী অলীদেরকে উত্তম। এটা অকাট্য বিষয় এর বিপরীত মন্তব্যকারী কাফির। এটা শরীয়তের মৌলিক আবশ্যিক বিষয়।\n\nযাঁদেরকে দেখলে আল্লাহর স্মরণ হয়\n\nঅলীদের সুহবতে মানুষ সঠিক পথের দিশা পায়, বেনামাযী নামাযী হয়, মিথ্যাচার ত্যাগ করে সত্যবাদী বান্দারূপে পরিগণিত হয়। অসংখ্য পথহারা দিশেহারা বিভ্রান্ত, বেআমল ফাসিক পাপিষ্ট বান্দা নেককার পরহেজগার আল্লাহ্ ওয়অ ইনসানে কামিল মর্দেমুমীন অলীয়ে কামিল মুর্শীদে বরহকের সান্নিধ্যে এসে নিজের চরিত্র উন্নত করার সুযোগ লাভ করেছে।\n\nঅন্যায় অনাচার, পাপাচার, ব্যাভীচার, শরীয়ত বিরোধী ইসলামী বিরোধী পথ পরিহার করে সিরাতুল মুস্তাকীম তথা ইসলামের সঠিক রূপরেখা আহলে সুন্নাত ওয়াল জামাতের আদর্শালোকে নিজেদের জীবন গড়ার সুবর্ণ সুযোগ লাভ করে ধন্য হয়েছে।\n\nএ জন্য আওলাদে রাসূল মুর্শীদে বরহক আল্লামা সৈয়্যদ মুহাম্মদ তাহের শাহ্ মাদ্দাযিল্লুহুল আলী বায়াত করানোর সময় অঙ্গীকার গ্রহণ করেন, ‘হাম উয়হ্ কাম করেঙ্গে জিসসে আল্লাহ্ ওয়া রাসূল রাযী হো, হাম ওয়াহ্ কাম নেহী করেঙ্গে জিসসে আল্লাহ্ ওয়া রাসূল নারাজ হো।\n\nঅর্থ: আমরা এমন কাজ করবো যে কাজে আল্লাহ্ ও রাসূল সাল্লাল্লাহু তা‘আলা আলায়হি ওয়াসাল্লাম সন্তুষ্ট হবে, এমন কাজ করব না যে কাজ করলে আল্লাহ্ ও রাসূল অসন্তুষ্ট হবেন।\n\nআল্লাহ্ তা‘আলা আমাদেরকে অলীয়ে কামিলের পদাঙ্ক অনুসরন করার তাওফিক নসীব করুন। আ-মী-ন।\n\n"},{"1":"৮.রাসূলুল্লাহ্ ﷺ’র কয়েকটি মু’জিযা","2":"৮.রাসূলুল্লাহ্ ﷺ’র কয়েকটি মু’জিযা\n\nঅধ্যক্ষ মাওলানা মুহাম্মদ বদিউল আলম রিজভি\u003e\n\n\nعَنْ انس بن مالكٍ رضى الله عنه ان اهل مكة سألوا رسول الله صلى الله عليه وسلم ان يريهم اية فاراهم انشقاق القمر مرتين [متفق عليه] \nঅনুবাদ: হযরত আনাস রাদ্বিয়াল্লাহু তা‘আলা আনহু হতে বর্ণিত, মক্বাবাসীরা প্রিয়নবী সাল্লাল্লাহু তা‘আলা আলায়হি ওয়াসাল্লামকে কোন মু’জিযা দেখানোর জন্য বলে, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম তাদেরকে দু’ বার চাঁদকে দু’ টুকরো করে দেখিয়েছেন। [বুখারী-হাদীস নং ৩৪, মুসলিম-হাদীস নং ২৮০০]\n\n\nপ্রাসঙ্গিক আলোচনা\n\nالمعجزة শব্দটি اعجاز শব্দ থেকে গৃহীত। আভিধানিক দৃষ্টিকোণে শব্দটি কয়েকটি অর্থে ব্যবহৃত হয়। ১. অক্ষম করে দেয়া, ২. পরাভূত করা। সুতরাং মু’জিযা হলো মোকাবিলায় অক্ষমতা সৃষ্টিকারী, অসাধারণ ঘটনা, অলৌকিক ঘটনা, প্রখ্যাত হাদীস ব্যাখ্যাকার আল্লামা মোল্লা আলী ক্বারী মু’জিযার সংজ্ঞায় বলেছেন- والايات اى خوارق العادات المسمّاة بالمعجزات ثابتة للانبياء عليهم الصلاة والسلام সেসব অস্বাভাবিক নির্দেশনাদিকে মু’জিযা নামকরণ করা হয় যা সম্মানিত নবীগণ আলায়হিমুস্ সালাম কর্তৃক প্রমাণিত ও প্রকাশিত।\n\nالمعجم الوسيط গ্রন্থ প্রণেতার মতে মু’জিযা হলো- هو امرخارق للعادة يظهره الله على يد النبى عليه السلام تائيدا للنبوّة আল্লাহর পক্ষ থেকে তাঁরই নির্দেশে নবীজির নবুওয়তের সত্যতা প্রমাণে নবী রাসূল কর্তৃক প্রকাশিত নিদর্শন তথা ঘটনার নাম মু’জিযা।\n\nপ্রত্যেক সম্মানিত নবী রাসূলগণকে আল্লাহ্ তা‘আলা নবুওয়ত ও রিসালতের সত্যতা প্রমাণে সুনির্দিষ্ট মু’জিযা দান করেছেন; কিন্তু নবীকুলের সরদার সৈয়দুল মুরসালীন ইমামুল আম্বিয়া রাহমাতুল্লীল আলামীনকে আল্লাহ্ তা‘আলা অসংখ্য অগণিত মু’জিযা সহকারে পাঠিয়েছেন, তিনি ছিলেন আপাদমস্তক মু’জিযার আঁধার। মহান আল্লাহর পক্ষ থেকে প্রিয়নবী সাল্লাল্লাহু তা‘আলা আলায়হি ওয়াসাল্লাম-এর উপর অবতীর্ণ মহাগ্রন্থ আল কুরআন হলো, সর্বশ্রেষ্ঠ মু’জিযা।\n\n\nযে অদ্বিতীয় আসমানী গ্রন্থের মোকাবেলায় আরবের খ্যাতিমান বড় বড় কবি সাহিত্যিক দার্শনিকগণ চূড়ান্তরূপে অক্ষম ও ব্যর্থ হয়েছিল। তারা আল্লাহর চ্যালেঞ্জ গ্রহণে অপারগ ও ব্যর্থ হয়ে অকুণ্ঠচিত্তে স্বীকার করতে বাধ্য হয়েছিল ليس هذا كلام البشر এটি কোন মানব রচিত গ্রন্থ নয়। এভাবে নবীজির উল্লেখযোগ্য মু’জিযাসমূহের মধ্যে রয়েছে, জাগ্রত অবস্থায় স্বশরীরে উম্মে হানির ঘর থেকে বায়তুল মোকাদ্দাস গমন তথা হতে উর্দ্ধজগত পরিভ্রমণ মিরাজুন্নবী আল্লাহর দিদারে গমন ছিল রসূলুল্লাহ্র অন্যতম শ্রেষ্ঠ মু’জিযা। শাহাদাত আঙ্গুলির ইশারায় চন্দ্র দ্বিখন্ডিতকরণ, অস্তমিত সূর্য উদিত হওয়া, খাবারে অকল্পনীয় বরকত হওয়া, বৃক্ষরাজি ও পর্বতমালা নবীজিকে সালাম দেওয়া, নবীজির সাথে উটের কথা বলা, নবীজির হাতে কঙ্কর তাসবীহ্ পাঠ করা, আঙ্গুলী মোবারক হতে পানির ঝর্ণা ধারা প্রবাহিত হওয়া ইত্যাদি ছিলো নবীজির মু’জিযা।\n\n\nরাসূলুল্লাহর অন্যতম মু’জিযা অস্তমিত সূর্য উদিত হওয়া\n\nমহান স্রষ্টা সৃষ্টির প্রতিটি বস্তুতে তাঁর প্রিয় রাসূলের কর্তৃত্ব ও হুকুমত প্রতিষ্ঠা করেছেন। মওলা আলী রাদ্বিয়াল্লাহু তা‘আলা আনহু নবীজির খিদমতে নিজকে উৎসর্গ করার কারণে নবীজিকে নিদ্রা থেকে ডেকে দেওয়াকে শানে রিসালতের পরিপন্থি মনে করে আসরের নামায ত্যাগ করেছেন; কিন্তু দয়াল নবী নবীজির প্রেমের অবগাহনে বিভোর প্রিয় সাহাবীকে মু’মিনের মিরাজ নামায থেকে বঞ্চিত করেননি, ডুবন্ত সূর্যকে পুনরায় ফিরিয়ে এনে নভোমন্ডলের সৃষ্টি রাজি তথা মহাকাশ জগতের সৃষ্টি তত্বের প্রতিটি স্তরে তাঁর সুমহান মর্যাদা ও শ্রেষ্ঠত্ব প্রতিষ্ঠার প্রমানস্বরূপ উজ্জ্বল দৃষ্টান্ত স্থাপন করলেন, তাঁর প্রভু তাঁকে কতবেশী ভালবাসেন, স্বীয় মাহবুবের আহ্বানে অস্তমিত সূর্য উদিত করে বিশ্ববাসীর সামনে তাঁর প্রিয় রাসূলের মর্যাদাকে পুনঃপ্রকাশ করলেন।\n\nহাদীস শরীফে এরশাদ হয়েছে-\n\nعن اسماء بنت عميسٍ رضى الله عنهما قالت كان رسول الله صلى الله عليه وسلم يوحى اليه وراسه فى حجر علىٍ رضى الله عنه فلم يصل العصر حتى غربت الشمس فقال رسول الله صلى الله عليه وسلم اللهم ان عليا فى طاعتك وطاعة رسولك فاردد عليه الشمس قالت اسماء رضى الله عنهما فرايتها غربت ورايتها طلعت بعد ماغربت [رواه الطحاوى والطبرانى] অর্থাৎ হযরত আসমা বিনতে ওমাইস রাদ্বিয়াল্লাহু তা‘আলা আনহা হতে বর্ণিত, তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর উপর ওহী অবতরণ হচ্ছিল, এমতাবস্থায় রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম’র মাথা মোবারক হযরত আলী রাদ্বিয়াল্লাহু তা‘আলা আনহুর কোলে ছিল, সূর্য অস্তমিত হওয়ায় হযরত আলী রাদ্বিয়াল্লাহু তা‘আলা আনহু আসরের নামায পড়তে পারেননি, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম আল্লাহর দরবারে প্রার্থনা করলেন, হে আল্লাহ! আলী তোমার এবং তোমার রাসূলের আনুগত্যে নিয়োজিত ছিল। অতএব, তার জন্য অস্তমিত সূর্য উদয় করে দাও!\n\nহযরত আসমা রাদ্বিয়াল্লাহু তা‘আলা আনহা বললেন, আমি দেখলাম সূর্য ডুবে গেল, আবার দেখলাম অস্তমিত সূর্য উদিত হল। [তাবরানী শরীফ: হাদীস নং ৩৯০]\n\n\nআ’লা হযরত ফাজেলে বেরলভী রহমাতুল্লাহি তা‘আলা আলায়হি কতই চমৎকার বলেছেন-\n\nسورج الٹے پاؤں پٹےা چاند اشارے سے هوچاك\n\nاندهے نجدى ديكھ لے قدرت رسول الله كى\n\nপ্রিয় হাবীবের ইশারায় অস্তমিত সূর্য উদিত হলো, চন্দ্র দ্বিখন্ডিত হলো, অন্ধ নজদীরা আল্লাহ্র প্রিয় রাসূল সাল্লাল্লাহু তা‘আলা আলায়হি ওয়াসাল্লাম’র মহান শক্তি প্রত্যক্ষ কর।\n\nনবীজির আঙ্গুল মুবারক থেকে পানির ঝর্ণা প্রবাহিত হওয়া ও পানিতে বরকত হওয়া\n\nরসূলুল্লাহ্ সাল্লাল্লাহু তা‘আলা আলায়হি ওয়াসাল্লাম’র আঙ্গুল মোবারক হতে পানির ঝর্ণা প্রবাহিত হওয়া ও এতে বরকত হওয়া সংক্রান্ত হাদীসগুলো ব্যাপক সংখ্যক সাহাবা-ই কেরামের বর্ণনা সূত্রে প্রমাণিত।\n\nহাদীস শরীফে এরশাদ হয়েছে-\n\nعن انس رضى الله عنه قال اتى النبى صلى الله عليه وسلم باناء وهو بالزوراء فوضع يده فى الاناء ـ فجعل الماء ينبع من بين اصابعه فتوضا القوم قلت لائس كم كنتم؟ قال ثلاث مائة او زهاى ثلاث مائة وفى رواية لو كنا مائة الف لكفنا كنا خمس عشرة مائة [متفق عليه] অর্থাৎ হযরত আনাস রাদ্বিয়াল্লাহু তা‘আলা আনহু থেকে বর্ণিত, নবী করীম সাল্লাল্লাহু তা‘আলা আলায়হি ওয়াসাল্লাম-এর নিকট পানির একটি পেয়ালা আনা হল। তখন রসূলুল্লাহ্ ‘যওরাহ্’ নামক স্থানে ছিলেন, তিনি তাঁর হাত পেয়ালায় রাখলেন, তখন তাঁর আঙ্গুল মোবারক হতে ঝর্ণা ধারার ন্যায় পানি প্রবাহিত হচ্ছিল, সমবেত লোকেরা সে পানি দিয়ে অজু করলো। হযরত কাতাদাহ্ রাদ্বিয়াল্লাহু তা‘আলা আনহু বলেন, আমি হযরত আনাস রাদ্বিয়াল্লাহু তা‘আল আনহুকে জিজ্ঞেস করলাম, পানি পানে আপনারা কতজন ছিলেন, তিনি বললেন, তিনশত অথবা তিনশতের কাছাকাছি ছিলাম, অন্য এক বর্ণনায় এসেছে, আমরা যদি তখন এক লাখও হতাম আমাদের জন্য তা যথেষ্ট হতো; কিন্তু আমরা ছিলাম পনের শত।\n\n[বুখারী-হাদীস নং ৩৩৮০, মুসলিম- হাদিস নং ২২৭৯]\n\n\nনবীজির অঙ্গ প্রত্যঙ্গসহ আঙ্গুল মোবারক ছিল আল্লাহর কুদরতের বিকাশস্থল। নবীজির আঙ্গুল মোবারক হতে যে ¯্রােতস্বীণি ঝর্ণাধারা প্রবাহিত হলো সে এক বিস্ময়কর অসাধারণ মু’জিযা। যা নবুয়তের এক সুমহান দলীল।\n\nহযরত আবূ হুরায়রাহ্ রাদ্বিয়াল্লাহু তা‘আলা আনহুকে স্মৃতি শক্তি দান করা, নবীজির এক অনন্য মু’জিযা\n\nদরবারে রিসালতের সুরভিত গোলাফ\n\nপ্রিয় সাহাবী হযরত আবু হোরায়রা রাদ্বিয়াল্লাহু তা‘আলা আনহু নিজের স্মৃতি শক্তির দূর্বলতার অভিযোগ করলেন, ইয়া রাসূলাল্লাহ্! প্রতি নিয়ত সর্বদা আপনার নূরানী জবান মুবারকের অসংখ্য অমূল্য বাণী শুনতে পাই। তবে সবকিছু স্মরণে থাকেনা, ইয়া রাসূলাল্লাহ্ আমার স্মৃতি শক্তির জন্য দু‘আ করুন এরশাদ হয়েছে-\n\nعن ابى هريرة رضى الله عنه قال قلت يا رسول الله صلى الله عليه وسلم انى اسمع منك حديثا كثيرا انسأه قال ابسط ردائك ـ فبسطته، قال فغرف بيده ثم قال ضمه فضممته ـ فما نسيت شيئا بعده [ متفق عليه] অর্থাৎ হযরত আবু হুরায়রা রাদ্বিয়াল্লাহু তা‘আলা আনহু থেকে বর্ণিত, তিনি বলেন, আমি বললাম ইয়া রাসূলাল্লাহ্! আমি আপনার নিকট অনেক হাদীস শ্রবণ করি; কিন্তু তা ভুলে যাই। নবীজি বললেন, তুমি তোমার চাদর প্রসারিত করো, আমি প্রসারিত করলাম, তিনি বলেন, অতঃপর রসূলুল্লাহ্ মুষ্ঠি করে কিছু দিলেন, এরশাদ করলেন, এটি তোমার সীনার সাথে মিলাও। আমি সীনার সাথে চাঁদর জড়িয়ে নিলাম। এরপর থেকে আমি কিছুই ভুলিনি।\n\n[বুখারী হাদীস নং ১১নং মুসলিম শরীফ, হাদীস নং ২৪৯১]\n\n\nসুবহানাল্লাহ! নবীজি হযরত আবু হুরায়রা রাদ্বিয়াল্লাহু তা‘আলা আনহুকে জ্ঞান রাজ্যের অতলান্ত বিস্তৃত মহাসমুদ্র বানিয়ে দিলেন, তিনি অধিক সংখ্যক হাদীস বর্ণনাকারীদের মর্যাদায় অভিষিক্ত হলেন, আ’লা হযরত ফাযেলে বেরলভী রহমাতুল্লাহি তা‘আলা আলায়হি বলেন-\n\nكچهہ ركهتے نهيں مالك كونين ميں گوپاس\n\nدو جهاں كى نعمتيں هيں ان كى خالى هاتھ ميں\n\nতিনি প্রিয়নবী উভয় জগতের মালিক, যদিও সাথে কিছুই রাখেননি, তবে তাঁর শূন্য হস্ত মোবারকেই উভয় জাহানের নিয়ামত রাজির অফুরন্ত ভান্ডার। আমীন"},{"1":"৯.উম্মতে মোহাম্মদী (ﷺ)’র শ্রেষ্ঠত্ব ","2":"৯.উম্মতে মোহাম্মদী (ﷺ)’র শ্রেষ্ঠত্ব \n\nঅধ্যক্ষ মাওলানা মুহাম্মদ বদিউল আলম রিজভি\n\n\nعَنْ على بن ابى طالب رضى الله عنه يقول : قال رسول الله صلى الله عليه وسلم اعطِيتُ مالم يعط اَحَدٌ مِن الانبياء فقلنا يارسول الله ماهو قال نصرت بالرعب واعطيت مفاتيح الارض وسميت احمد وجعل التراب لى طهورًا وجعلت امتى خيرالامم [رواه ابن ابى شيبه واحمد باسناد جيد]\n\n\nঅনুবাদ: হযরত আলী ইবনে আবি তালিব রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, আমাকে এমন সব দান করা হয়েছে যা, পূর্ববর্তী নবীগণ (আলায়হিস্ সালাম)-এর কাউকে দান করা হয়নি। আমরা বললাম, ইয়া রাসূলাল্লাহ্! তা-কী? নবীজি বললেন, ১. শত্রুপক্ষের অন্তরে ভীতির সৃষ্টি করে আমাকে সাহায্য করা হয়েছে। ২. আমাকে ভূমন্ডলের (সকল প্রকার সম্পদ রাজির) চাবি দেয়া হয়েছে। ৩. আমার নাম আহমদ রাখা হয়েছে, ৪. মাটিকে আমার জন্য পবিত্র করা হয়েছে, ৫. আমার উম্মতকে (সকল নবীগণের উম্মতের উপর) শ্রেষ্ঠ উম্মত করা হয়েছে। [ইবনে আবি শায়বা, আহমদ, হাদীস নং ৩১৬৪৭, আহমদ, আল মুসনাদ, হাদীস নং-১৩৬১]\n\n\nপ্রাসঙ্গিক আলোচনা\n\nমহান রাব্বুল আলামীন তাঁর প্রিয় হাবীব রাহমাতুল্লিল আলামীন সাল্লাল্লাহু আলায়হি ওয়াসাল্লামকে সমগ্র সৃষ্টির মধ্যে শ্রেষ্ঠত্বের মর্যাদায় সমুন্নত করেছেন, হযরত আদম আলায়হিস্ সালাম থেকে হযরত ঈসা আলায়হিস্ সালাম পর্যন্ত সমগ্র নবী ও রসুল আলায়হিমুস্ সালামকে যতসব গুণাবলী দান করেছেন তা এককভাবে পূর্ণমাত্রায় প্রিয়নবী সাল্লাল্লাহু আলায়হি ওয়াসাল্লাম-এর পবিত্র সত্ত্বায় দান করেছেন। নবীজির সত্বায় কোন প্রকার অপূর্ণতা, অক্ষমতা, দুর্বলতা ত্রুটি বিচ্যুতি কল্পনা করা, ধারণা করা চিন্তা-চেতনা ও আক্বিদা বিশ্বাসে লালন করা কুফরীর নামান্তর। বর্ণিত হাদীসে রসূলুল্লাহ্ সাল্লাল্লাহু আলায়হি ওয়াসাল্লামের শ্রেষ্ঠত্বের অসংখ্য দিকগুলোর পাঁচটি গুণাবলী বর্ণিত হয়েছে। পঞ্চম নম্বরে উল্লেখিত বিষয়টি শিরোনামে বর্ণিত বিষয়ের সাথে প্রাসঙ্গিক। উম্মতে মুহাম্মদীর জন্য এ বিষয়টি গৌরবের ও আনন্দের যে, অন্য কোন সম্মানিত নবীর উম্মতদেরকে শ্রেষ্ঠ উম্মতের অভিধায় ভূষিত করা হয়নি, অনন্ত অফুরন্ত শোকরিয়া কৃতজ্ঞতা পরম করুণাময় মহান আল্লাহর দরবারে যিনি তাঁর প্রিয় হাবীব সাল্লাল্লাহু আলায়হি ওয়াসাল্লামের ওসীলায় নবীজির উম্মতকে শ্রেষ্ঠ উম্মত বলেছেন। মহান আল্লাহ্ কর্তৃক নবীজির উম্মতের প্রতি শ্রেষ্ঠত্বের এ স্বীকৃতি পবিত্র কুরআনে বিঘোষিত হয়েছে। এরশাদ হয়েছে كنتم خير امة ‘তোমরাই শ্রেষ্ঠ উম্মত’ ইবনে মাজাহ্ শরীফে হযরত আবু হানীফা (রহ.) কর্তৃক বর্ণিত হাদীসে এরশাদ হয়েছেان هذه الامة مرحومة অর্থাৎ নিশ্চয়ই এ উম্মতের উপর আল্লাহর বিশেষ রহমত অবতীর্ণ হয়েছে।\n\n\nউম্মত কর্তৃক নবীজির দিদার লাভের প্রত্যাশা\n\nঈমানের সাথে যারা নবীজির সাক্ষাৎ করেছেন ঈমানের উপর ইন্তেকাল করেছেন, তাঁরা সৌভাগ্যবান সম্মানিত সাহাবা। যারা পূতঃপবিত্র চরিত্রের অধিকারী, যাঁরা সত্যের মাপকাঠি। যাঁদের আদর্শ অনুসরণ ইহকালীন ও পরকালীন মুক্তির পাথেয়। যাঁদের প্রতি অকৃত্রিম ভালবাসা ও শ্রদ্ধা প্রদর্শন ঈমানের পরিচায়ক। যাঁদের ব্যাপারে কটূক্তি সমালোচনা, অশ্রদ্ধা ও অসম্মান মুনাফিক্বীর পরিচায়ক। তাঁরা আল্লাহর দ্বীন ও নবীজির আদর্শকে বুকে ধারণ করে ইসলামের বিজয়ের জন্য কুফরী শক্তিকে পদানত করার জন্য নিজেদের জানমাল পরিবার, পরিজন, সবকিছু বিসর্জন দিয়েছেন। দ্বীনের জন্য সকল প্রকার প্রতিকুলতা অতিক্রম করে সর্বোচ্চ কুরবানী পেশ করেছেন, দুনিয়াতে যাঁরা বেহেশতের সুসংবাদ প্রাপ্ত হয়ে পরবর্তী উম্মতদের জন্য অনুসরণীয় মডেল হিসেবে স্বীকৃতিপ্রাপ্ত হয়েছেন যাঁদের মর্যাদা ও সন্তুষ্টির বর্ণনা পবিত্র কুরআনে বিঘোষিত হয়েছে।\n\n\nرضى الله عنهم ورضوا عنه\n\nঅর্থ: আল্লাহ্ তাদের উপর সন্তুষ্ট তারাও আল্লাহর উপর সন্তুষ্ট। তাঁদের আদর্শের অনুসারী পরবর্তীতে তাবেঈন, তবে তাবেঈন, মুজতাহিদ ইমামগণ, তরীক্বতের মহান মাশায়েখ এজাম, আউলিয়ায়ে কেরাম, বুজুর্গানে দ্বীন, হক্কানী রব্বানী ওলামায়ে কেরাম, সত্যান্বেষী ঈমানদার মুসলমানগণ সর্বকালে সর্বযুগে দ্বীনের প্রচার প্রসার, আহলে সুন্নাত ওয়াল জামাতের আক্বিদা দর্শনকে বিস্তার, মুসলিম উম্মাহর ঈমান আক্বিদার সংরক্ষণ বাতিল মতাদর্শীদের স্বরূপ উম্মোচন কুরআন সুন্নাহর অপব্যাখ্যা ও বিভ্রান্তি নিরসনে নবীজির উম্মতের সত্যপন্থী সুন্নী মুসলমানরা নিজেদের জান মালের কুরবানী দিয়েছেন, ইসলামকে অপব্যাখ্যা ও বিকৃতির হাত থেকে রক্ষা করেছেন। ইসলামের সঠিক রূপরেখা আহলে সুন্নাত ওয়াল জামাতের আক্বিদা দর্শনকে সর্বত্র ছড়িয়ে দিয়েছেন। তাঁদের ত্যাগ ও কুরবানীর একমাত্র লক্ষ্য উদ্দেশ্য হচ্ছে ‘প্রিয়নবী সাল্লাল্লাহু আলায়হি ওয়াসাল্লামের দিদার ও সন্তুষ্টি অর্জন করা। তাদের আকাক্সক্ষা ও প্রত্যাশা সম্পর্কে নবীজি ভবিষ্যৎ বাণী করেছেন এরশাদ হয়েছে।\n\nعن ابى هريرة رضى الله عنه قال رسول الله صلى الله عليه وسلم ان اناسًا من امّتى يأتون بعدى يودّ احدكم لواشترى رؤيتى باهله وماله [رواه الحاكم] হযরত আবু হুরায়রা রাদ্বিয়াল্লাহু তা‘আলা আনহু থেকে বর্ণিত, প্রিয় রসূল সাল্লাল্লাহু আলায়হি ওয়াসাল্লাম এরশাদ করেছেন, নিশ্চয় আমার পরে আমার উম্মতের মধ্যে এমন লোকেরা আসবে যাদের প্রত্যেকে আকাক্সক্ষা করবে যে, তারা তাদের পরিবার পরিজন ও ধন সম্পদ (উৎসর্গ) দিয়ে আমার দিদার ক্রয় করে নেবে। (অর্থাৎ তারা তাদের সর্বোচ্চ ত্যাগ ও কুরবানীর মাধ্যমে আমার দিদার প্রত্যাশা করবে) [হাকিম আল মুসতাদরাক, হাদীস নং-৬৯৯১]\n\n\nআমার উম্মতের বড় দলকে অনুসরণ করো\n\nযুগে যুগে এক শ্রেণির পথভ্রষ্ট উম্মত হেদায়ত থেকে বিচ্যুৎ হয়ে গোমরাহীতে নিমজ্জিত হয়েছে, নিজেরাও পথভ্রষ্ট হয়েছে অন্যদেরও পথভ্রষ্ট করেছে। আবহমান কাল ধরে উম্মতের একটি জামায়াত সত্যের উপর প্রতিষ্ঠিত ছিল কিয়ামত পর্যন্ত সত্যের উপর অবিচল থাকবে, সত্যের পথে ন্যায়ের পথে সিরাতুল মুস্তাক্বীমের পথে তারা মানুষকে আহ্বান করবে। কুরআন-সুন্নাহ ইজমা কিয়াসের সমষ্টি আহলে সুন্নাত ওয়াল জামাতের আক্বিদা বিশ্বাস চর্চা ও অনুসরণে তারা সচেষ্ট হবেন, অন্যদেরকেও এ আক্বিদার প্রতি আকৃষ্ট ও অনুপ্রাণিত করবেন, সাহাবায়ে কেরাম, আহলে বায়তে রসূল ও আউলিয়ায়ে কেরামদের মতাদর্শের প্রতি তাঁদের দাওয়াতী কার্যক্রম অব্যাহত থাকবে। তারা সঠিক পথ থেকে বিচ্রুত হবেনা, মিথ্যাচার শঠতা কপটতা ও শরীয়তবিরোধী কর্মকান্ডে তাঁরা সম্পৃক্ত হবেনা, সত্য পথে চলা, সত্য কথা বলা, সত্যের দিকে আহ্বান করা হবে তাদের নীতি-আদর্শ। হুব্বে রসূল তথা নবী প্রেমই হবে তাদের নাজাতের একমাত্র অবলম্বন।\n\nপ্রিয়নবী সাল্লাল্লাহু আলায়হি ওয়াসাল্লাম এরশাদ করেছেন-\n\nعن ابن عمر رضى الله عنهما قال قال رسول الله صلى الله عليه وسلم لايجمع الله هذه الامة على الضلالة ابدًا وقال : يد الله على الجماعة فاتبعوا السواد الاعظم فانه من شذ شذ فى النار [رواه الحاكم وابن ابى عاصم] অর্থ: হযরত আবদুল্লাহ্ ইবনে ওমর রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু আলায়হি ওয়াসাল্লাম এরশাদ করেছেন আল্লাহ্ তা‘আলা কখনো এ উম্মতকে গোমরাহীর উপর একত্রিত করবেন না। তিনি আরো এরশাদ করেন, সংঘবদ্ধ জামায়াতের উপর আল্লাহর রহমত রয়েছে। তোমরা বৃহত্তম জামায়াতের অনুসরণ করো, নিশ্চয়ই যে ব্যক্তি জামায়াত থেকে বিচ্ছিন্ন হলো, তাকে পৃথক করে আগুনে নিক্ষেপ করা হবে।\n\n[হাকিম, ইবনে আবি আসিম, হাকিম-আল মুসতাদরক হাদীস নং৩৯৭]\n\n\nবর্ণিত হাদীস শরীফে এরশাদ হয়েছে, এ উম্মতের সকলে গোমরাহীর উপর ঐক্যমত হবেনা, যারা বৃহত্তম দল এর অনুসরণ করবে, তারা নাজাতপ্রাপ্ত হবে। যারা বৃহত্তম জামায়াত থেকে দূরত্ব বজায় রাখবে, বৃহত্তম জামায়াত তথা আহলে সুন্নাত ওয়াল জামাতের অনুসরণ বর্জন করবে তারা জাহান্নামী হবে। হাদীস বিশারদগণ মুক্তিপ্রাপ্ত দলের নামকরণ করেছেন, আহলে সুন্নাত ওয়াল জামাআত। এ জামায়াতের উপর রয়েছেন সকল সাহাবায়ে কেরাম, খোলাফায়ে রাশেদীন, হযরত আবু বকর সিদ্দিক (রা.), হযরত ওমর ফারুক (রা.), হযরত ওসমান জিন্নুরাইন (রা.), হযরত মাওলা আলী (রা.) প্রমুখ সম্মানিত সাহাবাগণ, আহলে বায়তে রসূল, তাবেঈন, তবে তাবেঈন, মুজতাহিদ ইমামগণ যথাক্রমে হযরত ইমাম আবু হানিফা (রা.), হযরত ইমাম শাফেয়ী (রা.), ইমাম মালেক (রা.), হযরত ইমাম আহমদ বিন হাম্বল (রা.), তরীক্বতের মাশায়েখগণ, গাউসুল আযম দস্তগীর আবদুল কাদের জিলানী (রহ.), খাজা মুঈনুদ্দিন চিশতি (রহ.), হযরত মুজাদ্দিদ আলফে সানী (রহ.), হযরত বাহাউদ্দিন নকশবন্দ (রহ.), হযরত ইমাম বোখারী (রহ.), হযরত ইমাম মুসলিম, হযরত ইমাম তিরমিযী, ইমাম নাসাঈ, ইমাম আবু দাউদ, ইমাম ইবনে মাযাহ্। শতাব্দীর বিস্ময় কালজয়ী বরেণ্য মুহাদ্দিসিনে কেরাম, কুরআনের তাফসীর বিশারদগণ। এরই ধারাবাহিকতায় মুজাদ্দিদে ইসলাম আ’লা হযরত শাহ্ মাওলানা আহমদ রেযা বেরলভী (রহ.), সদরুল আফাযিল হাকিম সায়্যিদ নঈমুদ্দিন মুরাদাবাদী (রহ.), খাজায়ে খাজেগান খলীফায়ে শাহে জিলান খাজা আবদুর রহমান চৌহরভী (রহ.), কুতবুল আউলিয়া আল্লামা হাফেজ ক্বারী সৈয়দ আহমদ শাহ্ সিরিকোটি (রহ.), গাউসে জামান আল্লামা হাফেজ ক্বারী সৈয়দ মুহাম্মদ তৈয়্যব শাহ্ (রহ.) ও গাজীয়ে দ্বীনো মিল্লাত আল্লামা শেরে বাংলা (রহ.)সহ বাংলাদেশ, ভারত, পাকিস্তান, আরব বিশ্বসহ গোটা মুসলিম দুনিয়ার আউলিয়ায়ে কেরাম, হক্কানী আলেম ওলামা তরীকত ও তাসাওফপন্থী সুফীবাদী সুন্নী মুসলমানরা উম্মতের বৃহত্তর অংশ মুক্তিপ্রাপ্ত দল। আহলে সুন্নাত ওয়াল জামাতের আক্বিদা বিশ্বাসে আমলে, তাকওয়া, পরহেজগারী, সততা, নিষ্ঠা, নৈতিকতা ও ধর্মীয় অনুশাসন পালন ও অনুসরণে, যাঁদের আমল আখলাক শ্রেষ্ঠত্বের পরিচয় বহন করে, তাঁরা উম্মতে মোহাম্মদীর মধ্যে শ্রেষ্ঠত্বের অধিকারী। সৎ কাজের আদেশ অসৎ কাজের নিষেধ এ গুরু দায়িত্ব সম্পাদনে যারা জীবনের প্রতিটি পর্যায়ে ও ক্ষেত্রে অনুসরণীয়। কর্মগুণে যাঁরা অনুকরণীয়, তাঁরা শ্রেষ্ঠ উম্মতের মর্যাদায় অভিষিক্ত। আল্লাহ্ তা‘আলা আমাদেরকে শ্রেষ্ঠ উম্মতের মর্যাদা অর্জন করার তাওফীক দান করুন। আমিন।"},{"1":"১০.ইসলামে শ্রমিক-মালিকের সম্পর্ক","2":"১০.ইসলামে শ্রমিক-মালিকের সম্পর্ক\n\nঅধ্যক্ষ মাওলানা মুহাম্মদ বদিউল আলম রিজভি\n\n\nعَنْ ابى ذر رضى الله عنه قال قال رسول الله صلى الله عليه وسلم اخوانكم جعلهم الله تحت ايديكم فمن جَعَلَ الله اخاه تحت يديه فليطعمه ممَّا يأكل وليلبسه مِمَّا يَلْبَسْ وَلَا يَكلفه من العمل ما يغلبه فان كلفهُ مَا يغلبه فَلْيُعِنْهُ عَليه- (متفق عليه)\n\n\nঅনুবাদ: হযরত আবু যার রাদ্বিয়াল্লাহু তা‘আলা আনহু হতে বর্ণিত তিনি বলেন, প্রিয়নবী (সাল্লাল্লাহু আলাইহি ওয়াসাল্লাম) এরশাদ করেছেন, তারা (অধীনস্থ ব্যক্তিবর্গ) তোমাদের ভাই আল্লাহ্ তা‘আলা তাদেরকে তোমাদের অধীনস্থ করেছেন। সুতরাং আল্লাহ্ যার ভাইকে তার অধীনস্থ করে দিয়েছেন, সে তার ভাইকে যেন তাই খাওয়ায় যা সে নিজে খায়। এবং তাকে যেন তাই পরিধান করায় যা সে নিজে পরিধান করে। তার সাধ্যের অতিরিক্ত যেন কোন কাজ তার উপর না চাপায়। একান্ত যদি সেই কাজ তার দ্বারাই সম্পন্ন করতে হয়। তবে সে তাকে অবশ্যই সাহায্য করবে। [বুখারী ও মুসলিম শরীফ]\n\n\nপ্রাসঙ্গিক আলোচনা\n\nবর্ণিত হাদীস শরীফে প্রিয়নবী (সাল্লাল্লাহু আলাইহি ওয়াসাল্লাম) শ্রমিক ও মালিকের পারস্পরিক সম্পর্কের একটি কল্যাণকর নির্দেশনা উম্মতের জন্য উপস্থাপন করেছেন। একথা অনস্বীকার্য যে, সমাজ ও রাষ্ট্রের উন্নয়ন কল্যাণ ও সমৃদ্ধি অর্জনে শ্রমিক ও মালিকের গুরুত্ব ও অবদান অপরিহার্য। মালিকের পুঁজি বিনিয়োগ ও শ্রমিকের শ্রমের বিনিময়ে দেশ ও রাষ্ট্র উন্নত সমৃদ্ধ ও শক্তিশালী হয়।\n\n\nইসলাম সমাজ ও রাষ্ট্রের কল্যাণে এ দু’ শ্রেনির পারস্পরিক সম্পর্ককে অত্যধিক গুরুত্ব দিয়েছে। যে সম্পর্কের অবনতি হলে দেশ রাষ্ট্র ও জাতি ক্ষতিগ্রস্থ হবে। উন্নয়ন বাধাগ্রস্ত হবে। স্থিতিশীলতা বিনষ্ট হবে। অরাজকতা বৃদ্ধি পাবে, নৈরাজ্য ও বিশৃঙ্খলা সর্বত্র ছড়িয়ে পড়বে। জনগণের সুখ-শান্তি বিঘিœত হবে। ইসলামী বিধানের অনুসরনে শ্রমনীতি বাস্তবায়িত ও অনুসৃত হলে শ্রমিকের ও মালিকের মধ্যে দূরত্ব থাকবে না, অসন্তোষ থাকবে না, শ্রমিক তাঁর ন্যায্য পাওনা যথারীতি ভোগ করতে পারলে উন্নয়ন তরান্বিত হবে, মালিক উপকৃত হবে।\n\nশ্রমিক তার হক্ব তথা অধিকার থেকে বঞ্চিত হলে তার ন্যায্য পাওনা পরিশোধে বিভিন্ন কুটকৌশলের আশ্রয় নিলে বিভিন্ন অজুহাত ও বাহানা করে মালিক যদি শ্রমিকের প্রাপ্য পরিশোধে প্রতারণা ও মিথ্যাচার করে মালিকের প্রতি শ্রমিকের ঘৃণা ও ক্ষোভ, অসম্মান-অশ্রদ্ধা সৃষ্টি হবে। ফলশ্রুতিতে এক পর্যায়ে প্রকৃত পক্ষে মালিকই ক্ষতিগ্রস্থ হবে। একজন ধিকৃত ও নিন্দিত লোক হিসেবে চিহ্নিত হবে। এর সূদুর প্রসারী প্রভাব পড়বে সমাজ ও রাষ্ট্রের উপর। এজন্য শ্রমিকের অধিকার প্রতিষ্ঠা ও শ্রমের মর্যাদা নিরূপণে মানবতার নবী মুক্তির দিশারী রাহমাতুল্লীল আলামীন (সাল্লাল্লাহু আলাইহি ওয়াসাল্লাম) এরশাদ করেছেন-\n\nعن ابن عمر رضى الله عنه قال قال رسول الله صلى الله عليه وسلم اُعْطُوْ الاجيرا اجرَهُ قَبْلَ اَنْ يَجِفُّ عِرْقُهُ- (رواه ابن ماجه)\n\nহযরত ইবনে ওমর রাদ্বিয়াল্লাহু তা‘আলা আনহু থেকে বর্ণিত, তিনি বলেন, রসূলুল্লাহ্ (সাল্লাল্লাহু আলাইহি ওয়াসাল্লাম) এরশাদ করেছেন শ্রমিকের দেহের ঘাম শুকাবার পূর্বেই তাঁর পারিশ্রমিক দিয়ে দাও।\n\n[ইবনে মাযাহ্ শরীফ]\n\n\nআল্ ক্বোরআনে শ্রমিকের প্রশংসা\n\nমহাগ্রন্থ আল্ ক্বোরআনুল করীমের বিভিন্ন আয়াত ও প্রিয়নবীর অসংখ্য হাদীস শরীফে শ্রমের মর্যাদা ও শ্রমিকের প্রশংসা ও গুণাবলী বর্ণিত হয়েছে। নি¤œ বর্ণিত আয়াতে বিশ্বস্ত সুদক্ষ শক্তিমান শ্রমিকের প্রশংসা করা হয়েছে। এরশাদ হয়েছে-\n\nاِنَّ خَيْرَ مَنْ اَسْتَاجَرْتَ القوىّ الامين-\n\nঅর্থ: ‘‘নিশ্চয় সর্বোত্তম শ্রমিক সে-ই যে শক্তিশালী ও বিশ্বস্ত। [সূরা কাসাস] বর্ণিত আয়াতে শ্রমিকের দুটো গুণ বর্ণিত হয়েছে, এক. কর্ম সম্পাদনে শক্তিমান ও সুদক্ষ হবে এবং দৃঢ় মনোবলের অধিকারী হবে।\n\nদুই. মালিকের পক্ষ থেকে অর্পিত দায়িত্ব পালনে বিশ্বাস আস্থাভাজন হওয়ার পরিচয় দেবে। অর্থাৎ অর্পিত দায়িত্বটি তার উপর একটি আমানত স্বরূপ তা যথাযথ আদায় করলে সময়সূচি অনুযায়ী দায়িত্ব পালনে নিষ্ঠাবান হলে দায়িত্ব পালনে কোন প্রকার গোজামিল, দুর্নীতি, স্বজনপ্রীতি ও সময়ের অপব্যবহার বা অপচয় থেকে বিরত থেকে দায়িত্বের প্রতি পূর্ণমাত্রায় আন্তরিক হলে তিনি একজন বিশ্বস্ত ও আস্থাভাজন শ্রমিক হিসেবেই গণ্য হবেন।\n\nযে শ্রমিক মালিকের প্রদত্ত দায়িত্ব উত্তমরূপে পালন করে হাদীস শরীফে তাঁর জন্য উত্তম প্রতিদানের প্রতিশ্রুতি রয়েছে। এরশাদ হয়েছে-\n\nاذا نصح العبد سيده واحسن عبادة ربه كان له اجره مرّتين-\n\nঅর্থাৎ কোন দাস (শ্রমিক) তার মুনীব প্রদত্ত দায়িত্ব উত্তমরূপে পালন করে এবং উত্তমরূপে তাঁর প্রভুর ইবাদত করে তার জন্য দ্বিগুণ পুরস্কার রয়েছে। [বুখারী শরীফ]\n\n\nশ্রমিকের মজুরী প্রদানে গড়িমসি করা অপরাধ\n\nপ্রিয়নবী সাল্লাল্লাহু আলাইহি ওয়াসাল্লাম এরশাদ করেছেন তিন শ্রেণির মানুষ কিয়ামতের দিন আল্লাহর দুশমন হবে। ঐ তিন শ্রেণির এক শ্রেণি হলো এমন ব্যক্তি যে শ্রমিকের মজুরী যথাযথ ভাবে প্রদান করেনা এরশাদ হয়েছে\n\nرجل اساجر اجيرا فاستوفى منه ولم يعطه اجره – (رواه البخارى)\n\nঅর্থাৎ যে ব্যক্তি শ্রমিক নিয়োগ করে নিজের কাজ পুরোপুরি আদায় করে নেয় কিন্তু শ্রমিকের পারিশ্রমিক দেয়না।\n\n[বুখারী শরীফ]\n\n\nশ্রমিকের উপার্জন শ্রেষ্ঠ উপার্জন\n\nএক শ্রেণির মানুষ আছে যারা শ্রমিকের প্রতি অবহেলা করে তাদের পেশাকে তুচ্ছ মনে করে। তাদেরকে অবজ্ঞা ও অসম্মানের দৃষ্টিতে দেখে। অথচ আল্লাহর প্রেরিত সকল সম্মানিত নবী ও রসূল আলায়হিমুস্ সলাম এক একজন উত্তম পেশা অবলম্বন করেছেন। নিজেদের দৈহিক-কায়িক শ্রম দিয়ে কঠোর মেহনত ও শ্রমের মাধ্যমে জীবিকা অবলম্বন করেন। বিনাশ্রমে কেউ কারো উপর নির্ভরশীল ছিলেন না। ইহলৌকিক-পারলৌকিক উভয় জগতে মর্যাদাবান আল্লাহ্র প্রিয়ভাজন মর্যাদামন্ডিত নবী রাসূলের পদ মর্যাদায় অভিষিক্ত হওয়ার পরও শ্রম দিয়ে দুনিয়ার বুকে শ্রমিকের অধিকার ও মর্যাদা প্রতিষ্ঠার ক্ষেত্রে এক অনুপম অনুকরণীয় দৃষ্টান্ত স্থাপন করে গেছেন। এরশাদ হয়েছে-\n\nعن مقداد بن معديكرب رضى الله عنه قال قال رسول الله صلى الله عليه وسلم ما اكل احدٌ طعاما قط خيرًا من ان يَاكُلَ من عمل يديه وان نبىّ اللهِ اودَ كان يَاْكُلَ من عمل يد يه- (رواه البخارى)\n\nঅর্থাৎ হযরত মিকদাদ ইবনে মাদিকারব রািদ্বয়াল্লাহু তা‘আলা আনহু থেকে বর্ণিত, তিনি বলেন, রাসূলুল্লাহ্ সাল্লাল্লাহু আলাইহি ওয়াসাল্লাম এরশাদ করেছেন, নিজের হাতে উপার্জন করা খাবারের চেয়ে উত্তম খাবার তোমাদের কেউ কখনো খায় না। আল্লাহর নবী যহরত দাউদ আলায়হিস্ সালাম নিজের হাতে উপার্জন করে খাবার খেতেন। [সহীহ বুখারী শরীফ]\n\n\nসম্মানিত নবী-রাসূলগণের সকলে ছিলেন পরিশ্রমী ও শ্রমকর্মে নিয়োজিত আদর্শের মডেল।\n\nহযরত আদম আলায়হিস্ সালাম পৃথিবী পৃষ্টে সর্বপ্রথম কৃষিজীবি হিসেবে কৃষি কাজের সূচনা করেন।\n\nহযরত নূহ্ আলায়হিস্ সালাম জাহাজ ও নৌকা শিল্প স্থাপনে একজন প্রাজ্ঞ প্রকৌশল বিদ্যায় পারদর্শী সম্মানিত নবী হিসেবে তাঁর শিল্পকর্মের আলোচনা ক্বোরআনে আলোচিত হয়েছে। এরশাদ হয়েছে-\n\nواصنع الفلك باعببننا ووحينا-\n\n‘‘আর আপনি আমার সম্মুখে আমারই নির্দেশ মোতাবেক একটি নৌকা নির্মাণ করুন। [সূরা হুদ: আয়াত- ৩৭] হযরত কাতাদাহ্ রাদ্বিয়াল্লাহু তা‘আলা আনহুর বর্ণনা মতে আল্লাহর নির্দেশ মতে হযরত নূহ্ আলায়হিস্ সালাম কর্তৃক নির্মিত নৌকার দৈর্ঘ ছিল তিনশত হাত আর প্রস্থ ছিল পঞ্চাশ হাত।\n\n[সূত্র: আবুল ফিদা ইবনে কাছীর আল বিদায়া ওয়ান্ নিহায়া]\n\n\nআল্লামা ছাওরী রাহমাতুল্লাহি তা‘আলা আলায়হি’র বর্ণনা মতে হযরত নূহ্ আলায়হিস্ সালাম আল্লাহর নির্দেশ প্রাপ্ত হয়ে নৌকার ভিতর ও বাইরে আল কাতরা দ্বারা প্রলেপ দেন। আল্লাহর নবীর এ শিল্প কর্মের নমুনা যা আজো বিশ্বব্যাপী অনুসৃত হচ্ছে।\n\n\nশ্রমিকের উপর কাজের বোঝা চাপিয়ে দেয়া অন্যায়\n\nইসলাম শ্রমিকের উপর অতিরিক্ত কাজের বোঝা চাপিয়ে দেয়াকে অনুমোদন করে না, এ আচরণ নিতান্তই অমানবিক। তবে মালিক যদি শ্রমিকের অতিরিক্ত বাড়তি কাজের মূল্যায়ন করে থাকে সেক্ষেত্রে শ্রমিক তা সম্পাদনে আন্তরিক হওয়া উচিত। মহান আল্লাহ্ তাঁর নবী হযরত শুয়াইব আলায়হিস্ সালাম কর্তৃক নিযুক্ত শ্রমিকের প্রতি তাঁর সদয় আচরণ ও সহানুভূতিমূলক দৃষ্টিভঙ্গির বর্ণনা এভাবে ব্যক্ত করেছেন।\n\nএরশাদ হয়েছে-\n\nوما اريد ان اشق عليك ستجد نى ان شاء الله من الصالحين-\n\nঅর্থাৎ আমি আপনার উপর অহেতুক কর্মের বোঝা চাপিয়ে দিতে চাই না। আল্লাহ্র ইচ্ছায় আপনি আমাকে সৎ কর্মশীলদের অন্তর্ভুক্ত পাবেন। [আল্ ক্বোরআন: ২৮: ২৭]\n\n\nদুঃখজনক হলেও বাস্তব সত্য যে, আজকের সমাজ ব্যবস্থায় শ্রমিকের প্রতি কোন প্রকার মানবিকতা, মহানুভবতা, উদারতা না থাকায় আজ কলকারখানা শিল্প ইন্ডাস্ট্রি, গামেন্টর্স শিল্প সহ সকল সেক্টরে শ্রমিক ধর্মঘট, সড়কপথ রেলপথ, নৌপথ অবরোধ, ভাংচুর দাঙ্গা-হাঙ্গামা, হামলা-মামলা, নৈরাজ্য দ্বন্দ সংঘাতসহ সব ধরনের অপ্রীতিকর ঘটনাবলী সমাজ জীবনের বাস্তব চিত্র। তাই আসুন ইসলামী আদর্শের অনুসরনে শ্রমিক-মালিকের সম্পর্ক উন্নয়নে ইসলামী দৃষ্টিভঙ্গি বাস্তবায়নে সচেষ্ট হই। আল্লাহ্ আমাদের সহায় হোন। আ-মী-ন।"},{"1":"১১.বাহাত্তরটি জাহান্নামী দলের অন্যতম শিয়া ফির্কা","2":"১১.বাহাত্তরটি জাহান্নামী দলের অন্যতম শিয়া ফির্কা-\n\nঅধ্যক্ষ মাওলানা মুহাম্মদ বদিউল আলম রিজভি\n\n\u003d\u003d\n\nعَنْ عَبْدِ الله بْنِ عَمرو رَضِىَ اللهُ عَنْهُ قَالَ قَالَ رَسُوْلُ اللهِ صَلَّى اللهُ عَلَيْهِ وَسَلَّمَ اِنِّ بنى اِسْرَائِيْل تََفَرَّقَتْ عَلى ثِنْتَيْنِ وَسَبْعِيْنَ مِلَّةٌ وَتَفْتَرِقُ اُمِّتى عَلى ثلاث وسبعين مِلَّةً كلهم فى النار اِلَّا مِلَّة وَاحِدَة قَالُوْا مَنْ هِىَ يَارَسُوْلَ الله قَالَ مَااَنَا عَلَيْهِ وَاَصْحَابِىْ – (مشكوة- صفحه ৩০)\n\n\nঅনুবাদ: হযরত আবদুল্লাহ্ ইবনে আমর রাদ্বিয়াল্লাহু তা‘আলা আনহু হতে বর্ণিত, তিনি বলেন, প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেন, বনী ইস্রাইল বাহাত্তর ফির্কা বা দলে বিভক্ত হয়েছিল। আমার উম্মত তিয়াত্তর দলে বিভক্ত হবে। তাদের মধ্যে একটি দল ব্যতীত অবশিষ্ট সব ফির্কা জাহান্নামী হবে। সাহাবায়ে কেরাম আরয করলেন, ইয়া রাসূলাল্লাহ্! সেই নাজাত বা মুক্তি প্রাপ্ত দল কোনটি? প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করলেন, আমি এবং আমার সাহাবীগণ যে আক্বিদার উপর রয়েছি। (ওই আক্বিদার উপর যে দলটি থাকবে তারাই মুক্তিপ্রাপ্ত দল। [মিশকাত শরীফ: পৃষ্ঠা ৩০]\n\n\nপ্রাসঙ্গিক আলোচনা\n\nবর্ণিত হাদীস শরীফে প্রিয়নবী সাল্লাল্লাহু তা‘আলা আলায়হি ওয়াসাল্লাম অদৃশ্য জ্ঞানের অধিকারী হওয়া প্রমাণ করে। তিনি ভালোভাবে জানতেন যে, তাঁর উম্মতের লোকেরা অদূর ভবিষ্যতে তাঁর প্রদর্শিত ও তাঁর সাহাবীগণের অনুসৃত পথে মতে অটল ও অবিচল থাকবে না। আক্বিদা বিশ্বাসে তারা দল-উপদলে বিভক্ত হয়ে পড়বে। তাঁরা ভিন্ন ভিন্ন পথ ও মত অবলম্বন করবে। পরবর্তীতে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম’র ভবিষ্যৎ বাণী অনুযায়ী হয়েছেও তাই। ইতিহাসের ধারাবাহিকতায় ইসলামের ছদ্মাবরণে ইসলাম নামধারী বিভিন্ন দল উপদল সৃষ্টি হয়েছে যে সব দল উপদলের সৃষ্ট ভ্রান্ত আক্বিদা বিশ্বাস অনুসরণ করে যুগে যুগে মানুষ পথভ্রষ্ট হয়েছে। নিজেরা জাহান্নামী হয়েছে অন্যদেরকেও জাহান্নামী করেছে। কখনো আল্লাহর জাত ও সিফাত তথা সত্তাগত ও গুণাবলী সংক্রান্ত আক্বিদায় অবিশ্বাস, কখনো সম্মানিত রাসূলগণের নবুয়ত ও রিসালতের সুমহান মর্যাদা ও শান-মানের প্রতি বিষোদঘার, কখনো পূত:পবিত্র চরিত্রের অধিকারী সত্যের মাপকাঠি সম্মানিত সাহাবায়ে কেরামের প্রতি কটূক্তি-ধৃষ্টতা ও বিদ্বেষ পোষণ, কখনো আহলে বায়তে রাসূলের প্রতি অশ্রদ্ধা অসম্মান ও অবমাননা, আবার কখনো আল্লাহর\n\n\nপুণ্যাত্মা প্রিয় বান্দা সালেহীন-কামেলীন-আউলিয়ায়ে কেরাম বুজুর্গানে দ্বীন ও মযহাব ও ত্বরীকতের সম্মানিত ইমামদের প্রতি অশালীন ও আপত্তিকর মন্তব্য ও বক্তব্য উপস্থাপন, তাদের পবিত্র সত্তার প্রতি কালিমা লেপনের অপপ্রয়াস ও অপচেষ্টা।\n\n\nযুগে যুগে ওইসব পথভ্রষ্ট সম্প্রদায়গুলোর জাহান্নামী দল হিসেবে তাদের আক্বিদা বিশ্বাস ও স্বরূপ উম্মোচিত হয়েছে, মুতাযিলা, জবরিয়া কদরিয়া, মুরজিয়া, মুশাব্বিহা, রাফেজী, খারেজী, নাজারিয়া-শিয়া, ফারারিয়া, জহমিয়া, কারামিয়া, পরবর্তীতে ওহাবী-নজদী-তাবলীগি, মওদুদী, সালাফী, আহলে হাদীস, গায়রে মুকাল্লিদ, আহলে ক্বোরআন ইত্যাদি ফির্কাগুলোর আক্বিদা-বিশ্বাস পরীক্ষা-নিরীক্ষা-গবেষণা, আলোচনা-পর্যালোচনায় চূড়ান্তভাবে প্রমাণিত যে, চিন্তা-চেতনা, আক্বিদা-বিশ্বাসে প্রত্যক্ষ ও পরোক্ষভাবে নবী-রসূল, সাহাবা-অলী ও মুজতাহিদ ইমামগণের প্রতি ধৃষ্টতা প্রদর্শনে তাদের সকলের চিন্তাধারা কোনো না কোনোভাবে এক ও অভিন্ন।\n\nএকমাত্র নাজাত প্রাপ্ত মুক্তিপ্রাপ্ত দল আহলে সুন্নাত ওয়াল জামাই রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম, সম্মানিত সাহাবীগণ, আহলে বায়তে রাসূল, মুজতাহিদ-ইমামগণ ও তরীকতের ইমামগণ তথা আউলিয়ায়ে কেরামের অনুসরণকারীদের দল।\n\n\nপ্রকৃতপক্ষে ইসলামের সঠিক রূপরেখা চিন্তা-চেতনা ও বিধি-বিধানের যথার্থ অনুসরণকারীদের নাম আহলে সুন্নাত ওয়াল জামাত। কাজেই যারা ইসলামের সঠিক আক্বিদার অনুসরণ করেন সকল ক্ষেত্রে। প্রিয় রাসূলের প্রতি তাজিম ও অন্তরাত্মার গভীর শ্রদ্ধা ও ভালোবাসা নিবেদন, সাহাবা-তাবেঈ, তাবে-তাবেঈন ও মুজতাহিদ ইমামগণের অনুসৃত মতাদর্শ যারা অনুসরণ করেন তারাই সুন্নী মুসলমান। আহলে সুন্নাত ওয়াল জামাতের পরিচয় موسوعة للاديان والمذاهب কিতাবে নিুরূপ উপস্থাপিত হয়েছে-\n\nاهل السنة والجماعة هم المتمسّكون سنة رسول الله صلى الله عليه وسلم التاركون بدع المبتدعين بعده الثابتون مع اهل الجماعة فاصحاب رسول الله صلى الله عليه وسلم هم الجماعة الذين قال فيهم صلى الله عليه وسلم- (ماانا عليه واصحابى عيه اليوم)\n\nঅর্থাৎ যারা রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম’র সুন্নাতের উপর আমলকারী, বদমাযহাবী পথভ্রষ্টদের পরিহারকারী, যারা সর্বদা জামাতের উপর অটল অবিচল, জামাতি দ্বারা সম্মানিত সাহাবীগণের অনুসারী দল যাদের প্রসঙ্গে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, যারা আমি ও আমার সাহাবীগণের অনুসারী। (তারাই আহলে সুন্নাত ওয়াল জামাত)।\n\n\nশিয়া মতবাদ\n\nশিরোনামে বর্ণিত, বাহাত্তারটি জাহান্নামী দলের অন্যতম শিয়া ফির্কা। আহলে সুন্নাত ওয়াল জামাতের আক্বিদা ও আদর্শ বিরোধী ক্বোরআন-সুন্নাহ্ বিরোধী একটি পথভ্রষ্ট সম্প্রদায় ও ভ্রান্ত মতবাদের নাম শিয়া। ইসলামের ইতিহাসে এ দলটি প্রাচীন বাতিল দল হিসেবে পরিচিত।\n\n\nশিয়া শব্দটি আরবি, এর আভিধাকি অর্থ অনুসারী দল। এ দলের অনুসারীদের সহজভাবে পরিচয়ের উপায় হচ্ছে, যারা আহলে বায়তে রাসূল ও হযরত আলী রাদ্বিয়াল্লাহু তা‘আলা আনহু’র প্রতি অতিভক্তি ও শ্রদ্ধা প্রদর্শন করে পক্ষান্তরে হযরত আবু বকর সিদ্দিক, হযরত ফারুকে আজম ওমর রাদ্বিয়াল্লাহু তা‘আলা আনহু ও হযরত ওসমানগণি জিন্নুরাইন রাদ্বিয়াল্লাহু তা‘আলা আনহুম এর প্রতি বিদ্বেষ পোষণ করে। তাঁদের প্রতি গালমন্দ করেন, তাঁদের প্রতি অশালীন কটূক্তি তীব্র সমালোচনা করেন ইতিহাসে তারা শিয়া নামে পরিচিত।\n\n\nছদ্মবেশী মুসলমান ইয়াহুদী থেকে কৃত্রিমভাবে ইসলাম গ্রহণকারী আবদুল্লাহ্ ইবনে সাবা শিয়া ফির্কার মূল প্রবক্তা। ইসলামের তৃতীয় খলিফা আমিরুল মুমিনীন হযরত ওসমান জিন্নুরাইন রাদ্বিয়াল্লাহু তা‘আলা আনহু’র শাহাদাতের পর হযরত আলী রাদ্বিয়াল্লাহু তা‘আলা আনহু’র ক্ষমতা সুসংহত হওয়ার পূর্বেই হযরত ওসমান রাদ্বিয়াল্লাহু তা‘আলা আনহু’র বিচারের জোর দাবী জানানো হয়। উক্ত বিচার হযরত আলী রাদ্বিয়াল্লাহু তা‘আলা আনহু’র প্রতি আনুগত্যের পূর্বশর্ত হিসেবে আরোপ করা হয়। মুনাফিক আবদুল্লাহ্ ইবনে সাবা এ দাবীর পেছনে ইন্ধন জোগাতে শুরু করলো।\n\n\nতার সুদূর প্রসারী ষড়যন্ত্র ও চক্রান্তে পরিস্থিতির অবনতি হতে শুরু হলো। নানামূখী চক্রান্তে সে সফল হলো, বিভিন্ন পর্যায়ে বিভ্রান্তি সৃষ্টি ও বিরোধ সৃষ্টিতে সফলকাম হলো। নিজেদের দলকে হযরত আলী র্কারামাল্লাহু ওয়াজহাহু এর স্বপক্ষীয় ও অনুসারী বলে দাবী করে- ইসলামের প্রথম ও দ্বিতীয় খলিফার উপর হযরত আলী রাদ্বিয়াল্লাহু তা‘আলা আনহুকে শ্রেষ্ঠত্ব আরোপ করা হলো। এ চরমপন্থি শিয়ারা পরবর্তীতে ৬৩টি শাখা উপশাখায় বিভক্ত হয়েছে। এদের মধ্যে ইমামিয়া, ইসমাইলীয়া, ইসনাআশারিয়া, কারামাতিয়া শিয়াগণই অধিক পরিচিত ও কুফরী আক্বিদায় বিশ্বাসী।\n\n\nশিয়াদের ভ্রান্ত কুফরি আক্বিদা সমূহ\n\n১. হযরত আলী রাদ্বিয়াল্লাহু তা‘আলা আনহু আল্লাহর মনোনীত নবী, হযরত জিব্রাঈল আলায়হিস্ সালাম ভুল করে মুহাম্মদের কাছে ওহী নিয়ে এসেছেন।\n\n২. হযরত আলী রাদ্বিয়াল্লাহু তা‘আলা আনহু রেযওয়াহ্ নামক পাহাড়ে জীবিত অবস্থায় আছেন। তিনি পুনর্বার পৃথিবীতে আগমন করবেন। [কিসানিয়া] ৩. ক্বোরআনে সতের হাজার আয়াত ছিল। প্রথম তিন খলিফা নিজেদের স্বার্থ সিদ্ধির জন্য আয়াত গোপন করেছে ও বাদ দিয়েছে। ক্বোরআন শরীফে ‘সূরা বেলায়ত’ নামে একটি সূরাও ছিল। শিয়াদের ইমাম নূবী তাবরুসী ফাসলুল খেতাব কিতাবে নিুোক্ত কথাকে সূরা বেলায়ত থেকে বাদ দেয়া হয়েছে মর্মে উল্লেখ করেন-\n\nياايهاالذين امنوا امنوا بالنبى وبالولى بعثاهما بهدايتكم الى صراط مستقيم-\n\n[সূত্র: ইরানী ইনকিলাব, পৃষ্ঠা ২৭৮] ৩. আবু বকর, ওমর ও ওসমান রাদ্বিয়াল্লাহু আনহুম জোরপূর্বক হযরত আলী রাদ্বিয়াল্লাহু তা‘আলা আনহু থেকে খিলাফত ছিনিয়ে নিয়েছে। (নাঊ’যুবিল্লাহ)\n\n৫. হযরত আলী রাদ্বি. মানুষ নয়, স্বয়ং আল্লাহ্ হযরত আলী রাদি. রূপধারণ করে পৃথিবীতে এসেছেন।\n\n৬. প্রিয়নবীর ওফাতের পর সাহাবায়ে কেরাম নিষ্পাপ ইমাম হযরত আলী রাদ্বিয়াল্লাহু তা‘আলা আনহু’র হাতে বায়াত না করার কারণে কাফির ও মুরতাদ হয়ে গেছেন।\n\n[শিয়া সুন্নী ইখতিলাফ: পৃষ্ঠা-১২] ৭. শিয়াদের একটি শাখা ইসমাঈলিয়ারা আক্বিদা পোষণ করে তাদের ইমাম ইসমাঈল শেষনবী। (নাঊ’যুবিল্লাহ)\n\n[মুসলিম সাংস্কৃতির ইতিহাসি: ২৩৩] ৮. শিয়াদের কলেমা হচ্ছে-\n\nلااله الا الله محمد رسول الله وعلى خليفة الله-\n\n৯. নিকাহে মুতা বা সাময়িক বিয়ে জায়েয।\n\n[ইসলাম আওর খোমেনী মাযহাব: পৃষ্ঠা ৪৩৮] ১০. ইমামদের নিকট ফেরেশতার মাধ্যমে ওহী আসে। তারা হালালাকে হারাম এবং হারামকে হালাল করতে পারেন।\n\n১১. শিয়া নেতা ইমাম খোমেনী ‘কাশফুল আসরার’ কিতাবে লিখেছে আবু বকর, ওমর, ওসমান ও আবু ওবাইদা ও অন্যান্য সাহাবারা অন্তর থেকে ঈমান আনেননি। (নাঊ’যুবিল্লাহ)\n\nএ জাহান্নামী ফির্কা শিয়াদের কুফরি আক্বিদার কিঞ্চিৎ মাত্র আলোকপাত হলো। ভবিষ্যতে তাদের স্বরূপ উম্মোচনে আরো লিখার আশাবাদ ব্যক্ত করছি। সম্প্রতিক সময়ে সুন্নী লেবেলে ওইসব মুনাফিক চক্রের চক্রান্ত থেকে সুন্নী মুসলমানরা সাবধান থাকুন।\n\n"},{"1":"১২.নবীজির দেশে ওহাবী নজদীদের ধৃষ্টতা","2":"১২.নবীজির দেশে ওহাবী নজদীদের ধৃষ্টতা\n\nঅধ্যক্ষ মাওলানা মুহাম্মদ বদিউল আলম রিজভি\n\n\u003d\u003d\u003d\u003d\u003d\n\nوَعَنْ اِبْنِ عمر رضى الله عنه ذكر النبى صلى الله عليه وسلم قال اللهم بارك لنا فى شامنا اللهم بارك لنا فى يمننا قالوا يارسول الله وفى نجدنا قال اللهم بارك لناو فى شامنا اللهم بارك لنا فى يمننا قالوا يا رسول الله وفى نجدنا فاظنه قال فى الثالثة هناك الزلازل والفتن وبها يطلع قرن الشيطان – (رواه البخارى)\n\n\nঅনুবাদ: হযরত আবদুল্লাহ্ ইবনে ওমর রাদ্বিয়াল্লাহু আনহুমা থেকে বর্ণিত, তিনি বলেন যে, প্রিয়নবী সাল্লাল্লাহু আলাইহি ওয়াসাল্লাম (একদিন) এভাবে দু’আ করেছিলেন যে, হে আল্লাহ্! আপনি আমাদের শাম তথা সিরিয়া দেশে বরকত দান করুন, হে আল্লাহ্ আপনি আমাদের ইয়েমেন দেশে বরকত দান করুন (উপস্থিত কিছু) লোক আবেদন করল, ইয়া রাসূলাল্লাহ্! আমাদের নজদের জন্যও। তিনি পুনরায় দু‘আ করতে লাগলেন, হে আল্লাহ্ আমাদের জন্য আমাদের শাম দেশে বরকত দান করুন, হে আল্লাহ্ আমাদের জন্য ইয়েমেন দেশে বরকত দান করুন, (কিছু লোক) পুনরায় আরজ করল, ইয়া রাসূলাল্লাহ্! আমাদের নজদের জন্যও। আমার মনে হয় তিনি তৃতীয়বারে এরশাদ করলেন, সেখান থেকে ভূমি কম্পন, ফিতনা-ফ্যাসাদ এবং শয়তানের শিং (ওহাবীয়তের ফিতনা) বের হবে। [বুখারী শরীফ: কিতাবুল ফিতন, হাদীস নম্বর- ৬৬৮১]\n\n\nপ্রাসঙ্গিক আলোচনা\n\nবর্ণিত হাদীস শরীফে নজদের জন্য দু‘আ করার অনুরোধ করা সত্ত্বেও প্রিয়নবী, অদৃশ্যের সংবাদদাতা নবী সাল্লাল্লাহু আলাইহি ওয়াসাল্লাম নজদের জন্য দু‘আ করেননি। সেই থেকে নজদ ইতিহাসে একটি অভিশপ্ত ও কলংকিত স্থানে পরিণত হয়।\n\n\nনবীজির ভবিষ্যৎ বাণী মোতাবেক সেখানে থেকে আবির্ভাব ঘটলো ভন্ডনবী মুসায়লামাতুল কাজ্জাবের। পরবর্তীতে সেই নজদে আবদুল ওহাব নজদীর আবির্ভাবের মধ্য দিয়ে তার প্রচারিত ও প্রবর্তিত ওহাবী মতবাদ রাষ্ট্রীয়ভাবে ইবনে সউদের সহযোগিতায় প্রতিষ্ঠা লাভ করে। মুসলমান নামধারী নবীদ্রোহী এই অভিশপ্ত সম্প্রদায়টি তখন থেকেই অদ্যাবধি রাষ্ট্রীয় পৃষ্ঠপোষকতায় ইসলামের মূলধারা আহলে সুন্নাত ওয়াল জামাআতের আক্বিদা-বিশ্বাসকে নিশ্চিহ্ন করার লক্ষ্যে নবী-রাসূল, সাহাবা, ওলী, মুজতাহিদ, আইম্মা-ই কেরামের বিরুদ্ধে যে ঈমান বিধ্বংসী কার্যক্রম শুরু করেছিল এর অশুভ তৎপরতা ও প্রভাব আজ কেবলমাত্র আরব বিশ্বে আর সীমাবদ্ধ নেই। তাদের এ ভ্রান্তমতবাদ তাদেরই অর্থায়ন ও পৃষ্ঠপোষকতায় আজ পৃথিবীর দেশে দেশে ছড়িয়ে পড়েছে। তৌহিদ প্রতিষ্ঠার নামে রিসালতের প্রতি ধৃষ্টতা প্রদর্শন, নবী-রাসূল, সাহাবী, ওলী, মাযহাব ও তরীকতের মহান শায়খগণের প্রতি কটূক্তি অবমাননা অসম্মান ও অশ্রদ্ধা প্রদর্শন তাদের তথাকথিত তৌহিদী চেতনার নিদর্শন। ইসলামের ঐতিহ্যধন্য অসংখ্য বরকতময় স্মৃতি বিজড়িত নিদর্শন ও স্থাপনা ধ্বংস কার্যক্রম তাদের তথাকথিত সংস্কার আন্দোলনের অন্যতম।\n\n\nবিশ্ব বিখ্যাত ফতওয়া গ্রন্থ রচয়িতা আল্লামা ইবনে আবেদীন শামী রাহমাতুল্লাহি আলায়হি তাঁর প্রণীত ‘রদ্দুল মোখতার’ কিতাবের ৩য় খণ্ডে ৪২৭ ও ৪২৮ পৃষ্ঠায় ‘বাবুল বুগাত’-এর প্রারম্ভে বর্ণনা করেন-\n\nكما فى زماننا فى اتباع عبد الوهاب الذين خرجوا من نجد وتغلبوا على الحرمين وكانوا ينتحلون الى الحنابلة لكن هم اعتقدوا انهم هم الملمون وان خالف اعتقادهم مشركون واستباحوا بذالك قتل اهل السنة وقتل علمائهم-\n\nঅর্থ: ‘‘যেমন আমাদের সময়ে সংগঠিত আবদুল ওহাবের অনুসারীদের লোমহর্ষক ঘটনা প্রণিধানযোগ্য। তারা নজদ থেকে বের হয়ে মক্কা মুর্কারামাহ্ ও মদীনা মুনাওয়ারার উপর আধিপত্য বিস্তার করেছিল। নিজেদেরকে তারা হাম্বলী মাযহাবের অনুসারী বলে দাবী করতো। তাদের দৃঢ় বিশ্বাস ছিলো তারাই একমাত্র মুসলমান, তাদের বিরোধীরা সকলেই মুশরিক।\n\n\nএ জন্যে তারা আহলে সুন্নাত ওয়াল জামা‘আতের অনুসারীদের হত্যা করা জায়েয মনে করেছে। এবং এদের অনেক আলেমকে শহীদ করেছে।\n\n\nমক্কা নগরীর তৎকালীন প্রখ্যাত সুন্নী আলেম আল্লামা সৈয়্যদ আহমদ ইবনে যাইনী দাহলান মক্কী রাহমাতুল্লাহি আলায়হি যিনি পবিত্র মক্কা নগরীর প্রখ্যাত মুফতি ছিলেন- তিনি তাঁর প্রণীত ‘আল্ ফিতনাতুল ওহাবীয়্যাহ্’ নামক কিতাবে ওহাবীদের বাতিল ও কুফরি আক্বিদা ও মুসলমানদের প্রতি তাদের নির্যাতন নিষ্পেষণের করুণ ইতিহাসের বিস্তারিত বিবরণ লিপিবদ্ধ করেছেন। মধ্যপ্রাচ্যের সৌদি আরব রাষ্ট্রটি বর্তমান সময়ে বিশ্বব্যাপী অভিশপ্ত ওহাবী মতবাদ প্রতিষ্ঠা ও প্রচারের কেন্দ্রীয় ভূমিকা পালন করে যাচ্ছে। বর্তমানে ‘আহলে হাদীস’ সম্প্রদায়টি তাদের অনুসৃত মতাদর্শের আরেক নতুন সংস্করণ, তাদের অনুসৃত ইবনে তাইমিয়া ও আবদুল ওহাব নজদী, নাসির উদ্দীন আলবানীর উত্তর সূরীরা সৌদি আরব সহ মধ্যপ্রাচ্যের অর্থায়নে আজকে এদেশের গ্রামে-গঞ্জে শহরের অলিতে গলিতে বিভিন্ন মাদ্রাসা কিন্ডারগার্টেন এতিমখানা, হিফজখানা, মসজিদ, পাঠাগার ইত্যাদি প্রতিষ্ঠা করে স্কুল কলেজ মাদ্রাসা ইউনিভার্সিটির ছাত্রছাত্রীদের ও সরল প্রাণ সাধারণ মুসলমানদেরকে ক্বোরআন-সুন্নাহর মনগড়া অপব্যাখ্যা দিয়ে মুসলমানদের ঈমান আক্বিদা সুপরিকল্পিতভাবে ধ্বংস করে দিচ্ছে।\n\n\n* ইসলামী হুকুমতের নামে সৌদি প্রশাসন বর্তমানে মার্কিন সাম্রাজ্যবাদীদের মদদপুষ্ট হয়ে ইয়াহুদী-নাসারাদের ক্রীড়নকরূপে ধর্মীয় সংস্কারের নামে ও তৌহিদ প্রতিষ্ঠার নামে রাসূলে করীম সাল্লাল্লাহু আলাইহি ওয়াসাল্লাম-এর প্রতি সম্মান প্রদর্শন সাহাবায়ে কেরাম, আহলে বায়তে রাসূল, মুজতাহিদ ইমামগণের প্রতি সম্মান প্রদর্শনকে কুফর-শির্ক বিদআত বলে ফাতওয়া জারি করে ইসলামের মর্মমূলে আঘাত হানছে।\n\n\n* সৌদি প্রশাসন নবীজির রওজা শরীফের আশেপাশে এমন কিছু মূর্খ দালাল নিয়োগ করে রেখেছে যারা বিশ্বের যিয়ারতকারী রওজা শরীফমুখী মুসলমানদেরকে কুদৃষ্টিতে দেখে ও বরকতময় আমলকে সার্বক্ষণিক শির্ক বিদআতের অপবাদ প্রদানে নিয়োজিত আছে।\n\n\n* রওজা শরীফ ও জান্নাতুল বাকী শরীফে যিয়ারতের সময়সূচি সুনির্দিষ্ট করে দিয়ে লাখো ঈমানদার আশেকে রাসূলদেরকে এ মহান ইবাদত থেকে বঞ্চিত করা হচ্ছে।\n\n\n* অসংখ্য সাহাবায়ে কেরাম, উম্মুহাতুল মুমেনীন, আহলে বায়তের কবর শরীফের স্মৃতি চিহ্ন নিশ্চিহ্ন করে দেয়া হয়েছে। কোনটি কার মাযার বর্তমানে চেনার কোন উপায় নেই। নবীজির পরিবারবর্গ সাহাবায়ে কেরামের প্রতি নজদীদের এহেন ধৃষ্টতাপূর্ণ আচরণ নবীদ্রোহীতার পরিচায়ক।\n\n\n* প্রকৃত সুন্নী মতাদর্শী নজদী-বিরোধী আলেমদের ইমামতি হারামাইন শরীফাইনে নিষিদ্ধ করা হয়েছে।\n\n* আহলে হাদীসপন্থী নজদী আলেম শায়খ নাসির উদ্দীন আলবানী তার লিখিত ‘তাহযীরুল মাজেদ’ গ্রন্থে রাসূলুল্লাহর পবিত্র রওজা শরীফকে মসজিদে নববী থেকে সরিয়ে ফেলার জন্য বারবার দাবী তুলেছে। মৃতুদন্ড যোগ্য এ অমার্জনীয় অপরাধ করার পরও সৌদি সরকার তার ঈমান বিধ্বংসী কিতাবগুলো পুন:প্রকাশ করে যাচ্ছে।\n\n\n* বিশ্ববিখ্যাত মুহাদ্দিস ইমাম মুহি উদ্দীন প্রণীত ‘কিতাবুল আযকার’ গ্রন্থে (فصل فى زيارة قبر الرسول الله صلى الله عليه وسلم) রাসূলে পাকের রওজা শরীফ যিয়ারত সম্পর্কিত পরিচ্ছেদটি রাসূলুল্লাহর মসজিদ যিয়ারত সম্পর্কিত পরিচ্ছেদে পরিবর্তন করে দেয়া হয়েছে। যা আবদুল কাদির শামীর সম্পাদনায় রিয়াদ দারুল হুদা প্রকাশনা কর্তৃক প্রকাশিত হয়েছে।\n\n* সৌদি আরবের নাগরিক বিখ্যাত সুন্নী ব্যক্তিত্ব আল্লামা সৈয়্যদ আলভী মালেকী, আল্লামা সাবুনী প্রমুখ আলেমকে নজদী ওহাবী আক্বিদার বিরোধিতার কারণে বিদআতী ও মুশরিক সাব্যস্ত করে তাঁদের বিরুদ্ধে অসংখ্য কিতাব লিখা হয়েছে।\n\n\n* প্রিয়নবী সাল্লাল্লাহু আলাইহি ওয়াসাল্লাম ধরাধামে শুভাগমনের স্মৃতি বিজড়িত পবিত্র মক্কানগরীতে অবস্থিত প্রিয়নবীর স্মৃতিধন্য পবিত্র ‘মাওলদুন্নবী’ (নবী করীমের পবিত্র জন্মস্থান) সুকৌশলে নিশ্চিহ্ন করে একটি পাঠাগারে রূপান্তরিত করা হয়েছে। নবী বিদ্বেষের এতো চক্রান্তের পরও এ বরকতময় স্থানের যিয়ারত থেকে আশেকে রাসূল ঈমানদারদেরকে সৌদিরা সরাতে পারছে না। নবীজির স্মৃতি বিজড়িত নিদর্শনের প্রতি নজদী ওহাবীরা যত চক্রান্ত করুক মহান আল্লাহ্ তাঁর প্রিয় হাবীবের সুউচ্চ মর্যাদাকে সমুন্নত রাখবেন।\n\n\n* মসজিদে নববী সংস্কারের নামে মসজিদে নববীর জানালায় খচিত শোভা বর্ধিত নবীজির শানে বিরচিত শতশত বৎসর ধরে সংরক্ষিত অনেকগুলো বিখ্যাত আরবি কবিতার চরণ মুছে ফেলা হয়েছে। নজদীদের এ সব গর্হিত আচরণ ধৃষ্টতা নয় কি?\n\n\n* হানাফী মাযহাবের বিখ্যাত ফিকহ গ্রন্থ আল্লামা ইবনে আবেদীন শামী কর্তৃক লিখিত ‘ফতোয়ায়ে শামী’ কিতাবের ‘অলী, গাউস, কুতুব, আবদাল, সালেহীনদের’ আলোচনা শীর্ষক অধ্যায়টি বাদ দেয়া হয়েছে। এ সব ভূমিকা আল্লাহর প্রিয়বান্দা আউলিয়ায়ে কেরামের প্রতি বিদ্বেষের পরিচায়ক নয় কি?\n\n\n* বিগত ২০১৪ সানে প্রিয়নবী সাল্লাল্লাহু আলাইহি ওয়াসাল্লাম-এর পবিত্র রওজা শরীফ ভেঙ্গে তাঁর শরীর মুবারক অজ্ঞাত স্থানে সরিয়ে নেয়ার প্রসঙ্গে ৬১ পৃষ্ঠার একটি তথাকথিত গবেষণাপত্র রিয়াদের ইবনে সউদ ইসলামিক ইউনিভার্সিটির কুখ্যাত অধ্যাপক ড. আলী বিন আবদুল আজিজ আল শাবান কর্তৃক লিখিতখাবে প্রস্তাব করা হয়েছে। যে প্রস্তাবের ব্যাপারে বিশ্ববাসী মুসলমানদের নিন্দা ক্ষোভ ও ঘৃণা ধ্বণিত হয়েছে। নবীজির রওজা শরীফ প্রসঙ্গে জগণ্যতম চক্রান্তকারী এর সাথে জড়িত সংশ্লিষ্ট অমার্জনীয় অপরাধকারী ব্যক্তিবর্গের বিরুদ্ধে ইসলামী বিধানমতে আইনানুগ ব্যবস্থা গ্রহণ না করা নবীজির প্রতি চরম ধৃষ্টতা প্রদর্শন নয় কি?\n\nমহান আল্লাহ্ নজদী-ওহাবী ও সালাফীদের সকল প্রকার চক্রান্ত থেকে মুসলিম মিল্লাতকে হিফাজত করুন।\n\n\nআ-মী-ন।\n\n\nলেখক: অধ্যক্ষ, মাদ্রাসা-এ তৈয়্যবিয়া ইসলামিয়া সুন্নিয়া ফাযিল, বন্দর, চট্টগ্রাম\n\n\n "},{"1":"১৩.কস্তুরীর চেয়েও সুগন্ধিময় ঘাম মোবারক","2":"১৩.কস্তুরীর চেয়েও সুগন্ধিময় ঘাম মোবারক\n\nঅধ্যক্ষ মাওলানা মুহাম্মদ বদিউল আলম রিজভি\n\n\nعن انس بن مالك قال خَدَمْتُ رَسُوْلَ اللهِ صلى الله عليه وسلم عشر سنين فما قال اُفٍّ قَطٌ وما قال لشئ صَنَعْتُهُ لِمَ صَنَعْتَهُ ولا لِشَئٍ تركتُه لِمَ تركْتَهُ وكانَ رسول الله صلى الله عليه وسلم من احسن الناس خُلْقًا ولا مسْت حَزًا قطٌ وَلَا حَرِيْرًا قَطّ وَلَاشَيْئًا كَانَ اَلْيَنَ من كفّ رَسُولِ اللهِ صلى الله عليه وسلم وَلاَ شممت مسْكًا قطّ ولا عطرًا كان اطيب من عَرَق رسلول الله صلى الله عليه وسلم – (شَمَائِلُ النَّبى)\n\n\nঅনুবাদ: হযরত আনাস ইবনে মালিক রাদ্বিয়াল্লাহু আনহু হতে বর্ণিত, তিনি বলেন, আমি দীর্ঘ দশ বৎসর যাবত রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর খিদমত করেছি। তিনি কখনো উহ্ (শব্দ) পর্যন্ত বলেননি। (আমার আচরণে ব্যবহারে কর্মে তিনি বিরক্তি বা অসন্তোষ প্রকাশ করেননি) আমার কৃত কোন কর্মের জন্য তিনি আমাকে কখনো বলেননি, তুমি একাজ কেন করলে? অথবা কোন কাজ না করায় এ কথাও বলেননি এটা তুমি কেন করোনি। রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ছিলেন সর্বোত্তম চরিত্রের অধিকারী। আমি রেশম ও পশমের মিশ্রণে প্রস্তুতকৃত কাপড়ও নিজ হস্তে স্পর্শ করে দেখেছি, এবং খাঁটি রেশমি কাপড়ও স্পর্শ করেছি। কিন্তু রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম -এর হাতের চেয়ে অধিক নরম ও কোমল কিছু স্পর্শ করিনি। আমি কস্তুরির ঘ্রাণও নিয়েছি এবং আতরের ঘ্রাণও নিয়েছি কিন্তু রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম -এর শরীরের ঘাম থেকে অধিক সুঘ্রাণযুক্ত কিছুই পাইনি।\n\n[শামায়েলে তিরমিযী]\n\n\nপ্রাসঙ্গিক আলোচনা\n\nবর্ণিত হাদীস শরীফে প্রিয়নবী রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম -এর অসংখ্য গুণাবলী ও ব্যবহারিক জীবনের অনুপম আদর্শ, চরিত্র ও সৌন্দর্যের বর্ণনা বিধৃত হয়েছে। তিনি ছিলেন মানব ইতিহাসের সর্বকালের সর্বযুগের সর্বশ্রেষ্ঠ অনুসরনীয় ও অনুকরণীয় আদর্শের সর্বোত্তম মডেল। ইসলামী জীবন বিধানের সমস্ত সুন্দর গুণ, বৈশিষ্ট্য ফুলের মতো ফুটে উঠে তাঁর পবিত্র জীবনাদর্শে। মানব জাতি একটি সুন্দর, পবিত্র, উন্নত, আদর্শ, মহৎ জীবন, উদার নৈতিক জীবন গঠনে একটি পূতঃপবিত্র পূর্ণাঙ্গ নির্দেশিকা খুঁজে পাবে তাঁরই পবিত্র জীবনে। তাঁর খাদেম ও সাহাবী হযরত আনাস রাদ্বিয়াল্লাহু আনহু’র প্রতি তাঁর অনুপম চারিত্রিক গুণাবলীর বহিঃপ্রকাশ ঘটেছে তাঁর ব্যবহারিক আদর্শে। এতে আরো বর্ণিত হয়েছে তাঁর দৈহিক পবিত্রতার সৌন্দর্য, সুন্দর ও কোমলভাবে কথা বলার শিক্ষা, নিজ অধীনস্তদের প্রতি কর্কশ ভাষায় কথা না বলার শিক্ষা, কথা বার্তায় শ্রোতার অন্তরে কষ্ট না দেয়ার শিক্ষা।\n\nকথাবার্তা বলার সময় বিতর্ক না করার, অযথা, অনর্থক ও বাজে কথা না বলার এবং কথা বার্তায় অন্যকে হতাশ ও নিরাশ না করার শিক্ষা বর্ণিত হাদীস শরীফে প্রতিফলিত হয়েছে।\n\nএ ছাড়াও হাদীসে প্রিয় নবী সাল্লাল্লাহু তা‘আলা আলায়হি ওয়াসাল্লাম -এর আকর্ষণীয় ব্যক্তিত্ব, অনুপম সুন্দরতম চিত্তাকর্ষক পরিপাটি অবয়ব অসাধারণ, সৌন্দর্যের আধাঁর নূরানিয়াতের ঝলক চিত্রিত হয়েছে।\n\nমিশক আম্বরের চেয়েও দেহের সৌরভ অনন্য অসাধারণ\n\nহযরত আনাস রাদ্বিয়াল্লাহু আনহু-এর অপর বর্ণনায় এসেছে-\n\nكان رسول الله صلى الله عليه وسلم ازهر اللّون كانَّ عَرَقَهُ اللَّوْلُو اذا مشى تكفّا وما مشيت ديباجَةً ولا حرِيْرًا الين من كفّ رسول الله صلى الله عليه وسلم ولاشممت مسكًا ولا عنبرة اطيب من رائحة النّبى صلى عليه وسلم- (رواه البخارى ومسلم)\n\nঅর্থ: রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম -এর বর্ণ ছিল স্বচ্ছ। উজ্জ্বল ঝকঝকে। তাঁর ঘাম বিন্দু ছিল যেন মনিমুক্তা, যখন তিনি চলতেন সামনের দিকে ঝুঁকে চলতেন, আমি এমন কোন রেশমি কাপড় স্পর্শ করিনি যা রাসূলুল্লাহর হস্ততালু অপেক্ষা অধিক নরম ও কোমল। আমি এমন কোন মিশক বা আম্বরের ঘ্রাণ নিইনি যা নবী করিম সাল্লাল্লাহু তা‘আলা আলায়হি ওয়াসাল্লাম -এর দেহের সৌরভ (ঘাম মোবারক) অপেক্ষা অধিক সুগন্ধিময়।\n\n[বোখারী ও মুসলিম শরীফ] তাঁর জ্যোতির্ময় চেহারা\n\nসাহাবায়ে কেরাম যখনই প্রিয়নবীর উপমা দিতেন চন্দ্র ও সূর্যের সঙ্গে উপমা দিতেন কেননা মানবজাতি তথা প্রাকৃতিক জগতে এ দুটি জ্যোতির্ময় সৃষ্টির চেয়ে উজ্জ্বল জ্যোতির্ময় পদার্থ আর কিছুই নেই। হযরত আবু হুরায়রা রাদ্বিয়াল্লাহু আনহু প্রিয় নবীজির সৌন্দর্যের বর্ণনা ব্যক্ত করেন যে-\n\nمَا رَايْتُ شيئًا احسن من رسول الله صلى الله عليه وسلم كانّ الشمس تجرى فى وجهه واذا ضحك يتلالاء نورهُ فى الجدور-\n\nঅর্থ: আমি রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম অপেক্ষা অধিক সুন্দর আর কাউকে দেখিনি। তাঁর মুখমন্ডলে যেন সূর্য উদ্ভাসিত। আর যখন তিনি হাসতেন তাঁর দ্বীপ্তি প্রাচীরে চকচকে আলো ছড়াত। হযরত কা’ব ইবনে মালিক রাদ্বিয়াল্লাহু আনহু এরশাদ করেন-\n\nكان رسول الله صلى الله عليه وسلم اذا سرا ستنار وجهه كانه وجهه قطعة قمر وكنا نعرف ذالك- رواه البخارى ومسلم)\n\nঅর্থ: রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম যখন খুশী হতেন, তখন তাঁর চেহারা মোবারক ঝলমল করত। এমনকি মনে হতো তা এক টুকরা চাঁদ আমরা সকলেই তা চিনতাম।\n\nঘাম মোবারক সংগ্রহ\n\nহযরত আনাস রাদ্বিয়াল্লাহু আনহু-এর মাতা হযরত উম্মে সুলাইম রাদ্বিয়াল্লাহু আনহা দুপুরের বিশ্রাম অবস্থায় প্রিয় রাসূলের নির্গত ঘাম মোবারক একটি শিশিতে ভর্তি করছিলেন। প্রিয় নবী জাগ্রত হয়ে জিজ্ঞেস করলেন, হে উম্মে সুলাইম তুমি এ কি করছো? তিনি আরজ করলেন ইয়া রাসূলাল্লাহ্! এটা আপনার ঘাম মোবারক যা আমাদের খুশবুতে মিশ্রিত করব। এটি সর্বোত্তম খুশবু।\n\n[সহীহ মুসলিম শরীফ] হুযূরের প্রস্রাব মোবারক পবিত্র\n\nপ্রিয় নবী সাল্লাল্লাহু তা‘আলা আলায়হি ওয়াসাল্লাম হযরত উম্মে আয়মন নামক মহিলা সাহাবীকে বললেন, আমার এ প্রস্রাব বাইরে ফেলে দিয়ে আস। হযরত উম্মে আয়মন সবটুকু পান করে ফেললেন। নবীজি জিজ্ঞেস করলেন প্রস্রাবগুলো কি করলে? বললেন, তা-তো আমি সবটুকু পান করে নিয়েছি। হযূর সাল্লাল্লাহু তা‘আলা আলায়হি ওয়াসাল্লাম বললেন, তোমার শরীরে দোজখের আগুন স্পর্শ হওয়া হারাম করা হয়েছে।\n\nহুযূর (দ.)’র শারীরিক সুগন্ধি\n\nমহান আল্লাহ্ পাক তাঁর প্রিয় হাবীব এর দেহ মোবারক সুগন্ধিময় করে সৃষ্টি করেছেন। যে পথে তিনি যাতায়াত করতেন সে পথের অলিগলি সুগন্ধিতে ভরে উঠতো। চারদিকে সুগন্ধি ছড়িয়ে পড়তো। হযরত আনাস রাদ্বিয়াল্লাহু আনহু এ অবস্থার বর্ণনা করেছেন-\n\nكان رسول الله صلى الله عليه وسلم اذا مرّ فى طرق المدينة وجدوا منه رائحة الطيب وقال مرّ رسول الله صلى الله عليه وسلم من هذا الطريق-\n\nঅর্থ: রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম মদীনায় কোনো পথ দিয়ে যাতায়াত করলে লোকেরা ওই পথে আকর্ষণীয় সুগন্ধি পেতো। তারা বলত এ পথ দিয়ে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম গমন করেছেন।\n\n[দালায়িলুন নবুয়ত: পৃষ্ঠা ২৮০, খাসায়েসে কুবরা: খণ্ড ১, পৃষ্ঠা ৬৭] হযরত জাবের রাদ্বিয়াল্লাহু আনহু হতে বর্ণিত আছে-\n\nانَّ النبى صلى الله عليه وسلم لم يسلك طريقا فيتبعه احد الاعرف انه قد سلكه من طيب عرقه اوقال من ريح عرقهِ-\n\nঅর্থ: নবী করিম সাল্লাল্লাহু তা‘আলা আলায়হি ওয়াসাল্লাম যে পথ দিয়ে গমন করতেন সে রাস্তা সুগন্ধিতে ভরে উঠতো। অনুসন্ধানকারী সুগন্ধি পেয়ে বুঝে নিতেন যে, প্রিয় নবীজি সাল্লাল্লাহু তা‘আলা আলায়হি ওয়াসাল্লাম এ পথ দিয়ে গমন করেছেন। [মিশকাত শরীফ: পৃষ্ঠা ৫১৭] আ’লা হযরত ইমাম আহমদ রেযা রাহমাতুল্লাহি আলায়হি কতই সুন্দর বলেছেন-\n\nبهينى بهينى مهك پر مهكتى درود\n\nپيارى پيارى نفاست په لاكهون سلام-\n\n\nউচ্চারণ: ভীনি ভীনি মহক্ পর মহকতী দরূদ\n\nপিয়ারী পিয়ারী নফাসত পে লাখোঁ সালাম।\n\n\nঅর্থাৎ হুযূর সাল্লাল্লাহু তা‘আলা আলায়হি ওয়াসাল্লাম -এর মন মাতানো সুরভি মদীরায় সৌরভ মন্ডিত দরূদ। তাঁর প্রিয় পবিত্র সৌন্দর্যের প্রতি লক্ষ সালাম।\n\n[সূত্র: কাসীদা-এ সালাম: ব্যাখ্যা ও বিশ্লেষণ, পৃষ্ঠা ৫০০]\n\n\nওরওয়াহ্ ইবনে মাসঊদের মন্তব্য\n\nনবীজির ঘাম মোবারক, প্রস্রাব মোবারক, থুথু মোবারক ও রক্ত মোবারক পবিত্র ও মোবারক। নবীজির প্রতি সাহাবায়ে কেরামের অকৃত্রিম ভক্তি শ্রদ্ধা ভালোবাসা ও অসাধারণ আনুগত্য ছিল রীতিমত অতুলনীয়। ওরওয়াহ্ ইবনে মাসউদ যিনি হুদায়বিয়ার চুক্তিকালে মক্কা থেকে দূত হিসেবে এসে নবীজির নূরানী দরবারে নবীজির প্রতি সাহাবায়ে কেরামের মহব্বত ভালোবাসার বিস্ময়কর নমুনা দেখে স্বজাতি কুরাইশদের নিকট গিয়ে আবেগময় কন্ঠে ঘোষণা করেন, হে আমার কুরাইশ জাতির ভাইয়েরা, আমি পৃথিবীর বড় বড় রাজা বাদশাহদের দরবারে গিয়েছি। রোমের বাদশা, পারস্য রাজা কাইসার ও কিসরা এবং নাজ্জাসাীর রাজ দরবারের আলীশান মর্যাদা ও শান শওকত দেখেছি। কিন্তু আল্লাহর শপথ করে বলছি, হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম -এর সাহাবীরা তাঁকে যে অকৃত্রিম মর্যাদা ও সম্মান প্রদর্শন করে তা ক্রয়কৃত ক্রীতদাসও রাজা বাদশাদের সাথে করে না। হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম থুথু নিক্ষেপ করলে তাঁর অনুসারীরা তা হাতে নিয়ে নেয় আপন শরীর ও মুখমন্ডলে মালিশ করে নেয়। তিনি যখন অজু করেন তাঁর ব্যবহৃত পানির এক ফোঁটা পাওয়ার জন্য পরস্পর প্রতিযোগিতায় লিপ্ত হয়। তিনি কোন বিষয়ে আদেশ করলে প্রত্যেকে সর্বাগ্রে তা পালনে সচেষ্ট হয়। তাঁর সম্মুখে কেউ উচ্চস্বরে কথা বলে না। পূর্ণ দৃষ্টিতে কেউ তাঁর দিকে দেখেনা। তোমরা যদি আমার কথা শ্রবণ কর তাহলে তাঁর সাথে সন্ধিতে আবদ্ধ হয়ে যাও।\n\nইসলামী জাগরণের কবি ফররুখ আহমদের অনবদ্য কাব্যের দুটি পংক্তি উল্লেখ পূর্বক লেখার যবনিকা টানছি।\n\n\nতোমার রওজা মোবারকে আজো সেই খুশবুর বইছে বাণ\n\nচামেলীর ঘ্রাণ অশ্রুর বাণ এখনো সেখানে অনির্বাণ।\n\n\nমহান আল্লাহ্ তাঁর প্রিয় হাবীবের মর্যাদা বুঝার তৌফিক দিন আ-মী-ন।\n\n\nলেখক: অধ্যক্ষ মাদ্রাসা-এ তৈয়্যবিয়া ইসলামিয়া সুন্নিয়া ফাযিল (ডিগ্রী), বন্দর, চট্টগ্রাম।\n\n"},{"1":"১৪.মুমিনের চারটি উত্তম বৈশিষ্ট্য ","2":"১৪.মুমিনের চারটি উত্তম বৈশিষ্ট্য \n\nঅধ্যক্ষ মাওলানা মুহাম্মদ বদিউল আলম রিজভি\n\n\n \n\nعَنْ عبد الله بن عمرو رضى الله عنه اَنَّ رسولَ الله صلى الله عليه وسلم قال اربع ان كن فيك فلا عليك ما فاتك من الدّنيا حِفْظُ امانة وصدق حديث وحسنُ خليقةٍ وعفة فى طُعمة- (رواه احمد و بيهقى)\n\n\nঅনুবাদ: হযরত আবদুল্লাহ্ ইবনে আমর রাদ্বিয়াল্লাহু তা‘আলা আনহু থেকে বর্ণিত, রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, চারটি জিনিস যদি তোমার মধ্যে থাকে দুনিয়ার কোন জিনিস হাত ছাড়া হয়ে গেলেও তোমার ক্ষতি হবে না। আমানত সংরক্ষন করা, সত্য কথা বলা, উত্তম চরিত্র ও খাবার পবিত্র হওয়া।\n\n[সূত্র: মুসনাদে আহমদ হাদীস: ৬৩৬৫, আহমদ, বায়হাক্বী, মিশকাত, হাদীস:৪৯৯৪]\n\n\nরাভী পরিচিতি\n\nনাম আবদুল্লাহ, উপনাম আবু মুহাম্মদ, আবু আবদুর রহমান ও আবু নুসাইর, পিতার নাম আমর ইবনে আস, মাতার নাম রীতা বিনতে মুনাব্বেহ। তিনি তাঁর পিতার পূর্বেই ইসলাম গ্রহণ করেন। তাঁর পিতা ৫ম অথবা ৮ম হিজরিতে ইসলাম গ্রহণ করেন। প্রিয় রাসূলের পবিত্র জীবদ্দশায় তিনি প্রায় সকল যুদ্ধে অংশগ্রহণ করেন। ইয়ারমুকের যুদ্ধে পিতা হযরত আমর ইবনে আস জেহাদের ঝাণ্ডা পুত্র আবদুল্লাহ্র হাতে তুলে দেন। তিনি অসাধারণ ধীশক্তি ও স্মৃতি শক্তির অধিকারী ছিলেন। তিনি হাফেজে ক্বোরআন ছিলেন, আরবি ও হিব্র“ ভাষায় তাঁর সুনিপুন দক্ষতা ছিল। আসমানী কিতাব তাওরাত ও ইঞ্জিলের বিষয়ে গভীর জ্ঞান ছিল। রসূলুল্লাহ্র হাদীস লিখন ও সংরক্ষণে তিনি অনন্য ভূমিকা রাখেন। ‘সাদেকা’ নামক তাঁর লিখিত একটি রিসালা রয়েছে। তিনি ৬০০ মতান্তরে ৭০০ হাদীস বর্ণনা করেন। তৎমধ্যে সতেরটি মুত্তাফাক আলায়হি, আটটি ইমাম বোখারী এবং বিশটি ইমাম মুসলিম এককভাবে উল্লেখ করেন। ৬৫ হিজরিতে ৭২ বৎসর বয়সে মিসরের ফুসতাত নগরীতে তিনি ইন্তেকাল করেন। স্বীয় আবাস স্থলে তাকে চির নিদ্রায় শায়িত করা হয়।\n\n\nপ্রাসঙ্গিক আলোচনা\n\nতাকওয়া ভিত্তিক জীবন গঠনে একজন মুমিন বান্দাকে যে, গুণাবলী অর্জন করতে হয়। যে গুণাবলী ধারণ করলে একজন মানুষ প্রকৃত আদর্শবান ও চরিত্র মানুষরূপে আল্লাহ্ ও তাঁর রসূলের নৈকট্য অর্জনে ধন্য হয়। সর্বোপরি আল্লাহ্ ও তাঁর রাসূলের সন্তুষ্টি অর্জনের মাধ্যমে জান্নাতী হওয়ার সৌভাগ্য অর্জন করতে পারে, আলোচ্য হাদীস শরীফে এমন চারটি উত্তম ও মহৎ গুণাবলী সম্পর্কে আলোকপাত হয়েছে।\n\nএ চারটি গুণাবলী মুমিন জীবনের অমূল্য সম্পদ। প্রতিটি বিষয়ে সংক্ষিপ্ত বর্ণনা উপস্থাপনের লক্ষ্যে এ সংক্ষিপ্ত প্রয়াস।\n\n\nআমানত সংরক্ষণ করা\n\nআমানত অর্থ কারো নিকট কোন কিছু রেখে নিরাপদে থাকা যায় বা শান্তি পাওয়া যায়। প্রচলিত অর্থে কারো কাছে কোন অর্থ সম্পদ, বস্তু, সামগ্রী, গচ্ছিত রাখাকে আমানত বলা হয়। যিনি গচ্ছিত বস্তুকে বিশ্বস্ততার সাথে সংরক্ষণ করেন, যথাযথভাবে হিফাজত করেন। মালিক চাওয়া মাত্র গচ্ছিত বস্তু কোন টালবাহানা ছাড়া প্রত্যার্পন করেন। তিনি আল্ আমীন তথা বিশ্বস্ত সত্যবাদী হিসেবে স্বীকৃত। এর প্রচলন জীবনের সর্ব ক্ষেত্রে পরিদৃষ্ট। ব্যক্তিগত, পারিবারিক, সামাজিক, রাজনৈতিক, অর্থনৈতিক, বাণিজ্যিক, প্রাতিষ্ঠানিক প্রতিটি স্তরে প্রতিটি বিষয়ে আমানত রক্ষা করা, ইসলামের একটি গুরুত্বপূর্ণ বিষয়। লেনদেনের আমানত, কথার আমানত- যেসব বিষয়ে প্রকাশিত হলে যেসব কথা বললে, পারস্পরিক সম্পর্ক অবনতি ঘটবে, মনোমালিন্য ও সংঘাত সৃষ্টি হবে। ঝগড়া বিবাদ সৃষ্টি হবে, অশান্তি ও বিশৃঙ্খলা সৃষ্টি হবে। এমন বিষয় প্রকাশ না করা ও না বলা আমানত। সর্বক্ষেত্রে আমানত রক্ষা করা একজন মুমিনের পবিত্র দায়িত্ব ও কর্তব্য।\n\nএভাবে একজন চাকরিজীবী তার উপর অর্পিত দায়িত্ব যথাযথভাবে সম্পাদন করা পবিত্র আমানত। যেমন একজন শিক্ষক তাঁর দায়িত্ব পালনে আমানতদারিতা রক্ষা করবে। যখন তিনি তাঁর কর্তব্য কর্ম সম্পাদনে অবহেলা করবেন না, দায়িত্বে ফাঁকিবাজি করবেন না, অশিক্ষা কুশিক্ষা দিয়ে শিক্ষার্থীকে বিপথগামী করবেন না, ভুলতথ্য, ভুল ব্যাখ্যা, অপব্যাখ্যা ও শিক্ষাক্ষেত্রে অনৈতিক পন্থায় শিক্ষার্থীকে পরিচালিত করবেন না তখন তিনি একজন বিশ্বস্ত সত্যবাদী আদর্শবান ও আমানতদার শিক্ষকরূপে গণ্য হবেন। সে ক্ষেত্রে এ পেশায় তার বেতন ভাতা তার জন্য হালাল উপার্জন হিসেবে গণ্য হবে। পক্ষান্তরে তিনি যদি পাঠদানে অনীহা প্রকাশ করেন, তার জন্য বরাদ্দকৃত পূর্ণ সময় যদি তিনি সঠিকভাবে পাঠদান না করেন বিষয় বহির্ভূত আলাপ-আলোচনা কথা-বার্তা গল্প গুজব হাসি তামাশা, অপ্রাসঙ্গিক অপ্রয়োজনীয় কথা-বার্তা বলে সময় অতিক্রম করেন, শিক্ষার্থীদের মূল্যবান জীবন নষ্ট করেন, এভাবে অযথা অনর্থক সময় নষ্ট করে তাদের উজ্জ্বল ভবিষ্যৎ যদি ধ্বংস করে দেন তাহলে মূলত তিনি আমানত খিয়ানত করলেন। এ খিয়ানতের অপরাধে শরয়ী বিচারে যতটুকু সময় দায়িত্ব পালনে খিয়ানত করেছেন ততটুকু পরিমাণ বেতন গ্রহণ করাও তার জন্য হারাম হয়ে যাবে। একজন মুমিন আমানত রক্ষা করার ব্যাপারে সর্বদা সচেষ্ট থাকবে। আমানত দারিতাকে আল্লাহ্ পাক মুমিনের অন্যতম গুণ হিসেবে বর্ণনা করেছেন। পবিত্র ক্বোরআনে এরশাদ হয়েছে-\n\nوالذين هم لِاَمَنَتِهِمْ وعهدهم راعون\n\nএরা সেই লোক যারা আমানতের প্রতি লক্ষ্য রাখে এবং স্বীয় অঙ্গীকার হেফাজত করে।\n\nপবিত্র ক্বোরআনে আরো এরশাদ হয়েছে-\n\nان الله يأمرُكم ان تُوَدُّوا الْاَمَنَتِ الى اهلها-\n\nঅর্থ: নিশ্চয় আল্লাহ্ তোমাদের আদেশ দিচ্ছেন যে, তোমরা যেন আমানত তার মালিককে প্রত্যার্পণ করো।\n\n[সূরা: আননিসা-৫৮] প্রিয়নবী সাল্লাল্লাহু তা‘আলা আলায়হি ওয়াসাল্লামের অসংখ্য হাদীস শরীফে আমানত দারিতার মহৎ গুণকে ঈমান বলা হয়েছে। এরশাদ হয়েছে-\n\nعن انس رضى الله عنه قال فلَمَّا خطبنا رسول الله صلى الله عليه وسلم قال لاايمان لمن لاامانة له ولادين لمن لا عهد له- (رواه البيهقى)\n\nহযরত আনাস রাদ্বিয়াল্লাহু তা‘আলা আনহু থেকে বর্ণিত, তিনি বলেন, আল্লাহ্র রসূল সাল্লাল্লাহু তা‘আলা আলায়হি ওয়াসাল্লাম যখন আমাদের উদ্দেশে ভাষণ দেন, তিনি বলেন, যার আমানত দারিতা নেই তার ঈমান নেই, আর যে ওয়াদা পালন করে না তার মধ্যে দ্বীন নেই। [বায়হাক্বী] সততা ন্যায় পরায়ণতা, বিশ্বস্ততা ও আমানতদারিতা রক্ষা না করা অঙ্গীকার ভঙ্গ করা, কথায় কথায় মিথ্যাচার করা ইত্যাদি গর্হিত আচরণকে মুনাফিকির নিদর্শন রূপে সাব্যস্ত করা হয়েছে। হাদীস শরীফে এরশাদ হয়েছে-\n\nاَيَةُ الْمُنَافِقِ ثَلَاثٌ اِذَا حَدَّثْ كَذَب- وَاِذَا وَعَدَ اَخْلَفَ وَاِذَا اُوْتمن خَانَ-\n\nঅর্থ: মুনাফিকের নিদর্শন তিনটি- কথা বললেই মিথ্যা বলে, ওয়াদা করলে- ভঙ্গ করে, যখন তার কাছে কোন বস্তু আমানত রাখা হয় তা খিয়ানত করে।\n\n[সহীহ বোখারী শরীফ: হাদীস- ৩৩, সুনানে তিরমিযী: হাদীস – ২৫৫৬]\n\n\nসত্য কথা বলা\n\nসততা, সত্যবাদিতা, সত্য প্রিয়তা, মুমিন জীবনের একটি গুরুত্ব পূর্ণ মহৎগুণ, সৎ চিন্তা করলে সত্য কথা বললে, সত্য পথে চললে জীবনে সাফল্য আসে। এ পথ কুসমাস্তীর্ণ নয় কন্টকাকীর্ণ। পার্থিব জীবনে ভয় ভীতি, লোভ লালসা ভোগ বিলাসের মোহ ত্যাগ করে যে সত্যকে আঁকড়িয়ে ধরেছে, সত্য ও ন্যায়ের পথে জীবনের ঝুঁকি নিয়ে সত্যের পথে অটল অবিচল রয়েছে সত্য প্রকাশে নির্ভীক আপোষহীন, অকুতোভয় জীবনের সর্বক্ষেত্রে সত্য প্রতিষ্ঠার সংগ্রামে নিবেদিতপ্রাণ প্রকৃত পক্ষে তারাই মুমিন মুত্তাকী, সৌভাগ্যবান জান্নাতী ব্যক্তি। সত্যবাদীদের পদাঙ্ক অনুসরণ, তাদের সঙ্গ ও সাহচর্য লাভের জন্য, মহান আল্লাহ্ পাক মুমিন বান্দাকে বিভিন্নভাবে উৎসাহিত করেছেন। এরশাদ হয়েছে-\n\nيَااَيها الَّذِيْنَ اَمَنُوْا اَتَّقُوْا الله وَكُونُوا مَعَ الصَّدقِيْنَ-\n\nহে ঈমানদারগণ! আল্লাহ্কে ভয় করো এবং সত্যবাদীদের সঙ্গী হও। [সূরা: আত্ তাওবা- ১১৯] শঠতা, কপটতা, মুনাফিকি চরিত্র, দ্বিমুখী, ভ্রান্ত মতবাদী, অসৎ চিন্তা চেতনার অধিকারী বাতিল মতাদর্শী নবীদ্রোহী ক্বোরআন সুন্নাহর বিকৃতকারী, অপব্যাখ্যাকারী, ব্যক্তি স্বার্থে ও দলীয় স্বার্থে ইসলাম নামধারী মুনাফিক চক্রের সকল প্রকার অশুভ তৎপরতা, পরকালে তাদের ধ্বংস অনিবার্য করে তুলবে। জাহান্নাম তাদের জন্য অপরিহার্য ও সুনিশ্চিত হয়ে যাবে। একমাত্র সত্যান্বেষী সত্যপন্থী সত্যবাদী লোকেরাই কিয়ামতের দিবসে প্রকৃতভাবে লাভবান হবে। ইসলামের একমাত্র সঠিক রূপরেখা আহলে সুন্নাত ওয়াল জামাতের মতাদর্শালোকে সত্য প্রতিষ্ঠার প্রত্যয়ে যারা অবিরাম দৃঢ় প্রত্যয়ী পরকালের কঠিন সময়ে তারাই হবে সফলকাম ও বিজয়ী। তাদের সততা, নিষ্ঠা, সত্যবাদীতা তাদেরকে জান্নাতে নিয়ে যাবে, পবিত্র ক্বোরআনে এরশাদ হয়েছে-\n\nقَالَ اللهُ هَذَا يَوْمَ يَنْفَعُ الصِّدِّقِيْنَ صِدْقُهُمْ-\n\nআল্লাহ্ তা’আলা বলেন আজকের দিনে সত্যবাদীদের সত্যবাদিতা তাদের উপকারে আসবে। [সূরা: মায়িদাহ্-১১৯] হাদীস শরীফে এসেছে-\n\nعليكم باالصدق فان الصدق يهدى الى البر وان البر يهدى الى الجنة-\n\nতোমাদের উপর সত্যবাদিতা অপরিহার্য। নিশ্চয়ই সত্যবাদিতা সৎকর্মের দিকে পরিচালিত করে। সৎকর্ম জান্নাতের পথ প্রদর্শন করে।\n\n\nউত্তম চরিত্র\n\nচরিত্র মানব জীবনের এক অমূল্য সম্পদ। মহান আল্লাহ্ ও তার প্রিয় হাবীব সাল্লাল্লাহু তা‘আলা আলায়হি ওয়াসাল্লাম একজন আদর্শ মানুষের জন্য যে সব উত্তম চারিত্রিক গুণাবলী অর্জন অপরিহার্য করেছেন তা অর্জন করতে পারলে একজন ব্যক্তির ইহলৌকিক পারলৌকিক জীবন শান্তিময় হয়। তাকওয়াভিত্তিক আদর্শ জীবনই উত্তম চরিত্রের মাপকাঠি। এ ক্ষেত্রে গোটা বিশ্ববাসীর জন্য অনুকরণীয় ও অনুসরণীয় আদর্শ চরিত্রের অনন্য অনুপম মডেল হচ্ছেন, আমাদের প্রিয় নবী সর্বকালের সর্বযুগের সর্বশ্রেষ্ঠ ও সর্বোত্তম আদর্শ হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম। তাঁর পবিত্র জীবনাদর্শই বিশ্ব মানবতার জন্য উত্তম চরিত্রের এক উজ্জ্বলতম দৃষ্টান্ত। তাঁর সুমহান আদর্শ চরিত্রের প্রশংসায় মহান আল্লাহ্ পাক এরশাদ করেন-\n\nاِنَّكَ لَعَلَى خُلْقٍ عَظِيْم-\n\nঅর্থ: নিশ্চয়ই আপনি সুমহান চরিত্রের উপর অধিষ্ঠিত।\n\n[সূরা: কালাম-৬৮] প্রিয় নবী সাল্লাল্লাহু তা‘আলা আলায়হি ওয়াসাল্লাম অসীম ত্যাগ ধৈর্য্য মাধুর্য চরিত্র ও ব্যবহারিক জীবনের আদর্শ দিয়ে আরবের মানুষ গুলোকে ঈমানের আলোয় উদ্ভাসিত পৃথিবীর শ্রেষ্ঠ জাতিতে পরিণত করেছিলেন। তিনি এরশাদ করেছেন-\n\nبعثت لاتمم مكارم الاخلاق-\n\nআমি উত্তম চরিত্রের পূর্ণতা বিধানের জন্যই প্রেরিত হয়েছি। বর্তমানেও পৃথিবীর অশান্ত পরিবেশ পরিস্থিতিতে শান্তিপূর্ণ আদর্শ সমাজ বিনির্মানে রসূলুল্লাহ্র পবিত্র জীবনাদর্শই একমাত্র সুখ শান্তি ও সমৃদ্ধিপূর্ণ সমাজ ও রাষ্ট্র প্রতিষ্ঠা করতে সক্ষম।\n\n\nহালাল রিযক ও পবিত্র খাবার\n\nহাদীসে বর্ণিত শেষোক্ত বাণীটি মুমিন জীবনের জন্য অতীব গুরুত্বপূর্ণ ও তাৎপর্যবহ। বান্দার সকল প্রকার ইবাদত বন্দেগী পূণ্যময় আমল নামায, রোযা, হজ্ব, যাকাত, দান-সাদকা, আল্লাহর দরবারে প্রতিটি আমলের গ্রহণযোগ্যতা হালাল রিযক তথা পবিত্র খাবারের উপর নির্ভরশীল। আল্লাহ্ পাক আমাদের আমল করার তৌফিক দিন। আ-মী-ন।"},{"1":"১৫.ইসলামে আত্মহত্যা হারাম","2":"১৫.ইসলামে আত্মহত্যা হারাম l\n\nঅধ্যক্ষ মাওলানা মুহাম্মদ বদিউল আলম রিজভী\n\n\n \n\nعَنْ ابى هريرة رضى الله عنه عن النبى صلى الله عليه وسلم قال من تردّى من جبل فقتل نفسه فهو فى نارجهنم يتردّى فيه خالدًا مخلدًا فيها ابدًا ومن تحسّى سمًّا فقتل نفسه فسمه فى يده يتحسّاه فى نار جهنم خالدًا مخلدًا فيها ابدًا ومن قتل نفسه بحديدة فحديدته فى يده يجأبها فى بطنه فى نار جهنم خالدًا مخلدا فيها ابدًا [رواه البخارى] \nঅনুবাদ : হযরত আবূ হুরায়রা রাদ্বিয়াল্লাহু তা‘আলা আনহু থেকে বর্ণিত, নবী করীম সাল্লাল্লাহু তা‘আলা আলায়হি ওয়াসাল্লাম এরশাদ করেন, যে ব্যক্তি নিজে কোন পাহাড় থেকে পড়ে আত্মহত্যা করল সে জাহান্নামে যাবে। সে সেখানেই অনন্তকাল পতিত হতে থাকবে এবং সেখানেই সর্বদা অবস্থান করবে। আর যে ব্যক্তি বিষ পানে আত্মহত্যা করল, সে বিষ দোযখেও তার হাতে থাকবে। যা সে জাহান্নামের আগুনে পান করতে থাকবে। আর অনন্তকাল সেখানেই থাকবে। আর যে ব্যক্তি লোহা জাতীয় কোন হাতিয়ার দ্বারা আত্মহত্যা করল, সে হাতিয়ার তার হাতে থাকবে। যা সে জাহান্নামের আগুনে সর্বদা নিজের পেটে মারতে থাকবে। সে অনন্তকাল সেখানেই অবস্থান করবে।\n\n[বুখারী শরীফ: হাদীস নম্বর ৫৪৪২, মুসলিম শরীফ, হাদীস: ১০৯, আবু দাঊদ শরীফ, হাদীস নম্বর ৩৮৭২, তিরমিযী শরীফ: হাদীস নম্বর ২০৪৪]\n\n\nরাবী পরিচিতি\n\nহযরত আবূ হুরায়রা রাদ্বিয়াল্লাহু তা‘আলা আনহু ছিলেন সর্বাধিক হাদীস বর্ণনাকারী প্রসিদ্ধ সাহাবী। ৬ষ্ঠ হিজরিতে হুদায়বিয়ার সন্ধির পর তিনি ইসলাম গ্রহণ করেন। এ সময় তাঁর বয়স ছিল ৩০ বছর। ৫৭ হিজরিতে ৭৮ বছর বয়সে তিনি ইন্তেকাল করেন। হযরত ইমাম বুখারী রাহমাতুল্লাহি আলায়হি’র বর্ণনা মতে তিনি প্রায় ৮০০ সাহাবী ও তাবেয়ীদের নিকট থেকে হাদীস বর্ণনা করেন। তাঁর নিকট থেকে বর্ণিত হাদীসের সংখ্যা ৫৩৭৪। বুখারী ও মুসলিম শরীফে যৌথভাবে বর্ণিত হয়েছে ৩২৫টি। এককভাবে ইমাম বুখারী ৭৯টি ইমাম মুসলিম ৯৩টি মতান্তরে ৭৩টি হাদীস বর্ণনা করেছেন। তিনি প্রখর স্মৃতিশক্তির অধিকারী ছিলেন। হযরত ওলীদ ইবনে ওকবা ইবনে আবূ সুফিয়ান তাঁর নামাযে জানাযায় ইমামতি করেন। তিনি মদীনা মুনাওয়ারায় প্রসিদ্ধ কবরস্থান জান্নাতুল বাক্বীতে শায়িত আছেন।\n\n\nপ্রাসঙ্গিক আলোচনা\n\nবর্ণিত হাদীসটি বর্তমান আর্থ-সামাজিক প্রেক্ষাপট ও জাতীয় আন্তর্জাতিক প্রেক্ষাপটে অতীব গুরুত্বপূর্ণ ও তাৎপর্যবহ। চলমান অবস্থার নিরিখে সমাজ দেশ ও জাতির এ ক্রান্তিকালে হাদীসের শিক্ষা ও নির্দেশনা যথার্থ প্রাসঙ্গিক ও বাস্তবতার সাথে সংগতিপূর্ণ। বর্তমান সমাজ, রাষ্ট্র ও আন্তর্জাতিক পরিমন্ডলে সন্ত্রাসবাদ ও জঙ্গিবাদের এক ভয়ানক ব্যাধি গোটা বিশ্বকে অশান্ত ও অস্থির করে তুলেছে। সন্ত্রাসবাদের কালো থাবা বিশ্বমানবতার শান্তি শৃঙ্খলা স্থিতিশীলতা ও নিরাপত্তা বিঘিœত করছে প্রতিনিয়ত।\n\nআমাদের প্রাণপ্রিয় মাতৃভূমি পৃথিবীর দ্বিতীয় বৃহত্তম মুসলিম রাষ্ট্র বাংলাদেশও আজ সন্ত্রাসীদের সর্বগ্রাসী ষড়যন্ত্র ও হুমকির সম্মুখীন। ঘরে বাইরে, শহরে বন্দরে, গ্রামে গঞ্জে, অফিসে আদালতে, মসজিদে মন্দিরে, গীর্জাতে জাতি ধর্ম, বর্ণ নির্বিশেষে কোথাও মানুষের জানমালের নিরাপত্তা নেই। সর্বত্র উদ্বেগ উৎকণ্ঠা, ভয়-ভীতি আতঙ্ক সন্দেহ সংশয় মানুষের স্বাভাবিক জীবনযাত্রাকে ব্যাহত করছে। ইসলাম নামধারী এক শ্রেণির উগ্রবাদী, ভ্রান্তমতবাদী বিকৃত মস্তিষ্ক দিকভ্রান্ত পথভ্রষ্ট বিপথগামীতা কতিপয় মানুষের অপকর্মের কারণে বিশ্বব্যাপী মুসলমানরা আজ নিন্দিত, লাঞ্চিত ও অপমানিত অথচ ইসলাম মানে শান্তি, মুসলমান অর্থ শান্তিকামী। যিনি মুসলমান হবেন তিনি কখনো জঙ্গি তথা সন্ত্রাসী হতে পারেন না। যিনি জঙ্গি তিনি কখনো মুসলমান হতে পারেন না। ইসলাম জঙ্গিবাদ তথা সন্ত্রাসবাদকে কখনো সমর্থন ও অনুমোদন করে না।\n\nহাদীস শরীফে এরশাদ হয়েছে-\n\nالمسلم من سلم المسلمون من لسانه ويده\n\nঅর্থ: মুসলমান সেই ব্যক্তি যার জিহ্ববা ও হাত থেকে মুসলমানগণ নিরাপদ থাকে। [নাসায়ী: হাদিস নম্বর ৪৯৯৫] মহানবী সাল্লাল্লাহু তা‘আলা আলায়হি ওয়াসাল্লাম অন্যত্র মুমিনের পরিচয় ব্যক্ত করে এরশাদ করেন-\n\nالمؤمن من امنه الناس على دما ئهم واموالهم\n\nঅর্থ: মু’মিন সেই ব্যক্তি যার কাছে মানুষ নিজের রক্ত ও সম্পদকে নিরাপদ মনে করে। [তিরমিযী: হাদীস নম্বর ২৫৫১]\n\n\nজীবন এক পবিত্র আমানত\n\nমানবজাতির জীবন মৃত্যুর মালিক একমাত্র আল্লাহ্। এ জীবন মানুষের প্রচেষ্টা ও সাধনার দ্বারা অর্জিতও নয়। এটি আল্লাহ্ প্রদত্ত এক পবিত্র আমানত। জীবন আল্লাহর পক্ষ থেকে বান্দার জন্য এক মহান নি’মাত। এ কারণে যে কোন মানুষের জীবনের প্রতি সম্মান প্রদর্শন করা অপর মুসলমানের উপর অপরিহার্য। মুসলমানের প্রাণ ও জীবন বিপন্ন করা অপর মুসলমানের জন্য হারাম করা হয়েছে।\n\nহাদীস শরীফে এরশাদ হয়েছে-\n\nالمسلم على المسلم حرام دمه وماله وعرضه\n\nঅর্থ: মুসলমানের উপর অপর মুসলমানের রক্ত সম্পদ ও সম্ভ্রম (সম্মান বিনষ্ট করা) হারাম। [সহীহ্ মুসলিম: হাদীস ২৫৬৪] তাইতো পবিত্র ইসলাম ধর্মে অন্য মানুষের জীবন ধ্বংস করা, বিপন্ন করা, সংহার করা, কাউকে হত্যা করা তো দূরের কথা, এমনকি নিজের জীবন সংহার করা বা নিজকে নিজে হত্যা করা তথা আত্মহত্যা করাকেও অনুমোদন দেয়নি। ইসলাম কখনো মানুষকে আত্মহত্যার স্বাধীনতা দেয়নি। বরং আত্মহত্যা করা জঘন্যতম অপরাধ ও হারাম অপকর্ম হিসেবে সাব্যস্ত করা হয়েছে।\n\nইসলাম আত্মহত্যা নয় বরং নিজের জীবনকে নিজের শরীর প্রাণ অঙ্গ প্রত্যঙ্গকে যথাযথভাবে রক্ষণাবেক্ষণ সযতœ লালন, সুস্থ পরিচর্যা ও আদর্শ সুন্দর জীবন গঠনের তাগিদ দিয়েছে। হাদীস শরীফে এরশাদ হয়েছে-فِانَّ لجسدك عليك حقًا অর্থাৎ তোমার উপর রয়েছে তোমার শরীরের রক্ষণাবেক্ষণের অধিকার।\n\n\nইসলামে আত্মঘাতী হামলা নিষিদ্ধ\n\nইসলাম শান্তি ও মানবতার ধর্ম। পারস্পরিক সম্প্রীতি ও সহানভূতির ধর্ম। জাতি-ধর্ম-বর্ণ নির্বিশেষে সকল মানুষের প্রতি ভালোবাসা, সহিঞ্চুতা ও সহনশীলতা প্রদর্শন ইসলামের এক অনুপম আদর্শ। মুসলিম রাষ্ট্রে বসবাসকারী মুসলিম অমুসলিম সকল নাগরিকের সমান অধিকার নিশ্চিত করেছে ইসলাম। এ ক্ষেত্রে সংখ্যাগুরু ও সংখ্যালঘু বিবেচনায় পার্থক্য বিধানের কোন সুযোগ ইসলামে নেই। আজকের সমাজে একটি বিপথগামী গোষ্ঠী সমাজের শিক্ষিত ছাত্র যুবকদেরকে ইসলামের ভুল ব্যাখ্যা ও কুরআন সুন্নাহ’র মনগড়া বিকৃত অর্থ করে মগজ ধোলাই করে তথাকথিত জেহাদের নামে মানুষ হত্যা করাকে ঈমানি দায়িত্ব মনে করা ও তাদেরকে সহজে জান্নাতী হওয়ার প্রলোভন দেয়া, ‘বাচলে গাজী’ মরলে শহীদ’ ইত্যাদি বিভ্রান্তিকর বুলি আউড়িয়ে ছাত্র যুব সমাজকে ধ্বংসের দিকে ঠেলে দেওয়া। দেশের স্থিতিশীলতা বিনষ্ট করা, ভয়াবহ নারকীয় তান্ডবের সৃষ্টি করা, বোমা ও বিস্ফোরক দ্রব্যাদির মাধ্যমে আত্মঘাতী হামলা চালিয়ে অসংখ্য জীবন ও সম্পদ ধ্বংস করা নিজকেও আত্মঘাতী হামলা বা আত্মহত্যার মাধ্যমে ধ্বংসের দিকে ঠেলে দেওয়া অজ্ঞতা, মূর্খতা, বোকামী ছাড়া আর কিছু নয়। এসব কিছু সন্ত্রাস বৈ কিছু নয়। জেহাদ আর সন্ত্রাস এক নয়। আজকে বিশ্বব্যাপী যা ইসলামের নামে ঘটছে মূলত উগ্রবাদীরা এসব অপকর্মের মাধ্যমে ইসলাম বিদ্বেষী মার্কিন সা¤্রাজ্যবাদী ইয়াহুদি নাসারাদের স্বার্থ রক্ষা করছে এবং তাদের ইসলাম বিরোধী নীলনকশা ও এজেন্ডা বাস্তবায়ন করে যাচ্ছে।\n\nইসলামে আত্মহত্যা ও আত্মঘাতী হামলা সম্পর্কে পরকালীন ভয়াবহ পরিণতি তথা জাহান্নামী হওয়ার বার্তা বিঘোষিত হয়েছে। হাদীস শরীফে এরশাদ হয়েছে-\n\nعن ابى هريرة رضى الله عنه عن النبى صلى الله عليه وسلم الذى يطعن نفسه انما يطعنها فى النار والذى يتقحّم فيها يتقحّم فى النار والذى يحنق نفسه يخنقها فى النار [رواه البخارى] অর্থ: হযরত আবূ হুরায়রা রাদ্বিয়াল্লাহু তা‘আলা আনহু নবী করীম সাল্লাল্লাহু তা‘আলা আলায়হি ওয়াসাল্লাম থেকে বর্ণনা করেন, তিনি বলেন, যে ব্যক্তি কিছু মুখে দিয়ে নিজের জীবনকে মৃত্যুর দিকে ঠেলে দিল, সে দোযখেও নিজেকে অনুরূপভাবে হত্যা করতে থাকবে। একইভাবে যে ব্যক্তি নিজের জীবনকে কূপ ইত্যাদিতে নিক্ষেপ করত বিপন্ন করল, সে দোযখেও এরূপ করতে থাকবে। যে ব্যক্তি ফাঁসি লাগিয়ে নিজেকে মৃত্যুর দিকে ঠেলে দিল, সে জাহান্নামেও অনুরূপ করতে থাকবে। [সহীহ্ বুখারী: হাদীস নম্বর ১২৯৯] তাই আসুন সমাজে ইসলামের অপব্যাখ্যা দিয়ে কুরআন সুন্নাহর মনগড়া তাফসির করে যারা মানুষকে বিভ্রান্তির দিকে নিয়ে যাচ্ছে তাদের ব্যাপারে সতর্ক থাকুন। ইসলামের সঠিক আক্বিদা বিশ্বাস ইসলামী নীতি আদর্শ থেকে বিচ্যুতির কারণেই তারা ইসলামকে কলংকিত করছে। দেশ ও জাতির শ্রেষ্ঠ সন্তান নিরপরাধ ও নিষ্পাপ মুসলমানদেরকে এবং অপরাপর ধর্মাবলম্বীকে হত্যা করে যারা ইসলামের বদনাম করে যাচ্ছে, তারা প্রকৃত মুসলমান নয়। এ অশুভচক্রের অপতৎপরতা কঠোরভাবে দমন করা আজ সময়ের দাবী। সন্ত্রাস ও জঙ্গিবাদ নির্মূলে সর্বস্তরের জনতার ঐক্যবদ্ধ সম্মিলিত প্রয়াস সফল হবেই। মহান আল্লাহ্ আমাদের দেশ ও জাতিকে হেফাযত করুন। আমীন।\n\n"},{"1":"১৬.সন্তান-সন্তুতিকে নৈতিক শিক্ষাদান ","2":"১৬.সন্তান-সন্তুতিকে নৈতিক শিক্ষাদান \n\n– অধ্যক্ষ মাওলানা মুহাম্মদ বদিউল আলম রিজভী\n\n\n \n\nعَنْ عَلىَّ رَضى الله عنه ان رسول الله صلى الله عليه وسلم قالَ ادّبوا اولادكم على ثلاث خصالٍ حُبّ نبيكم وحب الى بيته وتلاوة القران فان حملة القران فى ظل عرش الله يوم لاظِلَّ اِلا ظلّه مع اصفيابه [رواه الطبرانى] অনুবাদ : হযরত আলী রাদ্বিয়াল্লাহু তা‘আলা আনহু\n হতে বর্ণিত, তিনি বলেন, রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমাদের সন্তানদের তিনটি আদর্শ শিক্ষা দাও, তোমাদের নবীর প্রতি ভালোবাসা পোষণ, তাঁর পরিবার ও বংশধরদের প্রতি Jamadiul Aawwalভালোবাসা পোষন এবং কুরআন তিলাওয়াত শিক্ষা দাও। কেননা কুরআনের জ্ঞান বহনকারী আল্লাহর আরশের ছায়ায় অবস্থান করবে, যেদিন তাঁর ছায়া ব্যতীত আর কোন ছায়া থাকবে না। সেদিন নবী ও ওলীগণের সাথে আরশের ছায়ায় অবস্থান করবে। [তাবরানী শরীফ]\n\n\nপ্রাসঙ্গিক আলোচনা\n\nবর্ণিত হাদীস শরীফে সন্তান-সন্তুতিদের নৈতিক শিক্ষাদান ও আদর্শ চরিত্র গঠনের নির্দেশনা উপস্থাপিত হয়েছে। পিতা-মাতার জন্য সন্তান-সন্তুতি আল্লাহর এক মহান নিয়ামত, নিজ সন্তান-সন্তুতিকে নৈতিক শিক্ষায় গড়ে তুলতে পারলে তারাই হবে উজ্জ্বল ভবিষ্যৎ। সন্তান আদর্শবান চরিত্রবান ও নৈতিকতায় নিজেকে সমুন্নত করতে পারলে তারা পিতা-মাতার সুনাম ও সুখ্যাতি অর্জনে গুরুত্বপূর্ণ নিয়ামক ভূমিকা পালনে সমর্থ হন। সন্তান যদি আদর্শহীন ও চরিত্রহীন পরিবেশে গড়ে উঠে তা গোটা পরিবার সমাজ ও রাষ্ট্রের জন্য কলংকের কারণ হয়ে যায়। সন্তানদের নৈতিক শিক্ষাদানে আদর্শ মানুষরূপে গড়ে তুলতে পিতা-মাতার ভূমিকা অনস্বীকার্য।\n\n\n১. সন্তানের অন্তরে নবীপ্রেম সৃষ্টি করা\n\nনবীজির প্রতি অকৃত্রিম প্রেম ভালোবাসাই খোদা প্রাপ্তির পূর্বশর্ত। ইহকালীন শান্তি ও পরকালীন মুক্তির জন্য আল্লাহ্ ও তাঁর রাসূল সাল্লাল্লাহু তা‘আলা আলায়হি ওয়াসাল্লামের সন্তুষ্টি অর্জনের বিকল্প নেই।\n\nছোটকাল থেকেই শিশুদের অন্তরে নবীপ্রেম সৃষ্টি করার জন্য মাতাপিতাকে অগ্রণী ভূমিকা পালন করতে হবে। নবীজীর প্রতি আনুগত্য প্রদর্শন। অন্তরাত্মার গভীর শ্রদ্ধা নিবেদন। নবীজির মহানত্ব ও শ্রেষ্ঠত্ব সম্পর্কে সন্তানকে জ্ঞান দান করতে হবে। ইসলাম প্রচারে নবীজির ত্যাগ ও কুরবানীর ইতিহাস ও চর্চা ও অনুশীলনের মাধ্যমে সন্তানদের অন্তরে নবীপ্রেম জাগ্রত করতে হবে। অন্তরে নবী প্রেম সৃষ্টির সহায়ক বিভিন্ন কর্মসূচির সাথে নিজ সন্তানদের সম্পর্ক ও সংযোগ সৃষ্টি করতে হবে। এ পর্যায়ে নাত-ই রসূল সাল্লাল্লাহু তা‘আলা আলায়হি ওয়াসাল্লাম শিক্ষা দান, ঈদে মিলাদুন্নবীর মাহফিল ও জশনে জুলুসের বৃহত্তম সমাবেশে নিজ সন্তানদের উপস্থিতকরণ, ধর্মীয় দ্বীনি সুন্নী আক্বিদাভিত্তিক মাহফিলে অংশগ্রহণ ও যোগ্য অভিজ্ঞ আলেমে দ্বীনদের মাহফিলে কুরআন সুন্নাহর সঠিক বর্ণনা শ্রবণ ও তদানুযায়ী আমলের প্রশিক্ষণ সন্তানদের ব্যবহারিক জীবনে বাস্তবায়ন ইত্যাদি পন্থায় সন্তানদের অন্তরে রাসূলপ্রেমের চেতনা সৃষ্টি করা, দরূদ শরীফের গুরুত্ব ও ফজিলত সম্পর্কে সন্তানদের জ্ঞান দান, দরূদ সালামের প্রতি মহব্বত ও ভালোবাসা সৃষ্টি করান। অন্যথায় নিজের অনুসৃত আদর্শের বিপরীতে সন্তান গড়ে উঠলে এর ভয়াবহ করুণ পরিণতি পরিবারের অভিভাবক, মাতাপিতাকেই বহন করতে হবে।\n\nনিজ সন্তানদের প্রতি অবহেলার কারণে অনেক সুন্নী পরিবারের সন্তান-সন্তুতি, সুন্নী আক্বিদা বিরোধী ভাবধারা ও চিন্তা চেতনায় প্রভাবিত হয়ে পড়ছে। ফলে আদর্শিক বিরোধের কারণে পারিবারিক অশান্তি ও পিতা মাতার প্রতিও অশ্রদ্ধার কারণে দুর্ভাগ্যজনক পরিণতির শিকার হচ্ছে।\n\n\n২. সন্তানদের অন্তরে আহলে বায়তের ভালোবাসা সৃষ্টি করা\n\nআহলে বায়ত তথা নবীজির পরিবার-পরিজন ও বংশধরদের প্রতি ভালোবাসা প্রদর্শন ঈমানের অপরিহার্য বিষয়। তাঁদের প্রতি সম্মান শ্রদ্ধা ও ভালোবাসা নিবেদন ইহকালীন শান্তি ও পরকালীন নাজাতের অন্যতম ওসীলা। পক্ষান্তরে তাঁদের প্রতি অবজ্ঞা, অসম্মান, অশ্রদ্ধা ও বিদ্বেষপোষণ সকল প্রকার খোদায়ী শাস্তি ও অশান্তির মূল কারণ। নবীজির পরিবার তথা বংশধরগণ এমন পূতপবিত্র সত্তা যাঁদের স্মরণ ও সম্মান প্রদর্শনকে নামাযের অভ্যন্তরে বিধানভুক্ত করা হয়েছে। যাদের প্রতি শ্রদ্ধাভরে দরূদ পাঠ না করলে সর্বোত্তম ও সর্বশ্রেষ্ঠ ইবাদত নামাযও পরিপূর্ণ হবে না। আল্লাহর দরবারে কবুলও হবে না। তাঁদের ত্যাগ ও কুরবানির বদৌলতে বিশ্বব্যাপী আজ ইসলাম প্রসারিত। তাঁদের ব্যবহারিক জীবনের আদর্শ ও অনুপম গুণাবলীর সংস্পর্শে আশ্রিত হয়ে পৃথিবীর দিগ দিগন্তে অগনিত সত্যান্বেষী মুক্তিকামী মানুষ সিরাতুল মুস্তাকিমের সন্ধান লাভে ধন্য হয়েছে।\n\nতাঁদের আদর্শ শিক্ষা কর্ম ও অবদান, সন্তানদের মাঝে তুলে ধরা ও তাঁদের জীবনাদর্শের প্রতি অনুপ্রেরণা সৃষ্টি করা তাঁদের আদর্শ অনুসরণের প্রয়োজনীয়তা ও গুরুত্ব বর্ণনা করে সন্তানদেরকে নৈতিকভাবে বলিষ্ট চরিত্রের অধিকারী করা পিতা-মাতার দায়িত্ব ও কর্তব্য।\n\n\n৩. কুরআন মজীদের তিলাওয়াত শিক্ষা দেয়া\n\nকুরআন তিলাওয়াত সর্বোত্তম ইবাদত। নৈতিক শিক্ষার মূল উৎস হচ্ছে কুরআনের শিক্ষা। পবিত্র কুরআনুল করীম এমন এক ঐশীগ্রন্থ যেটা অর্থ না বুঝলেও প্রতিটি অক্ষর তিলাওয়াতে দশটি নেকী অর্জনের সুসংবাদ রয়েছে।\n\nআল কুরআন আল্লাহ্ প্রদত্ত পূর্ণাঙ্গ জীবন বিধান। আল কুরআনকে যারা মনেপ্রাণে বিশ্বাস করেন, তাদের প্রধান কর্তব্য হলো আল কুরআনের আবেদন বুঝা, অনুধাবন করা ও অনুশীলন করা, কুরআনের শিক্ষা নিজে গ্রহণ করা ও অন্যদের মাঝে তা প্রচার করা। আল কুরআন সম্পর্কে স্বয়ং রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nخيركم من تعلم القران وعلمه [البخارى] তোমাদের মাজে সর্বোত্তম বক্তি। সে যে কুরআন শিখে এবং শিখায়। [বুখারী] ৪. এ মহাগ্রন্থ আল কুরআন এমন এক ঐশীগ্রন্থ, যার সত্যতার ব্যাপারে বিন্দুমাত্র সন্দেহের অবকাশ নেই। এর প্রতিটি কথা, প্রতিটি বাণী, প্রতিটি বক্তব্য, প্রতিটি তথ্য, প্রতিটি সংবাদ যা এতে বর্ণিত হয়েছে সেগুলো নিরেট নির্ভুল নিখুঁত, শাশ্বত চিরন্তন। বিগত দেড় হাজার বছরের ইতিহাসে পৃথিবীর কোন জ্ঞানী মহাজ্ঞানী, দার্শনিক আল কুরআনকে চ্যালেঞ্জ করতে পারেনি। এতে রয়েছে মানুষের ভালমন্দের নির্দেশনা, হারাম-হালালের বর্ণনা, কল্যাণ-অকল্যানের পথ। কোনটি মানবতার মুক্তি ও শান্তির পথ কোনটি ধ্বংস ও শাস্তির পথ, কোনটি জান্নাতের পথ, কোনটি জাহান্নামের পথ, কোন পথে আল্লাহ্ ও তার রসূলের সন্তুষ্টি; কোন পথে আল্লাহ্ ও তার রসূলের অসন্তুষ্টি। এ সব বিষয়ে আলোচিত হয়েছে মহাগ্রন্থ আল কুরআনে। কিন্তু দুঃখজনক হলেও বাস্তব আজকের মুসলিম সমাজ কুরআন চর্চা ও কুরআন শিক্ষা সম্পর্কে ক্রমাগত বিছিন্ন হয়ে পড়েছে, এ মহান কিতাবের আবেদন ও মর্মবাণী সম্পর্কে আজকের ছাত্র সমাজ, যুব সমাজ অবহিত নন।\n\nমা-বাবার উদাসীনতা অবহেলা ও দায়িত্বহীনতার কারণে আজকে অনেক মুসলিম পরিবারের সন্তানেরা কুরআন পড়তে জানে না। কেউ কেউ পড়তে পারলেও এর মর্ম বুঝতে আগ্রহ নেই।\n\nঅনেক মুসলিম পরিবারের কর্তা ব্যক্তিরা সন্তান-সন্তুতিকে বাংলা, ইংরেজি, গণিত, সমাজ, বিজ্ঞান, ভুগোল, অর্থনীতি, পৌরনীতি, বিজ্ঞান-প্রযুক্তি ইত্যাদি বিষয়ে জ্ঞান দানে সচেষ্ট অথচ বিশ্বের সর্বশ্রেষ্ঠ ও সর্বোত্তম মহাগ্রন্থ ও সর্বাধিক পঠিত আল কুরআনের ব্যাপারে উদাসীন।\n\nইচ্ছা-অনিচ্ছায় কুরআনকে উপেক্ষা করে যাচ্ছে। আপনি যে কোনো দৃষ্টিভঙ্গি পোষণ করুন না কেন একবার কুরআন পড়–ন, কুরআনকে ভালবাসুন, কুরআনের সাথে সম্পর্ক সৃষ্টি করুন। কুরআনের মর্মবাণীটা অনুধাবন করুন। কুরআনের নির্দেশিত পথে চলুন, নিজের সন্তানকে পরিচালিত করুন। পরিবারের সস্য ও সহকর্মীদের মাঝে কুরআনের নীতি আদর্শ প্রচার করুন। সর্বত্র কুরআনের আলো ও হেদায়ত ছড়িয়ে দিন। কুরআনের দাবী অনুযায়ী কুরআনকে আঁকড়িয়ে ধরুন। জানার জন্য বুঝার জন্য, মানার জন্য কুরআন পড়–ন, নিজের সন্তানের মাঝে এ প্রেরণা সৃষ্টি করুন। কুরআন বুঝার মাধ্যমে ছাহেবে কুরআন তথা কুরআনের ব্যাখ্যাকার। কুরআনের বাস্তব মডেল নবী মুহাম্মদুর রসূলুল্লাহর জীবনাদর্শকে গ্রহণ করুন। নবীজিকে প্রাণাধিক ভালোবাসুন, নবীজির মর্যাদা নবীজির অনন্যতা অনুধাবন করুন, কুরআনের নির্যাস কুরআনের নির্ভুল সর্বাধিক গ্রহনযোগ্য নির্ভরযোগ্য অনুবাদ ও তাফসীরগ্রন্থসমূহ অধ্যয়ন করা প্রয়োজন। আ’লা হযরত অনূদিত কানযুল ঈমান সংগ্রহ করা, নিয়মিত পড়া এবং অন্যকে পড়তে উৎসাহিত করা দরকার। বাংলা, উর্দু, ইংরেজি, হিন্দিসহ বিভিন্ন ভাষায় অনূদিত কানযুল ঈমান মুসলমানদের ঈমান আক্বিদা সুরক্ষায় রক্ষা কবচ। নিজের পরিবার-বাড়িতে দোকানে প্রতিষ্ঠানে কর্মস্থলে যেখানেই থাকুন আপনার কর্মসূচিতে কুরআন তিলাওয়াতকে অপরিহার্য করে নিন। কুরআন তিলাওয়াত ও এর অর্থ বুঝে প্রিয় নবীর সাহাবায়ে কেরাম, তাবেয়ীন, তবে তাবেয়ীন, আইম্মায়ে মুজতাহিদীন, বুজুর্গানে দ্বীন, আউলিয়ায়ে কামেলীন, গাউস, কুতুব, আবদাল, আল্লাহর পুণ্যাত্মা প্রিয় বান্দাদের মর্যাদা কুরআনের আলোকে বুঝার চেষ্টা করুন। তাহলে আপনি সফল হবেন। মহান আল্লাহ্ হিদায়ত নসীব করুন।\n\n\n৫. সন্তান-সন্তুতিকে ইবাদতে অভ্যস্ত করা:\n\nশিশুকাল থেকে সন্তান-সন্তুতির অন্তরে ইবাদত বন্দেগী ও নামাযের প্রতি অনুপ্রাণিত করা, নামাযের মহবত তাদের অন্তরে সৃষ্টি করা, পিতা-মাতার দায়িত্ব। প্রিয়নবী সাল্লাল্লাহু আলায়হি ওয়াসাল্লাম এরশাদ করেছেন\n\nمروا اولادكم بالصلواة وهم ابناء سبع سنين واخرجواهم وهم انبياء عشر وفرقوا بينهم فى المضاجع [ رواه ابوداود] অর্থ: তোমাদের সন্তানদের নামায পড়ার নির্দেশ দাও যখন তারা সাত বছর বয়সে উপনীত হয় এবং এজন্য তাদেরকে জোর তাকিদ দাও যখন তারা দশ বছর বয়সে পৌঁছিতে। আর তখন তাদের জন্য পৃথক শয্যার ব্যবস্থা করো। [আবু দাউদ]\n\n\n৬. সন্তানদের মাঝে সমতা রক্ষা\n\nছেলে হোক, মেয়ে হোক উভয়ের প্রতি সমতা রক্ষা করা, ভরণ পোষণ, অন্ন, বস্ত্র, খাদ্য চিকিৎসা অন্যান্য সুযোগ সুবিধা, আদর ¯েœহ, মায়া-মমতা, সর্বক্ষেত্রে সন্তানদের মাঝে সততা রক্ষা ইসলামের এক মহান শিক্ষা। হাদীস শরীফে এরশাদ হয়েছে।\n\nاعدلوا بين ابنائكم اعدلوا بين ابنائكم [رواه النسائى] অর্থ: তোমরা নিজেদের সন্তানদের মাঝে ন্যায় বিচার করো, তোমাদের সন্তানদের মাঝে ইনসাফ করো। [ইমাম নাসাঈ] আল্লাহ্ আমাদের সন্তানদের নৈতিক শিক্ষাদানের তাওফিক দান করুন। আমিন।"},{"1":"১৭.ইসলামে প্রতিবেশীর অধিকার","2":"১৭.ইসলামে প্রতিবেশীর অধিকার\n\nঅধ্যক্ষ মাওলানা মুহাম্মদ বদিউল আলম রিজভী\n\n\n \n\nعَنْ ابن عبَّاس رَضَىَ الله عنه قَالَ سَمِعْتُ رَسُوْلَ اللهِ صَلَّى الله عَلَيْهِ وَسَلَّم يَقُوْلُ لَيْسَ المُؤْمنُ الَّذى يَشبَعُ وجَاره جائعٌ اِلى جَنْبِه – (رواه البيهقى)\n\n\nঅনুবাদ: হযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহু হতে বর্ণিত, তিনি বলেন, আমি আল্লাহর রাসূল সাল্লাল্লাহু তা‘আলা আলায়হি ওয়াসাল্লামকে এ কথা বলতে শুনেছি যে, যে ব্যক্তি তৃপ্তিসহকারে উদর পূর্তি করে খায় আর তারই প্রতিবেশী ক্ষুধার্ত থাকে সে ঈমানদার নয়। [বায়হাকী শরীফ]\n\n\nপ্রাসঙ্গিক আলোচনা\n\nবর্ণিত হাদীস শরীফে ইসলামে প্রতিবেশীর হক তথা অধিকার প্রসঙ্গে মুমিনদের প্রতি গুরুত্বপূর্ণ নির্দেশনা রয়েছে। মানুষ সামাজিক জীব, সমাজে বসবাসকারী প্রতিটি সৃষ্টির প্রতি মানুষের দায়-দায়িত্ব হক তথা তাদের অধিকার সংরক্ষণ এবং তাদের প্রতি সদয় ও সদ্ব্যবহারের নির্দেশ রয়েছে মানবতার ধর্ম পবিত্র ইসলামে। মানুষের ডানে বামে সামনে ও পেছনে অর্থাৎ চারপাশের চল্লিশ বাড়ি পর্যন্ত যারা বসবাস করেন তারা সকলেই প্রতিবেশী। নিজের সন্তান-সন্তুতি ও স্ত্রীর অধিকার সম্পর্কে সজাগ ও সচেতন থাকার ব্যাপারে যেভাবে ইসলামে গুরুত্বারোপ করা হয়েছে তেমনিভাবে প্রতিবেশীর অধিকারের প্রতি যতœবান থাকা তথা সচেতন থাকার শিক্ষা দেয়া হয়েছে ইসলামী জীবJamadius Saniন বিধানে। ইসলামে নিজের ক্ষতি অনিষ্টতা ও অকল্যাণ যেমন সমর্থন করে না তেমনিভাবে অন্যজনের ক্ষতিসাধন তথা সুখ শান্তি ও নিরাপত্তা বিনষ্টকারী কোন কার্যকলাপ আচার আচরণ অনুমোদন করে না। ইসলাম মানে শান্তি মুসলিম অর্থ শান্তিকামী। সর্বস্তরে সর্বক্ষেত্রে প্রতিটি পর্যায়ে শান্তি প্রতিষ্ঠাই ইসলামের মূল শিক্ষা ও মহানবীর আদর্শ।\n\nআজকের মুসলিম সমাজ ইসলামের সুমহান শিক্ষা ও মহানবী সাল্লাল্লাহু তা‘আলা আলায়হি ওয়াসাল্লাম-এর আদর্শ থেকে বিচ্যুতির কারণেই বিশ্বব্যাপী মুসলমানদের করুণ দুরবস্থা। মুসলমানদের নৈতিক অধঃপতন, চারিত্রিক অবক্ষয়, শঠতা-কপটতা, অনাচার-পাপাচার, মিথ্যাচার ইত্যাদি অবক্ষয় গর্হিত ক্রিয়াকলাপই মুসলমানদের পশ্চাদপদতা ও বিপর্যয়ের মূল কারণ। ইসলামে শুধু একজন মুসলিমের অধিকার সংরক্ষণের কথা বলা হয়নি, জাতি ধর্ম বর্ণ নির্বিশেষে প্রতিটি শ্রেণির মানুষের অধিকার প্রতিষ্ঠা ও তার ন্যায্য পাওনার প্রতি বিশেষভাবে গুরুত্বারোপ করা হয়েছে। অথচ দুঃখজনক হলেও সত্য যে, আজকের সমাজে প্রতিবেশীর হক তথা অধিকার উপেক্ষিত। প্রতিবেশীর অধিকারের প্রতি চরমভাবে উদাসীন। অথচ ইসলাম এ ব্যাপারে কঠোর সতর্কতা আরোপ করেছে। হাদীস শরীফে এরশাদ হয়েছে-\n\nعن ابى شريخ رضى الله عنه قال قال رسول الله صلى الله عليه وسلم والله لايؤمن والله لَايُؤْمِنُ واللهِ لايؤمن قيل من يا رسول الله قال الذى لايأمن جارهُ بوائقه- (متفق عليه)\n\nহযরত আবু শুরাইহ রাদ্বিয়াল্লাহু তা‘আলা আনহু হতে বর্ণিত, তিনি বলেন, সাল্লাল্লাহু তা‘আলা আলায়হি ওয়াসাল্লাম এরশাদ করেন, আল্লাহর কসম! ঐ ব্যক্তি ঈমানদার নয়, আল্লাহর কসম ঐ ব্যক্তি ঈমানদার নয়, আল্লাহর কসম ঐ ব্যক্তি ঈমানদার নয়- জিজ্ঞেস করা হলো, ইয়া রাসূলাল্লাহ্! ঐ ব্যক্তি কে? তিনি উত্তর দিলেন, ঐ ব্যক্তি যার অত্যাচার ও অপকার হতে তার প্রতিবেশীরা নিরাপদে থাকে না। [বুখারী ও মুসলিম শরীফ]\n\n\nপ্রতিবেশীর প্রতি ভালো-মন্দ ব্যবহারের পরিণতি\n\nসমাজে এক শ্রেণির নর-নারী আছে, যারা নামায রোজা হজ্ব যাকাত দান সাদকাহ ইত্যাদি পুন্যময় আমল করেন অথচ প্রতিবেশীর প্রতি নিকৃষ্ট আচরণ করেন। প্রতিবেশীকে গালমন্দ করেন, অশ্লীলভাষা কটূবাক্য দ্বারা প্রতিবেশীর অন্তরে কষ্ট দেয়। সামান্য বিষয় নিয়েও প্রতিবেশীর সাথে ঝগড়া বিবাদে লিপ্ত হয়। প্রতিবেশীর ব্যাপারে কুৎসা রটনা করে সমালোচনা করে। প্রতিবেশী দুর্বল হলে কূটকৌশলে তার সম্পত্তি আত্মসাৎ করতেও পিছপা হয় না। বিভিন্নভাবে প্রতিবেশীকে হয়রানি করে এ ধরনের ধার্মিকতা কোন কাজে আসবে না, বরং তার করুণ পরিণতি হবে ভয়াবহ জাহান্নাম। আর কোন বান্দার মধ্যে নামায রোজা দান সাদকার পরিমাণ কম হলেও তিনি যদি প্রতিবেশীর হক বা দায়িত্ব যথাযথভাবে আদায় করেন এর উত্তম প্রতিদান হিসেবে তার জন্য রয়েছে জান্নাতের সুসংবাদ। হাদীস শরীফে আছে-\n\nعن ابى هريرة رضى الله عنه قال قال رجل يا رسول اللهِ اِنَّ فلانَةٌ تذكَرُ من كثرة صلاتها وصيامها وصدقتها غيرانها تُوذِىْ جيرانَهَا بلسانها قال هى فى النار قال يا رسول الله اِنَّ فلانَةٌ تذكَرُ قِلَّةُ صيامها وصدقتها وصلاتها وانّها تصدّق بالاثوار من الاقط ولاتوذى بلسانها جيرانَها قال هى فى الجنّة- (رواه احمد)\n\nঅর্থ: হযরত আবু হুরায়রা রাদ্বিয়াল্লাহু তা‘আলা আনহু হতে বর্ণিত, তিনি বলেন, জনৈক ব্যক্তি জিজ্ঞেস করল ইয়া রাসূলাল্লাহ্! অমুক মহিলার সঠিক নামায রোজা ও দান সাদকার কারণে তাকে স্মরণ করা হয়, তবে সে তার জিহ্বা দ্বারা তার প্রতিবেশীকে কষ্ট দিয়ে থাকে। হুযূর সাল্লাল্লাহু তা‘আলা আলায়হি ওয়াসাল্লাম এরশাদ করেন, সে জাহান্নামী। উক্ত ব্যক্তি জিজ্ঞেস করলো ইয়া রাসূলাল্লাহ্! অমুক মহিলার স্বল্প রোজা, স্বল্প দান-সাদকা ও স্বল্প নামাযের বিষয় মানুষের মধ্যে আলোচনা করা হয়, তবে সে পনিরের টুকরা বিশেষ দান করে থাকে এবং তার জবান দ্বারা প্রতিবেশীকে কষ্ট দেয় না। তিনি এরশাদ করেন সে জান্নাতী। [আহমদ]\n\n\nপ্রতিবেশীর অধিকার প্রসঙ্গে হযরত জিব্রাঈল (আ.)’এর তাকিদ\n\nপ্রতিবেশীর হক সম্পর্কে জিব্রাঈল আলায়হিস্ সালাম প্রতিনিয়ত গুরুত্বারোপ করতেন। নিু বর্ণিত হাদীস শরীফে এরশাদ হয়েছে-\n\nعن عائشة وابن عمر رضى الله عنهما قال النبى صلى الله عليه وسلم مازال جبرائيل يوصينى بالجار حتى ظننت انه سَيُورَّثه- (رواه مسلم)\n\nঅথ: হযরত আয়েশা রাদ্বিয়াল্লাহু আনহা ও হযরত আবদুল্লাহ্ ইবনে ওমর রাদ্বিয়াল্লাহু আনহুমা হতে বর্ণিত, নবী করীম সাল্লাল্লাহু তা‘আলা আলায়হি ওয়াসাল্লাম এরশাদ করেছেন, জিব্রাঈল আলায়হিস্ সালাম সর্বদা আমাকে প্রতিবেশীর হক সম্পর্কে তাকিদ দিচ্ছিলেন, এমনকি আমি মনে মনে ভাবতে লাগলাম তিনি অনতিবিলম্বে তাদেরকে (প্রতিবেশীকে) আমার ওয়ারিশ করে দেবেন। [মুসলিম শরীফ]\n\n\nপ্রতিবেশীর মূল্যায়ন ভাল-মন্দের মাপকাঠি\n\nনিজের ভাল-মন্দ কর্মের স্বীকৃতি অন্যজনের মূল্যায়ন ও মতামতের উপর নির্ভরশীল। অনেকেই প্রতিনিয়ত অন্যায় অপরাধ ও মন্দ কর্মের তথা অপকর্মে নিমজ্জিত থাকার পরও মোটেই অনুতপ্ত নন, দোষী হওয়ার পরও নিজেকে নির্দোষ মনে করেন, অন্যজনের মতামত ও মূল্যায়নকে গুরুত্ব দেয় না। অন্যায় করার পরও প্রশংসা পেতে চান। এ শ্রেণির মানুষ অহংকারী দাম্ভিক। তারা অপরের মতামতকে সম্মান করে না। নিজের সংশোধন হওয়ার চেষ্টা করে না। কেউ সংশোধনের পরামর্শ বা মতামত ব্যক্ত করলে তাদেরকে শত্র“ মনে করে। অন্যজনের বিশ্লেষণ পর্যালোচনা মূল্যায়ন ও প্রদর্শিত পন্থা গ্রহণ করতে পারা মহানুভবতার পরিচায়ক। প্রতিবেশীর পক্ষ থেকে ভাল স্বীকৃতি পাওয়া গৌরবের ও আনন্দের। নিু বর্ণিত হাদীস শরীফে এরশাদ হয়েছে-\n\nعن ابن مسعود رضى الله عنه قال قال رجل للنبى صلى الله عليه وسلم يا رسول الله كيف لِىْ ان اَعْلَمَ اذا احسِنتُ واذا اسأتُ فقال النبى اذا سمعت جيرانَكَ يقولُونَ قد اَحسنت فقد اَحْسَنت واذا سَمِعْتَ يَقُولُوْن قد اسأت فقد اسأت- (رواه ابن ماجه)\n\nহযরত আবদল্লাহ্ ইবনে মসউদ রাদ্বিয়াল্লাহু আনহু হতে বর্ণিত, তিনি বলেন, এক ব্যক্তি নবী করীম সাল্লাল্লাহু তা‘আলা আলায়হি ওয়াসাল্লামকে জিজ্ঞেস করলো, ইয়া রাসূলাল্লাহ্! নবীজি এরশাদ করেন, যখন তা তুমি তোমার প্রতিবেশীকে বলতে শুনবে যে তুমি ভাল করছ তবে প্রকৃতই তুমি ভাল করেছ। আর যখন প্রতিবেশীকে বলতে শুনবে তুমি মন্দ করছ তবে মনে করবে তুমি মন্দ করেছ।\n\n[ইবনে মাযাহ]\n\n\nসর্বযুগের সর্বশ্রেষ্ঠ ও সর্বোত্তম আদর্শ নবী মুহাম্মদুর রাসূলুল্লাহ্ সাল্লাল্লাহু তা‘আলা আলায়হি ওয়াসাল্লামের প্রদর্শিত পথে সত্যান্বেষী মুক্তিকামী মানুষের সর্বাঙ্গীন সুখ শান্তি মঙ্গল ও কল্যাণ নিহিত। তাই আসুন মহানবীর হাদীসের আলোকে সুন্দর সমাজ বিনির্মাণে শান্তিপূর্ণ সমাজ প্রতিষ্ঠায় প্রতিবেশীর প্রতি সৌহার্দ্যপূর্ণ আচরণ করি। প্রতিবেশীর কল্যাণ ও উন্নয়নে এগিয়ে আসুন। প্রতিবেশীর প্রতি সুসম্পর্ক করুন। প্রতিবেশীর প্রতি দূরত্ব নয় নিবিড়\n\nসম্পর্ক স্থাপন করুন। তাদের সুখে দুঃখে সাড়া দিন, তাদের দাওয়াত সাদরে গ্রহণ করুন। তাদের অনুষ্ঠানাদিতে সাধ্যানুযায়ী উপহার বিনিময় করুন। তাদের বাসা বাড়িতে যাতায়তের পথে প্রতিহিংসাপরায়ন হয়ে রাস্তা বন্ধ করে দেওয়ার অমানবিক আচরণ পরিহার করুন। পারস্পরিক সহযোগিতামূলক প্রয়োজনীয় ব্যবহার্য সামগ্রী আদান প্রদানে সহযোগিতা করুন। পার্শ্ববর্তী পরিবার দরিদ্র বলে তাদেরকে উপেক্ষা ও অবজ্ঞামূলক আচারণ থেকে বিরত থাকুন। মানুষ মানুষের জন্য এ নীতিতে সুন্দর শালীন ও মার্জিত আচরণ করুন। আল্লাহ ও রাসূল সাল্লাল্লাহু তা‘আলা আলায়হি ওয়াসাল্লামের সন্তুষ্টি অর্জনই আমাদের কাম্য। আল্লাহ্ পাক আমাদেরকে প্রতিবেশীর অধিকার সুরক্ষায় তাওফিক নসীব করুন। আ-মী-ন।"},{"1":"১৮.মানবতার কল্যাণে ইসলামের নির্দেশনা","2":"১৮.মানবতার কল্যাণে ইসলামের নির্দেশনা\n\nঅধ্যক্ষ মাওলানা মুহাম্মদ বদিউল আলম রিজভী\n\n\n\nعَنْ عبد الله بن عمر رضى الله عنهما اَنَّ رسول الله صلى الله عليه وسلم قال المسلم اخوالمسلم لايظلمه ولا يسلمة من كان فى حاجة اخيه كان الله فى حاجته ومن فرّج عن مسلم كربةً فرَّج الله عنه بها كربةً من كربات يوم القيامة ومن ستر مسلما ستره الله يوم القيامة – (رواه البخارى)\n\n\nঅনুবাদ: হযরত আবদুল্লাহ্ ইবনে ওমর রাদ্বিয়াল্লাহু আনহুমা থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, এক মুসলিম অপর মুসলিমের ভাই। সে তার ভাইয়ের উপর জুলুম করবে না, তাকে বিপদে ফেলবে না, যে ব্যক্তি তার ভাইয়ের প্রয়োজনে পাশে থাকবে, আল্লাহ্ তা‘আলা তার প্রয়োজনে পাশে থাকবেন। যে ব্যক্তি কোন মুসলমানের একটি বিপদ দূর করবে কিয়ামতের দিন আল্লাহ্ তার বিপদসমূহ দূর করে দেবেন। যে ব্যক্তি কোন মুসলমানের দোষ ত্র“টি গোপন রাখবে, কিয়ামতের দিন আল্লাহ্ তার দোষত্র“টি গোপন রাখবে।\n\n[সহীহ বোখারী শরীফ, হাদীস নম্বর ২৪৪২]\n\n\nপ্রাসঙ্গিক আলোচনা\n\nবর্ণিত হাদীস শরীফে বিশ্ব মানবতার ধর্ম, শান্তির ধর্ম ও কল্যাণের ধর্ম পবিত্র ইসলামে শান্তির সমাজ প্রতিষ্ঠা ও শান্তিপূর্ণ পরিবেশ নিশ্চিত করণে আশরাফুল মাখলুকাত মানব জাতিকে সামগ্রিক কল্যাণের পন্থা অনুসরণের শিক্ষা দেয়া হয়েছে। এক মুসলমানকে অপর মুসলমানের ভাই হিসেবে উল্লেখ করা হয়েছে। ভাষা বর্ণ ও গোত্রের বৈষম্যের অবসান ঘটিয়ে মুসলিম উম্মাহকে এক ভ্রাতৃসংঘ হিসেবে উপস্থাপন করা হয়েছে।\n\nআঞ্চলিকতা বা ভৌগোলিক সীমা রেখায় আবদ্ধ চিন্তা চেতনা নয় সর্বজনীন বিশ্বজনীন কল্যাণকামীতাই ইসলামের অনুপম আদর্শ। পৃথিবীর যেকোন প্রান্তের মুসলমান নির্যাতিত ও নিষ্পেষিত হওয়ার সংবাদ শুনে অন্য প্রান্তের মুসলমান ব্যথিত হবে তার ভাইয়ের সহযোগিতায় পাশে দাঁড়াবে, মজলুম মানবতার পাশে দাঁড়াবে, জালিম অত্যাচারীর বিরুদ্ধে রুখে দাঁড়াবে এটাই ইসলামের শিক্ষা, নবীজির আদর্শ। মুসলিম অর্থ শান্তিকামী, শান্তি প্রতিষ্ঠাকারী। জীবনের প্রতিটি স্তরে প্রতিটি পর্যায়ে শান্তি প্রতিষ্ঠার লক্ষ্যে একজন মুসলমান নিরলসভাবে কাজ করে যাবে। অন্যের সহযোগিতায় প্রাচীরের মতো ভূমিকা পালন করবে। হাদীস শরীফে এরশাদ হয়েছে-\n\nعن ابى موسى الاشعرى رضى الله عنه قال قال رسول الله صلى الله عليه وسلم المؤمن للمؤمن كالبنيان يشدُّ بعضه بعضا- (رواه البخارى)\n\nহযরত আবু মুসা আশআরী রাদ্বিয়াল্লাহু আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ\n\nকরেছেন, মুমিন মুমিনদের জন্য প্রাসাদের ন্যায়, যার কিছু অংশ অপর অংশকে সুদৃঢ় করে। নির্মিত প্রাসাদ বা ভবনে ব্যবহৃত ইট এর গাঁথুনি পরপর যেভাবে সংযোগ বা স্থাপনাকে মজবুত ও শক্তিশালী করে থাকে তেমনিভাবে মুসলমানদের পারস্পরিক সামাজিক সাংস্কৃতিক রাজনৈতিক ও অর্থনৈতিক ঐক্য বিশ্বের দরবারে মুসলিম উম্মাহকে এক অপ্রতিরোধ্য শক্তিতে পরিণত করে। মুসলমানদের আদর্শিক ঐক্যের ভিত যতই সুদৃঢ় ও শক্তিশালী হবে ইসলাম বিরোধী তাগুতি অপশক্তি গুলোর পরাজয় ততই দ্রুত ও নিশ্চিত হবে। মুসলমানদের আদর্শিক ভিত্তিকে মজবুত করার জন্য প্রায়োজন পারস্পরিক সহযোগিতা ও সহমর্মিতার মনোভাব।\n\nসমাজের অসহায় দুস্থ, এতিম, নির্যাতিত নিপীড়িত সকল শ্রেণির মানুষের কল্যাণে সহযোগিতা প্রদর্শন করা একজন মুমিন মুসলমানের ঈমানী দায়িত্ব ও কর্তব্য। বিশ্ব মানবতার কল্যাণকামী বিশ্বস্রষ্টার সর্বশ্রেষ্ঠ সৃষ্টি নবী মুহাম্মদুর রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম উম্মতের কল্যাণ কামনায় এরশাদ করেছেন-\n\nعن جرير بن عبد الله رضى الله عنه قال قال رسول الله صلى الله عليه وسلم لايرحم الله من لايَرحَمُ الناس- (متفق عليه)\n\nহযরত জরীর ইবনে আবদুল্লাহ্ রাদ্বিয়াল্লাহু তা‘আলা আনহু হতে বর্ণিত রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, আল্লাহ্ সে ব্যক্তির প্রতি অনুগ্রহ করেন না যে মানুষের প্রতি অনুগ্রহ করে না।\n\n[সহীহ বুখারী ও মুসলিম শরীফ]\n\n\nহাদীস বিশারদদের ব্যাখ্যা মতে সামর্থ ও সক্ষমতা থাকা সত্ত্বেও যে ব্যক্তি কারো প্রতি দয়া অনুগ্রহ থেকে বিরত থাকে সে মহান আল্লাহর দয়া অনুগ্রহ ও রহমত বরকত থেকে বঞ্চিত হবে।\n\nসুখে-দুঃখে আপদে সর্বদা আল্লাহর প্রতি নির্ভরতা\n\nদুঃখ-কষ্ট, ব্যাথা-বেদনা-যন্ত্রণা, সুস্থতা, অসুস্থতা, সচ্ছলতা-অসচ্ছলতা, ভাল-মন্দ, সর্বাবস্থায় সর্বক্ষেত্রে আল্লাহর ফায়সালা ও তাকদিরের প্রতি সন্তুষ্ট থাকা সুখ শান্তি স্বাচ্ছন্দ্য ও আনন্দের মুহূর্তে আল্লাহর দয়া অনুগ্রহ কৃপা ও মেহেরবানীর শুকরিয়া আদায় করা, আপদ-বিপদ-মুসিবত ও অশান্তির সময়ে ধৈর্য ধারণ করা কষ্ট সহ্য করা সর্বাবস্থায় আল্লাহর সাহায্য প্রার্থনা করা মুমিনের অন্যতম বৈশিষ্ট।\n\nমুমিনের প্রতিটি অবস্থায় কল্যাণ নিহিত রয়েছে\n\nহাদীস শরীফে এরশাদ হয়েছে –\n\nعن صهيب رضى الله عنه قال قال رسول الله صلى الله وسلم عَجبًا لامر المؤمن اِنَّ امرَهُ كله خير وليس ذاك لاحد اِلَّا للمؤمن ان اصابته سراءُ شَكَرَ فكان خيرًا له- وان اصابته ضرّاء فكان خيرا له- (رواه مسلم)\n\nঅর্থ: হযরত সুহাইব রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, মুমিনের অবস্থা হলো আশ্চর্যজনক। নিশ্চয়ই মুমিনের প্রতিটি পর্যায়ে কল্যাণ নিহিত রয়েছে- যা মুমিন ব্যতীত অন্য কারো জন্য নেই। তাকে যদি কোন সুখ সাচ্ছন্দ্য পেয়ে বসে তখন সে শুকরিয়া আদায় করে তা তার জন্য কল্যাণ আনে। আর যদি দুঃখ দুর্শদশার শিকার হয় তখন ধৈর্য ধারণ করে তা তার জন্য কল্যাণ নিয়ে আসে। [মুসলিম শরীফ, হাদীস নম্বর ২৯৯৯] মুসলিম ভাইয়ের সহযোগিতা করা\n\nবর্ণিত হাদীসে মুসলিম ভাইয়ের সহযোগিতায় এগিয়ে আসার শিক্ষা রয়েছে, সহজ পন্থা অবলম্বনে অবস্থাভেদে সফলতা রয়েছে। এরশাদ হয়েছে-\n\nعن انس رضى الله عنه عن النبى صلى الله عليه وسلم يسروا ولاتعسروا وبشرا ولاتنفروا- (رواه البخارى)\n\nঅর্থ: হযরত আনাস ইবনে মালেক রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমরা সহজ করো, কঠোরতা অবলম্বন করো না। মানুষকে জান্নাতের সুসংবাদ প্রদান করবে, জাহান্নামের ভয় দেখিয়ে তাড়িয়ে দেবে না।\n\n[সহীহ বুখারী শরীফ] গোপনীয়তা রক্ষা করা\n\nপ্রতিটি বিষয় প্রকাশযোগ্য নয়, সমাজের এক শ্রেণির মানুষের অপরের দোষত্র“টি খুঁজে বেড়ায় তা অন্যের নিকট প্রচার ও প্রকাশ করে। এ ধরনের কাজ নিঃসন্দেহে নিকৃষ্ট ও ঘৃণিত। কোন অন্যায় অপকর্ম ও অপরাধ প্রত্যক্ষ করলে প্রথমে ব্যক্তিগতভাবে অন্যায়কারী বা অপরাধীকে সতর্ক করবে। ভয়-ভীতি দেখাবে। সংশোধনের সুযোগ দেবে। একাধিক বার সতর্ক করার পরও সতর্ক ও সংশোধনের লক্ষণ দেখা না গেলে যথাযথ কতৃপক্ষ বরাবর যথানিয়মে অভিযোগ জানাবে। প্রয়োজনীয় পদক্ষেপ গ্রহণ করে প্রতিকারের ব্যবস্থা করবে। কারো ব্যক্তিগত বিষয় বা কথা গোপন রাখা- এটা আমানত। হাদীস শরীফে গোপন কথা প্রকাশ না করে তা সংরক্ষণের জন্য উৎসাহিত করা হয়েছে। এরশাদ হয়েছে-\n\nعن انس بن مالك رضى الله عنه اسر الى النبى صلى الله عليه وسلم سرًّا فما اخبرت به احدًا بعده ولقد سالقنى ام سليم فما احبرتها به- (رواه البخارى)\n\nঅর্থ: হযরত আনাস ইবন মালেক রাদ্বিয়াল্লাহু তা‘আলা আনহু থেকে বর্ণিত, নবী করীম সাল্লাল্লাহু তা‘আলা আলায়হি ওয়াসাল্লাম আমার নিকট কিছু গোপন কথা বলেছিলেন। তারপর এ বিষয়ে আমি কাউকে অবহিত করিনি। উম্মে সুলাইম (আনাস রাদ্বি.এর মাতা) আমার কাছে এ বিষয়ে জানতে চেয়েছিলেন আমি তাকেও এ বিষয়ে অবহিত করিনি। [বুখারী শরীফ, হাদীস নম্বর ৬২৮৯] সহীহ মুসলিম শরীফে হযরত আবু হুরায়রা রাদ্বিয়াল্লাহু তা‘আলা আনহু থেকে হাদীস বর্ণিত হয়েছে, রাসূলুল্লাহু সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nلا يستر عبدٌ عبدًا فى الدنيا الا ستره الله يوم القيامة-\n\nঅর্থ: দুনিয়াতে যে বান্দা অন্য বান্দার দোষত্র“টি গোপন রাখবে পরকালে আল্লাহ্ অবশ্যই সেই বান্দার পাপরাশিকে গোপন করে রাখবেন। মুসলমানদের ব্যক্তিগত দোষত্র“টি ও গুণাহের কাজসমূহ গোপন রাখা একটি সওয়াবের কাজ। এটি প্রকাশ করা গুনাহ তবে কোন ব্যক্তি যদি পাপকর্ম নিয়মিত করতে থাকে তবে উত্তম পন্থায় তা বাধা প্রদান করা ওয়াজিব। নিজে গুনাহের কাজে লিপ্ত হয়ে তা অন্যের নিকট প্রকাশ করা মাকরূহ বরং নিজে তা থেকে বিরত থাকবে। এবং পুনরায় এ ধরনের অপরাধ না করার দৃঢ় সংকল্প করবে।\n\nহিকমতপূর্ণ পন্থায় পাপাচার অন্যায় ও অপরাধ মূলক কর্মকাণ্ডের ব্যাপারে জড়িত ব্যক্তিকে সংশোধন করার প্রত্যয়ে ভূমিকা রাখতে হবে। উগ্রপন্থায় ফিতনা ফ্যাসাদের পরিবেশ পরিস্থিতি সৃষ্টি করে নয়, শান্তিপূর্ণ পন্থায় সতর্কতা মূলক কৌশলে অন্ধকার থেকে আলোর পথে ফিরিয়ে আনতে সক্রিয় প্রচেষ্টা চালাতে হবে। অসংখ্য হাদীস শরীফ দোষত্র“টির গোপনীয়তা রক্ষা করার ফজিলত বর্ণিত হয়েছে। আল্লাহ্ তা‘আলা আমাদের উত্তম আদর্শ অনুসরণ করার তৌফিক নসিব করুন। আ-মী-ন।\n\n"},{"1":"১৯.আশুরার গুরুত্ব – আশুরা দিবসে বাদ্য বাজনা-গান বাজনা ইয়াজিদি কুপ্রথা","2":"১৯.আশুরার গুরুত্ব – আশুরা দিবসে বাদ্য বাজনা-গান বাজনা ইয়াজিদি কুপ্রথা\n\n\n\n \n\nعَنْ ابن عباس رضى الله عنه انّ رَسُولُ الله صلّى الله عليه وسَلَّمَ قَدِمَ الْمَدِيْنَةَ فَوَجَدَ اليَهود صيامًا يوم عَاشُوْراء فقال ما هذا اليوم الّذى تَصُومونَهُ فَقالُوْا هذا يوم عظيمٌ انجى الله فيه مُوسى وَقَوْمَهُ وَغَرّقَ فِرْعُوْنَ وقومَهُ فصامَهُ مُوسى شكرًا فنحن نصومُه فقال رسول الله صلى عليه وسلم نحن احقّ واولى بموسى مِنكم فصَامَ يوم عاشوراء وَاَمَرَ بصيامِه- (متفق عليه)\n\n\nঅনুবাদ: হযরত ইবনে আব্বাস রাদ্বিয়াল্লাহু তা‘আলা আনহু হতে বর্ণিত, হযরত রাসূল করীম সাল্লাল্লাহু আলায়হি ওয়াসাল্লাম মক্কা হতে মদীনায় হিজরত সূত্রে আগমন করলেন। তখন তিনি সেখানকার ইয়াহুদিগণকে আশুরার দিন রোজা রাখতে দেখলেন। তিনি তাদেরকে জিজ্ঞেস করলেন, তোমরা এ দিনে রোজা রাখছ কেন? তারা উত্তর দিলো এটা মহা সম্মানিত দিন, এদিনে আল্লাহ্ তা‘আলা হযরত মুসা আলায়হিস্ সালাম ও তাঁর উম্মতকে নাজাত দিয়েছিলেন এবং ফেরআউন ও তার বাহিনীকে পানিতে নিমজ্জিত করেন। তাই হযরত মুসা আলায়হিস্ সালাম-এর কৃতজ্ঞতা স্বরূপ এদিনে রোজা পালন করেন, বিধায় আমরা এ দিনে রোজা রাখি। এতদশ্রবণে রাসূলে করীম সাল্লাল্লাহু আলায়হি ওয়াসাল্লাম এরশাদ করেন, হযরত মুসা আলায়হিস্ সালাম-এর নাজাতে কৃতজ্ঞতা আদায়ে আমরা তোমাদের চেয়ে বেশি উপযুক্ত ও অধিক হকদার। অতঃপর রাসূলুল্লাহ্ সাল্লাল্লাহু আলায়হি ওয়াসাল্লাম নিজে আশুরার দিনে রোজা রাখেন এবং মুমিনদেরকেও রোজা রাখার নির্দেশ প্রদান করেন। [বুখারী ও মুসলিম শরীফ]\n\n\nপ্রাসঙ্গিক আলোচনা\n\nবর্ণিত, হাদীস শরীফে ইসলামী বর্ষের প্রথম মাস মহররম মাসের দশম তারিখ আশুরা দিবসে মহান আল্লাহর কৃতজ্ঞতা প্রকাশার্থে রোজা আদায়ের নির্দেশ ঘোষিত হয়েছে। আশুরা (১০ মহররম) বহু তাৎপর্যময় ঘটনাবলী এ দিবসে সংঘটিত হয়েছে। আলোচ্য হাদীসে একটি ঘটনা আলোকপাত হয়েছে। এদিবসে করুণাময় আল্লাহ্ তাঁর নবী হযরত মুসা আলায়হিস্ সালাম ও তাঁর অনুসারীদেরকে পরিত্রাণ দিয়েছিলেন এবং নবীদ্রোহী ফেরআউন ও তার অনুসারীদেরকে খোদাদ্রোহীতা ও নবীদ্রোহীতার শাস্তি স্বরূপ নীল সমুদ্রে নিমজ্জিত করেছিলেন। পরিত্রাণ প্রাপ্ত আল্লাহর বান্দারা শুকরিয়া আদায়ার্থে রোজা পালন করেছিলেন। আমাদের নবীজির শরিয়তে আশুরার পুণ্যময় আমলের বরকত ও রহমত লাভের প্রত্যয়ে আল্লাহ্ তাঁর রসূল সাল্লাল্লাহু আলায়হি ওয়াসাল্লাম-এর সন্তুষ্টি অর্জনের নিমিত্তে অন্যান্য বরকতময় আমলের মতো মহররমের নয় ও দশ তারিখে অথবা দশ ও এগার তারিখে দু’টি রোজা পালনের বিশেষ ফজিলত মুহাদ্দেসীন ও ফকীহগণের বর্ণনাদির আলোকে প্রমাণিত।\n\nপবিত্র রমজান মাসের রোজা ফরজ হওয়ার পূর্বেও আশুরার রোজা পালনে রাসূলুল্লাহর আমল ছিল। রমজানের রোজা ফরজ হওয়ার বিধান অবতীর্ণ হওয়ার পর আশুরার রোজা নফল হিসেবে মর্যাদা লাভ করলো। হাদীস শরীফে এরশাদ হয়েছে-\n\nعن عائشة رضى الله عنها قالت كان رسول الله صلى الله عليه وسلم امر بصيام عاشوراء فلما فرض رمضان كان من شاء صام ومن شاء افطر- ( رواه مسلم)\n\nঅর্থ: হযরত আয়েশা রাদ্বিয়াল্লাহু তা‘আলা আনহা হতে বর্ণিত, তিনি বলেন, রাসূলুল্লাহ্ সাল্লাল্লাহু আলায়হি ওয়াসাল্লাম আশুরার রোজা রাখার নির্দেশ দিতেন। যখন রমজানের রোজা ফরজ হলো তখন এরশাদ করেন, যার ইচ্ছা রাখতে পার যার ইচ্ছা ছেড়ে দিতে পার।\n\n[মুসলিম শরীফ]\n\n\nআশুরা দিবসে এতিমের প্রতি দয়া প্রদর্শন\n\nপবিত্র মহররম তথা আশুরা দিবসে এতিমদের প্রতি সদাচরণ করা, তাদের প্রতি দয়া ও করুণা প্রদর্শন করা কল্যাণ ও সওয়াবের আমল হিসেবে বিবেচিত। হযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহু থেকে হাদীস বর্ণিত প্রিয়নবী সাল্লাল্লাহু আলায়হি ওয়াসাল্লাম এরশাদ করেছেন-\n\nمَنْ مَّسَحَ بِيَدِهِ عَلىَ رَاسَ يتيم يَوْمَ عَاشُوْراء رَفَعَ الله تعالى لَهُ بكل شعرة عَلَى رأسه درجَةً فى الجنَّةِ- (غنية الطالبين- ج ২)\n\nঅর্থ: যে ব্যক্তি আশুরার দিবসে কোন এতিমের মাথার উপর হাত বুলাবে তখন আল্লাহ্ তা‘আলা তার জন্য এতিমদের মাথার প্রতিটি চুলের বিনিময়ে জান্নাতে একটি মর্যাদা দান করবেন। [গুনিয়াতুত্ তালেবীন: খ ২, পৃ- ৫৩] আশুরা দিবসে এতিমের জন্য পানাহারের ব্যবস্থা করা একটি পুণ্যময় আমল। এতিমের দু’আয় বালা মুসিবত দূরীভূত হয়। রিযক বৃদ্ধি প্রাপ্ত হয়। দরিদ্র অভাবী লোকদের খাদ্য পানীয় ব্যবস্থা করা, শরবত পান করানো, দান খায়রাত করা, ‘হাফতদানা’ সাতদানার ফতিহা ব্যবস্থা, নফল নামায আদায় করা ইত্যাদি নেক আমল সমূহ বুজুর্গানে দ্বীন কর্তৃক অনুমোদিত ও স্বীকৃত।\n\nহযরত ইবনে আব্বাস রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ্ সাল্লাল্লাহু আলায়হি ওয়াসাল্লাম এরশাদ করেছেন-\n\nمن وسع على عياله فى النفقة يوم عاشوراء وسَّع الله عليه سَائِرِ سَنَةٍ-\n\nঅর্থ: যে ব্যক্তি নিজ পরিবার পরিজনের জন্য আশুরার দিবসে খরচের ক্ষেত্রে উদার হবে, আল্লাহ্ তা‘আলা গোটা বৎসর তার রিযকে প্রশস্থতা দান করবেন।\n\n\nইয়াহুদিদের বিরোধীতায় দুটি রোজা পালন\n\nইসলামে রমজানের ফরজ রোজা ছাড়াও বরকতময় দিন ও মাস সমূহে রোজা রাখার বর্ণনা সিহাহ সিত্তার হাদীস শরীফ সমূহে প্রমাণ পাওয়া যায়। তবে দশ মুহররম আশুরার রোযা ও তৎসঙ্গে মহররমের একটি রোযা পালন করার প্রমাণ পাওয়া যায়। রোজা দুটি পালন করার বিধান নি¤œ বর্ণিত হাদীস শরীফের দ্বারা প্রমাণিত। ইয়াহুদিরা আশুরায় একটি রোজা রাখত। ধর্ম পালনে তাদের অনুকরণ ও অনুসরণ যেন না হয় বরং ইসলামের স্বকীয়তা আপন মহিমায় সমুজ্জ্বল। এরশাদ হয়েছে-\n\nوعن ابن عباس رضى الله عنه قال صوموا التاسع والعاشر وخالفوا اليهود- (رواه الترذى)\n\nঅর্থ: হযরত ইবনে আব্বাস রাদ্বিয়াল্লাহু তা‘আলা আনহু হতে বর্ণিত, তিনি বলেন, তোমরা নয় ও দশই মহররম রোজা পালন করে ইয়াহুদিদের বিরোধীতা কর। [তিরমিযী শরীফ]\n\n\nধর্মীয় আচার আচরণে সভ্যতা সংস্কৃতি রীতিনীতি ও কর্মপন্থা নির্ধারনে অসুমলিমদের অনুসরণ ইসলামে কঠোরভাবে নিষেধ করা হয়েছে। অন্য হাদীস শরীফে এরশাদ হয়েছে-\n\nمن تشبّه بقوم فهو منهم-\n\nযে ব্যক্তি কোন জাতির সদৃশ্যতা অবলম্বন করল সে তাদের অন্তর্ভুক্ত।\n\nদুঃখজনক হলেও সত্য যে, আজকের পৃথিবীতে মুসলমানরা পৃথিবীর সর্বশ্রেষ্ঠ ধর্ম পবিত্র ইসলামের আদর্শ শিক্ষা সভ্যতা সংস্কৃতি বিসর্জন দিয়ে বিজাতীয় সভ্যতা সংস্কৃতির অন্ধ অনুকরণে আকন্ঠ নিমজ্জিত।\n\n\nআশুরা দিবসে গোসল\n\nআশুরা দিবসে ফজিলত লাভের উদ্দ্যেশে গোসল করা একটি উপকারী আমল। হাদীস শরীফে এরশাদ হয়েছে-\n\nمَنْ اَغتسَلَ يَومَ عَاشُوراء لم يَمْرِضْ مرضًا اِلَّا مَرَضَ الْمَوت- (غنيته الطالبين- ج ২)\n\nঅর্থ: যে ব্যক্তি আশুরা দিবসে গোসল করবে সেই ব্যক্তি মৃত্যুর ব্যাধি ছাড়া কোন প্রকার রোগ ব্যাধিতে আক্রান্ত হবে না। [গুনীয়াতুত্ তালেবীন: খ ২, পৃষ্ঠা ৫৩] * ১০ মহররম আল্লাহর দরবারে অধিকাহারে তাওবা করা উচিত। এদিনে আল্লাহ্ দ্রুত তাওবা কবুল করেন। আল্লাহ্ তা‘আলা হযরত মুসা আলায়হিস্ সালামকে নির্দেশ দিলেন তিনি যেন তার জাতিকে আল্লাহর দরবারে তাওবা করার নির্দেশ দেন। আল্লাহ্ বলেন- اَغْفِرْلَهُمْ আমি সকলের গুনাহ মার্জনা করবো। [ফয়জুল কদীর, শরহে জামে সগীর: খ ৩, পৃষ্ঠা ৩৪]\n\n\nআশুরা দিবসে দু’চোখে সুরমা ব্যবহার\n\nহযরত আবদুল্লাহ্ ইবনে আব্বাস রাদিয়াল্লাহু তা‘আলা আনহু থেকে বর্ণিত আছে, এ দিবসে যে ব্যক্তি নিজ চোখে সুরমা ব্যবহার করবে তার চক্ষু নিরাপদ থাকবে, চক্ষু রোগের শিফা হিসেবে সুরমা ব্যবহার ফলপ্রসূ হবে। এরশাদ হয়েছে- لم ترمُدْ عَيْنُهُ ابدًا (بيهقى) তার চক্ষু কখনো ব্যাধিতে আক্রান্ত হবে না। [বায়হাক্বী]\n\n\nআশুরা দিবসে শরবৎ পান করানো\n\nকারবালার মরু প্রান্তরে ফোরাত নদীর তীরে জালিম কুখ্যাত ইয়াজিদ বাহিনী ইমাম আলী মকাম শহীদে কারবালা ইমাম হোসাইন রাদি. সহ আহলে বায়তে রসূলকে কঠিন পিপাসার্ত অবস্থায় এক ফোঁটা পানি থেকেও বঞ্চিত করেছিল। এ অমানবিক আচরণের প্রতিবাদে ও ঘৃণা প্রদর্শন করত: যারা শোহাদায়ে কেরামের স্মরণে কোন বান্দাকে পানির শরবত দান করবে তাদের মর্যাদা প্রসঙ্গে এরশাদ হযেছে-\n\nومَنْ سقى شربَةَ مِنْ ماء يوم عاشوراء فكانما لم يعص الله طُرفَةَ عين- (غنية الطالبين- ج ২)\n\nযে ব্যক্তি আশুরা দিবসে পানি পান করাবে সে যেন কিছুক্ষণের জন্য আল্লাহর নাফরমানী করলনা। (অর্থাৎ সে আল্লাহর সন্তুষ্টি অর্জনের কাজ করলো)।\n\n[গুনীয়াতুত্ তালেবীন: খ ২, পৃষ্ঠা ৫৪]\n\n\nআশুরা দিবসে নফল নামায\n\nপ্রিয়নবী সাল্লাল্লাহু আলায়হি ওয়াসাল্লাম এরশাদ করেছেন, যে ব্যক্তি আশুরা দিবসে চার রাকাত নামায আদায় করবে প্রতি রাকাতে সূরা ফাতিহার পর এগারবার সূরা এখলাস পড়বে, আল্লাহ্ তা’আলা তার পঞ্চাশ বৎসরের গুনাহ ক্ষমা করে দেবেন। এবং তার জন্য জান্নাতে একটি নূরানী মিম্বর তৈরি করবেন।[নুযহাতুল মাজালিস: খ ১, পৃষ্ঠা ১৪৬, আনোয়ারুল বয়ান: খ ১, পৃষ্ঠা ২৪৪]\n\n\nআশুরা দিবসে বাদ্য বাজনা-গান বাজনা ইয়াজিদি কুপ্রথা\n\nকারবালার প্রান্তরে ইমামে পাকের শাহাদাতের পর ইয়াজিদিরা খুশী আনন্দ উৎসবে মেতে উঠেছিল। খেল তামাশায় লিপ্ত হয়ে আতশ বাজি করেছিল। বর্তমানেও মুসলমান নামধারী শিয়া সম্প্রদায়ের অনুসরণে এক শ্রেণির বিপথগামী লোক আশুরা দিবসে বিভিন্ন প্রকার অনৈসলামিক কর্মকান্ডে লিপ্ত হয়ে ইসলামকে কলংকিত করছে। হযরাতে শোহাদায়ে কেরামের পবিত্র রক্তের সাথে বেঈমানী করছে। তাজিয়া মিছিলে নারী পুরুষ একত্রে মিলিত হয়ে নিজেদের শরীরে আঘাত করে বুক চাপড়িয়ে মাতম করে থাকে। ওই সব অবাঞ্চিত অপকর্মের মাধ্যমে পক্ষান্তরে খারেজী, রাফেজী, শিয়া ও তাদের উত্তর সূরী বিশ্ব দরবারে ত্যাগের ধর্ম পবিত্র ইসলামের ঐতিহ্য ও ভাবমূর্তি ম্লান করে দিচ্ছে। এ ছাড়াও লাল কালো ও সবুজ রংয়ের কাপড় পরিধান করে শোক মিছিলের আয়োজন করা, এতে অংশ গ্রহণ করা শিয়া-রাফেজী ও খারেজীদের কুপ্রথা। ইসলামে এসব নিষিদ্ধ নাজাযে ও হারাম।\n\n[ইরশাদাতে আলা হযরত]"},{"1":"২০.আহলে বায়তে রাসূল","2":"২০.আহলে বায়তে রাসূল\n\nমাওলানা মুহাম্মদ বদিউল আলম রিজভী\n\n\n \n\nعن ابن عباس رضى الله عنه قال لما نزلت هذه الاية (قُلْ لَا اَسْئَلُكُمْ عَلَيْهِ اَجَرًا اِلَّا الْمُوَدَّةَ فِىْ الْقُرْبَى) قَالُوْا يَارَسُوْلَ اللهِ صَلى الله عليه وسلم مَنْ قَرَبَتُكَ صِؤَلَاءِ الَّذِيْنَ وَجَبَتْ عَلَيْنَا مَوَدَّتُهُمْ قَالَ عَلِىٌّ وَفَاطِمَةُ وَاَبْنَاهُمَا- (المعجم الكبير)\n\nঅনুবাদ: হযরত ইবনে আব্বাস রাদ্বিয়াল্লাহু তা‘আলা আনহু হতে বর্ণিত, তিনি বলেন, যখন এ আয়াত নাযিল হয় (হে প্রিয় হাবীব! আপনি বলুন আমি তোমাদের কাছে শুধুমাত্র আমার নিকটাত্মীয়দের প্রতি ভালোবাসা চাই) তখন সাহাবায়ে কেরাম আরয করলেন, ইয়া রাসূলাল্লাহ্ সাল্লাল্লাহু তা‘আলা আলায়হি ওয়াসাল্লাম আপনার নিকটাত্মীয় কারা? যাদের প্রতি ভালোবাসা প্রদর্শন করা আমাদের উপর ওয়াজিব করা হয়েছে, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেন, আলী, ফাতেমা এবং তাদের পুত্রদ্বয় (হাসান ও হোসাইন)।১\n\n\nরাভী পরিচিতি\n\nইবনে আব্বাস রাদ্বিয়াল্লাহু তা‘আলা আনহু। তাঁর নাম আবদুল্লাহ্ কুনিয়াত আবুল আব্বাস, পিতার নাম আব্বাস, দাদার নাম আবদুল মুত্তালিব। মাতার নাম লুবাবাহ্ বিনতে হারিস তিনি হুযূরের চাচাত ভাই। তিনি হিজরতের তিন বৎসর পূর্বে জন্ম গ্রহণ করেন। হুযূর সাল্লাল্লাহু তা‘আলা আলায়হি ওয়াসাল্লাম-এর ওফাতের সময় তাঁর বয়স হয়েছিল ১৩ বৎসর। তাঁর উপাধি حبر الامة । অর্থাৎ মুসলিম উম্মাহ্র বড় আলিম। তিনি তীক্ষèমেধা ও স্মৃতিশক্তির অধিকারী ছিলেন। তাফসীর ও ফিকহ শাস্ত্রে তাঁর অসাধারণ পাণ্ডিত্য ও ব্যুৎপত্তি ছিল।\n\nপ্রিয়নবী সাল্লাল্লাহু তা‘আলা আলায়হি ওয়াসাল্লাম তাঁর জন্য দু’আ করেছিলেন- اللهم عَلِّمْهُ الْحِكْمَةَ وَعَلِمْهُ الْتَاوِيْلَ হে আল্লাহ্ তুমি তাঁকে প্রজ্ঞা ও ব্যাখ্যা বিশ্লেষণের জ্ঞান দান করো। রাসূলে পাকের দু’আর বদৌলতে তিনি তাফসীর শাস্ত্রে অসীম প্রজ্ঞা ও পাণ্ডিত্যের স্বাক্ষর রেখে গেছেন। হযরত ওমর রাদ্বিয়াল্লাহু আনহু ও হযরত ওসমান রাদ্বিয়াল্লাহু আনহু তাঁর পরামর্শ গ্রহণ করতেন। তিনি ছিলেন রঈসুল মুফাস্সিরিন তথা মুফাস্সির কুল শিরোমণি। তাঁর অনবদ্য তাফসীর গ্রন্থ ‘তাসফসিরে ইবনে আব্বাস’ নামে ইসলামী বিশ্বের সর্বত্র সমাদৃত। সাতজন সাহাবী রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম থেকে সর্বাধিক হাদীস বর্ণনা করেন তন্মধ্যে হযরত আবদুল্লাহ্ ইবনে আব্বাস রাদ্বিয়াল্লাহু আনহু অন্যতম। তাঁর বর্ণিত হাদীসের সংখ্যা ১৬৬০ বোখারী শরীফ ও মুসলিম শরীফে যৌথভাবে ৯৫টি এককভাবে বোখারী শরীফে ১২০টি এবং মুসলিম শরীফে ৪৯টি তাঁর বর্ণিত হাদীস উল্লেখ হয়েছে।\n\nজীবনের শেষ দিকে চোখের দৃষ্টিশক্তি হারান। হিজরি ৬৮ সনে ৭১ বছর বয়সে তায়েফে ইন্তেকাল করেন।\n\n\nপ্রাসঙ্গিক আলোচনা\n\nবর্ণিত হাদীস শরীফটি আহলে বায়ত’র মর্যাদা সম্পর্কিত। পবিত্র ক্বোরআনুল করীম ও অসংখ্য হাদীসে রাসূলের বর্ণনানুযায়ী রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম, হযরত ফাতেমা, হযরত আলী, হযরত ইমাম হাসান ও ইমাম হোসাইন রাদ্বিয়াল্লাহু তা‘আলা আনহুম হলেন আহলে বায়ত।\n\nমহান আল্লাহ্ পাক নবীজির বংশধারা তথা প্রিয়জনদের পবিত্রতা বর্ণনায় এরশাদ করেন-\n\nانما يريد الله ليذهب عنكم الرجس اهل البيت ويطهركم تطهيرا\n\nহে আহলে বায়ত! নিশ্চয় আল্লাহ্ তা‘আলা চান তোমাদের থেকে অপবিত্রতা দূর করতে এবং তোমাদেরকে সম্পূর্ণরূপে পবিত্র করতে। [সূরা আহযাব: আয়াত- ৩৩] প্রিয়নবী সাল্লাল্লাহু তা‘আলা আলায়হি ওয়াসাল্লাম আহলে বায়তের পবিত্রতা প্রার্থনায় দু’আয় করেছিলেন-\n\nاللهم هولاء اهل بيتى وحاصتى فاذهب عنهم الرجس وطهرهم تطهيرا-\n\nহে আল্লাহ্ এরাই আমার আহলে বায়ত এবং ঘনিষ্ঠ জন। আপনি তাদের থেকে অপবিত্রতা দূরীভূত করুন এবং তাদেরকে পরিপূর্ণভাবে পবিত্র করুন।\n\nআহলে বায়তের বর্ণিত পুণ্যাত্মা মনীষীদের সকলেই শ্রদ্ধার সাথে স্মরণীয় তাদের প্রতি যথাযথ সম্মান প্রদর্শন তাদের জীবনাদর্শ অনুসরণ সত্যান্বেষী মুক্তিকামী মানুষের জন্য এক অপরিহার্য অবলম্বন। সেই পরম সৌভাগ্যবান আল্লাহর প্রিয় বান্দাদের সংক্ষিপ্ত পরিচিতি নিম্নে বর্ণিত হলো।\n\n\nহযরত আলী রাদ্বিয়াল্লাহু আনহু\n\nতিনি নবূয়তের ১০ বছর পূর্বে ৬০০ খ্রিস্টাব্দে কাবা ঘরের অভ্যন্তরে ১৩ রজব জুমাবার জন্ম গ্রহণ করেন। জন্মের পর মাতা নাম রাখেন আসাদ বা হায়দার, পিতার দেয়া নাম যায়দ। রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম নাম রাখেন আলী। শেষোক্ত নামেই তিনি প্রসিদ্ধ ও পরিচিত। হিজরি প্রথম অথবা দ্বিতীয় সনে হুযূর সাল্লাল্লাহু তা‘আলা আলায়হি ওয়াসাল্লাম তাঁর কন্যা হযরত ফাতেমাকে তাঁর সাথে বিবাহ্ দিয়েছিলেন। তিনি ছিলেন খুলাফায়ে রাশেদার চতুর্থ খলিফা। তাঁর মর্যাদা বর্ণনায় অসংখ্য হাদীস ইরশাদ হয়েছে।\n\nعن ابن عباس رضى الله عنه انه قال النبى صلى الله عليه وسلم انا مدينة العلم وعلىّ بابها فمن اراد العلم فليات الباب-\n\nহযরত ইবনে আব্বাস রাদ্বিয়াল্লাহু তা‘আলা আনহু থেকে বর্ণিতি নবী করীম সাল্লাল্লাহু তা‘আলা আলায়হি ওয়াসাল্লাম ইরশাদ করেন। আমি জ্ঞানের শহর আর আলী রাদ্বিয়াল্লাহু আনহু সেই শহরের দরজা। যে কেউ জ্ঞান অর্জন করতে চাইলে তাকে সে দরজায় আসতে হবে।\n\nআরো ইরশাদ হযেছে-\n\nعن زيد بن ارقم عن النبى صلى الله عليه وسلم قال من كنت مولاه فعلى مولاه-\n\nঅর্থাৎ হযরত যায়েদ ইবনে আরকাম হতে বর্ণিত, নবী করীম সাল্লাল্লাহু তা‘আলা আলায়হি ওয়াসাল্লাম ইরশাদ করেন, আমি যার মাওলা (বা অভিভাবক) আলী রাদ্বিয়াল্লাহু আনহু তার জন্য মাওলা।\n\n\nহযরত ফাতেমা রাদ্বিয়াল্লাহু আনহা\n\nহযরত ফাতেমা রাদ্বিয়াল্লাহু আনহা রাসূলে পাকের প্রিয় কন্যা। যিনি তাঁর প্রথমা স্ত্রী উম্মুল মুমেনীন হযরত খাদীজা বিনতে খুওয়ালিদ ইবন আযাদ রাদ্বিয়াল্লাহু আনহার গর্ভে মহানবীর ঔরসে জন্ম গ্রহণ ২০ জমাদিউস্ সানী নবূয়তের প্রথম বছরে মা ফাতেমা রাদ্বিয়াল্লাহু আনহা মক্কায় জন্মগ্রহণ করেন।\n\nপ্রিয়নবী সাল্লাল্লাহু তা‘আলা আলায়হি ওয়াসাল্লাম তাকে সম্বোধন করে ইরশাদ করেন-\n\nيا فاطمة الا ترضيت ان تكونى سيدة نساء العالمين وسيدة نساء هذه الامة-\n\nওহে ফাতেমা, তুমি কি সন্তুষ্ট হবে না! যে তুমি বিশ্বের রমনীদের সরদার হিসেবে বিবেচিত হয়েছ। আরো ইরশাদ হয়েছে-\n\nعن مسوربن مخرمة ان رسول الله صلى الله عليه وسلم قال فاطمة بضعة منى فمن اغضبها فقد اغضبنى-\n\nঅর্থ: হযরত মিসওয়ার বিন মাখরাআ রাদ্বিয়াল্লাহু আনহু থেকে বর্ণিত, নবী করীম সাল্লাল্লাহু তা‘আলা আলায়হি ওয়াসাল্লাম ইরশাদ করেন, আমার কন্যা ফাতেমা আমার কলিজার টুকরা সুতরাং তাকে যে অসন্তুষ্ট করে নিশ্চয়ই সে আমাকে অসন্তুষ্ট করল।\n\nহযরত ফাতেমা রাদ্বিয়াল্লাহু আনহা ছিলেন দু’পুত্র ও দু’কন্যা সন্তানের মাতা। প্রথম সন্তান হযরত হাসানের (রাদ্বিয়াল্লাহু আনহু) জন্ম তৃতীয় হিজরিতে। দ্বিতীয় পুত্র হযরত ইমাম হোসাইনের (রাদ্বিয়াল্লাহু আনহু) জন্ম ৪র্থ হিজরিতে। প্রথম কন্যা হযরত যায়নাব ৬ষ্ঠ হিজরিতে এবং দ্বিতীয় কন্যা হযরত উম্মে কুলসুম ৭ম হিজরিতে জন্ম গ্রহণ করেন। আওলাদে রাসূল বলতে হযরত ফাতেমা রাদ্বিয়াল্লাহু আনহার বংশধারাকে বুঝানো হয়।\n\nবিশুদ্ধ বর্ণনা মতে রাসূলে পাকের ওফাতের পর হযরত ফাতেমা রাদ্বিয়াল্লাহু তা’আলা আনহা ছয় মাস জীবিত ছিলেন। ১১ হিজরির ৩ রমজান মঙ্গলবার ২৯ বয়সে তিনি ইন্তেকাল করেন।\n\nনবীজির বংশধারা হযরত ফাতেমা রাদ্বিয়াল্লাহু তা‘আলা আনহার মাধ্যমে কিয়ামত পর্যন্ত পৃথিবীতে অব্যাহত থাকবে।\n\n\nহযরত ইমাম হাসান রাদ্বিয়াল্লাহু তা‘আলা আনহু\n\nরাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর প্রিয় দৌহিত্র হযরত ইমাম হাসান রাদ্বিয়াল্লাহু তা‘আলা আনহু তৃতীয় হিজরিতে রমজান মাসে মদীনায় জন্ম গ্রহণ করেন। ৪৯ হিজরিতে জা’দাহ বিনতে আশয়াস ইবন কায়স আল্ কিন্দি কর্তৃক গোপনে বিষপান করানোর কারণে ইন্তেকাল করেন।\n\n\nহযরত ইমাম হোসাইন রাদ্বিয়াল্লাহু তা‘আলা আনহু\n\nরাসূলুল্লাহু সাল্লাল্লাহু তা‘আলা আলায়হি ওয়াসাল্লাম-এর প্রিয় দৌহিত্র খাতুনে জান্নাত মা ফাতেমাতুয যাহরা রাদ্বিয়াল্লাহু তা‘আলা আনহা’র কলিজার টুকরা নয়ন মনি হযরত ইমাম হোসাইন রাদ্বিয়াল্লাহু তা‘আলা আনহু ৩ শা’বান ৪ হিজরিতে মদীনা মুনাওয়ারায় জন্ম গ্রহণ করেন। ১০ মুহররম ৬১ হিজরতে কারবালার মরু প্রান্তরে ফোরাত নদীর তীরে জুমাবার নরাধম পাষাণ্ড জালেম ইয়াজিদের নির্দেশে শিমর ইবনে যি-জাওশানের হাতে শাহাদাত বরণ করেন।\n\nহযরত ইমাম হাসান ও ইমাম হোসাইন রাদ্বিয়াল্লাহু আনহুমা’র মর্যাদা বর্ণনায় রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম কর্তৃক অসংখ্য হাদীস শরীফ বর্ণিত হয়েছে। ইরশাদ হয়েছে-\n\nعن ابى سعيد الخدرى رضى الله عنه قال قال رسول الله صلى عليه وسلم الحسن والحسين سيدا شباب اهل الجنة- (رواه الترمزى وابن ماجه عن ابن عمر)\n\nঅর্থ: হযরত আবু সাঈদ খুদরী রাদ্বিয়াল্লাহু আনহু থেকে বর্ণিত, নবী করিম সাল্লাল্লাহু তা‘আলা আলায়হি ওয়াসাল্লাম ইরশাদ করেন, হাসান এবং হোসাইন বেহেশতবাসী যুবকদের সর্দার। এ হাদীস ইমাম তিরমিযী বর্ণনা করেন।\n\nআরো ইরশাদ হয়েছে হযরত আবদুল্লাহ্ ইবনে ওমর রাদ্বিয়াল্লাহু তা‘আলা আনহু থেকে বর্ণিত,\n\nان الحسن والحسين هما ريحانتى من الدنيا-\n\nঅর্থ: নিঃসন্দেহে হাসান ও হোসাইন রাদ্বিয়াল্লাহু তা‘আলা আনহু দুনিয়াতে আমার বেহেশতী দু’টি ফুল।\n\nযাদের প্রতি ভালোবাসা প্রদর্শন মুমিনের পরিচায়ক, ঈমানের দাবী ও ইসলামের আবেদন, তাঁদের প্রতি ধৃষ্টতা ও বিদ্বেষ সৃষ্টি করার প্রচেষ্টা আজো বিভিন্নভাবে অব্যাহত রয়েছে। তাই আসুন সৃদৃঢ় ঈমান ও নবী প্রেম বুকে ধারণ করে আকিদা ভিত্তিক ঐক্যের ভিত্তিতে নবী মোস্তফার নূরানী আওলাদ আহলে বায়তের তথা নবীজির বংশধরগণের প্রতি বিদ্বেষ পোষণকারীদের বিষদাঁত ভেঙ্গে দেয়াই হোক আমাদের অঙ্গীকার।\n\nপরিশেষে আহলে বায়তে রাসূলের শানে মহান ইমাম হযরত ইমাম শাফেয়ী রাহমাতুল্লাহি আলায়হি কর্তৃক আরবী ভাষায় রচিত কাব্যের দু’টি পংক্তি উল্লেখ রা হলো।\n\nيا اهل بيت رسول الله حبكم- فرض من الله فى القران انزله\n\nكفاكم من عظيم القدر انكم- من لم يصل عليكم لا صلوة له-\n\nঅর্থ: ওহে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লামার বংশধরগণ! আপনাদের প্রতি ভালোবাসা প্রদর্শন করাকে ফরজ স্বরূপ ঘোষণা করে আল্লাহ্ তা‘আলা ক্বোরআন করীমের আয়াত নাযিল করেছেন। আপনাদের সুমহান মর্যাদার জন্য এতটুকু যথেষ্ট, যে ব্যক্তি আপনাদের প্রতি দুরূদ শরীফ পাঠ করবে না তার নামাযই হবে না।\n\nহে আল্লাহ্ আমাদেরকে তোমার প্রিয় মাহবূব সাল্লাল্লাহু তা‘আলা আলায়হি ওয়াসাল্লাম-এর নূরানী বংশধরগণের প্রতি অকৃত্রিম মুহব্বত প্রদর্শন করার তাওফিক দান করুন। আ-মী-ন।"}]