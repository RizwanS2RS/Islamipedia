[
    {
        "1": "দেহ মুবারকের মু’জিযা",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “اِنَّ اللّٰہَ وَکَّلَ بِقَبْرِیْ مَلَکًااَعْطَاہُ اَسْمَاعَ الْخَلَائِقِ فَلَا یُصَلِّیْ عَلَیَّ اَحَدٌ اِلٰی یَوْمِ الْقِیَامَۃِ اِلَّا اَبْلَغَنِیْ بِاِسْمِہٖ وَاِسْمِ اَبِیْهِ هَذَا فُلانُ بْنُ فُلانٍ قَدْ صَلّٰی عَلَیْکَ” নিশ্চয়ই আল্লাহ পাক আমার কবরে একজন ফেরেশতা নিযুক্ত করেছেন, যাকে সমস্ত সৃষ্টির ভাষা শোনার ক্ষমতা দান করেছেন। কিয়ামতের আগ পর্যন্ত যে ব্যক্তি আমার উপর দরুদ পাঠ করে, সে আমাকে তার নাম ও তার পিতার নাম পেশ করে, (আর বলে,) অমুকের সন্তান অমুক আপনার জন্য এই দরুদ পাঠ করেছে।\n(মাজমাউয যাওয়ায়িদ কিতাবুল আদ্‌ইয়া, ১০/২৫১, হাদীস- ১৭২৯১)\n\n    প্রিয় ইসলামী ভাইয়েরা, দরুদ শরীফ এক অমূল্য নিয়ামত। দরুদ শরীফের বরকতে বিপদ দূর হয়, অসচ্ছলতা রূপান্ততিত হয় সচ্ছলতায়, গুনাহ ধুয়ে পরিষ্কার হয়ে যায়, রহমতের বৃষ্টি বর্ষিত হয়। দরুদ শরীফের আরও একটি অন্যতম উপকার হলো দরুদ পাঠকারীর দরুদ নবী করীম, রহমতুল্লিল আ’লামীন صَلَّی اللهُ عَلَیْہِ وَاٰلِہٖ وَسَلَّم ‘র মহান দরবারে পেশ করা হয়। এতে মালিক ও মুখতার, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ‘র দয়ার দৃষ্টিও নসীব হয় এবং আক্বা করীম, রঊফুর রহীম صَلَّی اللهُ عَلَیْہِ وَاٰلِہٖ وَسَلَّم যদি চান তবে গোলামদেরকে তাঁর দিদার দান করে ধন্য করেন।\n\n    আল্লাহ পাক আমাদেরকে অধিক হারে দরুদ শরীফ পাঠ করার তওফিক দান করুক। আহ্‌! দরুদ শরীফের বরকতে যদি মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم ‘র দয়ার দৃষ্টি নসীব হয়ে যায় اِنْ شَآءَ الله তবে দুই-জাহানের তরী কুলে পৌঁছে যাবে।\nصَلُّوْا عَلَی الْحَبِیْب!                         صَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                       \tصَلَّی اللهُ عَلٰی مُحَمَّد\n    হে আশিকানে রাসূল, * আজ জশনে মিলাদের মহান অবিস্মরণীয় রাত * আজ সেই রাত যে রাতে নক্ষত্রগুলো পৃথিবীর দিকে ঝুঁকে পড়েছিলো * আজ সেই রাত যে রাতে ফেরেশতাদের দল পৃথিবীতে অবতরণ করেছিলো * আজ সেই রাত যে রাতে আসমান ও যমীনে শুধু আনন্দ এবং আনন্দ বিরাজ করছিলো * আজ সেই রাত যে রাতে কাবায়ে মুয়াযযামা অভিবাদন জানাতে ঝুঁকে পড়েছিলো * আজ সে রাত যে রাতে ফেরেশতাদের সর্দার হযরত জিবরীল আমীন عَلَیْہِ السَّلَام কাবা শরীফের ছাদে পতাকা উত্তোলন করেছিলেন * আজ তাঁর শুভাগমনের রাত যে রাতে প্রায় এক লক্ষ ২৪ হাজার আম্বিয়ায়ে কিরাম عَلَیْهِمُ السَّلَام তাঁর আগমনের সুসংবাদ দিতে এসেছিলেন * আজ তাঁর শুভাগমনের রাত যাঁর আগমনের আনন্দ আর্‌শ্‌, ফার্‌শ্‌, আসমান ও যমীনে বিপুল উৎসাহে উদযাপিত হয়েছিলো * আজ তাঁর শুভাগমনের রাত যিনি আল্লাহ পাক ও আল্লাহ’র বান্দাদের মাঝে সংযোগ স্থাপনের জন্য তাশরীফ এনেছেন * আজ তাঁর শুভাগমনের রাত যিনি পথহারা মানুষকে সরল পথ দেখানোর জন্য তাশরীফ এনেছেন * আজ তাঁর শুভাগমনের রাত যিনি অন্তরকে ঈমানের নুরে আলোকোজ্জ্বল করতে তাশরীফ এনেছেন * আজ তাঁর শুভাগমনের রাত যিনি মানবতাকে নফ্‌স্‌ ও শয়তানের কারাগার থেকে মুক্ত করতে তাশরীফ এনেছেন * আজ তার শুভাগমনের রাত যিনি সমগ্র জগতকে তাঁর নূরে আলোকিত করতে তাশরীফ এনেছেন * আজ তাঁর শুভাগমনের রাত যিনি দয়া ও করুণার সমুদ্র বইয়ে দিতে তাশরীফ এনেছেন * আজ তাঁর শুভাগমনের রাত যিনি ঘুমন্তদের জাগ্রত করতে, দুখীদের মুখে হাসি ফুটাতে তাশরীফ এনেছেন * আজ তাঁর শুভাগমনের রাত যিনি স্খলিতদের রক্ষা করতে, হৃদয় ও প্রাণে জীবন সঞ্চার করতে তাশরীফ এনেছেন * আজ তাঁর শুভাগমনের রাত যাঁকে মহান রব তাঁর রাজত্বের মালিক বানিয়েছেন * আজ তাঁর শুভাগমনের রাত যাঁর মালিকানায় মহান আল্লাহ তাআলা’র ধনভান্ডার অর্পিত হয়েছে * আজ তাঁর শুভাগমনের রাত যিনি রঊফ (পরম স্নেহশীল) এবং রহীম (অতি দয়ালু) * আজ তাঁর শুভাগমনের রাত যিনি মহান দাতা এবং করীম * আজ তাঁর শুভাগমনের রাত যিনি অসহায়দের তরে সহায় হয়ে তাশরীফ এনেছেন * আজ তাঁর শুভাগমনের রাত যিনি দুই জাহানের মালিক ও মুখতার, গুনাহগারদের সুপারিশকারী, আল্লাহ পাকের হাবীব, মাহবুব এবং খলীল হয়ে তাশরীফ এনেছেন।\nصَلُّوْا عَلَی الْحَبِیْب!                     \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা, মাকতাবাতুল মদীনার চমকপ্রদ একটি কিতাব- সাহাবায়ে কিরাম কা ইশকে রাসূল * সাহাবায়ে কিরাম عَلَیْہِمُ الرِّضْوَان ‘র ভালোবাসায় পরিপূর্ণ ঈমানদীপ্ত কর্মকাণ্ড * তাঁদের ভালবাসাপূর্ণ ভক্তি, * বরকতময় পন্থা * আনুগত্য * আত্মত্যাগ এবং এমন বহু চিত্তাকর্ষক ঘটনার বর্ণনা রয়েছে এই কিতাবে । আসুন, সেই কিতাব হতে সাহাবায়ে কিরাম عَلَیْہِمُ الرِّضْوَان ‘র নবীপ্রেমের একটি ঘটনা মনোযোগ সহকারে শুনি-"
    },
    {
        "1": "দীদারে মুস্তফা صَلَّی اللهُ عَلَیْہِ وَاٰلِہٖ وَسَلَّم ‘র তীব্র আকাঙ্ক্ষা",
        "2": "\tহযরত মুসআব বিন উমাইর رَضِیَ اللهُ عَنْہُ একজন সাহাবী। তখনো, রাসূলে পাক صَلَّی اللهُ عَلَیْہِ وَاٰلِہٖ وَسَلَّم হিজরত করে মদীনা মুনাওয়ারায় তাশরীফ নেননি। তার আগে তিনি হযরত মুসআব বিন উমাইর رَضِیَ اللهُ عَنْہُ কে নেকীর দাওয়াত প্রসার করার লক্ষে মদীনা মুনাওয়ারায় প্রেরণ করেন। তিনি সেখানে গিয়ে নেকীর দাওয়াতের খুব প্রসার ঘটালেন। বহু লোক তাঁর হাতে ইসলাম কবুল করলো। (ত্ববকাতুল কুবরা, খণ্ড- ৩, পৃষ্ঠা- ৮৭)\n\n    সেই সময়কার একটি ঘটনা। একদিন হযরত মুসআব বিন উমাইর رَضِیَ اللهُ عَنْہُ মদীনা মুনাওয়ারার এক জায়গায় বসে দ্বীনী দরস দিচ্ছিলেন, অন্যান্য সাহাবায়ে কিরাম عَلَیْہِمُ الرِّضْوَان বসে তা শুনছিলেন। শ্রোতাদের মধ্যে হযরত আবু আব্দুর রহমান رَضِیَ اللهُ عَنْہُ ও উপস্থিত ছিলেন। দরস চলাকালে যখনই রাসূলে করীম, রঊফুর রহীম صَلَّی اللهُ عَلَیْہِ وَاٰلِہٖ وَسَلَّم ‘র আলোচনা আসতো হযরত আবু আব্দুর রহমান رَضِیَ اللهُ عَنْہُ’র চোখে মুস্তফা صَلَّی اللهُ عَلَیْہِ وَاٰلِہٖ وَسَلَّم ‘র দিদার প্রাপ্তির তীব্র আকাঙ্ক্ষা ফুটে উঠতো এবং তাঁর হৃদয় দিদারে মুস্তাফা صَلَّی اللهُ عَلَیْہِ وَاٰلِہٖ وَسَلَّم লাভের প্রবল আগ্রহে ব্যাকুল হয়ে উঠতো।\n    অবশেষে তিনি অস্থির হয়ে বললেন, রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم -কে দেখার জন্য হৃদয় ব্যাকুল হয়ে আছে। আহ্‌! কবে বছর শেষ হবে? কবে হজ্জের মৌসুম আসবে? আর কবে আমরা মক্কা মুকাররমায় হাজির হয়ে মুস্তফা صَلَّی اللهُ عَلَیْہِ وَاٰلِہٖ وَسَلَّم’র দিদার লাভ করে চোখ শীতল করবো? তাঁর এই কথা শুনে হযরত মুসআব বিন উমাইর رَضِیَ اللهُ عَنْہُ মুচকি হেসে বললেন: হে আবু আব্দুর রহমান, ধৈর্য ধরুন, এই দিন শীঘ্রই চলে যাবে।\n    হযরত ইবনে মাসলামা رَضِیَ اللهُ عَنْہُ কাছেই বসা ছিলেন। তিনি বলা শুরু করলেন: হ্যাঁ, মুস্তফা صَلَّی اللهُ عَلَیْہِ وَاٰلِہٖ وَسَلَّم’র দিদার ব্যতীত অন্তরে কোনো শান্তি অনুভূত হয় না। এই দিনগুলো কবে শেষ হবে?\n    اَللهُ اَكْبَرُ সাহাবায়ে কিরাম عَلَیْہِمُ الرِّضْوَان ‘র ন্যায় মহান আশিকানে রাসূল! কতো প্রবল আকাঙ্ক্ষাই না তাঁদের দীদারে মুস্তফার জন্য !\n    হযরত ইবনে মাসলামা رَضِیَ اللهُ عَنْہُ কিছুক্ষণ নীরব রইলেন। তারপর বললেন: হে মুসআব বিন উমাইর رَضِیَ اللهُ عَنْہُ। একটা কাজ করুন। আপনি হুযূর পুরনূর, শাফীয়ে ইয়াউমুন নুশূর صَلَّی اللهُ عَلَیْہِ وَاٰلِہٖ وَسَلَّم ‘র আপাদমস্তক সৌন্দর্যের আলোচনা করুন, তাঁর হুলিয়া (বাহ্যিক রূপ) মুবারক সম্পর্কে বর্ণনা করুন।\n\n    سُبْحٰنَ الله! এখন একটু সাহাবায়ে কিরাম عَلَیْہِمُ الرِّضْوَان ‘র ভালবাসাপূর্ণ, ঈমানদীপ্ত আচরণ দেখুন। হযরত মুসআব বিন উমাইর رَضِیَ اللهُ عَنْہُ দ্বীনি দরস দিচ্ছিলেন। তিনি তখন দুই জানু (অর্থাৎ নামাযের মধ্যে আত্তাহিয়্যাতু পড়ার সময় যেভাবে বসে) হয়ে বসে, মাথা মুবারক ঝুঁকিয়ে, চোখ বন্ধ করলেন- যেনো তিনি কল্পনায় মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم‘র নুরানী জলওয়া নিজে অবলোকন করছিলেন। তারপর মাথা উঠিয়ে বললেন, সমস্ত সুন্দরের চাইতে সুন্দরতম আক্বা, ইমামুল আম্বিয়া, মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারক শুভ্রবর্ণের, শুভ্রবর্ণের সাথে হালকা লালচে আভা মেশানো (তাঁর ত্বক)। চোখ মুবারক (অপেক্ষাকৃত) বড় এবং অপূর্ব । মুবারক ভ্রুদ্বয় (পরস্পর এতোই নিকটবর্তী, দূর থেকে দেখে মনে হয় যেনো) জোড়া লাগানো। দাঁড়ি মুবারক ঘন। বক্ষ মুবারক প্রশস্ত। ঘাড় মুবারক (দেখে অনুভূত হয়) যেনো রূপার কলস... যখন তিনি হাঁটতেন তখন মনে হতো যেনো উঁচু স্থান থেকে নিচে নামছেন। যখন কারো দিকে তাকাতেন তখন পূর্ণ মনযোগ সহকারে তাকাতেন। নুরানী চেহারায় ঘামের বিন্দুগুলো মনে হতো যেনো শুভ্র মুক্তোর দানা। পবিত্র দেহের উচ্চতা না খুব খাটো ছিলো, না খুব লম্বা; (বরঞ্চ অপেক্ষাকৃত মাঝারি) ছিলো। তিনি সর্বাধিক দানশীল, সর্বাধিক বাহাদুর, সর্বাধিক সত্যবাদী, ওয়াদা রক্ষাকারী, সর্বাধিক বিনয়ী এবং চলাফেরায় সর্বোত্তম। আমি রাসূলুল্লাহ\nصَلَّی اللهُ عَلَیْہِ وَاٰلِہٖ وَسَلَّم ‘র মতো আর কাউকে দেখিনি...,,\n(সাহাবায়ে কিরাম কা ইশকে রাসূল, পৃষ্ঠা - ৯৫-৯৭)\n\n    سُبْحٰنَ الله! কী অনন্য নবীপ্রেম! দরস চলছে, দ্বীনী বিষয়াদী শেখানো হচ্ছে। এরই মাঝে সাহাবায়ে কিরাম عَلَیْہِمُ الرِّضْوَان প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ‘র স্মরণে ব্যকুল হয়ে যাচ্ছেন। যখনই রাসূলে করীম صَلَّی اللهُ عَلَیْہِ وَاٰلِہٖ وَسَلَّم‘র মুবারক আলোচনা আসতো, নবী করীম صَلَّی اللهُ عَلَیْہِ وَاٰلِہٖ وَسَلَّم ‘র সাহাবীগণের চোখ হতে অশ্রু প্রবাহিত হতো। এবং سُبْحٰنَ الله! সাহাবায়ে কিরাম عَلَیْہِمُ الرِّضْوَان দরস চলার মাঝেও প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ‘র ধ্যানে হারিয়ে যেতেন...,,\nصَلُّوْا عَلَی الْحَبِیْب!                     \tصَلَّی اللهُ عَلٰی مُحَمَّد\n\n"
    },
    {
        "1": "সাহাবায়ে কিরাম رَضِیَ اللهُ عَنْہُ ও তাসাওউরে মুস্তফা صَلَّی اللهُ عَلَیْہِ وَاٰلِہٖ وَسَلَّم",
        "2": "    প্রিয় ইসলামী ভাইয়েরা, এই ঘটনা থেকে আমরা একটি মাদানী ফুল শিখতে পেরেছি যে, সাহাবায়ে কিরাম عَلَیْہِمُ الرِّضْوَان যখন নবীয়ে পাক, সাহিবে লাওলাক صَلَّی اللهُ عَلَیْہِ وَاٰلِہٖ وَسَلَّم হতে বাহ্যিকভাবে দূরে অবস্থান করতেন, তখন রাসূলে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ‘র প্রিয় নুরানী চেহারা, তাঁর অপরূপ সৌন্দর্য ও পবিত্র অভ্যাসসমূহের কল্পনা করে হৃদয়ে প্রশান্তি অর্জন করতেন।\n    سُبْحٰنَ الله! এটি অত্যন্ত প্রিয় একটি আমল। হায়! আমরা গোলামদেরও যদি এই সৌভাগ্য নসীব হয়ে যেতো! আমরাও যদি নির্জনে চোখ বন্ধ করে বসে যেতাম। কখনো সবুজ গম্বুজের কল্পনা, কখনো সোনালী জালির ধ্যানে বিভোর হয়ে যেতাম। আর আল্লাহ তাআলা তৌফিক দিলে রাসূলে আকরাম, শাহে বনী আদম صَلَّی اللهُ عَلَیْہِ وَاٰلِہٖ وَسَلَّم‘র হুলিয়া মুবারকের বর্ণনা কিতাব হতে পড়ে অন্তরে গেঁথে নিতাম। প্রিয় নবী\nصَلَّی اللهُ عَلَیْہِ وَاٰلِہٖ وَسَلَّم‘র মুবারক অভ্যাসগুলো সম্পর্কেও পড়তাম, তাও অন্তরে গেঁথে নিতাম এবং মাঝেমধ্যে চোখ বন্ধ করে, অবনত মস্তকে রাসূলে পাক صَلَّی اللهُ عَلَیْہِ وَاٰلِہٖ وَسَلَّم‘র মুবারক অভ্যাসগুলো কল্পনা করে প্রাণাধিক প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র পবিত্র অভ্যাসগুলোতে বিভোর হয়ে যেতাম। বিশ্বাস করুন, হৃদয়ে প্রশান্তি আসবেই। ঈমান এমনভাবে পাকাপোক্ত হবে যার কোনো প্রকার উপমা নেই...!!"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র শ্রেষ্ঠত্বের আলোচনা করার উপকারিতা",
        "2": "    سُبْحٰنَ الله! سُبْحٰنَ الله! সাহাবায়ে কিরাম عَلَیْہِمُ الرِّضْوَان‘র কত উচ্চ শান...! কাউকে নামায শেখানো, ওযুর পদ্ধতি শেখানো, রোযা ও যাকাত ইত্যাদির মাসআলা বলা, এসব কাজও অনেক গুরুত্বপূর্ণ এবং সাহাবায়ে কিরাম عَلَیْہِمُ الرِّضْوَان মানুষকে এই বিষয়গুলোও শিখাতেন। তবে, সর্বাগ্রে সাহাবায়ে কিরাম عَلَیْہِمُ الرِّضْوَان প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র বৈশিষ্ট্য এবং শ্রেষ্ঠত্ব বর্ণনা করতেন। কেননা প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র গুণাবলী বর্ণনা করা এবং তা শোনার মাধ্যমে হৃদয়ে ভালোবাসা বৃদ্ধি পায়, প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র সাথে রুহানী সম্পর্ক দৃঢ় হয়। সম্পর্ক যতো দৃঢ় হয়, ঈমান ততো দৃঢ় হয়। ঈমান যতো দৃঢ় হয়, ততই নেক আমলে মন বসে এবং এভাবে মানুষ জান্নাতের পথে চলা আরম্ভ করে।\n\n    আল্লামা মুহাম্মদ বিন হুসাইন আজুররী رَحْمَۃُ اللهِ عَلَیْہِ বলেন, আল্লাহ পাক তাঁর প্রিয় মাহবুব, রাসূলে হাশিমী صَلَّی اللهُ عَلَیْہِ وَاٰلِہٖ وَسَلَّم কে দুনিয়া ও আখিরাতে যেসব শ্রেষ্ঠত্ব, গুণাবলী এবং মর্যাদা দান করেছেন, সেগুলোর ব্যাপারে অবগত না থাকাটা উম্মাতের জন্য অত্যন্ত মন্দ বিষয়।\n(কিতাবুশ শরীয়া লিল আজুররী, খণ্ড- ৩, পৃষ্ঠা- ১৩৮৫)\nصَلُّوْا عَلَی الْحَبِیْب!                     \tصَلَّی اللهُ عَلٰی مُحَمَّد\n"
    },
    {
        "1": "দেহ মুবারকের মু’জিযা ও শ্রেষ্ঠত্ব",
        "2": "    প্রিয় ইসলামী ভাইয়েরা, সাহাবায়ে কিরাম عَلَیْہِمُ الرِّضْوَان ‘র আদর্শ অনুসরণ করা এবং অন্তরে ইশকে রাসুল বাড়ানোর জন্য নবী করীম, রঊফুর রহীম صَلَّی اللهُ عَلَیْہِ وَاٰلِہٖ وَسَلَّم ‘র দেহ মুবারকের মু’জিযা ও শ্রেষ্ঠত্বের সংক্ষিপ্ত আলোচনা শ্রবণ করুন-\n"
    },
    {
        "1": "আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم হলেন আপদমস্তক মু’জিযা",
        "2": "    পারা- ৬, সূরা নিসা, আয়াত- ১৭৪-এ আল্লাহ পাক ইরশাদ করেন,\n\nیٰۤاَیُّہَا النَّاسُ قَدۡ جَآءَکُمۡ  بُرۡہَانٌ مِّنۡ رَّبِّکُمۡ\n(পারা ৬, সূরা নিসা, আয়াত ১৭৪)\nকানযুল ঈমান থেকে অনুবাদ: হে মানবকূল, নিশ্চয়ই তোমাদের নিকট আল্লাহর নিকট থেকে সুস্পষ্ট প্রমাণ এসেছে।\n\n    মুফাসসিরিনে কিরাম এই আয়াতের ব্যাখ্যা করতে গিয়ে বলেন, অত্যন্ত মজবুত ও দৃঢ় প্রমাণকে بُرْهَانٌ বলা হয়। এই আয়াতে بُرْهَانٌ দ্বারা উদ্দেশ্য হলো আমাদের আক্বা ও মাওলা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم। অর্থাৎ কুল কায়িনাতের সৃষ্টিকর্তা, মালিক হলেন একজন এবং তিনি হলেন এক সত্য খোদা- আল্লাহ পাক। তো হে লোকেরা, রাসূলে রহমত, শফীয়ে উম্মত صَلَّی اللهُ عَلَیْہِ وَاٰلِہٖ وَسَلَّم এই দাবির পক্ষে অত্যন্ত দৃঢ় ও শক্তিশালী প্রমাণস্বরূপ তোমাদের মঝে তাশরীফ এনেছেন।\n(তাফসীরে নঈমী, পারা- ৬, সূরা নিসা, আয়াতের ব্যাখ্যা- ১৭৪, খণ্ড- ৬, পৃষ্ঠা-১৪৪)\n     প্রসিদ্ধ মুফাসসিরে কুরআন, হাকীমুল উম্মত, মুফতী আহমদ ইয়ার খান নঈমী رَحْمَۃُ اللهِ عَلَیْہِ বলেন, * আম্বিয়ায়ে কিরাম عَلَیْهِمُ السَّلَام ‘র মু’জিযা আল্লাহ পাকের যাত ও সিফাতের প্রমাণস্বরূপ * পূর্ববর্তী সম্মানিত নবীগণ عَلَیْهِمُ السَّلَام  কে আল্লাহ পাক বিভিন্ন মু’জিযা দান করেছেন * হযরত মূসা عَلَیْہِ السَّلَام‘র হাত মুবারক ছিলো মু’জিযা * হযরত দাউদ عَلَیْہِ السَّلَام‘র আওয়াজ মুবারক ছিলো মু’জিযা * হযরত ইউসুফ عَلَیْہِ السَّلَام‘র সৌন্দর্য ছিলো মু’জিযা। এইভাবে করে পূর্ববর্তী সম্মানিত আম্বিয়া’এ কিরাম عَلَیْهِمُ السَّلَام ‘র মধ্য হতে কাউকে ১টি মু’জিযা, কাউকে ২টি মু’জিযা দান করা হয়েছে। এ সকল আম্বিয়ায়ে কিরাম عَلَیْهِمُ السَّلَام ‘র পর আল্লাহ পাক তাঁর সর্বশেষ নবী, রাসূলে হাশিমী, মুহাম্মাদে আ’রবী صَلَّی اللهُ عَلَیْہِ وَاٰلِہٖ وَسَلَّم কে আপাদমস্তক মু’জিযাস্বরূপ প্রেরণ করেছেন (তাফসীরে নঈমী, পারা- ৬, সূরা নিসা, আয়াতের ব্যাখ্যা- ১৭৪, খণ্ড- ৬, পৃষ্ঠা- ১৪৭) আর বলেছেন, হে লোকেরা, তোমাদের কাছে তোমাদের রবের পক্ষ থেকে অত্যন্ত মজবুত ও দৃঢ় প্রমাণ এসেছে।\nদিয়ে মু’জিযে আম্বিয়া কো খুদা নে\nমু’জিযা বন কে আয়া হামারা নবী।\nনবীর আগমন - মারহাবা,    রাসুলের আগমন- মারহাবা,\nসত্যের আগমন- মারহাবা,   কল্যাণের আগমন- মারহাবা,\nদাতার আগমন- মারহাবা,     ত্রাতার আগমন - মারহাবা,"
    },
    {
        "1": "(১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারকের একটি অনন্য মু’জিযা",
        "2": "    প্রিয় ইসলামী ভাইয়েরা, এই দুনিয়াতে যতো বস্তু রয়েছে, সব ২ ভাগে বিভক্ত। প্রথম প্রকার হল - কিছু বস্তু আছে এমন যা হচ্ছে দৃশ্যমান। এমন জিনিস আমরা ধরতে পারি, এর পেছনে অবস্থান করতে পারি। এগুলোকে আলোর সামনে রাখলে মাটিতে ছায়া পড়ে। যেমন- দেয়াল, কলম, দরজা, বালিশ ইত্যাদি। এসব বস্তুকে کَثِیْف (দৃশ্যমান বস্তু) বলা হয়। (২) দ্বিতীয় প্রকারের বস্তুকে বলা হয় لطیف (অদৃশ্য বস্তু) অর্থাৎ এমন জিনিস যার অস্তিত্ব অবশ্যই রয়েছে কিন্তু আমরা সেগুলোকে ধরতে পারি না। এর পেছনে অবস্থান করতে পারি না। যেমন- বাতাস, আলো ইত্যাদি। এগুলোর কোনো ছায়াও নেই।\n     সাধারণ চোখে দেখা যায় – যে বস্তু کَثِیْف তা لطیف নয় আবার যে জিনিসগুলো لطیف সেগুলো کَثِیْف নয়। উদাহরণস্বরূপ- দেয়াল হলো کَثِیْف, لطیف নয়। বাতাস হলো لطیف, کَثِیْف নয়। এ হলো প্রকৃতির নিয়ম। কিন্তু কুরবান হয়ে যান, কুল কায়েনাতের রব তার মাহবুব নবী, রাসূলে করীম صَلَّی اللهُ عَلَیْہِ وَاٰلِہٖ وَسَلَّم কে অনুপম ও উপমাহীন করে সৃষ্টি করেছেন। আমাদের আক্বা ও মাওলা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারকের একটি অনন্য মু’জিযা হলো যে তার দেহ মুবারক একই সাথে کَثِیْف ও ছিলো لطیف ও ছিলো।\n    রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ওঠা- বসা, চলা - ফেরা এবং খাওয়া – দাওয়া করতেন। সাহাবায়ে কিরাম عَلَیْہِمُ الرِّضْوَان ‘র সাথে মুসাফাহা করতেন এবং সৌভাগ্যবানদের বুকে টেনে নিতেন - এটি হলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারকের কসীফ হওয়ার বৈশিষ্ট্য।\n    অন্য দিকে নবী করীম صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারক এতটুকু لطیف ছিলো যে তিনি যদি প্রদীপের সামনে কিংবা বা সূর্যের আলোয় দীপ্তি ছড়াতেন- তবে যে সময়ই হোক, রাত কিংবা দিন ; প্রদীপ, সূর্য কিংবা চাঁদের সামনে, কখনোই নবীয়ে পাক صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারকের ছায়া পড়তো না।\n    যেমন সুলতানুল মুফাসসিরীন, মহান সাহাবিয়ে রাসূল, হযরত আব্দুল্লাহ বিন আব্বাস رَضِیَ اللهُ عَنْہُمَا বলেন, لَمْ یَکُنْ لِرَسُوْلِ اللهِ صَلَّی اللهُ عَلَیْہ وَسَلَّم ظِلٌّ অর্থাৎ আপদমস্তক মু’জিযা সম্পন্ন নবী, রাসূলে হাশিমী صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারকের কোনো ছায়া ছিলো না। রাসূলে করীম صَلَّی اللهُ عَلَیْہِ وَاٰلِہٖ وَسَلَّم যখন কোনো প্রদীপের সামনে তাশরীফ নিতেন তখন তার নুর মুবারক প্রদীপের আলোর চাইতে বেশি উজ্জ্বল হতো । যখন সূর্যের আলোয় অবস্থান নিতেন তখন নুরে মুস্তফার সামনে সূর্যের আলো ম্লান হয়ে যেতো।\n(সাবলুল হুদা ওয়ার রাশাদ, খণ্ড- ২, পৃষ্ঠা- ৪০)"
    },
    {
        "1": "(২) পবিত্র দেহের উচ্চতার মু’জিযা",
        "2": "\tপ্রিয় ইসলামী ভাইয়েরা, আমাদের প্রিয় নবী, আক্বা ও মাওলা صَلَّی اللهُ عَلَیْہِ وَاٰلِہٖ وَسَلَّم‘র দেহ মুবারকের আরও একটি মু’জিযা হলো রাসূলে করীম صَلَّی اللهُ عَلَیْہِ وَاٰلِہٖ وَسَلَّم‘র উচ্চতা অর্থাৎ পবিত্র দেহের উচ্চতার মু’জিযা। মানুষের একটা উচ্চতা থাকে। উচ্চতা দেহের গঠন অনুযায়ী হলে দেখতে ভালো লাগে। যেমন কারো শরীর যদি একদম হালকা পাতলা ও উচ্চতা যদি খুব লম্বা হয় তাহলে দেখতে অদ্ভূত লাগবে। একইভাবে যদি শরীর ভারী হয় তবে উচ্চতা অপেক্ষাকৃত খাটো হয়, সেক্ষেত্রেও অদ্ভূত মনে হবে। মোটকথা, মানুষের উচ্চতা, তার সৌন্দর্যে প্রভাব ফেলে। সৌন্দর্যের দাবি হলো- শরীর যেনো বেশি শীর্ণ না হয় আবার খুব বেশি মোটাও যেনো না হয়। সাথে সাথে উচ্চতাও যেনো অতিরিক্ত লম্বা না হয় আবার খুব বেশি খাটোও যেন না হয় বরং মাঝামাঝি হয়।\n    আমাদের আক্বা ও দাতা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم সমস্ত সুন্দরের চেয়েও সুন্দরতম। কাজেই মহান রবও তার দেহ মুবারককে খুবই সুসামঞ্জস্যপূর্ণ করে সৃষ্টি করেছেন। তাঁর পবিত্র দেহের উচ্চতা অতিরিক্ত লম্বা ছিলো না, বেশি খাটোও ছিলো না বরং মাহবুবে খোদা, মুহাম্মাদে মুস্তফা صَلَّی اللهُ عَلَیْہِ وَاٰلِہٖ وَسَلَّم‘র পবিত্র দেহের উচ্চতা অত্যন্ত সুষম এবং মাঝারি গড়নের ছিলো।\n    তবে এখানে একটি সমস্যা আছে। সৌন্দর্যের ধারণা অনুযায়ী একজন ব্যক্তির উচ্চতা মাঝারি গড়নের হতে হবে। তবে সমস্যা হবে তখন, যখন কোনো দীর্ঘদেহী ব্যক্তি রাসূলে করীম صَلَّی اللهُ عَلَیْہِ وَاٰلِہٖ وَسَلَّم‘র সম্মুখে উপস্থিত হবে, তার উচ্চতা রাসূলে পাক صَلَّی اللهُ عَلَیْہِ وَاٰلِہٖ وَسَلَّم‘র উচ্চতার চাইতে বেশি দেখাবে। কিন্তু এমন তো হতে পারে না। আমাদের আক্বা\nصَلَّی اللهُ عَلَیْہِ وَاٰلِہٖ وَسَلَّم তো সমস্ত উঁচুদের চেয়েও উচ্চতর।\nসারে উঁচো ছে উঁচা সমঝিয়ে জিসে\nহে উস উঁচে সে উঁচা হামারা নবী।\n    কোনো মানুষকে আপাতদৃষ্টিতে মাহবুবে খোদা, صَلَّی اللهُ عَلَیْہِ وَاٰلِہٖ وَسَلَّم‘র চাইতে উঁচু দেখাবে এমনটা আল্লাহ পাক মঞ্জুর করেন নি। যেমন- মুসলমানদের প্রিয় আম্মাজান, হযরত আয়েশা সিদ্দিকা ত্বয়্যিবা, ত্বহিরা رَضِیَ اللهُ عَنْہَا বলেন, নুরানী নবী صَلَّی اللهُ عَلَیْہِ وَاٰلِہٖ وَسَلَّم যখনই লম্বা ব্যক্তিদের মাঝে হাঁটতেন তখন রাসূলে করীম صَلَّی اللهُ عَلَیْہِ وَاٰلِہٖ وَسَلَّم কে তাদের চেয়ে উঁচু দেখাতো। কিন্তু আশ্চর্যের বিষয় হলো যখনই লম্বা ব্যক্তিদের কাছ থেকে পৃথক হতেন তখন তার উচ্চতা মুবারক মাঝারি গড়নের পরিলক্ষিত হতো।\n(খসায়িসুল কুবরা, খণ্ড- ১, পৃষ্ঠা- ১১৬)\n     মুসলমানদের চতুর্থ খলিফা, হযরত আলীউল মুরতাযা শেরে খোদা رَضِیَ اللهُ عَنْہُ বলেন, হুযুরে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ‘র উচ্চতা মুবারক মাঝারি গড়নের ছিলো কিন্তু যখন তিনি লোকদের মাঝে তাশরীফ নিতেন তখন সবার চেয়ে উঁচু দেখা যেতো।\n(শরহুয যুরক্বানী, খণ্ড- ৫, পৃষ্ঠা- ৪৮৫)\n"
    },
    {
        "1": "অন্তর্নিহিত উচ্চতা ইন্দ্রিয়গ্রাহ্য উপায়ে প্রকাশ পেতো",
        "2": "    হে আশিকানে রাসূল, আল্লামা যুরক্বানী رَحْمَۃُ اللهِ عَلَیْہِ এ ক্ষেত্রে খুব গুরুত্বপূর্ণ বিষয় উল্লেখ করেছেন। দেখুন, আমরা আমাদের এই চোখ দিয়ে কারো বাহ্যিক দেহ দেখতে পাই কিন্তু তার গুণকে চোখ দিয়ে দেখতে পাই না। উদাহরণস্বরুপ- যায়েদ একজন ব্যক্তি। আমরা তার ৫ বা ৬ ফিট গড়নকে দেখতে পাই। কিন্তু যায়েদ হাফিযে কুরআন, আমরা তার হিফযকে দেখতে পাই না। যায়েদ আলিমে দ্বীন, আমরা তার আলিম হওয়ার বিষয়টা দেখতে পাই না। যায়েদ কোনো বিষয়ে পারদর্শী, আমরা তার পারদর্শিতাকে দেখতে পাই না।\n    কিন্তু কুরবান হয়ে যান, আল্লাহ পাকের কুদরতের কত মহান শান! আল্লামা যুরক্বানী رَحْمَۃُ اللهِ عَلَیْہِ বলেন, রাসূলে পাক صَلَّی اللهُ عَلَیْہِ وَاٰلِہٖ وَسَلَّم যখন লোকদের মাঝে থাকতেন তখন তার পবিত্র দেহের উচ্চতা উঁচু দেখা যেতো। তা দ্বারা উদ্দেশ্য নয় যে রাসূলে করীম صَلَّی اللهُ عَلَیْہِ وَاٰلِہٖ وَسَلَّم ‘র পবিত্র উচ্চতা তখন লম্বা হয়ে যেতো, পরে মূল অবস্থায় ফিরে যেতো। না, বিষয়টা এমন নয়। বরং আল্লাহ পাক তার মাহবুব صَلَّی اللهُ عَلَیْہِ وَاٰلِہٖ وَسَلَّم কে যে অন্তর্নিহিত উচ্চতা ও মর্যাদা দান করেছেন। সেই বৈশিষ্ট্য ও গুণাবলীর যে শ্রেষ্ঠত্ব ও উচ্চতা, সেই অন্তর্নিহিত উচ্চ মর্যাদা লোকের চোখে দৃশ্যমান হতো। এবং তখন, তাদের অনুভূত হতো, রাসূল صَلَّی اللهُ عَلَیْہِ وَاٰلِہٖ وَسَلَّم সর্বাধিক উচ্চতা ও দীর্ঘদেহের অধিকারী । (শরহুয যুরক্বানী, খণ্ড- ৫, পৃষ্ঠা- ৪৮৫)\nصَلُّوْا عَلَی الْحَبِیْب!                     \tصَلَّی اللهُ عَلٰی مُحَمَّد\n     প্রিয় ইসলামী ভাইয়েরা, এ তো ছিলো প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم ‘র দেহ মুবারকের মু’জিযা। এখন আসুন, রাসূলে করীম صَلَّی اللهُ عَلَیْہِ وَاٰلِہٖ وَسَلَّم ‘র পবিত্র অঙ্গ-প্রত্যঙ্গের কিছু মু’জিযা শ্রবণ করি-"
    },
    {
        "1": "(৩) শ্রবণশক্তির মু’জিযা",
        "2": "    আমাদের আক্বা ও মাওলা প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র কান মুবারক খুবই মনোহর, সুন্দর ও পরিপূর্ণ ছিলো * তার কান মুবারক অত্যন্ত ফর্সা ছিলো * এবং চুল মুবারক অত্যন্ত কালো ছিলো * কাজেই যখন তাঁর চুল মুবারক কান মুবারককে নিজ-বাঁকে আবৃত করতো তখন অসাধারণ একটি মনোরম দৃশ্যের অবতারণা হতো। মুসলমানদের প্রিয় আম্মাজান হযরত আয়েশা সিদ্দিকা رَضِیَ اللهُ عَنْہَا এই চমৎকার দৃশ্যের বর্ণনা দিতে গিয়ে বলেন, নবী করীম صَلَّی اللهُ عَلَیْہِ وَاٰلِہٖ وَسَلَّم ‘র চুল মুবারকের মাঝখানে শুভ্রবর্ণের কান মুবারকগুলো এমন দেখাতো যেনো রাতের অমানিশায় ২টি নক্ষত্র জ্বলজ্বল করছে। (দালায়িলুন নবুওয়াত লিল বায়হাকী, খণ্ড- ১, পৃষ্ঠা- ৩০০)\n"
    },
    {
        "1": "আসমানের গর্জন শুনলেন",
        "2": "    হাদীসের প্রসিদ্ধ কিতাব তিরমীযী, ইবনে মাজাহ ও মুসনাদে ইমাম আহমদের বর্ণনা- একদিন রাসূলে হাশিমী, মক্কী-মাদানী صَلَّی اللهُ عَلَیْہِ وَاٰلِہٖ وَسَلَّم বললেন, নিশ্চয়ই আমি তা দেখি, যা তোমরা দেখো না। আমি তা শুনি, যা তোমরা শুনতে পাও না। নিশ্চয়ই আসমান গর্জন করেছে আর তার তেমনটা করার অধিকার আছে। কেননা আসমানে চার আঙুল পরিমাণও জায়গা এমন নেই, যাতে কোনো না কোনো ফেরেশতা কপাল রেখে আল্লাহ পাকের সিজদা করছে না। (তিরমীযী, ৫৫৪ পৃষ্ঠা, হাদীস- ২৩১২)\n    سُبْحٰنَ الله! প্রিয় ইসলামী ভাইয়েরা, প্রথমত প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র দৃষ্টির পরিপূর্ণতা দেখুন। এ তো কেবল সামান্য যমীন। যমীনের তুলনায় আসমান বহু গুণ বড় । অথচ নবী করীম صَلَّی اللهُ عَلَیْہِ وَاٰلِہٖ وَسَلَّم যমীনে থেকে আসমান অবলোকন করছেন।\n\tতারপর রাসূলে করীম صَلَّی اللهُ عَلَیْہِ وَاٰلِہٖ وَسَلَّم ‘র শ্রবণশক্তির পরিপূর্ণতা লক্ষ্য করুন। আসমান এখান থেকে হাজারো কিলোমিটার দূরে। আমাদের মতো মানুষ অন্য রুমে বসে থাকা ব্যক্তির আওয়াজ শুনতে পাই না। অথচ আল্লাহর রাসূল, সায়্যিদাতুনা আমিনার সুবাসিত ফুল صَلَّی اللهُ عَلَیْہِ وَاٰلِہٖ وَسَلَّم ‘র শ্রবণশক্তি এমন যে যমীনে বসে হাজারো কিলোমিটার দূরে আসমানের গর্জনের শব্দও শুনতে পান।"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র শ্রবণশক্তির অনন্য মহিমা",
        "2": "    হে আশিকানে রাসূল, এখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র শ্রবণশক্তির একটি মহান শান শুনুন। বৈজ্ঞানিক দৃষ্টিকোণ থেকে দেখলে- যখন ২টি বস্তুর একে অপরের সাথে সংঘর্ষ হয়, তখন শব্দের সৃষ্টি হয়। এই শব্দ আমাদের শ্রবণ-সীমার ভেতরে থাকলে, তবে আমরা তা শুনতে পাই; অন্যথায় শুনতে পাই না।\n    আবার, কেবল শব্দ শুনে লাভ নেই। তা বোধগম্য হওয়ার জন্য ঐ শব্দকে অর্থবহ শব্দ হতে হবে। আবার ঐ ভাষার শব্দ হতে হবে যে ভাষা আমরা বুঝতে পারি। অর্থাৎ এই সব শর্ত পূরণ হতে হবে। শব্দ কান পর্যন্ত পৌঁছানো, শব্দ অর্থবহ হওয়া, ঐ শব্দের ভাষা জানা - তখন গিয়ে আমরা কোনো শব্দ শুনে অনুধাবন করতে পারবো। কিন্তু রাসূলে করীম صَلَّی اللهُ عَلَیْہِ وَاٰلِہٖ وَسَلَّم অনন্য মহিমা দেখুন, তিনি হাজারো কিলোমিটার দূরের আওয়াজও শোনেন। লাখো বছর পরের ঘটনার আওয়াজও শোনেন। চলুন, আরো একটু সামনে অগ্রসর হই। এতক্ষণ যা শুনেছি, সেখানে কমপক্ষে শব্দের বিষয় ছিলো। কিন্তু কেমন তাঁর অতুলনীয় মহিমা- যেখানে স্পষ্টত কোনো শব্দ সৃষ্টিই হয়নি, শব্দতরঙ্গ তৈরি হয়নি, অর্থবহ শব্দও নেই- সেখানে আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم তা শুনতে পেতেন এবং তা অনুধাবনও করতে পারতেন।\n\tআবু দাউদ শরীফের হাদীস- হযরত জাবির رَضِیَ اللهُ عَنْہُ বলেন, খায়বারের যুদ্ধের সময় এক অমুসলিম মহিলা একটি ভুনা করা ছাগল বারগাহে রিসালাতে উপহার হিসেবে পেশ করলো। মহান নবী, দয়ার প্রতিচ্ছবি صَلَّی اللهُ عَلَیْہِ وَاٰلِہٖ وَسَلَّم উপহার গ্রহণ করলেন। ভুনা করা ছাগলের একটি পা নিয়ে নিজে আহার করা শুরু করলেন। সাহাবায়ে কিরাম عَلَیْہِمُ الرِّضْوَان গণও মাংস খাওয়া শুরু করলেন। কেবল এক-আধ গ্রাস খাবার খাওয়া হয়েছে, আচমকা তিনি সকলকে খেতে নিষেধ করে দিলেন। তারপর ঐ অমুসলিম মহিলাকে ডেকে জিজ্ঞাসা করলেন- তুমি কি এই মাংসে বিষ মিশিয়েছো? সে বলল, হ্যাঁ, বিষ মিশিয়েছি। কিন্তু আপনাকে এই কথা কে বলেছে? মহান শ্রবণশক্তির অধিকারী নবী, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم বললেন, اَخْبَرَتْنِیْ ھٰذِہٖ فِیْ یَدِیْ এই ভুনা করা ছাগলের যে পা-টি আমার হাতে, তা আমাকে বলেছে। (আবু দাউদ, পৃষ্ঠা - ৭১১, হাদীস- ৪৫১০)\n    سُبْحٰنَ الله! চিন্তা করে দেখুন। ছাগল জীবিত নয়, জবাই করা হয়ে গেছে। বরং জবাই করার পর রান্না করে ভুনা করে ফেলা হয়েছে। এখন তা কীভাবে আওয়াজ করবে? ছাগলের পা কীভাবে কথা বলবে? কিন্তু এই হলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র শ্রবণশক্তির মহিমা। বাহ্যিকভাবে যেখানে কোনো আওয়াজ নেই, কোনো শব্দও নেই- সেখানে রাসূলে করীম, রঊফুর রহীম صَلَّی اللهُ عَلَیْہِ وَاٰلِہٖ وَسَلَّم সে ভুনা করা ছাগলের পায়ের কথাও শুনেছেন এবং তা বুঝতেও পেরেছেন।\n"
    },
    {
        "1": "লাখো গোলামের দরুদ শোনেন",
        "2": "    হে আশিকানে রাসূল, একটু মনযোগ দিন। যে প্রিয় নবী, আক্বা করীম صَلَّی اللهُ عَلَیْہِ وَاٰلِہٖ وَسَلَّم হাজার হাজার কিলোমিটার দূরের আওয়াজ শোনেন, লাখ লাখ বছর পর ঘটিতব্য ঘটনার শব্দ শোনেন, তবে কি তিনি তার গোলামদের দরুদ শোনেন না? অবশ্যই রাসূলে রহমত, শাফী’এ উম্মত صَلَّی اللهُ عَلَیْہِ وَاٰلِہٖ وَسَلَّم সবুজ গম্বুজ শরীফে অবস্থান করে সারা দুনিয়া জুড়ে তার গোলামদের দরুদ শরীফ শোনেন। আর চাইলে দয়া করেন, তাঁর মহান দিদার দিয়ে ধন্য করেন।\n    হাদীসে পাকে রয়েছে, আমাদের প্রিয় আক্বা, রাসূলে খোদা, আহমদে মুজতবা صَلَّی اللهُ عَلَیْہِ وَاٰلِہٖ وَسَلَّم বলেন, আমার যে কোনো উম্মতী যখন আমার উপর দরুদ পাঠ করে, সে যেখানেই থাকুক না কেনো, তার আওয়াজ আমার কাছে পৌঁছে যায়। (জালাউল আফহাম, পৃষ্ঠা- ৫৭)\n\n    سُبْحٰنَ الله! কতো আযীমুশশান শ্রবণশক্তি! দরুদ পাঠকারী দরুদ পড়ছে। কেউ তুরস্কে, কেউ বুখারায় দরুদ পড়ছে। কেউ সমরকন্দে, কেউ আমেরিকায় দরুদ পড়ছে। কেউ আফ্রিকা, কেঊ জাপানে বসে দরুদ শরীফের নযরানা পেশ করছে। কেউ ইরাকে দরুদ পড়ছে। মোটকথা, সারা বিশ্বে যেখানে যেখানে মুসলমান আশিকানে রাসূল অবস্থান করছেন, তারা দরুদ পাঠ করছেন। এছাড়া মুসলমানের সংখ্যা হাজারো, লাখো নয় বরং কোটি কোটি মুসলমান। তো, এমন কোনো সময় নেই যখন কেউ না কেউ, কোথাও না কোথাও দরুদ শরীফ পাঠ করছে না। দিন কিংবা রাত, সকাল কিংবা সন্ধ্যা, দুপুর কিংবা বিকেল - সর্বক্ষণ লাখ লাখ আশিকানে রাসূল বারগাহে মুস্তফায় দরুদ শরীফের নজরানা পেশ করছে আর রাব্বুল আ’লামীন তার প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم‘র কান মুবারকে এমন মহিমা দান করেছেন যে তিনি সর্বক্ষণ সকলের দরুদ পাঠ করা শ্রবণ করছেন।\n"
    },
    {
        "1": "(৪) চোখ মুবারকের মু’জিযা",
        "2": "    প্রিয় ইসলামী ভাইয়েরা, এবার চলুন ইমামুল আম্বিয়া, মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم‘র চোখ মুবারকের শান শ্রবণ করি -\nচোখ মুবারকের সৌন্দর্য\n    * নবী করীম صَلَّی اللهُ عَلَیْہِ وَاٰلِہٖ وَسَلَّم‘র চোখ মুবারক প্রশস্ত এবং খুব কালো ছিলো (দালায়িলুন নাবুওয়্যাহ লিল বায়হাকী, খণ্ড- ১, পৃষ্ঠা- ২১৩) * চোখ মুবারকের সাদা অংশে লাল রেখা ছিলো (দালায়িলুন নাবুওয়্যাহ লিল বায়হাকী, খণ্ড- ১, পৃষ্ঠা -২১০) * এবং রাসূলে পাক صَلَّی اللهُ عَلَیْہِ وَاٰلِہٖ وَسَلَّم‘র চোখ মুবারক প্রাকৃতিকভাবে কাজল-কালো ছিলো (অর্থাৎ যদিওবা তিনি সুরমা ব্যবহার করতেন, কিন্তু সুরমা ব্যবহার করার প্রয়োজন ছিলো না) (দালায়িলুন নাবুওয়্যাহ লিল বায়হাকী, খণ্ড- ১, পৃষ্ঠা- ২৪৮) * হযরত আব্দুল্লাহ বিন আব্বাস رَضِیَ اللهُ عَنْہُمَا বলেন, অন্য শিশুরা যখন ঘুম থেকে উঠতো তখন তাদের চুল এলোমেলো আর চোখ তন্দ্রাচ্ছন্ন থাকতো। কিন্তু প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র পবিত্র শৈশবে, যখন ঘুম থেকে জাগ্রত হতেন তখন মাথা মুবারকে তেল এবং চোখে সুরমা লাগানো থাকতো।\n(ত্ববকাতুল কুবরা, খণ্ড- ১, পৃষ্ঠা- ৯৬)\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র তাকানোর মুবারাক পদ্ধতি",
        "2": "    * আমাদের প্রিয় নবী, রাসূলে হাশিমী صَلَّی اللهُ عَلَیْہِ وَاٰلِہٖ وَسَلَّم‘র পবিত্র স্বভাব ছিলো তিনি লজ্জাশীলতার কারণে দৃষ্টি নত রাখতেন এবং যখন কারো দিকে তাকাতেন তখন চোখের কোনা দিয়ে তাকাতেন।\n(দালায়িলুন নাবুওয়্যাহ লিল বায়হাকী, খণ্ড- ১, পৃষ্ঠা- ২৮৭)\n অগ্রে কিংবা পশ্চাতে একইভাবে দেখেন\n    প্রসিদ্ধ সাহাবী হযরত আবু হুরায়রা رَضِیَ اللهُ عَنْہُ হতে বর্ণিত, একদিন নবীয়ে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم আমাদেরকে যোহরের নামায পড়ালেন। জামাতের শেষ কাতারে এক ব্যক্তি ছিলো, সে নামাযে কিছু ভুল করলো। যখন নামায সম্পন্ন করে নবী করীম صَلَّی اللهُ عَلَیْہِ وَاٰلِہٖ وَسَلَّم সালাম ফিরালেন তারপর শেষ কাতারের সেই ব্যক্তিকে সম্বোধন করে বললেন, হে অমুক, তুমি কি আল্লাহ পাককে ভয় করো না? তুমি কি দেখছো না তুমি কীভাবে নামায পড়ছো?\n    তারপর রাসূলে করীম صَلَّی اللهُ عَلَیْہِ وَاٰلِہٖ وَسَلَّم বললেন, তোমরা কি মনে করো যে আমার নিকট তোমাদের কোনো আমল গোপন থাকে? আল্লাহ পাকের কসম, আমি পশ্চাতে তেমন দেখি, যেমন সামনে দেখতে পাই। (মুসনাদে আহমদ, খণ্ড- ৪, পৃষ্ঠা- ৬৬২, হাদীস- ১০০৪৯)\n    سُبْحٰنَ الله! কেমন মহান দৃষ্টি! হাকীমুল উম্মত মুফতী আহমদ ইয়ার খান নঈমী رَحْمَۃُ اللهِ عَلَیْہِ বলেন, এই হাদীস থেকে কিছু মাসআলা সাব্যস্ত হয়- (১) নবী করীম صَلَّی اللهُ عَلَیْہِ وَاٰلِہٖ وَسَلَّم‘র চোখ মুবারক দিয়ে সামনে-পিছনে, ডানে - বামে, অন্ধকার- আলোতে প্রত্যেকটি বস্তু দেখতেন (২) রাসূলে করীম صَلَّی اللهُ عَلَیْہِ وَاٰلِہٖ وَسَلَّم‘র চোখ মুবারকের জন্য কোনো জিনিস অন্তরাল কিংবা হিজাব (অর্থাৎ পর্দা) নয় * দেখুন, রাসূলে করীম صَلَّی اللهُ عَلَیْہِ وَاٰلِہٖ وَسَلَّم ইমামতি করছেন এবং সেই ব্যক্তি শেষ কাতারে ছিলো, মাঝখানে আরো অনেক কাতার ছিলো তবুও রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم‘র পবিত্র দৃষ্টিতে তার প্রতিটি শব্দ পরিলক্ষিত হয়েছে। এবং এমনটা হওয়াই স্বাভাবিক * যেখানে হযরত সুলাইমান عَلَیْہِ السَّلَام ৩ মাইল দূর থেকে পিঁপড়া দেখেছেন, তার আওয়াজও শুনেছেন * আসিফ বিন বারখিয়া رَحْمَۃُ اللهِ عَلَیْہِ সিরিয়ায় বসে রানি বিলকিসের ইয়েমেনি সিংহাসন দেখেছেন * ঈসা\nعَلَیْہِ السَّلَام ঘরের অভ্যন্তরে আহার করা খাবার ও জমানো ফসল অবলোকন করেছেন। এবং রাসূলে করীম صَلَّی اللهُ عَلَیْہِ وَاٰلِہٖ وَسَلَّم সায়্যিদুল আম্বিয়া (নবীগণের সর্দার) (তাঁর চোখ মুবারক দূরের ও কাছের, প্রকাশ্য ও অপ্রকাশ্য বস্তুকে কেনো দেখবে না?)।\n"
    },
    {
        "1": "নবী করীম صَلَّی اللهُ عَلَیْہِ وَاٰلِہٖ وَسَلَّم‘র দৃষ্টির অনন্য মু’জিযা",
        "2": "    হে আশিকানে রাসূল, এ তো ছিলো ছয় দিকের (অর্থাৎ সামনে, পিছনে, ডানে, বামে, উপরে ও নিচে মিলিয়ে ৬ দিক) ‘র বিষয়ে ব্যাপার। আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র দৃষ্টিতে আল্লাহ পাক যে ক্ষমতা দান করেছেন, তা এর চাইতেও শ্রেষ্ঠ। দেখুন, রাসূলে করীম صَلَّی اللهُ عَلَیْہِ وَاٰلِہٖ وَسَلَّم ৬টি দিকে সমপরিমাণ দেখেন, এটাও বড় একটি বৈশিষ্ট্য। কিন্তু চিন্তা করে দেখুন, এই দিকগুলো কোথায় আছে ? এই দুনিয়াতে, এই জগতে। এই জগৎ ছাড়াও অন্য জগৎ আছে। এই অন্য জগতে এই ৬টি দিকের অস্তিত্ব নেই বরং এগুলো একেবারে আলাদা জগৎ। যেমন- আ’লমে আরওয়াহ (রুহের জগৎ), আ’লমে দুনিয়া (দৃশ্যমান জগৎ), আ’লমে বারযাখ (কবরের জগৎ), আ’লমে আখিরাত (পরকালের জগৎ)- এইভাবে হাজারো জগৎ রয়েছে। আমরা এই জগতে ৬টি দিক তো দূরের কথা ২টি দিকও একইভাবে দেখতে পাই না। আমরা সামনে দেখলে পিছনে দেখি না। পিছনে দেখলে সামনের বস্তু নজরে পড়ে না। যেখানে আমরা এক জগতে ৬টি দিকে সমানভাবে দেখতে পারি না তো এক জগতে থেকে অন্য জগত কীভাবে দেখতে পাবো? যারা এখনো রুহের জগতে রয়েছে, এখনো দুনিয়াতে আসেনি- তারা এই দুনিয়াকে দেখতে পায় না। যারা দুনিয়াতে অবস্থান করছে তারা কবরের জগতকে দেখতে পায় না। কিন্তু কুরবান হয়ে যান, আল্লাহ পাক তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم কে এমন অনন্য দৃষ্টিশক্তি দান করেছেন, তাঁর চোখ মুবারক এই জগতে থেকে অন্য জগতের বাসিন্দাদের দেখেন।\n\n    বুখারী শরীফের হাদীসে পাকে রয়েছে- একদিন মদীনার তাজ-দার, মাহবূবে পরোয়ারদেগার صَلَّی اللهُ عَلَیْہِ وَاٰلِہٖ وَسَلَّم কোথাও যাচ্ছিলেন। পথিমধ্য ২টি কবর দেখতে পেয়ে বললেন, এই দুই কবরবাসীর উপর আযাব হচ্ছে। এবং আযাব এমন গুনাহের কারণে হচ্ছে না যা থেকে বেঁচে থাকা কঠিন ছিলো। এদের মধ্যে একজন পেশাবের ছিঁটা থেকে বেঁচে থাকতো না এবং অপরজন চোগলখোর ছিলো। (বুখারী, পৃষ্ঠা- ১২৮, হাদীস- ২১৬)\n\n    প্রিয় ইসলামী ভাইয়েরা, এই হাদীসে পাক থেকে প্রথমত - চোগলখুরি ও পেশাবের ছিঁটা হতে বেঁচে না থাকার পরিণাম প্রতীয়মান হয়। যে ব্যক্তি চোগলখুরি করে, ফাসাদ সৃষ্টি করার জন্য একজনের কথা অপরজনের কাছে বলে, এবং যে ব্যক্তি পেশাবের ছিটা থেকে বেঁচে থাকে না- এই দুই প্রকারের ব্যক্তিই মারাত্মক ক্ষতির মধ্যে রয়েছে। এই বর্ণনা অনুযায়ী অধিকাংশ কবরের আযাব এই গুনাহগুলোর কারণে হয়।\n    অতএব, আমাদের উচিৎ এই দুইটি গুনাহ থেকে বেঁচে থাকা। বরঞ্চ সমস্ত গুনাহ্‌ থেকেই সর্বদা বেঁচে থাকা। আল্লাহ পাক আমাদেরকে তৌফিক দান করুক।\n اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n    দ্বিতীয়ত- এই হাদীসে প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র দৃষ্টির শ্রেষ্ঠত্ব বর্ণনা করা হয়েছে, কবরে মৃত ব্যক্তির সাথে কী হচ্ছে রাসূলে করীম صَلَّی اللهُ عَلَیْہِ وَاٰلِہٖ وَسَلَّم সবকিছু অবলোকন করেছেন। এ হলো প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم‘র দৃষ্টিশক্তির অনন্য মহিমা।"
    },
    {
        "1": "অন্যান্য অঙ্গ মুবারকের মু’জিযা",
        "2": "\tহে আশিকানে রাসূল, আমাদের আক্বা ও মাওলা, রাসূলে করীম صَلَّی اللهُ عَلَیْہِ وَاٰلِہٖ وَسَلَّم মাথা হতে পা অবধি মু’জিযা। প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র চুল মুবারক এমন অনুপম ও শ্রেষ্ঠত্বের অধিকারী, বহু শতাব্দী অতিবাহিত হয়ে গিয়েছে * اَلْحَمْدُ لِلّٰه অথচ তা সত্ত্বেও আজো দুনিয়াতে হাজারো আশিকানে রাসূলের কাছে সহি-সালামতে সংরক্ষিত রয়েছে * চুল মুবারকের বরকতে বিপদ - আপদ দূর হয় * নবী করীম صَلَّی اللهُ عَلَیْہِ وَاٰلِہٖ وَسَلَّم‘র মুবারক হাতের কথা যদি বলতে হয়, তবে এ হচ্ছে ঐ মুবারক হাতদ্বয় যার বরকতে আরোগ্য লাভ হয় * হাত মুবারক যে বস্তুকে স্পর্শ করে, তাকে জীবন দান করে * একবার নবীয়ে পাক صَلَّی اللهُ عَلَیْہِ وَاٰلِہٖ وَسَلَّم জীনগ্রস্ত ব্যক্তির উপর হাত মুবারক বুলিয়ে দিলেন, এতে সে ব্যক্তি আরোগ্য লাভ করে। (মুসনাদে আহমদ, খণ্ড- ৯, পৃষ্ঠা- ৬৫১, হাদীস- ২৪৪৬৮) * হযরত ক্বাতাদা رَضِیَ اللهُ عَنْہُ‘র চোখ বের হয়ে গিয়েছিলো, প্রিয় নবী, রাসূলে হাশিমী صَلَّی اللهُ عَلَیْہِ وَاٰلِہٖ وَسَلَّم পবিত্র হাতে তাঁর অক্ষিগোলক আবার স্বস্থানে বসিয়ে দিলেন, তারপর তাঁর আরোগ্য নসীব হলো (ইমতাউল ইসমা, খণ্ড- ১১, পৃষ্ঠা- ৩৩০) * হযরত আব্দুল্লাহ رَضِیَ اللهُ عَنْہُ‘র পা ভেঙে গেলো। প্রিয় নবী, রাসূলে হাশিমী صَلَّی اللهُ عَلَیْہِ وَاٰلِہٖ وَسَلَّم তাঁর হাত মুবারক বুলিয়ে দিলেন, ভাঙা পা ঠিক হয়ে গেলো (বুখারী, পৃষ্ঠা- ১০১৫, হাদীস- ৪০৩৯) * বদরের যুদ্ধে হযরত উকাশা رَضِیَ اللهُ عَنْہُ‘র তলোওয়ার ভেঙে গেলো। রাসূলে পাক, সাহিবে লাওলাক صَلَّی اللهُ عَلَیْہِ وَاٰلِہٖ وَسَلَّم আপন মুবারক হাতে তাকে একটি ডাল দিলেন, তা শুভ্র, উজ্জ্বল তলোওয়ারে পরিণত হলো (জামিউল উসুল ফি আহাদীসুর রাসূল, খণ্ড- ১০, পৃষ্ঠা- ৪৪৩) * একবার তিনি صَلَّی اللهُ عَلَیْہِ وَاٰلِہٖ وَسَلَّم হযরত বিশর বিন মুয়াবিয়া رَضِیَ اللهُ عَنْہُ‘র মাথায় হাত বুলিয়ে দিলেন। এরপর থেকে তিনি এই অবস্থানে পৌঁছালেন যে তিনি কোনো অসুস্থ লোককে হাত ছোঁয়ালে সে আরোগ্য লাভ করতো (কানযুল উ’ম্মাল, অংশ- ১৩,খণ্ড- ৭, পৃষ্ঠা- ১৩০, হাদীস- ৩৬৮৫৬) এবং\n* নবী করীম صَلَّی اللهُ عَلَیْہِ وَاٰلِہٖ وَسَلَّم এক সাহাবী رَضِیَ اللهُ عَنْہُ‘র শরীরে হাত বুলালেন। সারা জীবন তার দেহ থেকে তাজা সুগন্ধি ছড়াতো (সাবলুল হাদী ওয়ার রাশাদ, খণ্ড- ২, পৃষ্ঠা- ৮৬) * এইভাবে মুখ মুবারকের কথা বললে - سُبْحٰنَ الله! কেমন তার শান! * মুখ মুবারক হতে কথা নিঃসৃত হওয়ার পূর্বেই তিনি যা বলতেন, তাই হয়ে যেতো। একবার হযরত আলীউল মুরতাযা, শে’রে খোদা رَضِیَ اللهُ عَنْہُ আরয করলেন, “ইয়া রাসূলাল্লাহ, صَلَّی اللهُ عَلَیْہِ وَاٰلِہٖ وَسَلَّم আমার ঠান্ডা লাগছে”। তিনি দোয়া করলেন- “হে আল্লাহ, আলী হতে ঠান্ডা ও গরম দূর করে দাও। ঐ দোয়ার পর মাওলা আলী رَضِیَ اللهُ عَنْہُ‘র সেই অবস্থানে পৌঁছালেন যে তার ঠান্ডাও লাগতো না, গরমও লাগতো না। তিনি গরমকালে মোটা কাপড় পরতেন, শীতকালে পাতলা কাপড় পরতেন।\n(ইবনে মাজাহ, পৃষ্ঠা - ৩৩, হাদীস- ১১৭)"
    },
    {
        "1": "জশনে মিলাদের খুশিতে রোযা রাখুন",
        "2": "    প্রিয় ইসলামী ভাইয়েরা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র করা আমলের অনুসরণ করতে জশনে মিলাদের খুশিতে রোযা রাখুন। মনে রাখবেন, এটি নফল রোযা। শরীর সায় দিলে, যার পক্ষে সম্ভব তার রোযা রাখা উচিৎ। হাদীসে রয়েছে- যে ব্যক্তি সাওয়াবের আশায় একটি নফল রোযা রাখলো, আল্লাহ পাক তাকে দোযখ থেকে ৪০ বছরের (দূরত্বের সমপরিমাণ) দূরে রাখবেন। (জামউল জাওয়ামি’, খণ্ড- ৭, পৃষ্ঠা- ১৯০, হাদীস- ২২২৫১)\n    মু’জামুল কবীরের বর্ণনায় রয়েছে, যে ব্যক্তি একটি নফল রোযা রাখলো, তার জন্য জান্নাতে একটি গাছ লাগানো হবে। যার ফল আনারের চেয়ে ছোট এবং আপেলের চেয়ে বড় হবে। মধুর মতো মিষ্টি এবং সুস্বাদু হবে। আল্লাহ পাক কিয়ামতের দিন রোযাদারদের ঐ গাছের ফল আহার করাবেন। (মু’জামুল কবীর, খণ্ড- ১৮, পৃষ্ঠা- ৩৬৬, হাদীস- ৯৩৫)\n"
    },
    {
        "1": "জশনে মিলাদ ও জুলুসে মিলাদ সম্পর্কিত মাদানী ফুল",
        "2": "    হে আশিকানে রাসূল, কাল পবিত্র ১২ রবিউল আওয়ালের দিন। প্রিয় নবী, রাসূলে হাশিমী, মক্কী মাদানী, মুহাম্মদে আরবী صَلَّی اللهُ عَلَیْہِ وَاٰلِہٖ وَسَلَّم‘র শুভ আগমন উতসব। اَلْحَمْدُ لِلّٰه সাহাবায়ে কিরাম عَلَیْہِمُ الرِّضْوَان তাদের যুগের চাহিদা অনুযায়ী মিলাদে মুস্তফার খুশি উদযাপন করেছেন। এই মহান নিয়ামতের জন্য মহান আল্লাহর শুকরিয়া আদায় করেছেন। এমনকি খোদ আমাদের প্রিয় নবী, রাসূলে আ’রবী صَلَّی اللهُ عَلَیْہِ وَاٰلِہٖ وَسَلَّم ও নিজের জশনে মিলাদ উদযাপন করতেন। নবী করীম صَلَّی اللهُ عَلَیْہِ وَاٰلِہٖ وَسَلَّم তো বছরে একবার নয় বরং প্রতি সপ্তাহে সোমবার শরীফে রোযা রেখে নিজের জশনে মিলাদ উদযাপন করতেন। اِنْ شَآءَ الله আমরাও ধুমধামের সাথে জশনে মিলাদুন্নবী উদযাপন করবো। জশনে মিলাদুন্নবীর খুশিতে উত্তম, পরিচ্ছন্ন পোশাক পরবো। সেজে গুজে জুলুসে মিলাদে অংশ নেবো। আক্বা কী আমদ মারহাবা (নবীর আগমন মারহাবা)’র স্লোগান দেবো আর اِنْ شَآءَ الله দুনিয়ার সবাইকে জানিয়ে দেবো যে - আজ আমাদের অতুলনীয় ও অনুপম নবীর মীলাদের জশন তথা উৎসব । اَلْحَمْدُ لِلّٰه আমরা এজন্য মনে- প্রাণে খুশি এবং মহান আল্লাহর দরবারে কৃতজ্ঞ।\nমানানা জশনে মিলাদুন্নবী হারগিয না ছোড়েঙ্গে,\nজুলুসে পাক মেঁ জানা কভী হারগিয না ছোড়েঙ্গে।।\nলাগাতে জায়েঙ্গে হাম ইয়া রাসূলাল্লাহ কে না’রে,\nমাচানা মারহাবা কী ধূম ভী হারগিয না ছোড়েঙ্গে।।\nনবী কে নাম পর সো জান সে কুরবান হো জায়ে,\nগুলামানে নবী যিকরে নবী হারগিয না ছোড়েঙ্গে।।\n (ওয়াসায়িলে বখশিশ, পৃষ্ঠা- ৪১৪-৪১৫)\n"
    },
    {
        "1": "জুলুসে মিলাদে অংশগ্রহণ করুন",
        "2": "    প্রিয় ইসলামী ভাইয়েরা, اَلْحَمْدُ لِلّٰه আমরা জুলুসে মিলাদেও ধূমধামের সাথে অংশগ্রহণ করবো * জুলুসে মিলাদে গাড়ি/মোটর সাইকেল/পায়ে হেঁটে যে কোনোভাবে পরিপূর্ণ প্রস্তুতি নিয়ে অংশগ্রহণ করুন * জুলুসে মিলাদে শৃংখলা বজায় রাখুন * জুলুসে মিলাদে প্রত্যেক ইউনিট/ওয়ার্ড/থানা নিগরান ও যিম্মাদারগণ নিজেদের আলাদা আলাদা ব্যানার বানাবেন যেখানে নিজ নিজ ইউনিট/ওয়ার্ড/থানার নাম লেখা থাকবে * ১২ই রবিউল আউয়ালের দিনে যোহরের পর থেকে আসর পর্যন্ত জুলুসে মিলাদে সকল যিম্মাদারগণ ও বিভিন্ন বিভাগের (শোবাজাত) লোকজন মারহাবা ইয়া মুস্তফা স্লোগানে মুখরিত করে থেকে শেষ পর্যন্ত অংশগ্রহণ করুন * প্রত্যেক বিভাগের (শোবা) ২জন ইসলামী ভাই নিজ বিভাগের ব্যানার নিয়ে অগ্রভাগে চলুন এবং ঐ বিভাগের অবশিষ্ট ইসলামী ভাইয়েরা তাদের পিছনে পিছনে অবনত মস্তকে মাদানী পতাকা উড়িয়ে মুখে নাতে রাসূলের কলি সাজিয়ে খুবই ভাবগাম্ভীর্যের সাথে অংশগ্রহণ করুন ।\nصَلُّوْا عَلَی الْحَبِیْب!                     \tصَلَّی اللهُ عَلٰی مُحَمَّد\n"
    },
    {
        "1": "নামায পড়ার উপকারিতা ও না পড়ার ক্ষতি",
        "2": "\tপ্রিয় ইসলামী ভাইয়েরা, اَلْحَمْدُ لِلّٰه আমরা জশনে মিলাদুন্নবী উদযাপনকারীও সাথে সাথে নামাযীও। নামায আমাদের আক্বা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم‘র চোখের শীতলতা। সুতরাং নিয়মিত নামায আদায় করুন। বিশেষত কাল মিলাদ শরীফ ও জুলুসে মিলাদের ব্যস্ততার মাঝেও নামাযের ওয়াক্তের দিকে বিশেষ খেয়াল রাখুন। এমন যেনো না হয় যে মিলাদের খুশি উদযাপন করতে গিয়ে (مَعَاذَ الله) নামায কাযা হয়ে যায় * নামায হলো সর্বাগ্রে ফরয * নামায আঁধার কবরে প্রদীপ * নামায কবরের আযাব থেকে রক্ষা করে * নামায কিয়ামতের প্রখর রোদের বিপরীতে সুশীতল ছায়া * নামায পুলসিরাতের জন্য সস্তি * নামায জাহান্নামের আযাব হতে হেফাযত করে * নামাযের মাধ্যমে রহমত অবতীর্ণ হয় * নামাযের মাধ্যমে গুনাহ মাফ হয় * নামায দোয়া কবুলের মাধ্যম * নামায রোগ-ব্যধি হতে সুরক্ষা দেয় * নামাযের মাধ্যমে দেহে স্বস্তি মেলে * নামাযের মাধ্যমে রোজগারে\nবরকত হয় * নামায অশ্লীল কাজ হতে বিরত রাখে (ফয়যানে নামায, পৃষ্ঠা-১০) * এবং اَلْحَمْدُ لِلّٰه নামাযের মাধ্যমে আল্লাহ ও তাঁর রাসূলের নৈকট্য অর্জিত হয়। আল্লাহ পাক আমাদের সকলকে সত্যিকার নামাযী হওয়ার তৌফিক দান করুক এবং সাচ্চা আশিকে রাসূল ও পাক্কা মিলাদী হিসেবে কবুল করুক।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "পবিত্র কুরআন তিলাওয়াত করুন",
        "2": "    হে আশিকানে রাসূল, আজ আমরা তার মীলাদের জশনে মিলাদ উদযাপন করছি যার উপর কুরআনুল করীম অবতীর্ণ হয়েছে। আমাদের প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم বেশি করে পবিত্র কুরআন তিলাওয়াত করতেন। এক বর্ণনায় রয়েছে- আমার উম্মতের জন্য উত্তম ইবাদত হলো কুরআন তিলাওয়াত। (শু’আবুল ঈমান, খণ্ড- ২, পৃষ্ঠা- ৩৪৭, হাদীস- ২০০৪) সুতরাং আমাদেরও অধিক হারে কুরআন তিলাওয়াতের অভ্যাস করতে হবে।\n\tকুরআন তিলাওয়াতও করুন এবং শুদ্ধভাবে কুরআন পড়া শিখে নিন। দূর্ভাগ্যত্রুমে, আজ বহু লোক সঠিক মাখরাজ সহকারে কুরআনুল করীম পড়তে জানে না। اَلْحَمْدُ لِلّٰه দা’ওয়াতে ইসলামী ফয়যানে কুরআন ছড়িয়ে দেওয়ার সংগঠন। পবিত্র কুরআন শুদ্ধভাবে শিখতে মাদরাসাতুল মদীনা বালেগানে (বয়স্কদের কুরআন শিক্ষা) অংশগ্রহণ করুন। মাদরাসাতুল মদীনা বালেগানে বয়স্ক ইসলামী ভাইদের তাজভীদ সহকারে কুরআন পড়া শেখানো হয় এবং এর পাশাপাশি শরীআতের প্রয়োজনীয় মৌলিক বিধি-বিধান এবং সুন্নাত ও আদব শেখানো হয়। আপনিও মাদরাসাতুল মদীনা বালেগানে অংশগ্রহণ করুন এবং তাজভীদ সহকারে কুরআনুল করীম পড়তে শিখুন।\n"
    }
]