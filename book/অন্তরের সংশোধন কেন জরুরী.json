[
    {
        "1": "অন্তরের সংশোধন কেন জরুরী",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টির জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন) ।\n"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَيَّ كُلَّ يَوْمٍ ثَلَاثَ مَرَّاتٍ وَكُلَّ لَيْلَةٍ ثَلَاثَ مَرَّاتٍ حُبًّا بِيْ وَشَوْقًا اِلَيَّ كَانَ حَقًّا عَلَى اللهِ اَنْ يَّغْفِرَ لَهٗ ذُنُوْبَہٗ تِلْكَ اللَّيْلَةِ وَذٰلِكَ الْيَوْمِ অনুবাদ: যে ব্যক্তি ভালবাসা ও ভক্তি সহকারে আমার প্রতি তিনবার দিনে ও তিনবার রাতে দরূদে পাক পাঠ করবে, আল্লাহ পাকের দায়িত্ব হলো সেই দিন ও রাতের গুনাহ ক্ষমা করে দেয়া।\n(মু’জামে কবির, খন্ড: ৮, পৃষ্ঠা: ৬৯, হাদীস: ১৫৩১৬)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n     হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শোনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد"
    },
    {
        "1": "একজন তালেবে ইলমের উপদেশ",
        "2": "\tআল্লামা ইবনে জাওযী رَحْمَۃُ اللهِ عَلَیْہِ বলেন: এক বাচ্চা মাদরাসায় নিজের বোর্ড ধুচ্ছিলো, পানি দিয়ে বোর্ডের কালি যাচ্ছে না তখন বাচ্চাটি একটি রশি নিলো, সেটাকে পানি দ্বারা ভিজালো, এরপর রশিতে মাটি লাগালো আর সেটা দিয়ে কালির দাগ ধুতে লাগলো, পাশ থেকেই এক ব্যক্তি দাড়িয়ে এই দৃশ্য দেখছিলো, বোর্ড ধোয়ার এই অদ্ভুত ধরন দেখে ঐ ব্যক্তি বলল: বৎস! বোর্ডটি রশি দিয়ে ঘষছেন কেন? বাচ্চাটি বলল: কালি শক্ত হয়ে গেছে, সেগুলো উঠিয়ে নিচ্ছি। ঐ ব্যক্তি বলল: রশি দিয়ে কি কালি উঠে যাবে? বাচ্চাটি বুদ্ধিমান ছিলো, তৎক্ষণাৎ বলল: জি হ্যাঁ! উঠে যাবে, আপনি কি দেখেন নি, রশি দিয়ে বালতি বেঁধে কূপে ঝুলিয়ে রাখে, এরপর সেটাকে টানা হয়, কূপের চারি দিকে পাথরের হয়ে থাকে, তারপরও রশি টানার ফলে তাতে দাগ পড়ে যায় (অর্থাৎ যদি রশি পাথরের মধ্যে দাগ করতে পারে বোর্ড থেকে কালি কেনো সরাতে পারবে না)। লোকটি বলল: বৎস! পাথরের মধ্যে দাগ একটি সময় অতিবাহিত হওয়ার পর হয়ে থাকে। বাচ্চাটি বলল: জি না! রশি টানার ফলে হয়ে থাকে, যদি রশি টানা না হয়, চাই শত বছর পেরিয়ে গেলেও, কূপের চারিদিকে কোন গর্ত হবে না। এর সাথে বাচ্চাটি উপদেশ দিতে গিয়ে বলল: হে ভদ্র মানুষ! আমি আপনাকে ইশারা দিয়েছি, যদি আপনি এতে গভীর মনোযোগ দেন তবে আপনার অন্তরের কালিও দূর হয়ে যাবে। লোকটি অবাক হয়ে জিজ্ঞাসা করলো: আমার অন্তরেও কি কালি রয়েছে? বাচ্চাটি বলল: চাচাজান! কালির রঙ কিরকম হয়ে থাকে? বলল: কালো। বাচ্চাটি বলল: তো গুনাহের চেয়ে বেশি কালো আর কি জিনিস আছে? এটা শুনতেই লোকটি চিৎকার দিলো আর লজ্জায় কান্না করতে লাগলো। বাচ্চাটি বলল: চাচাজান! এখন আপনার অন্তর পরিষ্কার করার ঔষুধ পেয়ে গেছেন। লোকটি পূনরায় আশ্চর্য হয়ে বলল: ঐ ঔষুধটি কি? বাচ্চাটি বলল: লজ্জার অশ্রু...!! এটা গুনাহকে ধূয়ে পরিষ্কার করে দেয় আর সেটার প্রামাণ হলো আল্লাহ পাকের হাবীব, অন্তরের চিকিৎসক প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণী: নিশ্চয় অশ্রু কিয়ামতের দিন আগুনের সমুদ্র নিভিয়ে দিবে।\n(বুস্তানুল ওয়ায়েজিন, ১০০ পৃষ্ঠা)"
    },
    {
        "1": "অন্তর ঠিক তো সব ঠিক",
        "2": "    হে আশিকানে রাসূল! আমাদের অন্তর সবচেয়ে মূল্যবান বোর্ড, সেটাকে গুনাহ থেকে পবিত্র করা দ্বীনের দাবী, এটাই সংশোধনের রহস্য, এটার মাধ্যমেই মানুষ সজ্জিত হয়ে থাকে, এটার দ্বারাই সফলতা আসে। আল্লাহ পাকের শেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلَاۤ وَ اِنَّ فِي الجَسَدِ مُضْغَةً:اِذَا صَلَحَتْ صَلَحَ الجَسَدُ كُلُّهُ، وَاِذَا فَسَدَتْ فَسَدَ الجَسَدُ كُلُّهُ، اَلَاۤ  وَهِيَ القَلْبُ শুনে নাও! নিশ্চয় শরীরের একটি একটি মাংসপিণ্ড রয়েছে, যখন সেটি ঠিক হয়ে যায়, পুরো শরীর ঠিক হয়ে যাবে আর যখন সেই মাংসপিণ্ড বিকৃত হয়ে যায় তখন শরীর বিকৃত হয়ে যায়, শুনে নাও! সেই মাংসপিণ্ড হলো হৃদয়।\n(বুখারী, ৮৪ - ৮৫ পৃষ্ঠা, হাদীস: ৫২)"
    },
    {
        "1": "পবিত্র হৃদয়ের বরকত",
        "2": "    সাহাবিয়ে রাসূল হযরত আনাস رَضِیَ اللهُ عَنْہُ হতে বর্ণিত, আল্লাহ পাকের প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এক ব্যক্তিকে বলল: دَعْ مَا یَرِیْبُکَ اِلیٰ مَا لَا یَرِیْبُکَ যেটা তোমার মনে সন্দেহ লাগবে, সেটা ছেড়ে দাও! এই পর্যন্ত যে কোন সন্দেহ অবশিষ্ট না থাকে। ঐ ব্যক্তি আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমি অন্তরের সন্দেহ সম্পর্কে কিভাবে জানতে পারবো? ইরশাদ করেন: যখন তুমি কিছু করবে তখন নিজের বক্ষের উপর হাত রেখে দেখবে! নিশ্চয় অন্তর হারামের প্রতি কম্পিত হয়, মনের ভয় বেড়ে যায় আর হালালের প্রতি মন প্রশান্তি লাভ করে ।\n(জামেউল উলুম ওয়াল হিকম, ১১৭ পৃষ্ঠা)\n     হে আশিকানে রাসূল! আল্লাহ পাক আমাদের অন্তরে এই বৈশিষ্ট্য দান করেছেন যে মন্দ কাজ করে তখন মনের ভয়ের গতি বেড়ে যায়, হয়তো আমাদের মধ্য হতে অনেকে এ অনুমান করেছেন যখন কোন বান্দা প্রথমবার কোন মন্দ কাজ করে তখন অন্তরে আতঙ্ক সৃষ্টি হয়, উদাহরণস্বরুপ চোর যখন প্রথমবার চুরি করে বা মদ্যপায়ী যখন প্রথমবার মদ পান করে, তখন অন্তর ভীতসন্ত্রস্ত হয়, স্পন্দন দ্রুত হয়ে যায়, যদি ঐসময় মানুষ মনের কথা শুনে নেয়, বিবেক থেকে নির্গত কথা মেনে নেয় আর গুনাহ থেকে বিরত থাকে, তবে অন্তরের এই অবস্থা বজায় থাকে, আর যদি বান্দা ঐসময় অন্তরের চিন্তা না করে বরং মন্দ কাজ করে বসে তাহলে ধীরে ধীরে ঐ মন্দ কাজে অভ্যস্ত হয়ে যায় আর এইভাবে অন্তরে কালো দাগ ছেঁয়ে যায়।\n    প্রিয় ইসলামী ভাইয়েরা! অনুমান করুন! পবিত্র অন্তর কেমন মহান নিয়ামত, উচ্চমর্যাদা সম্পন্ন আউলিয়াগণ যাদের অন্তর পরিস্কার, গুনাহের কালি তাদের নিকট থাকে না,  আল্লাহ পাকের জ্ঞানের নূর তাদের হৃদয়ে চমকাতে থাকে, তাদের অন্তরকে নেকী ও গুনাহের পরীক্ষা দেয়া হয়, আল্লাহ না করুক ঘটনাক্রমে কখনো কোন কিছু ঘটেও যায় তখন তাদের পবিত্র অন্তরগুলোতে সাথে সাথে সন্দেহ হয়ে যায় আর তারা গুনাহ থেকে বেচে যায়, মনে রাখবেন! আউলিয়ায়ে কিরামগণ আল্লাহ পাকের দানক্রমে গুনাহ থেকে রক্ষা পায়।"
    },
    {
        "1": "আঙ্গুলের রগ জ্বলে উঠতো",
        "2": "    শায়খ আবু আলী দাক্কাক رَحْمَۃُ اللهِ عَلَیْہِ বলেন: হযরত হারিছ মুহাসিবি رَحْمَۃُ اللهِ عَلَیْہِ কখনো কখনো অজান্তে সন্দেহ যুক্ত খাবারের দিকে হাত অগ্রসর করতেন তো তাঁর আঙ্গুলের রগ জ্বলে উঠতো, এইভাবে তিনি বুঝে যেতেন যে এই খাবার (১০০ ভাগ) হালাল নয়, এতে কিছুটা সন্দেহ রয়েছে। একবার তিনি কোথাও যাচ্ছিলেন, এক ভদ্রলোক খাবারের দাওয়াত দিলো, তিনি তার মন খুশি করার জন্য তার ঘরে তাশরিফ নিয়ে গেলেন, তিনি প্রথম লোকমা মুখে রেখেছিলেন মাত্র, সেটাকে মুখের ভিতর নাড়া চাড়া করতে লাগলেন, গিলে ফেলার চেষ্টা করতে রইলেন কিন্তু গিলতে পারছিলেন না, অবশেষে তিনি সেই লোকমা মুখ থেকে বের করে ফেললেন। পরবর্তীতে জানতে পারলেন; ঐ খাবারের মধ্যে সন্দেহ ছিলো।\n     একইভাবে এমন অনেক আউলিয়ায়ে কিরাম রয়েছেন, যাদের হারাম ও সন্দেহযুক্ত খাবারের ব্যাপারে জানা হয়ে যেতো।"
    },
    {
        "1": "মৃত অন্তর বিশিষ্টদের মতো হয়ো না...!!",
        "2": "    আল্লাহ পাক কুরআনে করীমে ইরশাদ করেন:\n\nوَ لَا یَکُوۡنُوۡا کَالَّذِیۡنَ اُوۡتُوا الۡکِتٰبَ مِنۡ قَبۡلُ فَطَالَ عَلَیۡہِمُ  الۡاَمَدُ فَقَسَتۡ قُلُوۡبُہُمۡ ؕ\n(পারা ২৭, সূরা হাদীদ, আয়াত ১৬)\nকানযুল ঈমান থেকে অনুবাদ: আর তাদের মতো হয়ো না, যাদেরকে পূর্বে কিতাব দেয়া হয়েছে, অতঃপর তাদের উপর সময়সীমা দীর্ঘায়িত হয়েছে। সুতরাং তাদের অন্তর কঠিন হয়ে গেছে।\n\n    এই আয়াতে করীমায় আল্লাহ পাক পূর্ববর্তী জাতির কথা উল্লেখ করেছেন ঐসবলোক যাদেরকে পূর্বে কিতাব দেয়া হয়েছিলো, তারা দীর্ঘ আশার মধ্যে নিমগ্ন ছিলো, যার কারণে তাদের অন্তর কঠিন হয়ে গেছে, অতএব হে মুসলমানগণ! হে আল্লাহ পাকের মাহবুব صَلَّی اللهُ عَلَیْہِ وَاٰلِہٖ وَسَلَّم এর সত্যিকার গোলামগণ! তোমরা কখনো ঐসব আহলে কিতাবের ন্যায় হয়ো না! বরং দীর্ঘ আকাঙ্ক্ষা থেকে বেঁচে থাকো! আর নিজেদের অন্তরকেও খুব হেফাযত করো...!!\n"
    },
    {
        "1": "সবচেয়ে বড় শাস্তি",
        "2": "    তিরমিযি শরীফের হাদীস, আল্লাহ পাকের প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم বলেন: اِنَّ اَبْعَدَ النَّاسِ عَنِ اللَّهِ الْقَلْبُ الْقَاسِي অর্থাৎ কঠোর হৃদয়ের লোক সবচেয়ে বেশি আল্লাহ পাক থেকে দূরে। (তিরমিযি, ৫৭৩ পৃষ্ঠা, হাদীস: ২৪১১) হযরত মালেক বিন দিনার رَحْمَۃُ اللهِ عَلَیْہِ বলেন: মানুষকে যে শাস্তি দেয়া হয়ে থাকে, এর মধ্য হতে সবচেয়ে বড় শাস্তি হলো মানুষের হৃদয় কঠোর করে দেয়া।\n(যম কসওয়াতুল কুলুব, ২৬০ পৃষ্ঠা)"
    },
    {
        "1": "আল্লাহ পাক অন্তর দেখেন",
        "2": "    একটি হাদীস শরীফে রয়েছে: اِنَّ اللهَ لَا يَنْظُرُ اِلٰی اَجْسَادِكُمْ، وَلَا اِلٰى صُوَرِكُمْ، وَلَكِنْ يَنْظُرُ اِلٰى قُلُوبِكُمْ অর্থাৎ নিশ্চয় আল্লাহ পাক তোমাদের শরীর ও আকৃতি দেখেন না বরং তোমাদের অন্তর দেখেন। (মুসলিম, ৯৯৫ পৃষ্ঠা, হাদীস: ২৫৬৪)\n\n    ইমাম গাযালি رَحْمَۃُ اللهِ عَلَیْہِ বলেন: এই হাদীসে পাক থেকে বোঝা গেলো: অন্তর আল্লাহ পাকের দৃষ্টির স্থান, আশ্চর্য লাগে ঐ ব্যক্তির উপর যে বাহ্যিকতাকে সজ্জিত করে, নিজের জাহিরকে ধৌত করে, ময়লা আবর্জনা পরিষ্কার করে যাতে লোক তার কোন বাহ্যিক দোষ ত্রুটি না দেখতে পায় কিন্তু অন্তরের পরিচ্ছন্নতার ব্যবস্থা গ্রহণ করে না যেটা আল্লাহ পাকের দৃষ্টির স্থান...!! (মিনহাজুল আবেদীন, ১৪৯ পৃষ্ঠা)"
    },
    {
        "1": "আল্লাহ পাকের নৈকট্যের হকদার কে?",
        "2": "    !اَللهُ اَكْبَرُ হে আশিকানে রাসূল! চিন্তা করার বিষয়! আমরা ঘুম থেকে উঠে যতক্ষণ না মুখ ধূয়ে না নিই, ঘর থেকে বের হওয়াটা পছন্দ করি না, কাপড়ে ময়লা হয় তো মানুষের সামনে যেতে আমাদের সংকোচবোধ হয়, কিন্তু আফসোস! অন্তরে ময়লা, অন্তরে গুনাহের কালো দাগ ছেঁয়ে গেছে, অন্তরে খারাপ চিন্তাধারা রয়েছে, কু-ধারণা, অহংকার, আমিত্ব, অন্তরে হিংসার আগুন জ্বলছে, আমাদের সেটার সামান্যতমও চিন্তা নেই অথচ অন্তর হলো আল্লাহ পাকের দৃষ্টির স্থান।"
    },
    {
        "1": "অন্তরের ৪টি রোগ ও সেগুলোর চিকিৎসা",
        "2": "    প্রিয় ইসলামী ভাইয়েরা! অন্তরের অসংখ্য রোগ রয়েছে আর সেগুলোর চিকিৎসাও অনেক বেশি, ইমাম গাযালি رَحْمَۃُ اللهِ عَلَیْہِ মিনহাজুল আবেদীনে এটার সারাংশ লিখেন, তিনি বলেন: অন্তরের কঠোরতার ৪টি মূল কারণ, যদি মানুষ সেগুলো থেকে বেঁচে যায় তাহলে اِنْ شَآءَ الله তার অন্তর পরিষ্কার হয়ে যাবে।"
    },
    {
        "1": "(১) অন্তরের কঠোরতার প্রথম কারণ: দীর্ঘ আকাঙ্ক্ষা",
        "2": "    অন্তরের কঠোরতার প্রথম কারণ: দীর্ঘ আকাঙ্ক্ষা; অর্থাৎ দীর্ঘকাল পর্যন্ত জীবিত থাকার বিশ্বাস। এটি অন্তরের কঠোরতার মূল কারণ, আল্লাহ পাক কুরআনে করীমে ইরশাদ করেন:\n\nفَطَالَ عَلَیۡہِمُ الۡاَمَدُ فَقَسَتۡ قُلُوۡبُہُمۡ ؕ\n(পারা ২৭, সূরা হাদীদ, আয়াত ১৬)\nকানযুল ঈমান থেকে অনুবাদ: অতঃপর তাদের সময়সীমা দীর্ঘায়িত হয়েছে। সুতরাং তাদের অন্তর কঠিন হয়ে গেছে।\n    দীর্ঘ আকাঙ্ক্ষা নেকীর পথে প্রতিবন্ধক ও প্রত্যেক মন্দের মূল হয়ে থাকে, এটি এমন চিকিৎসাহীন রোগ যা আরও অনেক রোগের কারণ হয়ে দাঁড়ায় * দীর্ঘ আকাঙ্ক্ষার কারণে টাল বাহানা করার অভ্যাস হয়ে যায় * নেক কাজের মধ্যে অলসতা আসে * অন্তরে অলসতার পর্দা পড়ে যায় * দুনিয়ার ভালবাসা বৃদ্ধি পায় * লোভ-লালসা বৃদ্ধি পায় আর দুনিয়ায় লিপ্ত হয়ে পরকালকে ভুলে যায়, যার কারণে তার অন্তর কঠোর হয়ে যায় আর গুনাহের ময়লা ছড়িয়ে পড়ে।\n    এজন্য যেই ব্যক্তি অন্তরের সংশোধন চায়, তার উচিত নিজের আকাঙ্ক্ষা কম করা এবং মৃত্যুকে সব সময় মনে রাখা।\n"
    },
    {
        "1": "প্রতিটি কদমে মৃত্যুর কল্পনা",
        "2": "    একদিন নবী করীম صَلَّی اللهُ عَلَیْہِ وَاٰلِہٖ وَسَلَّم হযরত উসামা رَضِیَ اللهُ عَنْہُ কে এক মাসের ধার নিয়ে পণ্যদব্য ক্রয় করতে দেখেন তখন ইরশাদ করেন: তোমরা কি উসামার উপর অবাক হচ্ছো না যে সে এক মাসের জন্য কেনাকাটা করছে, আল্লাহ পাকের শপথ! যখন আমি যমিনে কদম রাখি তখন কল্পনা করি যে কদম উঠানোর পূর্বে মৃত্যু এসে যায় কিনা, যখন মুখে লোকমা দিই কল্পনা হয় যে সেটা গেলার পূর্বে মৃত্যু এসে যায় কিনা।\n(শুয়াবুল ঈমান, খন্ড: ৭, পৃষ্ঠা: ৩৫৫, হাদীস: ১০৫৬৪)\n"
    },
    {
        "1": "(২) হিংসা",
        "2": "    অন্তরের অন্ধকার দূর করার দ্বিতীয় বড় উপায় হলো হিংসা দূর করা। নিজের মুসলমান ভাইয়ের নিকট থেকে নেয়ামত ছিনিয়ে যাওয়ার আকাঙ্ক্ষা করাকে হিংসা বলে। এটা অনেক বড় বাতেনী রোগ, আল্লাহ পাক কুরআনে করীমে হিংসা করা থেকে বেঁচে থাকার নির্দেশ দিয়েছেন:\n\nوَ مِنۡ  شَرِّ حَاسِدٍ  اِذَا حَسَدَ (۵)\n(পারা ৩০, সূরা ফালাক, আয়াত ৫)\nকানযুল ঈমান থেকে অনুবাদ: হিংসুকের অনিষ্ট থেকে, যখন সে আমার প্রতি হিংসাপরায়ণ হয়।\n\n    !اَللهُ اَكْبَرُ প্রিয় ইসলামী ভাইয়েরা! অনুমান করুন! হিংসা কতো বড় ফেতনা আর কতো বড় অনিষ্টতা যে আল্লাহ পাক হিংসাকারীকে শয়তানের সাথে মিলিয়ে দিয়েছেন আর হুকুম দিয়েছেন যে এসবগুলো থেকে আশ্রয় প্রার্থনা করো! (মিনহাজুল আবেদীন, ১৬৩ পৃষ্ঠা) হাদীসে পাকে রয়েছে: হিংসা নেকীসমূহকে এমনভাবে গ্রাস করে, যেমনিভাবে আগুন শুকনো কাঠকে জ্বালিয়ে দেয়। (ইবনে মাজাহ, ৬৮৩ পৃষ্ঠা, হাদীস: ৪২১০)\n    ইমাম গাযালি رَحْمَۃُ اللهِ عَلَیْہِ বলেন: হিংসা অশান্তি এবং উদ্দেশ্যহীন চিন্তা ভাবনায় পতিত করে দেয়, হিংসার কারণে মানুষ অপদস্থ ও বঞ্চিত হওয়ার অভিশাপে গ্রেফতার হয়ে যায় এবং হিংসার একটি বড় ধ্বংসলীলা হলো হিংসা অন্তরকে অন্ধ করে দেয়, এক পর্যায়ে আল্লাহ পাকের বিধান শোনার ও বোঝার যোগ্যতা নিঃশেষ হয়ে যায়।\n(মিনহাজুল আবেদীন, ১৬৪ পৃষ্ঠা)\n    সুতরাং যেই ব্যক্তি নিজের অন্তর সংশোধন করতে চায়, তার উচিত হিংসা থেকে বেঁচে থাকা, যা কিছু আল্লাহ পাক দান করেছেন, তাঁর উপর সন্তুষ্টি থাকা, অন্য কারো পাওয়া নেয়ামতের উপর দৃষ্টি না দেয়া, লালসা, মাল ও দৌলতের ভালবাসা থেকে বেঁচে থাকা, মৃত্যুকে স্মরণ করা।\n    হিংসা সম্পর্কিত আরও বিস্তারিত বিষয়াদি জানার জন্য মাকতাবাতুল মদীনার “হিংসা” নামক পুস্তিকা ক্রয় করুন আর পাঠ করুন, আপনি এই পুস্তিকা দা’ওয়াতে ইসলামীর ওয়েব সাইট www.dawateislami.net থেকে সহজে ডাউনলোড (Download) ও করতে পারবেন اِنْ شَآءَ الله হিংসার বিপদ থেকে মুক্তি মিলবে এবং অন্তর পবিত্র হয়ে যাবে।"
    },
    {
        "1": "(৩) তাড়াহুড়া",
        "2": "    অন্তরের কঠোরতা আর সেটার সংশোধনের ক্ষেত্রে অকৃতকার্যতার তৃতীয় বড় কারণ হলো: তাড়াহুড়া অর্থাৎ যেকোন কাজ পরামর্শ ও চিন্তাভাবনা ব্যতীত সম্পন্ন করা।\n\tতাড়াহুড়া দুইভাবে অন্তরকে বিনষ্ট ও সংশোধনের ক্ষেত্রে অকৃতকার্যতার কারণ হয়: (১) এক এইভাবে যে অন্তরের সংশোধনের জন্য সময় প্রয়োজন; যদি কোন অলিয়ে কামিলের কৃপাদৃষ্টি নসীব হয়ে যায় তাহলে তো এক নজরেই অন্তর পরিষ্কার হয়ে যাবে, অন্যথায় সেটার জন্য অনেক কষ্ট করতে হয়, নেক আমল দ্বারা ধীরে ধীরে অন্তর পবিত্র হয়ে থাকে বরং অন্তর গুনাহের অন্ধকারে আচ্ছন্ন হয়ে থাকে তাহলে এক দীর্ঘ সময় নেকীর অভ্যাস গড়ে তোলার প্রয়োজন হয়, এরপর একপর্যায় অন্তরের অন্ধকার নেমে আসতে আরম্ভ হয় কিন্তু তাড়াহুড়া করা ব্যক্তি এতোটুকু ধৈর্যধারণ করে না, সে দুই চারদিন চেষ্টা করে থাকে, বাহ্যিকভাবে কোন উপকার দেখা যায় না তো সাহস হারিয়ে বসে এইভাবে তার অন্তরের সংশোধন করাটা কঠিন হয়ে যায়। এজন্য অন্তরের সংশোধন চাইলে তার জন্য জরুরী যেনো মানুষ তাড়াহুড়া করা ছেড়ে দেয় আর অন্তরের পরিচ্ছন্নতার জন্য নেকীর মধ্যে লেগে থাকে, চেষ্টা করতে থাকে।\n\t(২) তাড়াহুড়ার কারণে অন্তর কঠোর হয়ে যাওয়ার দ্বিতীয় কারণ হলো অন্তরের সংশোধনের জন্য খোদাভীরুতা (অর্থাৎ পরহেযগারী যেমন গুনাহ থেকে বেঁচে থাকা) অনেক জরুরী আর পরহেযগারীর মূল হলো মানুষ প্রতিটি কাজ ধীর স্থিরতা সহকারে, চিন্তাভাবনা করে করবে, যখন মানুষ ধৈর্য ও বিবেচনার পরিবর্তে তাড়াহুড়া করে কাজ করে, চিন্তাভাবনা করে না তখন গুনাহের মধ্যে পতিত হওয়ার বেশি সম্ভাবনা থাকে, উদাহরণস্বরুপ সে যদি চিন্তাভাবনা না করে কথা বলার অভ্যস্ত হয় তাহলে মিথ্যা, গীবত, চোগলখোরীর মতো গুনাহের মধ্যে পতিত হতে পারে, যদি চিন্তাভাবনা করা ব্যতীত খাওয়ার অভ্যস্ত হয় তাহলে হারাম খাওয়ার মধ্যে পড়তে পারে, এইভাবে তাড়াহুড়াকারী গুনাহ থেকে বেঁচে থাকা কঠিন হয়ে দাড়ায় আর যদি গুনাহ থেকে বাঁচতে না পারে তবে অন্তরের সংশোধন কিভাবে হবে? বরং গুনাহের কালি আরও অন্তরে ছেঁয়ে যাবে।\n    এজন্য অন্তরের সংশোধনের জন্য জরুরী মানুষ তাড়াহুড়া থেকে বিরত থাকা, সহনশীলতা ও ধৈর্যের স্বভাব গ্রহণ করা, প্রতিটি কাজ চিন্তাভাবনা, ধৈর্যের স্বভাব ও সহনশীলতার সহকারে করা। এটার একটি উত্তম পদ্ধতি এটাও যে প্রতিটি জায়িয কাজের পূর্বে কয়েক সেকেন্ড থেমে ভালো ভালো নিয়্যত করার অভ্যাস বানিয়ে নিন, এটার اِنْ شَآءَ الله সাওয়াব বৃদ্ধি পাবে, প্রতিটি নেক ও জায়িয কাজের মধ্যে আল্লাহ পাকের সন্তুষ্টির নিয়্যত সংযুক্ত থাকবে! اِنْ شَآءَ الله অন্তর দ্রুত পবিত্র হয়ে যাবে।"
    },
    {
        "1": "(৪) অহংকার",
        "2": "    অন্তরের কঠোরতার চতুর্থ কারণ: অহংকার। নিজেকে অপরের চেয়ে উত্তম মনে করার নাম অহংকার। এটা তো অত্যন্ত ধ্বংসযোগ্য ও বরবাদ করে দেয়া রোগ, আল্লাহ না করুক যদি অহংকার দৃঢ় হয়ে বিস্তার লাভ করে তখন তা থেকে মুক্তি পাওয়া কঠিন হয়ে যায় বরং অনেক সময় তো অহংকারের কারণে অন্তরে মোহর মেরে দেয়া হয়। আল্লাহ পাক ইরশাদ করেন:\n\nکَذٰلِکَ یَطۡبَعُ اللّٰہُ عَلٰی کُلِّ قَلۡبِ مُتَکَبِّرٍ  جَبَّارٍ (۳۵)\n(পারা ২৪, সূরা মুমিন, আয়াত ৩৫)\nকানযুল ঈমান থেকে অনুবাদ: আল্লাহ এভাবেই মোহর করে দেন অহংকারী ও গোঁড়া ব্যক্তির সমগ্র অন্তরের উপর।\n\n    বুঝা গেলো; অহংকার অন্তরে মোহর লাগার কারণ। এটার জন্য জরুরী হলো বান্দা অহংকার থেকে সর্বদা বাঁচতে থাকা, বিনয় অবলম্বন করা, হাদীসে পাকে রয়েছে: مَنْ تَوَاضَعَ للهِ رَفَعَہُ اللهُ অর্থাৎ যে আল্লাহ পাকের জন্য বিনয় করে, আল্লাহ পাক তাকে উচ্চ মর্যাদা দান করেন।\n(মুসনদে বাযার, খন্ড: ৩, পৃষ্ঠা: ১৬১, হাদীস: ৯৪৬)\nমিঠা দে আপনি হাস্তী কো আগার কুছ মরতবা চাহে\nকে দানা খাক মে মিল কর গলে গুলযার হোতা হে\n\n    হে আশিকানে রাসূল! অন্তরের কঠোরতার এই চারটি মূল কারণ: (১) দীর্ঘ আকাঙ্ক্ষা (২) হিংসা (৩) তাড়াহুড়া (৪) আর অহংকার। আমাদেরকে এই চারটি থেকে বেঁচে থাকতে হবে * দীর্ঘ আকাঙ্ক্ষা না করা বরং মৃত্যুকে সর্বদা স্মরণ রাখা, এই কল্পনাই মাথায় রাখা যে মৃত্যু আসবেই * হিংসার আগুনে না জ্বলা, আল্লাহ পাক যা দান করেছেন, তার প্রতি কৃতজ্ঞতা আদায় করা এবং সর্বদা অন্যের কল্যাণ কামনা করা, কখনো কারো ব্যাপারে মন্দ কোন কিছু চিন্তা না করা * কখনো তাড়াহুড়া করে কাজ না করা, প্রতিটি কাজ চিন্তাভাবনা ও শান্তভাবে, ধৈর্যের সাথে করার অভ্যাস করা * আর অহংকার থেকে অবশ্যই অবশ্যই বেঁচে থাকা, কেননা শয়তানের হাজারো বছরের ইবাদত তার অহংকারের কারণে নষ্ট হয়ে গেলো আর সে চিরতরে অভিশপ্ত হয়ে গেলো। এই ৪টি কাজ করে নিয় তাহলে اِنْ شَآءَ الله অন্তর সংশোধন হবে, অন্তর আলোকিত ও পরিচ্ছন্ন হয়ে যাবে।"
    },
    {
        "1": "অন্তরের কঠোরতার ৩টি রুহানী চিকিৎসা",
        "2": "    শায়খে তরীকত, আমীরে আহলে সুন্নাত হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ তাঁর কিতাব মাদানী পাঞ্জেসূরার মধ্যে লিখেন: (১) যে কেউ প্রতি নামাযের পর ১০০ বার  یَااللهُ পাঠ করবে, اِنْ شَآءَ الله তার বাতিন প্রশস্ত হবে (২): যে প্রতিদিন ফজরের নামাযের পর বুকের উপর হাত রেখে ৭০ বার یَا فَتَّاحُ   পাঠ করবে, اِنْ شَآءَ الله তার অন্তরের মরিচা ও ময়লা দূর হয়ে যাবে (৩) আর যে প্রতিদিন যেকোন সময় দিনে একবার করে ৭ বার یَا فَتَّاحُ পাঠ করবে, اِنْ شَآءَ الله তার হৃদয় আলোকিত হবে।"
    },
    {
        "1": "১২টি দ্বীনি কাজের মধ্যে একটি দ্বীনি কাজ: নেক আমল",
        "2": "    হে আশিকানে রাসূল! অন্তর সংশোধন করার ও গুনাহ থেকে বাঁচার জন্য আশিকানে রাসূলের দ্বীনি সংগঠন দাওয়াতে ইসলামী দ্বীনি পরিবেশের সাথে সম্পৃক্ত হয়ে যান, যেলি হালকার ১২ দ্বীনি কাজের মধ্যে অধিকহারে অংশগ্রহন করুন! اِنْ شَآءَ الله অন্তরের সংশোধনও হবে এবং গুনাহ থেকে বেঁচে থাকার মানসিকতাও তৈরি হবে। যেলি হালকার ১২ দ্বীনি কাজের মধ্যে একটি দ্বীনি কাজ হলো: নেক আমল, আল্লাহ পাক ইরশাদ করেন:\n\nوَ لۡتَنۡظُرۡ  نَفۡسٌ مَّا قَدَّمَتۡ لِغَدٍ ۚ\n(পারা ২৮, সূরা হাশর, আয়াত ১৮)\nকানযুল ঈমান থেকে অনুবাদ: আর প্রত্যেকের দেখা উচিত যে, আগামীকালের জন্য সে কি অগ্রে প্রেরণ করেছে।\n\n        * নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: বুদ্ধিমান হলো সে ব্যক্তি যে তার নিজের হিসাব নিকাশ ও মৃত্যুর পরবর্তীর জন্য আমল করে * নিজের সংশোধন করা ও নিজেকে শয়তান থেকে বাঁচানোর উত্তম মাধ্যম হলো আমারা নিজের অভ্যাস, নিজের চরিত্র ও নিজের আমলের পর্যবেক্ষণ করে নেয়া। * বর্তমান সময়ে আমীরে আহলে সুন্নাত মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ নিজের আমলের পর্যবেক্ষণ করার সহজ পদ্ধতি দিয়েছেন: নেক আমল নামক পুস্তিকা * বয়স্ক ইসলামী ভাইদের জন্য নেক আমল পুস্তিকায় ৭২টি প্রশ্নোত্তর লিখেন * প্রতিটি প্রশ্নের নিচে ৩০টি খালিঘর রয়েছে * প্রতিদিন প্রশ্ন পাঠ করে নিজের আমলের ব্যাপারে পর্যবেক্ষণ করা হয় আর খালিঘর পূরণ করা হয়ে থাকে * সঠিক ইসলামী জীবন অতিবাহিত করার এটা উত্তম ব্যবস্থাপত্র * এটির মাধ্যমে না জানি কতো মানুষের সংশোধন হয়েছে।\n    আপনিও এই পুস্তিকা ক্রয় করুন! প্রতিদিন নিজের আমলের পর্যবেক্ষণ করে নিন! اِنْ شَآءَ الله অনেক উপকৃত হবেন * চরিত্র সজ্জিত হবে * চরিত্র সুন্দর হবে * স্বভাব উত্তম হবে * নেকীর উপর অটলতা অর্জিত হবে * গুনাহের প্রতি ঘৃণা সৃষ্টি হবে * অন্তর আলোকিত হবে * আল্লাহ পাকের ভালবাসা নসীব হবে * ইশকে রাসূল বৃদ্ধি পাবে\n* রুহানিয়্যত অর্জিত হবে আর * পরকালীন চিন্তাভাবনা নসীব হবে।\n"
    },
    {
        "1": "আইটি ডিপার্টমেন্ট",
        "2": "\tমানুষের জীবনের উন্নতির লক্ষ্যস্থল নির্ধারণ করতে বর্তমান যেই সময়টি অতিবাহিত হচ্ছে, এতে কম্পিউটার ও ইন্টারনেটের ভূমিকা অনেক গুরুত্বপূর্ণ। বর্তমান সময়ে তথ্য প্রযুক্তি কোন না কোনভাবে জীবনের প্রতিটি ক্ষেত্রে প্রভাব ফেলছে। اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামী উম্মতের সংশোধনের জন্য বিশ্বব্যাপি ইসলামের বাহার ছড়িয়ে দেয়ার জন্য যেসব মজলিস ও বিভাগ গঠন করেছে, তার মধ্য হতে একটি বিভাগ হলো “আইটি ডিপার্টমেন্ট”, যার কাজ তথ্য প্রযুক্তির মাধ্যমে সারা দুনিয়ার মানুষকে ইসলামের শিক্ষায় শিক্ষিত করা, আইটি ডিপার্টমেন্টের কার্যাদির মধ্য হতে আ’লা হযরত رَحْمَۃُ اللهِ عَلَیْہِ এর প্রসিদ্ধ ফতোওয়ার কিতাব ফতোওয়ায়ে রযবীয়া ও কুরআনে পাকের অনুবাদ কানযুল ঈমান সফটওয়ার রূপে উপস্থাপন করেছে যেটা প্রশংসনীয়, টাইম ডিপার্টমেন্টের সহযোগিতায় একটি মোবাইল অ্যাপ্লিকেশন Prayer Times চালু করেছে যেটা ২৭ লাখের চেয়েও বেশি স্থানের জন্য নামাযের সঠিক সময়সীমার শনাক্তের জন্য সীমাহীন উপকারী। আল মদীনা লাইব্রেরী সফটওয়ারের মাধ্যমে দুইশত (২০০) চেয়েও অধিক কিতাব সহজভাবে অধ্যয়ন করতে পারবেন। اَلْحَمْدُ لِلّٰه আইটি ডিপার্টমেন্ট বিভাগ এছাড়াও আরও অনেক মোবাইল অ্যাপ্লিকেশনও প্রস্তুত করেছে যার মধ্যে কুরআন, কুরআন টিচার, ফয়যানে হাদীস, দারূল ইফতা আহলে সুন্নাত, কালিমা এন্ড দোয়া, রুহানী ইলাজ ও আরও অনেক অ্যাপ্লিকেশন চালু করে দা’ওয়াতে ইসলামী ওয়েব সাইটে আপলোড করে দিয়েছে আপনিও অ্যাপ্লিকেশনটি দা’ওয়াতে ইসলামীর ওয়েব সাইট থেকেও ডাউনলোড করতে পারবেন।"
    },
    {
        "1": "শয়ন ও জাগরনের সুন্নাত ও আদব",
        "2": "    প্রিয় ইসলামী ভাইয়েরা! আসুন! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর ১০১ মাদানী ফুল থেকে শয়ন ও জাগরনের সুন্নাত ও আদব শ্রবণ করি: * শয়ন করার আগে বিছানাকে ভালভাবে ঝেড়ে নিন যাতে কোন ক্ষতিকর পোকা মাকড় ইত্যাদি থাকলে তা বের হয়ে যায়, * শয়ন করার আগে এ দোয়াটি পড়ে নিন: اَ للّٰھُمَّ بِاسْمِکَ اَمُوْتُ وَاَحیٰ অনুবাদ: হে আল্লাহ! আমি তোমার নামে মৃত্যুবরণ করছি এবং জীবিত হবো। (অর্থাৎ শয়ন করি ও জাগ্রত হই)। (বুখারী শরীফ, ৪র্থ খন্ড, পৃষ্ঠা ১৯৬, হাদীস নং- ৬৩২৫) * আসরের পর ঘুমাবেন না কারণ স্মরণ শক্তি কমে যাওয়ার ভয় রয়েছে। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি আসরের পর ঘুমায় আর তার বুদ্ধি কমে যায়, তবে সে যেন নিজেকে তিরস্কার করে।” (মুসনাদে আবি ইয়ালা, ৪র্থ খন্ড, ২৭৮ পৃষ্ঠা, হাদীস নং- ৪৮৯৭) * দুপুরে কায়লুলা (অর্থাৎ কিছুক্ষণ শয়ন করা) মুস্তাহাব। (আলমগিরী, ৫ম খন্ড, ৩৭৬ পৃষ্ঠা) * সদরুস শরীয়া, হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বলেন: যথাসম্ভব এটা ঐ সমস্ত লোকদের জন্য হবে, যারা রাত জেগে ইবাদত করে, নামায আদায় করে, আল্লাহ পাকের যিকির করে কিংবা কিতাব পাঠ করে অথবা অধ্যয়নে ব্যস্ত থাকে। কেননা এরদ্বারা রাত জাগার কারণে যে ক্লান্তি আসে তা দূর হয়ে যাবে। (বাহারে শরীয়াত, ১৬তম অংশ, ৭৯ পৃষ্ঠা, মাকতাবাতুল মদীনা) (৫) দিনের শুরুতে কিংবা মাগরিব ও ইশার মধ্যবর্তী সময়ে ঘুমানো মাকরূহ। (ফতোওয়ায়ে হিন্দিয়া, ৫ম খন্ড, ৩৭৬ পৃষ্ঠা)\n"
    },
    {
        "1": "ঘোষণা",
        "2": "    শয়ন ও জাগরনের অবশিষ্ট সুন্নাত শেখা শেখানোর হালকায় বয়ান করা হবে অতএব এগুলো জানতে শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]