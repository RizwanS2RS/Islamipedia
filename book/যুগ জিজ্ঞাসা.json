[
    {
        "1": "প্রশ্নোত্তর : ১  - অমুসলিম মেয়েকে বিবাহ্ করা জায়েয কিনা?",
        "2": "প্রশ্ন: মুসলিম ছেলে বিদেশ থেকে অমুসলিম মেয়ে বিয়ে করে দেশে আসলে তার ভাই/বোন ও অন্যান্য আত্মীয়-স্বজন উক্ত বিবাহকে স্বীকৃতি দানপূর্বক অনুষ্ঠানাদি করে আনন্দ উল্লাস করে থাকে। তা কি ইসলামে গ্রহণযোগ্য? এ অবস্থায় ছেলে, ভাই-বোন, আত্মীয়-স্বজনের ব্যাপারে শরীয়তের হুকুম কি বিস্তারিত জানালে কৃতজ্ঞ হব।\n\nউত্তর: অমুসলিম ও বর্তমান ইয়াহুদি-খ্রিস্টান মহিলার সাথে কোন মুসলিম পুরুষের বিবাহ্ ও নেকাহ্ বৈধ নয়। যেহেতু পশ্চিমা দেশের বর্তমান ইয়াহুদি-খ্রিস্টান আমাদের প্রিয় রাসূলে পাক সাল্লাল্লাহু তা‘আলা আলায়হি ওয়াসাল্লাম ও পবিত্র ইসলাম ধর্ম সম্পর্কে কটূক্তি ও মান-হানিকর উক্তি করে যার দরুণ তাদেরকে আহলে কিতাব বা কিতাবীদের অন্তর্ভুক্ত বলা যাবে না। বরং সর্বশ্রেষ্ঠ নবী ও সর্বশ্রেষ্ঠধর্ম ইসলাম সম্পর্কে তাদের কটূক্তি ও বেয়াদবীর কারণে তারা ঈমান হতে খারিজ হয়ে গেছে। তাদেরকে ঈমান-ইসলাম শিক্ষা দিয়ে মুসলিম বানিয়ে তখন মুসলিম পুরুষ তাদেরকে বিবাহ্ করতে পারবে। এর সওয়াব ও ফযিলত অনেক বেশি। কোন মুসলিম ছেলে সঠিক মাসয়ালা না জেনে বা ধর্মীয় জ্ঞান না থাকায় বিদেশ থেকে অমুসলিম মেয়েকে বিয়ে করে দেশে আসলে তার ভাই-বোন আত্মীয়-স্বজনের পরম দায়িত্ব হল ঐ বিদেশী অমুসলিম মেয়েকে ভালভাবে বুঝিয়ে ইসলাম ধর্মে দীক্ষিত করবে অতঃপর পুনরায় তাদের মধ্যে ইসলামী শরীয়ত মোতাবেক নুতনভাবে আকদের মাধ্যমে বিবাহের সম্পর্ক স্থাপন করবে। নতুবা সবাই গুনাহ্গার হবে। ফাসিক ও কবিরা গুনাহগার হয়ে যাবে। তাওবা অপরিহার্য হবে। আর যদি জেনে-শুনে ইসলামের বিধানকে অবজ্ঞা ও হেয় করে উক্ত বিবাহ্কে স্বীকৃতি দিয়ে ভাই-বোন-আত্মীয়-স্বজন আনন্দ উল্লাস করে তবে ঈমান ধ্বংস হয়ে যাবে। নতুনভাবে পুনরায় ঈমান গ্রহণ করতে হবে।\n\n[ফতোয়ায়ে রজভীয়া শরীফ: কৃত ইমাম আহমদ রোযা ফাযেলে বেরলভী (রাহ.) ইত্যাদি]"
    },
    {
        "1": "প্রশ্নোত্তর : ২  - এক তরুণী তার বান্ধবীর বাপের সাথে পুরুষের ন্যায় কোলাকুলি করেছে, ইসলামী ফয়সালা কি?",
        "2": "প্রশ্ন: এক মেয়েকে তার বান্ধবীর বাপের সাথে পুরুষের ন্যায় কোলাকুলি করতে দেখে তাকে ভদ্রভাবে মোহরেম/গায়রে মোহরেম, মেয়েদের হিজাব ইত্যাদি ব্যাপারে বুঝালে সে উত্তরে বলে- ‘এই যদি ইসলামের বিধান হয় তবে আমি এ ইসলাম মানি না।’ এ অবস্থায় মেয়েটি কি মুরতাদ হবে? যদি হয় তবে তার মা/বাবা, ভাই-বোনদের সাথে সম্পর্ক কিরূপ হবে? সে কি মা/বাবার সম্পত্তিতে মিরাছের অধিকারী হবে?\n\nউত্তর: বান্ধবীর পিতা নিজের পিতা নয় বিধায় বান্ধবীর পিতার সাথে কোন মহিলার (প্রাপ্ত বয়স্ক) এভাবে কোলাকুলি করার ইসলামী শরীয়তে অনুমতি নাই। এ ধরনের আচরণ অনেক সময় গুনাহ্-নাফরমানীর দিকে ধাবিত করে- এ জাতীয় অবাধ আচরণে পশ্চিমা দেশে জেনা-নাফরমানী- সীমা অতিক্রম করেছে। তাই ইসলাম নারী জাতীর মান-সম্মান, ইজ্জত, আবরু রক্ষার জন্য শালীন আচরণ ও পর্দা-পুশিদার বিধান প্রদান করেছে। এটা না বুঝে যদি কোন মহিলা/পুরুষ এ কথা বলে- ‘এই যদি ইসলামের বিধান হয় তবে আমি এ ইসলাম মানি না।’ তাকে প্রথমে ইসলামের আদর্শ মর্মবাণী ও তাহজীব তামাদ্দুন বুঝাতে হবে এবং ইসলাম নারী জাতীর মর্যাদা ও সম্মান কত উচুঁ করেছে তা জানাতে হবে। তবে কোন মুসলিম নর-নারী জেনে শুনে বুঝে ইসলামকে কটাক্ষ করার উদ্দেশ্যে এ ধরনের উক্তি করে তখন ঈমান থেকে বের হয়ে যাবে। খালিস নিয়তে পরম করুণাময় আল্লাহ্ তা‘আলার দরবারে লজ্জিত হয়ে তাওবা করতে হবে। নতুবা ঐ ব্যক্তি মারা যাওয়ার পর মা-বাবার সম্পত্তির মিরাছ/তর্কা পাবে না। এবং মা-বাবা ও ভাই-বোনের সাথে ঈমানী সম্পর্ক ছিন্ন হয়ে যাবে।"
    },
    {
        "1": "প্রশ্নোত্তর : ৩  - পাগড়ী পরিধান করা শুধু ফরয নামাযের জন্য নির্দিষ্ট নাকি সুন্নাত-নফল নামাযও পাগড়ী পরিধান করা যাবে?",
        "2": "প্রশ্ন: পাগড়ী পরে নামায আদায় করা শুধু ফরয নামাযের জন্য নির্দিষ্ট নাকি সুন্নাত ও নফল নামায পাগড়ী পরে আদায় করলে সওয়াব পাওয়া যাবে কিনা?\nউত্তর: পুরুষের জন্য মাথায় পাগড়ী বাঁধা আমাদের প্রিয়নবী সাল্লাল্লাহু তা‘আলা আলায়হি ওয়াসাল্লাম-এর একটি প্রিয় সুন্নাত। প্রিয়নবী সাল্লাল্লাহু তা‘আলা আলায়হি ওয়াসাল্লাম বেশীরভাগ সময় মাথা মুবারকের টুপির উপর পাগড়ী মুবারক বাঁধতেন। পাগড়ী বাঁধা ছিল প্রিয়নবী সাল্লাল্লাহু তা‘আলা আলায়হি ওয়াসাল্লাম-এর স্বভাবগত সুন্নাত। হাদীসে পাকে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম পাগড়ী বাঁধার জন্য উদ্বুদ্ধও করেছেন। তিনি বলেন-\nعليكم بالعمائِمِ فَاِنَّهَا سِيَمَاءُ الملائكة\nঅর্থাৎ- তোমরা পাগড়ী বাঁধবে, কেননা এটা ফেরেশতাদের প্রতীক।\n[বায়হাকী: শুয়াবুল ঈমান, পৃষ্ঠা ৬২৬২] প্রিয়নবী রাসূল পাক সাল্লাল্লাহু তা‘আলা আলায়হি ওয়াসাল্লাম প্রায় সময়, বিশেষ করে পাঞ্জেগানা নামায, সফর, আগত মেহমান ও প্রতিনিধিদের সাথে সাক্ষাত, যুদ্ধ এবং ভাষণ দেয়ার সময় পাগড়ী পরিধান করতেন। তবে গৃহে অবস্থানকালে ও অসুস্থ ব্যক্তিকে দেখতে যাওয়ার সময় পাগড়ী খুলে রাখতেন। অধিকাংশ ফকিহ্গণের দৃষ্টিতে নামাযের সময় পাগড়ী বাঁধা সুন্নাতে মুস্তাহাব্বাহ্। পাগড়ী ছাড়া নামায পড়লে নামায মাকরূহ হবে না, তবে পাগড়ী সহ নামায আদায় করলে নিঃসন্দেহে সাওয়াব বেশি হবে। যেমন-\nصلوة بعمامة تعدل خمسًا وعشرين صلوة بلا عمامةِ\nঅর্থাৎ- পাগড়ী সহ এক নামায, পাগড়ীহীন (২৫) পঁচিশ নামাযের সমান।\nজামেউস্ সগীর-এ হযরত ইমাম মুহাম্মদ রাহমাতুল্লাহি আলায়হি বলেন-\nجمعة بعمامة تعدلُ سبعين جمعةً بلاعمامةٍ\nঅর্থাৎ- পাগড়ী সহ এক জুমার নামায আদায় করা পাগড়ীহীন সত্তর (৭০) জুমার নামায আদায়ের সমান।\nউল্লেখ্য যে, পাগড়ীর হাদীসকে অনেকেই সনদের সূত্রে দুর্বল বললেও জাঈফ বা দুর্বল হাদীস আমল করার ক্ষেত্রে মাকবুল বা গ্রহণযোগ্য। সুতরাং ফরজ, সুন্নাত ও নফল নামাযসহ প্রত্যেক নামাযে পাগড়ী পরিধান করা অত্যন্ত ফজলিত ও বরকতময় এবং অশেষ সাওয়াব।\n\nপ্রশ্ন: রুকু থেকে সাজদাতে যাওয়া ও সাজদা থেকে হাতের উপর ভর করে উঠা মাকরূহ। ইমাম সাহেব যদি সব সময় মাকরূহ সহকারে নামায আদায় করেন, তার নামায শুদ্ধ হবে কিনা? বিশদভাবে জানানোর অনুরোধ রইল।\n\nউত্তর: ওজর বা শারীরিক দুর্বলতার কারণে রুকু হতে সাজদায় যাওয়ার সময় এবং সাজদা হতে উঠার সময় হাতের উপর ভর করা মাকরূহ নয়। তবে কোন প্রকারের ওজর বা দুর্বলতা না থাকলে হাতের উপর ভর করবে না। এটাই সুন্নাত তরিকা।"
    },
    {
        "1": "প্রশ্নোত্তর : ৪  - নামাযের কাতারে একে অপরের মধ্যে কতটুকু ফাঁকা রাখা দরকার?",
        "2": "প্রশ্ন: নামাযের কাতারে একে অপরের মধ্যে কতটুকু ফাঁকা রাখা যায়। কোন কোন মুসল্লিকে দেখা যায় একেবারে গা ঘেঁষে ঘেঁষে দাঁড়ায়, আবার কেউ কেউ উভয় পা-কে বিস্তর ফাঁক করে দাঁড়ায়। যা অস্বস্তির কারণ হয়। দয়া করে সঠিক পদ্ধতি জানালে কৃতজ্ঞ হবো।\n\nউত্তর: কোন প্রকারের ওজর বা অসুবিধা না হলে নামাযে দাঁড়ানো অবস্থায় দু’পায়ের মাঝখানে চার (৪) আঙ্গুল পরিমাণ ফাঁক রাখা মুস্তাহাব এবং দু’পা-কে সোজা রেখে পায়ের আঙ্গুলগুলোকে কিবলা মুখী করে রাখা সুন্নাত। বিশ্ববিখ্যাত ফতোয়া গ্রন্থ ‘রদ্দুল মুহতার’-এ উল্লেখ রয়েছে-\nوينغتى أن يكون بينهما مقدار اربع اصابع اليد لانّه اقرب الى الخشوع هكذا روى عن ابى نصر الدبوسئ أَنَّه كان يفعله- (ص-৩৭৪– –ج– ৩)\nঅর্থাৎ- নামাযে দাঁড়ানো অবস্থায় দুই পায়ের মাঝখানে হাতের চার (৪) আঙ্গুল পরিমাণ ফাঁক রাখা উচিত। কেননা, নামাযের মধ্যে খুশু বা একাগ্রতার জন্য এটি (দু’পায়ের মাঝখানে ৪ আঙ্গুল পরিমাণ ফাঁক রাখা) অতি নিকটবর্তী । হযরত আবু নসর দাবুসী রাহমাতুল্লাহি আলায়হি থেকেও এমন বর্ণনা পাওয়া যায়- তিনি নিজেও এরকম আমল করতেন।\nসুতরাং এ কথা প্রতীয়মান হল যে, নামাযে দাঁড়ানো অবস্থায় দু’পায়ের মাঝখানে চার (৪) আঙ্গুল পরিমাণ ফাঁক রাখা উত্তম ও সুন্দর পন্থা। কেউ কেউ উভয় পায়ের মাঝখানে বিস্তর ফাঁক করে দাঁড়ায় আবার কেউ কেউ নামাযে দাঁড়ানোর সময় দু’পা যুক্ত করে দাঁড়ায় দেখতে কেমন লাগে। মূলত: এসব নামাযের খুশু-খুজু ও আদবের পরিপন্থি।\n\n[রাদ্দুল মুহতার: ৩য় খন্ড, পৃষ্ঠা ৩৮৪, কৃত- আল্লামা আলাউদ্দীন খাচকপি হানাফী রাহমাতুল্লাহি আলায়হি]"
    },
    {
        "1": "প্রশ্নোত্তর : ৫  - নারী-পুরুষ এক সাথে জামাআত আদায় করা যাবে কিনা?",
        "2": "প্রশ্ন: কিছু দিন পূর্বে পরপর ২টি মসজিদে দেখতে পেয়েছি জামাতের পর বারান্দায় পুরুষের কাতারের সমানে ও পেছনে ২/১ মহিলা নামায আদায় করছে। যা দেখতে মসজিদের পরিবেশের আদবের বিপরীত মনে হলো। প্রশ্ন হলো, এভাবে নামায আদায় করা মহিলাদের জন্য শরীয়তে আছে কিনা? জানালে উপকৃত হবো।\n\nউত্তর: মুসলিম মহিলাদের জন্য পর্দা সহকারে ঘরের ভিতরে নামায আদায় বেশি প্রিয় অত্যন্ত ফজিলতময় এবং তাদের ইজ্জত-আবরু রক্ষার জন্য বড়ই উপকারী। তবে হজ্জ এবং উমরার ক্ষেত্রে আলাদা/ভিন্ন কথা। এ মহিলা বিশিষ্ট সাহাবী হযরত আবদুল্লাহ্ ইবনে মাসউদ রাদ্বিয়াল্লাহু তা‘আলা আনহু-এর নিকট মসজিদে হাযির হয়ে নামাযে জুমা আদায় প্রসঙ্গে প্রশ্ন করলে তিনি তদুত্তরে বলেন-ما مصلّى لامرأةِ مِنْ خير بَيْتِهَا-\nঅর্থাৎ- মহিলাদের জন্য সর্বোত্তম নামায হলো যা ঘরে তার খাস কামরায় আদায় করা হয়। বর্তমান ফিতনার জমানায় নাজুক অবস্থায় মা-বোনদের জন্য মসজিদে গমন করে পুরুষদের সাথে জামআত আদায় করা নিষেধ। যেহেতু ফিতনা-ফ্যাসাদ হতে বেঁচে থাকা নেহায়ত অপরিহার্য বিষয়।\nএ প্রসঙ্গে ফতোয়ায়ে সিরাজিয়ায় উল্লেখ আছে-اما فى زماننا فلا تحضر الا ناث المساجد– অর্থাৎ- অবশ্যই বর্তমান আমাদের সময় মহিলারা মসজিদে হাযির বা উপস্থিত হবে না। ফতোয়ায়ে দুররুল মুখতারে আল্লামা আলাউদ্দীন খাচকপি হানাফী রাহমাতুল্লাহি আলায়হি বর্ণনা করেন- يكره حضورهن الجماعة ولو لجمعة وعيد على المذهب المفتى به لفساد الزمان-\nঅর্থাৎ- মহিলাদের জন্য পুরুষদের সাথে পঞ্জেগানা নামাযের জামাত, জুমা ও ঈদের জামাতে হাযির হওয়া ফিতনা-ফ্যাসাদের কারণে মাকরূহে তাহরিমা। এটা হানাফী মাযহাবের চূড়ান্ত ফতোয়া বা ফয়সালা।\nকিতাবুল হেদায়ার প্রসিদ্ধ ব্যাখ্যা গ্রন্থ ফাতহুল ক্বদিরে ইমাম ইবনুল হুম্মাম হানাফী রাহমাতুল্লাহি আলায়হি বলেন-\nبل عمم المتاحرون المنع للعجائز والشّواب فى الصلوات كلها لغلبة الفساد فى سائر الاوقات-\nঅর্থাৎ- পরবর্তী হানাফী ফক্বিহগণ যুবতী ও বয়স্ক সকল মহিলাদের জন্য ফ্যাসাদের আশংকা বেড়ে যাওয়ার কারণে সর্বাবস্থায় প্রত্যেক নামাযের জামাতে বের হওয়াকে নিষেধ করেছেন। এ প্রসঙ্গে মাসিক তরজুমান জিলহজ্ব- ১৪৩৭ হিজরী, সেপ্টেম্বর-২০১৬ ইংরেজী সংখ্যা ৬৩ পৃষ্ঠায় বিস্তারিত নির্ভরযোগ্য প্রমাণ ও দলিল সহ বর্ণনা করা হয়েছে। তা সংগ্রহ করে জেনে নেওয়ার অনুরোধ রইল।"
    },
    {
        "1": "প্রশ্নোত্তর : ৬  - নবী করীমের চাঁদকে দ্বিখণ্ড করা মু’জিজাটি ক্বোরআন ও হাদীসে আছে কিনা?",
        "2": "প্রশ্ন: নবী করীম (ﷺ) চাঁদকে দ্বিখণ্ড করেছেন সে মু’জিজাটি ক্বোরআন ও হাদীসের বর্ণনায় আছে কী? থাকলে ক্বোরআন ও হাদীস দ্বারা বিস্তারিত জানালে ধন্য হব।\n\nউত্তর: প্রিয়নবী হুযূর পুরনূর সাল্লাল্লাহু তা‘আলা আলায়হি ওয়াসাল্লাম আরব জাতিকে ইসলামের দাওয়াত দিতে গিয়ে তাদের চাহিদার পরিপ্রেক্ষিতে মহান আল্লাহ্ তা‘আলার হুকুমে অসংখ্য মু’জিজা প্রকাশ ও সংঘটিত হয়েছে। তম্মধ্যে চন্দ্র দ্বিখণ্ডিত হওয়া/বিদীর্ণ হওয়া। হাদীস ও তাফসিরবিশারদ ঐতিহাসিকগণের বর্ণনানুসারে প্রিয়নবী নুরে মুজাস্সাম রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম কর্তৃক প্রদর্শিত ও অতি প্রসিদ্ধ নির্ভরযোগ্য মু’জিজা বা অলৌকিক ঘটনা। হিজরতের কয়েক বছর পূর্বে মক্কায় থাকাকালীন নিজ বংশ কুরাইশ ও মক্কার কাফির-মুশরিকদের একদল নেতা একদা আল্লাহর রাসূলের দরবারে চন্দ্র দ্বিখণ্ডিত করার কথা বলল। তাদের মধ্যে আবু জাহেল, ওয়ালিদ বিন মুগিরাহ্, আস ইবনে ওয়ায়েল, আস ইবনে হিশাম, আসওয়াদ ইবনে আবদে ইয়াগুস, আসওয়াদ ইবনে মুত্তালিব, যামআহ ইবনুল আসওয়াদ ও নযর ইবনে হারেস প্রমুখ কাফের নেতারা ছিলেন। ঐ দিন রাতের আকাশে পূর্ণ চন্দ্র দেখা গিয়েছিলো, সে মুহূর্তে তারা বললো- আপনার নবুওয়াতের দাবী যদি সত্য হয়ে থাকে তাহলে এই চাঁদকে দ্বিখণ্ডিত করে দেখান। প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করলেন- দ্বিখণ্ডিত হলে কি তোমরা ঈমান আনবে? তার বললো হ্যাঁ! এ প্রস্তাবের প্রেক্ষিতে প্রিয়নবী রাসূলে মাকবুল সাল্লাল্লাহু তা‘আলা আলায়হি ওয়াসাল্লাম মহান আল্লাহর প্রদত্ত ক্ষমতাবলে আপন হাত মোবারকের আঙ্গুল দিয়ে ইশারা করলে তাৎক্ষণিক চাঁদটি স্পষ্ট দ্বিখন্ডিত হয়ে যায়। দু’খণ্ডের মাঝখানে হেরা পর্বত দৃশ্যমান হলো। চাঁদের একখণ্ড জাবালে আবী কুবাইস বরাবর, অপরটি কাইকাআন বরাবর দৃশ্যমান হলো। ইমাম ইবনে কাসীরসহ সংখ্যাগরিষ্ঠ ইসলামী ইতিহাস বেত্তাগণ এ ঘটনাকে নির্ভুল বলে মত ব্যক্ত করেছেন। এ মু’জিজাকে ইঙ্গিত করে মহান আল্লাহ্ তা‘আলা ‘সূরা ক্বামার’ অবতীর্ণ করেন। যার প্রথম দুই আয়াত উক্ত ঘটনাকে নির্দেশ করে। মহান আল্লাহ্ ইরশাদ করেন-\nاِقْتَرَبَتِ السَّاعَةُ وَانْشَقَّ القَمَرُ واِنْ يَرَوْا ايَةً يُّعرِضُوْا ويَقولوا سحر مُسْتَمِرّ- (سورة القمر- ১-২)\nঅর্থাৎ- কিয়ামত অতি আসন্ন, চন্দ্র দ্বিখণ্ডিত হয়েছে এবং যদি তারা (কাফির-মুশরিকরা) কোন নিদর্শন দেখে তবে মুখ ফিরিয়ে নেয় আর বলে এটাতো চিরায়ত জাদু। [সূরা আল্ ক্বামার: আয়াত-১-২, পারা-২৭] এ প্রসঙ্গে হাদীসে পাকেও সুস্পষ্ট বর্ণনা পাওয়া যায়। যেমন সহীহ বুখারী ও মুসলিম শরীফে উল্লেখ রয়েছে-\nعَن عبد الله ابن مسعودٍ قال انشق القمر على عهدٍ رسول الله صلى الله عليه وسلم شقّتين فقال رسول الله صلى الله عليه وسلم اشهدوا- (رواه البخارى ومسلم)\nঅর্থাৎ- প্রখ্যাত সাহাবী হযরত আবদুল্লাহ্ ইবনে মাসঊদ রাদ্বিয়াল্লাহু তা‘আলা আনহু হতে বর্ণিত, তিনি বলেন- নবী করীম সাল্লাল্লাহু তা‘আলা আলায়হি ওয়াসাল্লাম-এর সময়ে চাঁদ বিদীর্ণ হয়ে দ্বিখন্ডিত হয়েছিলো, তখন রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম বললেন- ‘‘তোমরা সাক্ষী থেকো।’’\n[সহীহ বুখারী শরীফ: হাদীস নং ৩৩৭৫ ও মুসলিম শরীফ: ] অপর হাদীসে বর্ণিত রয়েছে-\nعن أنس ابن مالك قال أنّ اهل مكّةَ سالوا رسول الله صلى الله عليه وسلم أَنْ يُريَهُمْ ايةً فأراهُمْ القَمَرَ شِقَّيْنِ حَتّى راوا حِراءً بينهُمَا- (رواه البخارى)\nঅর্থাৎ জলীলুল কদর সাহাবী হযরত আনাস ইবনে মালিক রাদ্বিয়াল্লাহু তা‘আলা আনহু হতে বর্ণিত, তিনি বলেন, মক্কাবাসী (কাফিররা) রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর নিকট মু’জিজা /নিদর্শন দেখানোর দাবী জানালে- তিনি চাঁদকে দ্বিখন্ডিত করে দেখালেন, এমনকি তখন চন্দ্র দুখন্ডের মাঝখানে তারা হেরা পর্বত দেখেছিল।\n[সহীব বুখার শরীফ: পৃষ্ঠা ৩৮] কাফির ও মুশরিকরা মু’জিজার এই দৃশ্য দেখে বিস্ময়ে হতবাক হয়ে গেল। তবুও তারা ঈমান আনেনি। চন্দ্র দ্বিখণ্ডিত হওয়ার ঘটনা/মু’জিজা আ’লা হযরত ইমামে আহলে সুন্নাত শাহ্ আহমদ রেযা খান ফাযেলে বেরলভী রাহমাতুল্লাহি আলায়হি কবিতা/না’তের মাধ্যমে তুলে ধরেছেন-\n\nسورج الئے پاؤ پلٹے چاند اشارے سے هوچاك\nاندهے نجدى ديكه لے قدرت رسول الله كى-\n\nঅর্থাৎ- তাঁর (প্রিয়নবীর) ইশারায় অস্তমিত সূর্য উদিত হলো। চন্দ্র দ্বিখন্ডিত হলো, অন্ধ নজদীরা আল্লাহর মাহবূব সাল্লাল্লাহু তা‘আলা আলায়হি ওয়াসাল্লাম-এর মহান শক্তি (মুজিজা) দেখে নাও।\n[সহীহ বুখারী শরীফ ও মুসলিম শরীফ, হাদ্বায়েকে বখশিশ: কৃত আ’লা হযরত শাহ্ আহমদ রেজা (রাহ.), শাহে হাবীবুর রহমান: কৃত- মুফতি আহমদ ইয়ার নঈমী (রাহ.)]"
    },
    {
        "1": "প্রশ্নোত্তর : ৭  - মোবাইলে পবিত্র ক্বোরআন শরীফ, হাদীস শরীফ থাকলে সাথে নিয়ে পায়খানা - প্রস্রাবখানায় যাওয়া যাবে কিনা?",
        "2": "প্রশ্ন: বর্তমানে অনেক ধরনের মোবাইল সেট রয়েছে- কোন কোন মোবাইলে কিছু সফটওয়্যার রাখা হয়। যাতে রয়েছে- পবিত্র ক্বোরআন শরীফ, বোখারী শরীফ, তিরমিযী শরীফ ইত্যাদি। আবার এসব মোবাইলে রাখা হয় কিছু অশ্লীল খারাপ ছবিও। এ সব মোবাইল ব্যবহার করা এবং সাথে নিয়ে পায়খানা-প্রস্রাবখানায় যাওয়া শরীয়ত সম্মত হবে কি না? জানালে উপকৃত হব।\n\nউত্তর: প্রযুক্তির উন্নত উৎকর্ষের এই যুগে আপডেট মোবাইল হেন্ডসেট ফোন যোগাযোগের জন্য একটি জনপ্রিয় ও নিত্য প্রয়োজনীয় মাধ্যম হিসেবে স্বীকৃত। এসব প্রযুক্তি ও বিজ্ঞানের আবিস্কার ভাল কাজে ব্যবহার ভাল, মন্দ কাজে ব্যবহার করা গুনাহ্। নিজের প্রয়োজনে এবং সময় সুযোগমত দেখা ও পড়ার জন্য বা তেলাওয়াতের জন্য ক্বোরআন শরীফ, হাদীস শরীফ সহ বিভিন্ন ইসলামিক অ্যাপস, ক্বোরআন তেলাওয়াত, ক্বোরআনের বিভিন্ন সূরা, আয়াত, হামদ, না’ত ও মানকাবাত ইত্যাদি ডাউনলোড করে রাখা নিঃসন্দেহে ভাল। ক্বোরআন শরীফ, হাদীস শরীফ ও অন্যান্য কিতাব সমূহ আকারে বড় এবং সব সময় বহন করা সহজ নয়। মোবাইল ফোন যেহেতু আকারে ছোট এবং তা পকেটে/হাতে করে বহন করা যায় ও সহজসাধ্য বিধায় এসব মোবাইলে নিয়ে ইসলামীক অ্যাপস থাকা সত্ত্বেও টয়লেট/ওয়াশরুম ইত্যাদিতে প্রবেশ করাতে কোন অসুবিধা নেই। তবে প্রস্রাবখানা, টয়লেটে ও ওয়াশরুমে এসব অ্যাপস হতে কোন ক্বোরআন-হাদীস দেখবে না এবং শুনবে না এতে নিঃসন্দেহে বেহুরমতি ও গুনাহ হবে। মোবাইল নেটওয়ার্ক যেহেতু সর্বত্র পৌঁছে যায়- তাই মোবাইলের রিংটোন-এ পবিত্র ক্বোরআনের আয়াত, হামদ, না’ত হাদীসের অংশ বিশেষ ইত্যাদি রিংটোন হিসেবে ব্যবহার না করা চায়। কেননা, তা (রিংটোন) পায়খানা-প্রশ্রাবখানায় যদি বেজে উঠে সেক্ষেত্রে অবশ্যই ক্বোরআন মজীদ ও হাদীস শরীফের আদবের পরিপন্থি হবে। আর ক্বোরআন-সুন্নাহ্, হামদ, না’ত ইত্যাদির প্রতি সম্মান প্রদর্শন করা অপরিহার্য। ইসলামী শরীয়তের এটাই বিধান। তবে মোবাইলে খারাপ কোন ভিডিও অ্যাপস রাখা এবং দেখা দুটো খারাপ ও অন্যায় এবং গুনাহের কাজ। মহান আল্লাহ্ বান্দার প্রকাশ্য ও গোপন কর্মের ব্যাপারে সর্বাধিক অবগত।\n\nউল্লেখ্য, বর্তমানে অধিকাংশ স্কুল, কলেজ, মাদ্রাসা ও বিশ্ববিদ্যালয় সহ শিক্ষা প্রতিষ্ঠানের অধিকাংশ ছাত্র-ছাত্রী বেশির ভাগ সময় মোবাইল ফোন, ফেইসবুক ও অনলাইনে দিবারাত অতিবাহিত করছে যা লেখা-পড়া, প্রকৃত জ্ঞান ও শিক্ষা অর্জনে বড় হুমকি হয়ে দাঁড়িয়েছে। সুতরাং এ বিষয়ে ছাত্র-ছাত্রীর অভিভাবক ও শিক্ষক-শিক্ষিকাকে গুরুত্বপূর্ণ ও কঠোর ভূমিকা পালন করতে হবে। নতুবা অচিরেই শিক্ষা-দীক্ষা ও জ্ঞান অর্জন ধ্বংস হয়ে যাবে।"
    },
    {
        "1": "প্রশ্নোত্তর : ৮  - আপন-ভাতিজা ও ভাগিনার বউ এবং আপন চাচী/মামী- তারা কি মোহরেম না কি গায়রে মোহরেম?",
        "2": "প্রশ্ন: আপন-ভাতিজা ও ভাগিনার বউ এবং আপন চাচী/মামী- তারা কি মোহরেম না কি গায়রে মোহরেম?\n\nউত্তর: পবিত্র ক্বোরআনে বর্ণিত, মুহরমাত তথা যাদেরকে বিবাহ্ করা পুরুষদের জন্য হারাম তারা হলেন- আপন মা, আপন খালা, আপন ফুফু, আপন শ্বাশুড়ী, দুধু মা, আপন মেয়ে, আপন ভাতিজি, আপন বোনের মেয়ে, ছেলের স্ত্রী, সৎমেয়ে, আপন দাদী, আপন নানী ও দুধু বোন ইত্যাদি। উপরোল্লেখিত নারীগণ ব্যতীত আপন মেয়ের কন্যা (নাতনী), নাতীনের মেয়ে এভাবে নীচের দিকে সবাই, আপন ভাতিজি ও ভাগিনীর মেয়ে এভাবে ভাতিজি ও ভাগিনীর মেয়ের মেয়ে যত নীচের দিকে যায়, সৎমেয়ের মেয়ে যত নীচের দিকে যায় এবং দুধু বোনের মেয়ে ও মেয়ের মেয়ে যত নীচের দিকে যায় তাদেরকে বিবাহ করা হারাম। তবে আপন ভাতিজা ও ভাগিনার বউ এবং আপন চাচী ও মামী মুহরামাত (যাদেরকে বিবাহ্ করা ইসলামী শরীয়তের দৃষ্টিকোণে হারাম) এর মধ্যে অন্তর্ভুক্ত নয়। [তাফসীর সহ সূরা নিসা: আয়াত নং ২৩ ও শরহুল বেকায়া নেকাহ (বিবাহ্) অধ্যায়]"
    },
    {
        "1": "প্রশ্নোত্তর : ৯  - একই ব্যক্তির একাধিকবার জানাযার নামায পড়া।",
        "2": "প্রশ্ন: কিছু দিন আগে আমার এক ফুফাত ভাই মারা যায়। ঢাকায় যেহেতু আমাদের অনেক আত্মীয়-স্বজন ও শহরের অনেক বন্ধু ও সহকর্মী আছে তাই এখানে তার নামাযে জানাযা হয়। অবশ্য তার একমাত্র ছেলে নামাযে জানাযা অংশ নেয় নাই। তাকে ব্রাহ্মণবাড়ীয়ায় গ্রামে দাফন করার জন্য নিয়ে যাওয়া হয় এবং সেখানে নামাযে জানাযা অনুষ্ঠিত হয়। যাতে ছেলে অংশগ্রহণ করে। গ্রামে ২/১জন মৌলানা নামাযে জানাযায় আপত্তি তোলে- যে নামাযে জানাযা পড়ার নিয়ম শরীয়তে নেই। অথচ আমরা দেখি একই ব্যক্তির একাধিকবার জানাযার নামায পড়া হয়। সঠিক মাসয়ালা জানালে অনেকেই উপকৃত হবে।\n\nউত্তর: নামাযে জানাযা মুমিন মৃত ব্যক্তির হক্ব ও অধিকার। এটা আদায় করা ফরযে কেফায়া অর্থাৎ- যে কেউ আদায় করলে সবাই দায়মুক্ত হয়ে যায়। নতুবা যারা মৃত্যুর সংবাদ শুনেছে কিন্তু কেউ জানাযার নামাযে উপস্থিত হয়নি তখন সবাই গুনাহগার হবে। মৃত ব্যক্তির অলি বা অভিভাবক এক বা একাধিক হলে একজনের উপস্থিতি বা তার অনুমতি সাপেক্ষে মহল্লার ইমাম বা অন্য কেউ নামাযে জানাযা পরিচালনা করলে জানাযার ফরযিয়্যাত আদায় হয়ে যায়। অন্য কারো জন্য ২য় বার নামাযে জানাযা পড়ার বিধান নেই। যেমন ইলমে ফিক্বহের বিশ্ববিখ্যাত কিতাব হেদায়া গ্রন্থে উল্লেখ আছে-\nان صلّى الولى لم يجز لاحد يصلى بعد لان الفرض يتادى بالاول والنفل بهاعير مشروع-\nঅর্থাৎ- যদি (মৃত ব্যক্তির) অলি বা নিকটতম অভিভাবক নামাযে জানাযা আদায় করে তবে তার পরে অন্য কারো জন্য ২য় বার নামাযে জানাযা পড়া বৈধ হবে না। কেননা প্রথম জানাযার নামাযের মাধ্যমে ফরয আদায় হয়ে গেছে। তারপর পড়া হলে নফল হবে এবং জানাযার নামাযে নফল শরীয়ত কর্তৃক অনুমোদিত নাই। ফতোয়ায়ে আলমগীরি ও দুররুল মুখতার ফতোয়া গ্রন্থের বরাতে বাহারে শরীয়তে উল্লেখ আছে-\nاگر ايك ولى نے نماز پڑهاوى تو دوسرے اولياء اعاده نهيں كرسكتے-\nঅর্থাৎ যদি একজন নিকটতম অলি বা অভিভাবক জানাযার নামায পড়িয়ে দেয় তবে অন্য অলি বা অভিভাবকরা উক্ত নামাযে জানাযা পুনরায় পড়তে পারবে না। আর মৃত ব্যক্তির অলি বা অভিভাবক ছাড়া কেউ জানাযার নামায পড়লে এমতাবস্থায় উক্ত ব্যক্তি অভিভাবকের চেয়ে ইমামতির অধিক হক্বদার না হলে যেমন: রাষ্ট্রপতি, বাদশাহ বা তার প্রতিনিধি অথবা রাষ্ট্রীয় কাজী আর অভিভাবক তাকে অনুমতি প্রদান না করলে এবং উক্ত নামাযে জানাযার অভিভাবক শামিল না হলে তবে অভিভাবকের জন্য পুনরায় নামাযে জানাযা পড়া বৈধ। যদি নিকটতম অভিভাবক ইচ্ছা করে। তবে ইদানিং আমাদের দেশে প্রত্যন্ত অঞ্চলে একাধিকবার নামাযে জানাযার (শহরে একবার, ২য় বার গ্রামে) যে প্রচলন শুরু হয়েছে তা লোক দেখানো ও খেয়াল খুশিমত অর্থাৎ শরীয়তের কোন প্রকার তোয়াক্কা না করে- যার যেমন ইচ্ছা তেমন করার নামান্তর। তবে মৃত ব্যক্তির জন্য দো-মুনাজাত, তাসবিহ-তাহলীল, দান-সদকা, ফাতেহাখানি, খতমে ক্বোরআন, খতমে গাউসিয়া ইত্যাদি ইসালে সাওয়াবের আয়োজন যত বেশি করা হবে জিবীত ও মৃত সকলের তত বেশি উপকৃত হবে।\nউল্লেখ্য যে, মৃত ব্যক্তির নিকটতম অলি/অভিভাবক হল স্বীয় পিতা ও ছেলে। তারা না থাকলে অলি হবে চাচা ও ভাই। মূলত মাসয়ালা হল মৃত ব্যক্তির প্রকৃত অলি/অভিভাবক নামাযে জানাযা আদায় করলে অথবা নামাযে জানাযা আদায় করার অনুমতি দান করলে ২য় বার নামাযে জানাযা পড়া শরীয়ত সম্মত নয়। [হেদায়া ও ফতোয়ায়ে হিন্দিয়া- নামাযে জানাযা অধ্যায়]"
    },
    {
        "1": "প্রশ্নোত্তর : ১০  - স্ত্রীকে তালাক দেওয়ার পর স্বামীর ঘরে থাকা যাবে কিনা?",
        "2": "প্রশ্ন: স্ত্রীকে তালাক দেওয়ার পরে স্বামীর ঘরে থাকতে পারবে কিনা? জানালে কৃতজ্ঞ হব।\n\nউত্তর: স্বীয় স্ত্রীকে স্বামী তিন তালাক প্রদান করে বিবাহের সম্পর্ক ছিন্ন করলে স্ত্রী ইসলামী শরীয়তের বিধান মোতাবেক স্বামীর ঘরে স্বামী হতে আলাদা হয়ে ইদ্দত পালন করা পর্যন্ত অবস্থান করবে। ইদ্দত চলাকালীন সময়ে স্ত্রীর যাবতীয় ভরন-পোষণ স্বামী বা স্বামীর অভিভাককে বহন করতে হবে। তালাক প্রাপ্ত স্ত্রীর ইদ্দত হল গর্ভীতা হলে গর্ভের সন্তান প্রসব করা পর্যন্ত। আর গর্ভবতী না হলে তিন হায়েয বা তালাকের পর তিন বার ঋতুস্রাব সমাপ্ত হওয়া পর্যন্ত। আর স্বামী স্বীয় স্ত্রীকে ১/২ তালাক প্রদান করলে তাও উপরোক্ত নিয়মে স্ত্রী স্বামীর ঘরে ইদ্দত পালন করবে। উক্ত সময়ের মধ্যে স্বামী স্বীয় স্ত্রীর নিকট প্রত্যাবর্তন করলে পূর্বের নিকাহ্ ঠিক থাকবে। পুনরায় আকদের প্রয়োজন হবে না। ১/২ তালাক প্রদানের পর আর উপরোক্ত ইদ্দতের মধ্যে স্বীয় স্ত্রীর নিকট স্বামী রজয়ত বা প্রত্যাবর্তন না করলে তালাকে বায়েনা হয়ে যাবে। তখন উক্ত স্বামী স্ত্রীর ইদ্দত চলে যাওয়ার পর ঘর সংসার করতে ইচ্ছা করলে নূতনভাবে আকদের মাধ্যমে ঘর/সংসার করতে পারবে। আর স্ত্রী ইচ্ছা করলে তখন অন্য নূতন স্বামীর সাথে ও আকদের মাধ্যমে বিবাহ্ বন্ধনে আবদ্ধ হতে পারবে। [শরহে বেকায়া ও হেদায়া তালাক অধ্যায়]"
    },
    {
        "1": "প্রশ্নোত্তর : ১১  - মৃত ব্যক্তির কবরে কলেমা বা দো’আ যা বরকতের আহাদনামা দেয়া যাবে কিনা?",
        "2": "প্রশ্ন: আমাদের এলাকায় বহুকাল হতে মৃত ব্যক্তির কবরে কলেমা বা দো’আ যা বরকতের জন্য দেয়া হয় সেটাকে আহাদ নামা বলে আমরা জানি। কিছু দিন আগে একজন মাওলানা বলল এটা বিদআত, তার কোন ভিত্তি নেই। প্রকৃত অর্থে আহাদ নামার কোন ফজিলত আছে কিনা? মৃত ব্যক্তির ‘কপালে বা কাফনে বিস্মিল্লাহ্ অথবা দো’আ-দরূদ লেখার ফজিলতসহ বিস্তারিত জানালে ধন্য হব।\n\nউত্তর: মৃত ব্যক্তির কাফনে কিংবা পৃথক কাপড়ে কলমায়ে তৈয়্যবা অথবা পৃথক একটি কাপড়ে লিখে আহাদনামা (দো’আটি) কবরের ভিতর দেয়া হয়। যাতে তার বরকতে কবরবাসী আজাব হতে রক্ষা পায়। এবং মুনকার নাকিরের সাওয়ালের জবাব তার জন্য সহজ হয় এটা বৈধ ও বরকতমন্ডিত। এটাকে বিদআত বা ভিত্তিহীন বলা গোমরাহী ও অজ্ঞতা বরং এটি আহলে সুন্নাত ওয়াল জামাতের আক্বিদা এবং নির্ভরযোগ্য দলিল সমর্থিত। যেমন ইমাম তিরমিযী রাহমাতুল্লাহি আলায়হি ‘নাওয়াদেরুল উসূলে’ বর্ণনা করেন-\nمَنْ كَتَبَ هَذِهِ الدُّعَاءِ وَجَعَلَهُ بَيْنَ صَدْرِ المَيْت وكَفْنِهِ فى رُقْعةٍ لم يَنَلَهُ عَذابُ القبر ولايرى منكرا ونكيرا وهو هذا-\nঅর্থাৎ- যে ব্যক্তি এ দো’আটি কোন কাগজের টুকরায় লিখে কবরে মৃতের বক্ষের উপর কাফনের নিচে রাখবে তাকে কবরের আযাব পাবে না এবং সে মুনকার-নাকিরকে দেখবে না। দো’আটি নি¤œরূপ-\nلَا اِلَهَ الَّا الله أكبر لااله الّا الله وحدهُ لا شريك لَهُ لاالَهَ اِلَّا الله لهُ الملك ولَهُ الحمد لااله اِلَّا الله ولاحولَ ولَا قوَّةَ اِلَّا بِاللهِ العَلِىّ العظيم-\nইমাম তিরমিজি সৈয়্যদুনা হযরত আবু বকর সিদ্দিক রাদ্বিয়াল্লাহু তা‘আলা আনহু-এর সূত্রে বর্ণনা করেন- হুযূর পুরনূর সাল্লাল্লাহু তা’আলা আলায়হি ওয়াসাল্লাম ইরশাদ করেন, ‘‘যে ব্যক্তি নামাযের পর এ দো’আটি পাঠ করে তখন ফেরেশতারা উহা লিখে মহর অংকিত করে কিয়ামতের জন্য সংরক্ষণ করে রাখেন। আল্লাহ্ তা‘আলা যখন উক্ত বান্দাকে কবর থেকে তুলবেন ফেরেশতা উক্ত লিপি সঙ্গে আনবেন। ঘোষণা হবে লোকটি কোথায়? তাকে এ আহাদ নামা দেয়া হবে। আহাদনামাটি এরূপ-\nاللهمَّ فاطر السموات والارض عالم الغيب والشهادة هو الرحمن الرحيم أنَّى عَهدْتُ اليك فى هذِه الحياة الدنيا بانك اَنت وَحْدُك لاشريك لك وأنَّ محمَّدًا عبدك ورسولك فلاتَكِلْنِىْ نَفْسى فَانّك أن تكلنى الى نفسى تُقَرَّبُنى مِن السّوء وتُبَاعِدُنِى مِن الخير وانّى لاأثِقُ اِلّا برحمتك فاجعل رحتك لى عهدًا عندك تُوَدِّيه الى يوم القيامة انك لاتخلف الميعاد-\nহযরত ইমাম নকীহ বিন আজীল উপরোক্ত দো’আ/আহাদনামা সম্পর্কে বলেন-\nاذا كَتَبَ هذهِ الدّعاء وجعل مع الميت فِى قبره وقَّاهُ الله فِتْنَةَ القبر وعذابه-\nঅর্থাৎ- এ দো’আটি লিখে মৃতের সাথে কবরে রাখলে আল্লাহ্ তা’আলা তাকে কবরের ফিতনা ও আযাব থেকে রক্ষা করবেন। ফিকহের বিখ্যাত কিতাব ‘দুররে মুখতারে’ উল্লেখ রয়েছে-\nكُتب على جبههُ الميت أو عمامتهِ أو كفنه عهد نامة يرجى ان يغفر الله للميت أَوصَى بَعضُهُمْ ففُعِلَ أنْ يكتب فِى جبهته وصدره- بسم الله الرحمن الرحيم- ففُعِلَ ثُمَّ رُيِىَ فِى المنام فسئِلَ فقال : لما وُضعت فى القبر جاءتنى ملائكة العذاب فلما رأوا مكتوبًا على جبهتى بسم الله الرحمن الرحيم قالوا اَمَنْتَ من عذاب الله-\nঅর্থাৎ- মৃতের কপালে বা পাগড়িতে বা কাফনের উপর আহাদনামা লিখলে আশা করা যায় যে, আল্লাহ্ মৃতকে ক্ষমা করবেন। কেউ অছিয়ত করলে তার কপালে এবং বক্ষের উপর যেন ‘বিসমিল্লাহির রাহমানির রাহীম’ লিখে দেয়া হয়। অছিয়ত অনুযায়ী করা হলো। স্বপ্নে তাকে দেখা হলে তার অবস্থা জিজ্ঞাসা করা হলো। সে বলল, আমাকে যখন কবরে রাখা হলো তখন আমার কাছে আজাবের ফেরেশতারা আসল। তারা যখন আমার কপালে ‘বিসমিল্লাহির রাহমানির রাহীম’ লেখা দেখল তারা বলল তুমি আল্লাহর আজাব থেকে নিরাপদ হয়েছ।\n[আদ-দুররুল মুখতার, ৬ষ্ঠ খন্ড, পৃষ্ঠা ৪১৫, কৃত: ইমাম আল্লামা আলাউদ্দীন খাসকপি হানাফী রাহ., ও মা’মুলাতে আহলে সুন্নাত কৃত: আল্লামা মুহাম্মদ আবদুল হামিদ কাদেরী বদায়ুনী রাহ.]"
    },
    {
        "1": "প্রশ্নোত্তর : ১২  - ইল্লাল্লাহ্ জিকির করা যাবে কিনা?",
        "2": "প্রশ্ন: আমাদের এলাকায় খতমে গাউসিয়া নিয়মিত আদায় করার চেষ্টা করছি। কিন্তু কিছু কিছু মওলভী ও অল্পশিক্ষিত ব্যক্তি একটি ইসিম নিয়ে আপত্তি করে- তাহলো ‘ইল্লাল্লাহ্’ জিকির করা নাকি তাদের মতে না-জায়েয। এ বিষয়ে বিস্তারিত জানানোর বিনীত আবেদন করছি।\n\nউত্তর: তরিকতের সবকে ‘ইল্লাল্লাহ্’ যে সবক খানা রয়েছে,তা তরিকতের শেখগণ স্বীয় মুরীদানকে অজিফা হিসেবে প্রদান করেছেন অর্থগত দিক দিয়ে সম্পূর্ণ শুদ্ধ। এই জিকিরটার অর্থ আল্লাহ্ নেই, আল্লাহ্ ছাড়া ইত্যাদি বলা অজ্ঞতা ও মুর্খতার নামান্তর। মূলত ‘ইল্লাল্লাহ্’ জিকিরটির আসলরূপ হলো ‘লা-ইলাহা ইল্লাল্লাহ্’। অর্থাৎ আল্লাহ্ ছাড়া কোন মাবুদ নেই। সাধারণত: ‘লা-ইলাহা ইল্লাল্লাহ্’ জিকির করার পর ‘ইল্লাল্লাহ্’ জিকির করা হয়। তাই এখানে ‘ইল্লাল্লাহ্’ জিকির এর ক্ষেত্রে ‘লা-ইলাহা’ প্রকাশ্যভাবে উল্লেখ না থাকলেও তা উহ্য থাকবে। আর তা উহ্য থাকার করিনা বা নিদর্শন হল ‘ইল্লাল্লাহ্’ জিকির করার পূর্বে ‘লা-ইলাহা ইল্লাল্লাহ্’-এর জিকির করা হয়। তখন ‘ইল্লাল্লাহ্’-এর অর্থ হবে আল্লাহ্ ছাড়া কোন মাবুদ/উপাস্য নেই। যেমন নতুন চাঁদ উদিত হলে আরববাসীরা ‘হিলাল হিলাল’ তথা চাঁদ চাঁদ বলে চিৎকার করে। অথচ জাহেরীভাবে এটি বাক্য হিসেবে অসম্পূর্ণ। কেননা এখানে বিধেয় আছে উদ্দেশ্য উল্লেখ নেই।\nসুতরাং এখানে ‘হাজা’ মুবতাদা তথা উদ্দেশ্যকে উহ্য মানতে হবে। তখন হবে ‘হাজা হিলালুন্’ অর্থাৎ এটা নতুন চাঁদ। পূর্ণ বাক্য। যদিও বা উচ্চারণের ক্ষেত্রে সংক্ষেপ করে ‘হিলাল’ বলা হচ্ছে ঠিকই, কিন্তু ‘হাজা’ শব্দটি উহ্য মানতে হবে। অর্থ হবে এটা নতুন চাঁদ, তদ্রƒপ ‘ইল্লাল্লাহ্’ এর অর্থ হবে ‘লা-ইলাহা ইল্লাল্লাহ্’। তাই এ সবক বা অজিফা আদায়কালে ২০/৩০ বার ৫০/১০০ বার পড়ার পর ‘ইল্লাল্লাহ্’ সহ মিলিয়ে ‘লা-ইলাহা ইল্লাল্লাহ্’ সম্পূর্ণ পড়া বা উচ্চারণ করা হয়। এ রকম বহু উদাহরণ ক্বোরআন শরীফ, হাদীস শরীফ এবং আরবী ভাষায় ব্যবহৃত বা উল্লেখ আছে। তাছাড়া ‘ইল্লা’ শব্দটির একটি অর্থ হয় ‘একমাত্র’। তখন ‘ইল্লাল্লাহ্’-এর অর্থ হবে একমাত্র আল্লাহ্ই উপাস্য। তাই এটাকে আরবী ব্যাকরণ মতে অশুদ্ধ বলার কোন অবকাশ নেই। সুতরাং ‘ইল্লাল্লাহ্’ জিকিরকে না-জায়েয বলা মূলত জ্ঞান শূন্যতা ও মূর্খতার পরিচয়।\nসহীহ বোখারী শরীফ ২য় খন্ডের মাগাজী অধ্যায়ে এবং মিশকাত শরীফে বর্ণিত হাদীসে উল্লেখ আছে- হুযূর পুরনূর সাল্লাল্লাহু তা‘আলা তা’আলা আলায়হি ওয়াসাল্লাম ও হযরত আব্বাস ইবনে আবদুল মোত্তালিব রাদ্বিয়াল্লাহু তা’আলা আনহুমা-এর বাণী ‘ইল্লাল্ ইজখার’ অর্থাৎ- ইজখার ঘাস ব্যতীত পবিত্র হেরেমের অন্যান্য ঘাস কাটা যাবে না বা ‘ইল্লাল ইজখার’ অর্থাৎ- একমাত্র ইজখার বাক্যাংশটি বারবার উল্লেখ করা হয়েছে। যেহেতু ‘মুসতাছ্না মিনহু’ কে উহ্য রেখে ‘মুসতাছনা’কে উল্লেখ করা, ‘মাওসুফ’কে উহ্য রেখে ‘সিফত’কে উল্লেখ করা এবং ‘মুবতাদা’কে উহ্য রেখে ‘খবর’কে উল্লেখ করা আরবী সাহিত্যের সৌন্দর্য। এতটুকু জ্ঞান যার কাছে নেই তার জন্য ক্বোরআন-হাদীসের অনুবাদ করা হারাম। আর যদি ‘ইল্লাল্লাহ্’ না-জায়েয হয় তবে সহীহ বুখারীর হাদীসের উক্ত বাক্যাংশ ‘ইল্লাল ইজখার’ও কি বৈধ নয়? না’উযুবিল্লাহ। অতএব, বৈধ জিকিরকে অবৈধ বলা ও না-জায়েয বলা জঘন্যতম মিথ্যা ও মারাত্মক অপরাধ। এসব বদমাযহাবী, তরিকত বিদ্বেষী হতে আল্লাহ্ তা‘আলা আমাদের হেফাজত করুক।\nআ-মী-ন।"
    },
    {
        "1": "প্রশ্নোত্তর : ১৩  - ব্যাংকে ‘এফ.ডি.আর’ করেছে মসজিদ কমিটি। এফ.ডি.আর.’ হতে প্রতি মাসে প্রাপ্ত লভ্যাংশ দিয়ে ইমাম, মুয়াজ্জিন ও মসজিদের খাদেমদের মাসিক সম্মানি এবং মসজিদের অন্যান্য কাজ সম্পাদন করা জায়েয হবে কিনা?",
        "2": "প্রশ্ন: ব্যাংকে ‘এফ.ডি.আর’ করেছে মসজিদ কমিটি। যা মসজিদের আয়ের উৎস। প্রশ্ন হচ্ছে ‘এফ.ডি.আর.’ হতে প্রতি মাসে প্রাপ্ত লভ্যাংশ দিয়ে ইমাম, মুয়াজ্জিন ও মসজিদের খাদেমদের মাসিক সম্মানি এবং মসজিদের অন্যান্য কাজ সম্পাদন করা জায়েয হবে কিনা? বিস্তারিত জানালে উপকৃত হব।\n\nউত্তর: আল্লাহ্ পবিত্র, তিনি পবিত্র ও পবিত্রতাকে ভালবাসেন এবং পবিত্রতাকে গ্রহণ করেন। মসজিদ আল্লাহর একমাত্র পবিত্র ঘর যেখানে মুসলমানগণ পাক পবিত্র হয়ে আল্লাহর উদ্দেশ্যে নামায আদায় করেন। তাই মসজিদের ব্যয় নির্বাহ্ তথা মসজিদের খতিব, ইমাম, নায়েবে ইমাম ও খাদেমদের সম্মানির ব্যবস্থাও পবিত্র ও হারাম মুক্ত হওয়া অত্যাবশ্যক। অর্থাৎ মসজিদের ব্যয় নির্বাহ্ সুদ বা হারামের অবকাশ হতে মুক্ত হওয়া চায়। বর্তমান সময়ে ব্যাংকিং লেনদেনে ব্যাংকে টাকা জমা দানকারী (ব্যক্তি, সংস্থা বা প্রতিষ্ঠান)কে (D.P.S ও F.D.R ইত্যাদি) ব্যাংক কর্তৃপক্ষ বা সরকার কর্তৃক নির্ধারিত নির্দিষ্ট হারে শতকরা যে হারে ইনট্রেস্ট বা লভ্যাংশ প্রদান করে থাকে, তা যদিও বর্তমান যুগের কিছু কিছু মুফতি/ফকিহ উক্ত লভ্যাংশকে সুদের অন্তর্ভুক্ত নয় বলে মত ব্যক্ত করেছেন। তবে প্রখ্যাত হক্কানী মুহাক্কিক ফোকাহায়ে কেরাম তা সুদের অবকাশ হতে মুক্ত নয় বলে অভিমত ব্যক্ত করেছেন। তাই এসব টাকা মসজিদের খতিব, ইমাম, নায়েবে ইমাম ও খেদমতগার-এর সম্মানি প্রদান না করাই যুক্তিযুক্ত এবং এটাই সতর্ক ও নিরাপদ। যেহেতু এ জাতীয় ব্যাংকিং লভ্যাংশ/ইনট্রেস্ট সুদের অবকাশ হতে মুক্ত নয়। [অকারুল ফতোয়া কৃত: মুফতি অকারুদ্দীন বেরলভী রাহ.]"
    },
    {
        "1": "প্রশ্নোত্তর : ১৪  - জামাতের সময় মুসল্লিগণ কখন দাঁড়াবেন?",
        "2": "প্রশ্ন: আমাদের এলাকার মসজিদে নামাযের জামাত শুরু করার পূর্বে ইমাম এবং মুসল্লি দাড়িয়ে যেতে দেখা যায়। কিন্তু আমি শুনেছি এটি সুন্নাত নয়। তাই ক্বোরআন ও হাদীসের আলোকে জানিয়ে উপকৃত করবেন।\n\nউত্তর: আজকাল কিছু কিছু মসজিদে পঞ্জেগানা ও জুমার জামাতের ইকামত শুরু করার পূর্বে অথবা শুরু করার সাথে সাথে ইমাম ও মুকতাদীকে দাড়িয়ে যেতে দেখা যায়। যা হাদীস শরীফ ও সুন্নাতের পরিপন্থি। এমনকি শরীয়তের মাসআলা হল- ইক্বামত প্রদানকালে কেউ মসজিদে প্রবেশ করলে সেও বসে যাবে। অনুরূপ যে সকল মুসল্লি আগ থেকে মসজিদে অবস্থান করছেন তারাও বসে থাকবে। ইমামের জন্যও একই হুকুম। আর যখন মুক্বাব্বির/মুয়াজ্জিন ‘হাইয়্যা আলাস্ সালাত’ বা ‘হাইয়্যা আলাল ফালাহ্’ বলবেন তখন ইমাম ও মুসল্লিগণ দাঁড়াবেন।\n[ফতোয়ায়ে আলমগীরি] এটাই সুন্নাত। প্রসঙ্গে হাদীসে পাকে উল্লেখ রয়েছে-\nعن اُمّ حبيبة أنَّ رسول الله صلى عليه وسلم كان فى بيتها فَسَمِعَ المؤذِّنَ فقال كما يقول: فلمَّا قال حتَّى عَلَى الصَّلَاةِ نَهَضَ رَسُولُ الله صلى الله عليه وسلم الى الصّلاة-\nঅর্থাৎ- হযরত উম্মে হাবিবা রাদ্বিয়াল্লাহু তা’আলা আনহা হতে বর্ণিত, নিশ্চয় রাসূলুল্লাহ্ সাল্লাল্লাহু তা’আলা আলায়হি ওয়াসাল্লাম ইকামতের আওয়াজ তাঁর হুজরা শরীফে থাকতেই শুনতে পেতেন। অতঃপর মুয়াজ্জিন যখন ‘হাইয়্যা আলাস্ সালাহ্’ বলতেন (তখন হুজরা শরীফ থেকে বের হয়ে) তিনি নামাযের জন্য (মুসল্লায়) দাঁড়িয়ে যেতেন।\n[আল্ মুসান্নাফ- ইমাম আবদুর রায্যাক, ১ম খন্ড, পৃষ্ঠা ৪৮১, হাদীস নম্বর ১৮৫১] হানাফী মাযহাবের অন্যতম মুহাদ্দিস আল্লামা ইমাম মোল্লা আলী ক্বারী হানাফী রাহমাতুল্লাহি আলায়হি ‘মিরকাত শরহে মিশকাত’ কিতাবে উল্লেখ করেছেন-\nولَعَلَّهُ عليه السلام كان يخرج من الحجرة بَعدَ شروع المؤذّن فى الاقامة ويَدْخلُ فى محراب المسجد عند قوله حتى عَلَى الصلاة ولذا قال ائِمّتُنَا: ويقوم الامام عند حتى على الصلاة-\nঅর্থাৎ- সম্ভবত তিনি (প্রিয়নবী সাল্লাল্লাহু তা’আলা আলায়হি ওয়াসাল্লাম) মুয়াজ্জিন ইক্বামত শুরু করার পর হুজরা শরীফ থেকে বের হতেন এবং মুয়াজ্জিন ‘হাইয়্যা আলাস্ সালাহ্’ বলার সময় মসজিদে নববীর মেহরাবে (ইমামতির স্থানে) প্রবেশ করতেন। এজন্য আমাদের হানাফী মাযহাবের ইমামগণ বলেছেন ‘হাইয়্যা আলাস্ সালাহ্’ বলার সময় ইমাম ও মুসল্লিগণ নামাযের জন্য দাঁড়াবেন।\n[মিরকাত শরহে মিশকাত: ইমাম মোল্লা আলী ক্বারী রাহ., ২য় খন্ড, পৃষ্ঠা ৫৫২] পাক-ভারত উপমহাদেশের অন্যতম শ্রেষ্ঠ মুহাদ্দিস আল্লামা শেখ আবদুল হক মুহাদ্দিস দেহলভী রাহমাতুল্লাহি আলায়হি তাঁর ‘আশিয়াতুল লুমআত শরহে মিশকাত’ গ্রন্থে উল্লেখ করেছেন-\nقال الفقهاء يقومون عند هذا اى قوله حتّى عَلَى الصّلاة-\nঅর্থাৎ- ফুকাহায়ে কেরাম বা ইসলামী আইন বিশারদগণ বলেছেন, ‘‘মুয়াজ্জিন যখন ‘হাইয়্যা আলাস্ সালাহ্’ বলবেন তখনই ইমাম ও মুসল্লিগণ দাঁড়িয়ে যাবেন।’’ [৩য় খন্ড, পৃৃষ্ঠা ৩৫] মুয়াজ্জিন যখন ইক্বামতে ‘হাইয়্যা আলাস্ সালাহ’ শেষ করবেন ইমাম ও মুসল্লিগণ তখন দাঁড়ানোই শরীয়ত সম্মত ও সুন্নাতে রাসূল সাল্লাল্লাহু তা’আলা আলায়হি ওয়াসাল্লাম-এর যথাযথ অনুসরণ। ইসলামী ফিক্হের অনেক নির্ভরযোগ্য কিতাবে ‘হাইয়্যা আলাস্-সালাহ্’ এর স্থলে ‘হাইয়্যা আলাল ফালাহ্’-এর সময় ইমাম ও মুসল্লিগণ দাঁড়াবেন এমর্মে ফতোয়া/ফায়সালা দেয়া হয়েছে সুতরাং সবাইকে সুন্নাতের উপর আমল করার চেষ্টা করতে হবে।"
    },
    {
        "1": "প্রশ্নোত্তর : ১৫  - ফরজ নামায জমাতসহকারে আদায হওয়ার পর ইমাম সাহেব মুসল্লিদেরকে সাথে নিয়ে মুনাজাত করা জায়েয কিনা?",
        "2": "প্রশ্ন: ফরজ নামায জমাতসহকারে আদায হওয়ার পর ইমাম সাহেব মুসল্লিদেরকে সাথে নিয়ে মুনাজাত করা জায়েয কিনা? কেউ কেউ এটাকে না-জায়েয ও বিদআত বলে। মুনাজাতের গুরুত্ব আলোচনা করার অনুরোধ রইল।\n\nউত্তর: দো’আ বা মুনাজাত আল্লাহ্ ও বান্দার মাঝে উত্তম সেতুবন্ধন। দো’আ/মুনাজাত মূলত: বিপর্যস্ত হৃদয়ের আশ্রয়স্থল ও ইবাদতের মূল। ইসলাম দো’আকে স্বতন্ত্র ইবাদতের মর্যাদা দিয়েছে। দো’আ/মুনাজাত প্রসঙ্গে মহান আল্লাহ্ তা’আলা ইরশাদ করেন-\nأجيب دَعْوَةَ الدّاعِ اِذا دَاعَانِ- (البقرة- ১৮৬) অর্থাৎ- আমি আহ্বানকারী/মুনাজাতকারীর আহ্বানে সাড়া দিই, যখন সে আমাকে ডাকে বা আমার দরবারে মুনাজাত করে। [সূরা বাক্বারা: আয়াত-১৮৬] তাই আল্লাহ্ তা’আলা তাঁর দরবারে ইখলাস ও আন্তরিকতার সাথে প্রার্থনার হস্ত সম্প্রসারণকারী বান্দার দো’আ অবশ্যই শুনেন এবং কবুল করেন। ফরয হউক বা নফল যে কোন নামাযের সালাম ফিরিয়ে উভয় হাত উপরের দিকে তুলে মহান আল্লাহর দরবারে দো’আ করা শরীয়ত সম্মত, যা ক্বোরআন শরীফ, হাদীস শরীফ ও ফুকাহা-ই কেরামের বাণী দ্বারা প্রমাণিত। যেমন মহান আল্লাহ্ ইরশাদ করেন- فاذا فَرَغْتَ فَانْصَبْ وَالى رَبِّكَ فَارْغَبْ- অর্থাৎ- (হে প্রিয় হাবীব) যখন আপনি নামায থেকে অবসর হবেন, তখন দো’আর মধ্যে লেগে যান এবং আপনার প্রভুর দিকে মনোনিবেশ করুন।   [সূরা ইন্শিরাহ: আয়াত- ৭-৮] উক্ত আয়াতে কারীমা নামাযের পর মুনাজাতের স্পষ্ট প্রমাণ। যেমন বিশ্ববিখ্যাত তাফসীরগ্রন্থ ‘তাফসীরে জালালাইনে’ উল্লেখ রয়েছে- فاذا فرغتَ مِنَ الصلوة فانْصَبْ اتعب فى الدّعاءِ-\nঅর্থাৎ- যখন আপনি নামায হতে অবসর হবেন, তখন দো’আয় মনোনিবেশ করুন। নামাযের পর দো’আ করার বা মুনাজাতের নির্দেশ স্বয়ং মহান আল্লাহ্ প্রিয় নবীর মাধ্যমে আমাদেরকে দিয়েছেন। পবিত্র হাদীসে পাকে প্রিয় নবী হুযূর পুরনূর সাল্লাল্লাহু তা’আলা আলায়হি ওয়াসাল্লাম ইরশাদ করেন-\nعن مالك بن يسار قال قال رسول الله صلى الله صلى الله عليه وسلم اذا سألتمُ الله فاسئلُوه بِبُطُونَ اكفكم ولاتسالوه بظهورها فاذا فرَعْتُمْ فامسحُوْا بها وجوهَكُمْ- (رواه ابو داؤود- مشكوة صفه ১৯৬)\nঅর্থাৎ- প্রিয় নবীর সাহাবী হযরত মালিক ইবনে ইয়াসার রাদ্বিয়াল্লাহু তা’আলা আনহু থেকে বর্ণিত, তিনি বলেন- নবী করীম সাল্লাল্লাহু তা’আলা আলায়হি ওয়াসাল্লাম ইরশাদ করেছেন ‘‘যখন তোমরা আল্লাহর দরবারে দো’আ করবে তখন তোমাদের হাতের তালু উপরের দিকে করে দো’আ করবে, হাতের পৃষ্ঠ দিয়ে নয়। আর মুনাজাত থেকে অবসর হয়ে উভয় হাতের তালু তোমাদের চেহারায় মসেহ করবে। [আবু দাঊদ ও মিশকাত শরীফ: পৃষ্ঠা ১৯৬] ফরয নামাযের জমাতের পর মুনাজাত স্বয়ং নবী করীম সাল্লাল্লাহু তা’আলা আলায়হি ওয়াসাল্লাম-এর বরকতময় আমল হতে প্রমাণিত। সুতরাং ফরয নামাযের জামাতের পর ইমাম সাহেব মুসল্লিদের সাথে নিয়ে মুনাজাত করা মুস্তাহাব ও বরকতময়। যেমন- عن الاسود العامرى عن ابيه قال صليتُ مع رسول الله صلى الله عليه وسلم الفجر فلمّا سَلّمَ اَنْصَرفَ ورَفَعَ يَدَيه ودَعا-\nঅর্থাৎ প্রখ্যাত হাদীস বর্ণনাকারী হযরত আসওয়াদ আমেরী রাদ্বিয়াল্লাহু আনহু হতে বর্ণিত, তিনি তাঁর পিতা হতে বর্ণনা করেন। তিনি বলেন, আমি নবী করীম সাল্লাল্লাহু তা’আলা আলায়হি ওয়াসাল্লাম-এর পেছনে ফজরের নামায পড়েছি। যখন তিনি ফজরের নামাযের সালাম ফিরালেন তখন মুসল্লিগণের দিকে ফিরে বসলেন এবং উভয় হাত উপরের দিকে উঠিয়ে মুনাজাত করলেন। [মুসান্নাফে ইবনে আবী শায়বা] ফুকাহায়ে কেরাম নামাযের পর হাত তুলে মুনাজাত করা মুস্তাহাব ও উত্তম বলে ফতোয়া দিয়েছেন। যেমন- ‘নুরুল ঈজাহ্’ কিতাবে ইমামত অধ্যায়ে উল্লেখ রয়েছে- ثُمَّ يدعُوْن لانفسهِمْ وللمسلمين رافعى اَيْدِيهِمْ ثُمَّ يَمسِحُوْن بها وجُوهَهُمْ فىِ اخِره-\nঅর্থাৎ- নামাযের জমাত শেষে হাত তুলে নিজেদের জন্য এবং সমস্ত মুসলমানের জন্য দো’আ করবে। অতঃপর উভয় হাত দ্বারা নিজেদের চেহেরা মসেহ করবে। নামায শেষে মুনাজাত করা প্রিয়নবী সাল্লাল্লাহু তা’আলা আলায়হি ওয়াসাল্লাম-এর আমল হতে প্রমাণিত। সুতরাং ফরজ, সুন্নাত, ওয়াজিব ও নফল তথা প্রত্যেক নামাযের পর উভয় হাত তোলে দো’আ মুনাজাত/ ফরিয়াদ করা যুক্তিযুক্ত, ক্বোরআন-হাদীস তথা শরীয়ত সম্মত। যা অতি বরকতময়, উত্তম ও মুস্তাহাব আমল। এটাকে না-জায়েয ও বিদআত বলা গোমরাহী ও মূর্খতা। [তাফসীরে জালালাইন শরীফ, সুনানে আবু দাঊদ শরীফ, মিশকাত শরীফ ও নুরুল ঈজাহ্ ইত্যাদি]"
    },
    {
        "1": "প্রশ্নোত্তর : ১৬  - নাভীর নিচের লোম কাটার বা মুন্ডানোর সীমা কতটুকু ও মেয়াদ কতদিন।",
        "2": "প্রশ্ন: নাভীর নিচের লোম কাটার বা মুন্ডানোর সীমা কতটুকু ও মেয়াদ কতদিন। ভুলে বা ইচ্ছাকৃতভাবে মেয়াদ অতিবাহিত হলে করণীয় কি? ক্বোরআন-হাদীসের আলোকে জানিয়ে উপকৃত করবেন।\n\nউত্তর: নারী-পুরুষের নাভীর নিচে বগলের লোম উপড়িয়ে/ মুন্ডিয়ে পরিষ্কার করা সুন্নাতে আম্বিয়া। মুস্তাহাব হল প্রতি সপ্তাহে একবার পরিষ্কার করা। না পারলে ১৫ দিনে একবার পরিষ্কার করা। তবে চল্লিশ দিনের বেশি যেন না হয়। এ প্রসঙ্গে হাদীসে পাকের বর্ণনা নিম্নরূপ-\nعن انس بن مالك قال وقت لنا رسول الله صلى الله عليه وسلم حَلْقَ العَانَةِ وتقلِيمَ الاظفار وقَصَّ الشارب ونتف الاِبطِ أربعين يومًا مرّةً- (رواه مسلم-২৫৮)\nঅর্থাৎ- হযরত আনাস ইবনে মালিক রাদ্বিয়াল্লাহু আনহু হতে বর্ণিত, তিনি বলেন প্রিয়নবী রাসূলুল্লাহ্ সাল্লাল্লাহু তা’আলা আলায়হি ওয়াসাল্লাম আমাদের জন্য ৪০ দিনে কমপক্ষে একবার নাভীর নিচের লোম/চুল পরিষ্কার করার, নখ কাটার, গোঁফ ছাঁটার এবং বগলের নিচের পশম মুন্ডানোর সময়-সীমা নির্ধারণ করে দিয়েছেন। [সহীহ মুসলিম শরীফ: হাদীস নম্বর ২৫৮] তাছাড়া এসব নবীদের সুন্নাতের অন্তর্ভুক্ত। তাই ৪০ দিনের বেশি পরিষ্কার না করে এভাবে রেখে দেয়া সুন্নাতের পরিপন্থী এবং মাকরূহ। [সহীহ মুসলিম শরীফ: হাদীস নম্বর ২৫৮]"
    },
    {
        "1": "প্রশ্নোত্তর : ১৭  - জানাযা পড়ার জন্য লাশ নেয়ার সময় যে দরূদ শরীফ পাঠ করি তা কেউ সম্পূর্ণ পাঠ করি না। এ পদ্ধতি ঠিক আছে কি না?",
        "2": "প্রশ্ন: বর্তমানে আমরা জানাযা পড়ার জন্য লাশ নেয়ার সময় যে দরূদ শরীফ পাঠ করি তা কেউ সম্পূর্ণ পাঠ করি না। এ পদ্ধতি ঠিক আছে কি না? না থাকলে সঠিক নিয়ম জানিয়ে ধন্য করবেন।\n\nউত্তর: জানাযার নামাযের জন্য লাশ নিয়ে যাওয়ার সময় দরূদ শরীফ, কলমায়ে তৈয়্যবা শরীফ ইত্যাদি পাঠ করা সাওয়াব ও মৃতের জন্য উপকারী। তাই যে কোন দরূদ শরীফ পাঠ করা যাবে এবং পরিপূর্ণ পাঠ করা উচিত। অনেক জায়গায় লাশ বহনের সময় ‘‘আল্লাহু রাব্বী- মুহাম্মদ নবী’’ উচ্চারণ বা পাঠ করা হয় এক্ষেত্রে মুহাম্মদ নবী কয়েক বার বলার পর মুহাম্মদ নবী সাল্লাল্লাহু তা’আলা আলায়হি ওয়াসাল্লাম বলা উচিত। কলমার ক্ষেত্রে ‘‘লা-ইলাহা ইল্লাল্লাহু মুহাম্মদুর রাসূলুল্লাহ্ সাল্লাল্লাহু তা’আলা আলায়হি ওয়াসাল্লাম সম্পূর্ণ পাঠ করা উচিত। দাফনের জন্য বা নামাযে জানাযা আদায়ের জন্য মৃত ব্যক্তির লাশ নিয়ে যাওয়ার সময় মুসল্লি ও আত্মীয়-স্বজনরা লাশের পেছনে পেছনে যাবে এবং দুনিয়াবী বাজে ও বেহুদা কথা-বার্তা না বলে জিকির-আজকার ও দো’আ-দরূদ পড়বে, কলমায়ে তৈয়্যবা ও কলমায়ে শাহাদাতও পড়তে পারবে। আল্লাহু রাব্বী মুহাম্মদুন্ নবীয়্যী অর্থাৎ আল্লাহ্ আমার প্রভু, হযরত মুহাম্মদ সাল্লাল্লাহু তা’আলা আলায়হি ওয়াসাল্লাম আমার নবী পড়ার প্রচলন যেখানে আছে তা পড়বে এটা মুস্তাহাব ও ফজিলতময় সাথে সাথে দাফনের পর কবরের প্রশ্নের জওয়াবও হয়ে যায়।"
    },
    {
        "1": "প্রশ্নোত্তর : ১৮  - শয়তানের ফিতনা/বিভ্রান্ত হতে বাঁচার দো’আ",
        "2": "প্রশ্ন: শয়তান মানুষের প্রকাশ্য শত্রু, সর্বদা বিভ্রান্ত করে। শয়তানের ফিতনা/বিভ্রান্ত হতে বাঁচার কোন দো’আ থাকলে তা জানিয়ে উপকৃত ও ধন্য করবেন।\n\nউত্তর: ফিতনা যুগে যুগে ছিল থাকবে। তবে ধরনের পরিবর্তন হতে পারে মাত্র। শয়তান মানুষকে সব সময় বিভ্রান্ত করার জন্য মানব জাতির পেছনে সদা-সর্বদা লেগে আছে। আর শয়তানের অনিষ্ঠের দিকে ইঙ্গিত করে মহান আল্লাহ্ তা‘আলা ইরশাদ করেন-\nمن شرّ الوسوس الخناس الذى يوسوس فى صدورِ الناس من الجنة والناس-\nঅর্থাৎ- শয়তানের অনিষ্ঠ থেকে (আশ্রয় চাই) যে (শয়তান) মানুষের অন্তরে কুমন্ত্রণা দেয়। অর্থাৎ- যে মানুষের অন্তর সমূহে কু-প্ররোচনা ঢালে জ্বিন শয়তান ও মানুষ শয়তান হতে আল্লাহর নিকট পানাহ্ চাই।\n[সূরা নাস: আয়াত – ৪-৬] তাছাড়া শয়তান মানুষের প্রকাশ্য শত্রু। যে কারণে সদা-সর্বদা বিভিন্ন ফিতনা ফ্যাসাদ ছড়াতে থাকে বহুরূপে নানান ভাবে। শয়তানের বিভ্রান্তকারী ফিতনা হতে বাচাঁর জন্য দরূদ শরীফ ও ইস্তিগফার বেশি বেশি পাঠ করা উচিত। শয়তানের ফিতনা হতে বেচে থাকার জন্য নিন্মোক্ত দো’আটি পাঠ করা অত্যন্ত উপকারী। যেটি মহানবীর আমল হতে পাওয়া যায়।\nاللهمَّ رَبِّ النّبى محمّدٍ اغفِرلى ذَنْبِى وأذهِبْ غَيْظَ قَلْبِىْ واجرنى مِنْ مُضِلَّاتِ الفِتَنِ مَا أحيتْتَنَا-\nঅর্থাৎ- হে আল্লাহ্! নবী করীম সাল্লাল্লাহু তা‘আলা আলায়হি ওয়াসাল্লাম-এর প্রতিপালক। আমাকে আমার গুনাহকে ক্ষমা করে দাও। আর আমার অন্তর থেকে রাগকে বের করে দাও। যতদিন তুমি আমাকে জীবিত রাখ ফিতনা-ফ্যাসাদের বিভ্রান্তি থেকে আমাকে বাচিয়ে রাখ। [মুসনাদে আহমদ: বর্ণনায় হযরত উম্মে সালমা রাদ্বিয়াল্লাহু তা’আলা আনহা পৃষ্ঠা ৪৪৮] তাছাড়া শয়তানের ফিতনা ও প্ররোচনা হতে বেচে থাকার জন্য রাতে ঘুমানোর পূর্বে ‘সূরা ফলক্ব’ এবং ‘সূরা নাস’ পড়ে বুকে দম করলে বড়ই উপকার পাওয়া যায়। উল্লেখ্য কামিল সহীহ আক্বিদা ও বিশুদ্ধ আমল সম্পন্ন আশেকে রাসূল হক্কানী আলেম ও প্রকৃত পীরের হাতে খালিস নিয়তে তওবা করলে ও মুরিদ হলে শয়তানের ধোকা ও বিভ্রান্ত হতে রক্ষা পাওয়া যায়।\n[ফতোয়ায়ে আফ্রিকা কৃত: আ’লা হযরত ইমাম আহমদ রেযা ফাজেলে বেরলভী রাহ. ও তাফসিরে নুরুল ইরফান কৃত: হাকিমুল উম্মত মুফতি আহমদ ইয়ার খান নঈমী রাহ. ইত্যাদি]"
    },
    {
        "1": "প্রশ্নোত্তর : ১৯  - আমাদের মসজিদের মেহরাবের বাম পাশে একটি দরজা করে ছোট একটি রুম করা হয়েছে মৃত ব্যক্তির লাশ রাখার জন্য (রুমটি মেহরাবের বাম পাশে মসজিদের বাইরে এবং দরজাটি মসজিদের দেয়ালে লাগানো)। যাতে মৃত ব্যক্তির লাশ সেখানে রেখে মসজিদে জানাযার নামায পড়া যায়। এ ব্যাপারে জানতে চাইলে ইমাম সাহেব জানান- ‘বর্তমানে জায়গা স্বল্পতার কারণে এরূপ ব্যবস্থা করা হয়েছে।’ অথচ আশে-পাশে খোলা জায়গা বা স্কুলের খেলার মাঠ রয়েছে। ক্বোরআন, হাদীস ও ফিক্বহ শাস্ত্রের মতে উক্ত পদ্ধতিতে জানাযা নামায আদায় করা জায়েয হবে কিনা? জানালে কৃতজ্ঞ হব।",
        "2": "প্রশ্ন: আমাদের মসজিদের মেহরাবের বাম পাশে একটি দরজা করে ছোট একটি রুম করা হয়েছে মৃত ব্যক্তির লাশ রাখার জন্য (রুমটি মেহরাবের বাম পাশে মসজিদের বাইরে এবং দরজাটি মসজিদের দেয়ালে লাগানো)। যাতে মৃত ব্যক্তির লাশ সেখানে রেখে মসজিদে জানাযার নামায পড়া যায়। এ ব্যাপারে জানতে চাইলে ইমাম সাহেব জানান- ‘বর্তমানে জায়গা স্বল্পতার কারণে এরূপ ব্যবস্থা করা হয়েছে।’ অথচ আশে-পাশে খোলা জায়গা বা স্কুলের খেলার মাঠ রয়েছে। ক্বোরআন, হাদীস ও ফিক্বহ শাস্ত্রের মতে উক্ত পদ্ধতিতে জানাযা নামায আদায় করা জায়েয হবে কিনা? জানালে কৃতজ্ঞ হব।\nবর্তমানে এ বিষয়ে বিভিন্ন এলাকায় ফিতনা সৃষ্টি হচ্ছে। কেউ পক্ষে কেউ বিপক্ষে অবস্থান গ্রহণ করায় মাসয়ালাটি বিস্তারিত জানানোর নিবেদন রইল।\n\nউত্তর: বিখ্যাত ফকিহ্ ও মুহাদ্দিস আল্লামা বদরুদ্দীন আইনী রাহমাতুল্লাহি আলায়হি বলেন, আমাদের ইমাম আযম হযরত আবূ হানীফা রাহমাতুল্লাহি আলায়হি ও ইমাম মালিক রাহমাতুল্লাহি আলায়হি-এর মতে ‘‘মসজিদের ভেতর জানাযার নামায পড়া মাকরূহ।’’ আর ইমাম শাফেয়ী রাহমাতুল্লাহি আলায়হি ও ইমাম আহমদ ইবনে হাম্বল রাহমাতুল্লাহি আলায়হির মতে মসজিদের ভেতর জানাযার নামায পড়া জায়েয। মাকরূহ নয়।\n[উমদাতুল ক্বারী শরহে সহীহ বুখারী: ৭ম খন্ড, পৃষ্ঠা ২০] তবে আমাদের হানাফী মাযহাবের অধিকাংশ ফক্বিহগণের মতে মসজিদের ভিতরে কোন ওযর বা বৃষ্টি-তুফান ছাড়া মসজিদের ভেতর লাশ রেখে মসজিদের ভেতর জানাযার নামায পড়া সর্বসম্মতিক্রমে মাকরূহ। তাঁরা নি¤েœাক্ত হাদীসকে দলিল হিসেবে পেশ করেছেন। যেমন-\nوعن ابى هريرة رضى الله عنه قال قال رسول الله صلى الله عليه وسلم من صلّى على جنازة فى المسجد فلا شئ له- (سنن ابوداؤد- ج ২- ص ৬৮)\nঅর্থাৎ- হযরত আবু হুরায়রা রাদ্বিয়াল্লাহু তা‘আলা আনহু হতে বর্ণিত, তিনি বলেন, প্রিয়নবী রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, যে ব্যক্তি মসজিদের মধ্যে (লাশ রেখে) জানাযার নামায পড়লো, তার জন্য কিছুই নেই।\n[সুনানে আবু দাঊদ: ২য় খন্ড, পৃষ্ঠা ৬৮] তবে মসজিদের মধ্যে জানাযার নামায পড়া মাকরূহে- তাহরিমা, না মাকরূহে তানযীহি এ নিয়ে আমাদের হানাফী ফক্বিহগণের মধ্যে মতভেদ রয়েছে। আল্লামা কামাল উদ্দীন ইবনে হুমাম রাহমাতুল্লাহি আলায়হি মাকরূহই তানযীহি হওয়াকে প্রাধান্য দিয়েছেন। তিনি আরো বলেছেন, ‘‘মসজিদের ভিতর জানাযার নামায পড়া খেলাফে আওলা তথা উত্তমের বিপরীত। অর্থাৎ- মসজিদের ভিতর জানাযার নামায পড়া জায়েয। কিন্তু উত্তম হলো মসিজদের বাইরে পড়া।\n[ফতহুল কদীর কৃত আল্লামা কামাল উদ্দীন হুমাম হানাফী: ২য় খন্ড, পৃষ্ঠা ৯০-৯১] মসজিদের ভিতর জানাযার নামায আদায় বৈধ হওয়ার ব্যাপারে আমাদের কাছে আল্লামা ইবনে হুমাম রাহমাতুল্লাহি আলায়হি-এর উপরোক্ত অভিমতই প্রণিধানযোগ্য। কারণ মাকরূহে তাহরীমি ঐ কাজকে বলা হয়, যা সম্পাদনের কারণে রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম কোন শাস্তির হুমকি বা বিধান প্রদান করেছেন। অথচ মসজিদের ভেতর জানাযার নামায পড়ার ব্যাপারে হুযূর পাক রাসূলে আকরাম সাল্লাল্লাহু তা‘আলা আলায়হি ওয়াসাল্লাম কোন শাস্তির ধমক প্রদান করেননি, বরং এটুকু এরশাদ করেছেন- মসজিদে জানাযার নামায আদায়কারী কোন সাওয়াব পাবে না। দ্বিতীয়ত- যদি মসজিদের ভেতর জানাযার নামায পড়া মাকরূহে তাহরীমি হতো, তবে পরবর্তীতে সাহাবায়ে কেরামগণ মসজিদের ভিতর জানাযার নামায পড়তেন না। অথচ তাঁরা মসজিদের ভিতর জানাযার নামায পড়েছেন মর্মে পবিত্র হাদীস শরীফ ও নির্ভরযোগ্য বর্ণনা দ্বারা প্রমাণিত। যেমন বরণ্য ইমাম হযরত আবদুর রায্যাক বর্ণনা করেন-\nعن هتام بن عروة قال راى ابى الناس يخرجون من المسجد ليصلوا على جنازة فقال ما يصنع هؤلاء؟ ما صلى على ابن بكر الا فى المسجد- (امام عبد الرزاق- المصنف- ج ৩- ص ৫২৬)\n১. হযরত হিশাম বিন উরওয়া রাদ্বিয়াল্লাহু তা‘আলা আনহু বর্ণনা করেন, আমার পিতা প্রখ্যাত তাবেয়ী হযরত উরওয়া রাদ্বিয়াল্লাহু আনহু জানাযার নামায পড়ার জন্য লোকদেরকে মসজিদ হতে বের হয়ে যেতে দেখলেন, তখন তিনি বললেন, এ সব লোক কি করছে? (অর্থাৎ- জানাযার নামায পড়ার জন্য মসজিদ হতে কেন বেরুচ্ছে) অথচ সৈয়্যদুনা হযরত আবু বকর সিদ্দিক রাদ্বিয়াল্লাহু তা‘আলা আনহু-এর জানাযার নামায মসজিদেই অথাৎ মদিনার মসজিদে নববীতেই পড়া হয়েছিল।\n[আল্ মুসান্নিফ কৃত: ইমাম আবদুর রায্যাক রাহ., ৩য় খন্ড, পৃষ্ঠা ৫২৬] ২. প্রখ্যাত ফক্বিহ সাহাবী হযরত আবদুল্লাহ্ ইবনে উমর রাদ্বিয়াল্লাহু তা‘আলা আনহু বর্ণনা করেছেন, ‘‘হযরত উমর ফারুকে আযম রাদ্বিয়াল্লাহু তা‘আলা আনহু-এর জানাযার নামায মসজিদে নববীর মধ্যে পড়া হয়েছিল। [পূর্বোক্ত গ্রন্থ] ৩. ইমাম বায়হাকী রাহমাতুল্লাহি আলায়হি বর্ণনা করেন-\nعن ابن عمر رضى الله عنه صلى عليه فى المسجد وصلى عليه صهيب- (امام ابو بكر احمد البيقى- سنن الكبرى- ج ৪- ص ৫২)\nঅর্থাৎ- হযরত আবদুল্লাহ্ ইবনে উমর রাদ্বিয়াল্লাহু তা‘আলা আনহু বর্ণনা করেছেন- হযরত উমর রাদ্বিয়াল্লাহু আনহু-এর জানাযার নামায মসজিদের ভিতর পড়া হয়েছিল। আর হযরত সুহাইব রাদ্বিয়াল্লাহু আনহু তাঁর জানাযার নামাযে ইমামতি করেছিলেন।\n[সুনানে কুবরা কৃত:ইমাম বায়হাকী রাহ., ৪র্থ খন্ড, পৃষ্ঠা ২] ৪. ইমাম ইবনে আবী শায়বা রাহমাতুল্লাহি আলায়হি বর্ণনা করেছেন যে-\nعن المطلب بن عبد حنطب قال صلى ابى بكر وعمر تجاه المنبر- (المصنف اللامام ابن شيبة- ج ৩- ص ৩৬৪)\nঅর্থাৎ- মাতলাব ইবনে আবদুল্লাহ্ ইবন হানতাব রাদ্বিয়াল্লাহু আনহু থেকে বর্ণিত, তিনি বলেন- সৈয়্যদুনা হযরত আবু বকর ও হযরত ওমর রাদ্বিয়াল্লাহু আনহুম-এর জানাযার নাামায (মসজিদে নববী শরীফের) মিম্বরের সামনে আদায় করা হয়েছে।\n[আল্ মুসান্নিফ কৃত: ইমাম আবু শায়বা রাহ., ৩য় খন্ড, পৃষ্ঠা ৩৬৪] উপরোক্ত হাদীস শরীফ সমূহের বর্ণনা দ্বারা এটা প্রমাণিত হলো যে, মসজিদের ভিতর জানাযার নামায আদায় করা মাকরূহে তাহরীমি নয় বরং তা জায়েয। যদি মাকরূহে তাহরীমি হতো তবে সাহাবায়ে কেরাম মসজিদের ভিতর জানাযার নামায পড়তেন না।\nজাওয়াহিরুর রাওয়াইত গ্রন্থগুলোর মধ্যে শুধু জামে সগীর গ্রন্থে মসজিদে নামাযে জানাযা পড়া মাকরূহে তাহরীমি হওয়ার কথা উল্লেখ রয়েছে। তবে কোথাও এটা উল্লেখ নেই যে, যদি লাশ মসজিদের বাইরে থাকে আর মুসল্লি মসজিদের ভিতর থাকে, তবে তার কি হুকুম? এটা সুস্পষ্টভাবে উল্লেখ না থাকার কারণে আমাদের হানাফী ফক্বিহগণের মধ্যে এ মাসআলায় মতভেদ পরিলক্ষিত হয়। যেমন ৫. শামসুল আইম্মা ইমাম সরখসী হানাফী রাহমাতুল্লাহি আলায়হি লিখেছেন-\nوعندنا اذا كانت الجنازة خارج المسجد لم يكره ان يصلى الناس عليها فى المسجد انما الكراهة فى ادخال الجنازة- لقوله عليه الصلوة والسلام جنبوا مساجد لك صبيانكم و مجانيكم فاذا كان الصبى ينهى عن المسجد فالميت اولى- (المبسوط- شمس الائمة محمد بن احمد السرخسى- ج ২- ص ৬)\nঅর্থাৎ যদি জানাযা (লাশ) মসজিদের বাইরে থাকে, তবে আমাদের (হানাফীদের) মতে মসজিদের ভিতর জানাযার নামায আদায় করা মাকরূহ নয়। মাইয়্যাত (লাশ) মসজিদের ভিতর প্রবেশ করানো হলো মাকরূহ। কারণ আমাদের প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেছেন- শিশু ও পাগলগণ থেকে তোমরা নিজেদের মসজিদগুলোকে পবিত্র ও দূরে রাখ।\nসুতরাং শিশুগণকে যখন মসজিদে নাপাক হওয়ার আশংকায় মসজিদের ভিতর প্রবেশ করানো থেকে দূরে রাখতে বলা হয়েছে, তখন তো মৃত ব্যক্তির লাশকে ভিতর প্রবেশ করানো থেকে দূরে রাখা উত্তম। (যাতে মসজিদের পবিত্রতা নষ্ট না হয়)।\n[আল্ মাবসুত কৃত: শামসুল আইম্মা সরখসী, ২য় খন্ড, পৃষ্ঠা ৬৮] ৬. আল্লামা ত্বাহত্বাবী রাহমাতুল্লাহি আলায়হি লিখেছেন যে,\nكلام شمس الائمة السرخسى يقيد ان هذا هو المذهب حيث قال وعندنا ان كانت الجنازة خارج المسجد لم يكره ان يصلى عليها فى المسجد- (العلامة احمد بن محمد الطحطاوى خاشية الطحطاوى على مراقى الفلاح- ص ৩৬)\nঅর্থাৎ- শামসুল আইম্মা ইমাম সরখসী রাহমাতুল্লাহি আলায়হি-এর উপরোক্ত বক্তব্যের দ্বারা বুঝা যায় যে, এটা হলো হানাফী ইমামগণের মাযহাব। কেননা, তাঁরা বলেছেন, যদি লাশ মসজিদের বাইরে থাকে, তবে আমাদের মতে- মসজিদের ভিতর জানাযার নামায পড়া মাকরূহ নয়।\n[হাশিয়াতুত ত্বাহত্বাভী কৃত: ইমাম আল্লামা আহমদ বিন মুহাম্মদ ত্বাহত্বাভী হানাফী রাহ., পৃষ্ঠা ৩৬০] ৭. আল্লামা মাহমূদ বরকাতী হানাফী রাহমাতুল্লাহি আলায়হি লিখেছেন-\nوعندنا اذا كانت الجنازة خارج المسجد لم يكره ان يصلى الناس عليها فى المسجد- (عناية على هامش فتع القدير- ج ২- ص ৯০)\nঅর্থাৎ- যদি জানাযা (লাশ) মসজিদের বাইরে থাকে, তবে মসজিদের ভিতর জানাযার নামায পড়া মাকরূহ নয়। [ইনায়াহ্ ফাতহুল কাদীর গ্রন্থের হাশিয়া, ২য় খন্ড, পৃষ্ঠা ৯০] ৮. আল্লামা আলিম ইবনে আল আনসারী দেহলভী রাহমাতুল্লাহি আলায়হি বলেন-\nوقال الشافعى رحمة الله عليه لاتكره وعن ابى يوسف روايتان فى رواية كما قال الشافعى وفى رواية اذا كانت الجنازة خارج المسجد والامام والقوم فى المسجد فانه لايكره- (خانيه- ج ২- ص ১৭৯)\nঅর্থাৎ- ইমাম শাফী রাহমাতুল্লাহি আলায়হি বলেছেন যে, মসজিদের ভিতর জানাযার নামায আদায় করা মাকরূহ নয়। হানাফী মাজহাবের প্রখ্যাত ফকিহ ও মুজতাহিদ ইমাম আবু ইউসুফ রাহমাতুল্লাহি আলায়হি হতে দুটি অভিমত বর্ণিত রয়েছে। একটি অভিমত ইমাম শাফী রাহমাতুল্লাহি আলায়হির অভিমতের অনুরূপ, অপর অভিমতটি হলো যদি জানাযা (লাশ) মসজিদের বাহিরে থাকে, তবে এতে মসজিদের ভিতর জানাযার নামায পড়া মাকরূহ নয়।\n[ফতোয়ায়ে তাতার খানিয়া: ২য় খন্ড, পৃষ্ঠা ১৭৯] সুতরাং হযরত আবু হুরায়রা রাদ্বিয়াল্লাহু কর্তৃক বর্ণিত, হাদীস যা প্রথমে উল্লেখ করা হয়েছে- من صلى على جنازة فى المسجد فلاشئ له অর্থাৎ- যে ব্যক্তি মসজিদের মধ্যে জানাযার নামায পড়লো তার কোন কিছু (সাওয়াব) নাই। পক্ষান্তরে হযরত ইবনে আবী শায়বা কর্তৃক লিখিত ‘মুসান্নাফ’ গ্রন্থে উল্লেখ আছে- হযরত আবু বকর সিদ্দিক ও হযরত ওমর রাদ্বিয়াল্লাহু তা‘আলা আনহুমা উভয়ের নামাযে জানাযা মসজিদের ভিতর আদায় করা হয়েছে।\nউভয় প্রকারের হাদীসের ব্যাখ্যা দিতে গিয়ে ইমাম সরখসী রাহমাতুল্লাহি আলায়হি, ইমাম ইবনে হুমাম রাহমাতুল্লাহি আলায়হি ও অপরাপর হানাফীগণ বলেছেন যে, এ সব জানাযার নামাযে লাশ মসজিদের বাইরে রাখা হয়েছিল আর নামায মসজিদের ভিতর পড়া হয়েছিল। সুতরাং এতে মাকরূহ হবার কোন কারণ নেই। অতএব, আল্লামা ইবনে আবেদীন শামী হানাফী রাহমাতুল্লাহি আলায়হি সহ আমাদের যেসব হানাফী ফক্বিহ ও ইমামগণ মৃত ব্যক্তির লাশ মসজিদের ভিতর রাখা হোক বা বাইরে রাখা হোক নামাযে জানাযা মসজিদে পড়া মাকরূহ বলেছেন- এ মাকরূহ দ্বারা মাকরূহে তানযীহিই উদ্দেশ্য। আর মাকরূহে তানযীহিও তখন হবে যখন কোন ওজর ছাড়া মসজিদের ভিতরে জানাযার নামায পড়া হয়। যদি কোন ওজরের কারণে (যেমন প্রবল ঝড়-বৃষ্টি, তুফান, বাইরেস্থান সংকোলন না হওয়া ইত্যাদি) মসজিদে জানাযার নামায পড়া মোটেই মাকরূহ নয়। তদুপরি বর্তমানে পবিত্র হারামাঈন শরীফাঈনসহ বিশ্বের অনেক স্থানে বাইরে লাশ রেখে মসজিদের ভিতর নামাযে জানাযা আদায় করা হচ্ছে। পবিত্র মক্কা শরীফে কফিন একেবারে মা’তাফের মধ্যে ইমামের সামনে লাশ রেখে নামাযে জানাযা আদায় করা হয়। সুতরাং এ বিষয়ে অতিরিক্ত বাড়াবাড়ি করা অনুচিত মনে করি। মোট কথা, জানাযার নামাযের সুন্নাত নিয়ম হলো- ঈদগাহ্ বা খোলা ময়দানে/মাঠ ইত্যাদি থাকলে এবং কোন প্রকার অসুবিধা না হলে সেখানে জানাযার নামায পড়বে। কিন্তু যদি আত্মীয়-স্বজন, মহল্লাবাসী ও মসজিদের মুসল্লিগণ এলাকার ঈদগাহ্ বা ময়দান দূরবর্তী হওয়ার কারণে যদি সেখানে যাওয়া কষ্টকর হয় অথচ ঈদগাহ্ / ময়দানের ব্যবস্থা না থাকে, বৃষ্টি বাদলের কারণে খোলা মাঠে নামাযে জানাযা পড়া সম্ভবপর না হয় তবে এমতাবস্থায় লাশ মসজিদের বাইরে রেখে মসজিদের ভিতর জানাযার নামায পড়তে অসুবিধা নেই। এতে মাকরূহ হবার কারণ নেই। এমনকি মসজিদের বাহিরে রাখার ব্যবস্থা না থাকলে ওযরের/ বৃষ্টির কারণে মসজিদের ভিতরেও লাশ রেখে জানাযার নামায পড়া যাবে। উল্লেখ্য যে, যদি কোন মাসআলায় ফক্বিহগণের উক্তি বর্ণিত থাকে, তবে ঐ উক্তি গ্রহণ করাই উচিত, যাতে সাধারণ লোকদের কষ্ট না হয়। মহান আল্লাহ্ ইরশাদ করেন-\nما يريد الله ليجعل عليكم من حرج- (مائده- ২)\nঅর্থাৎ- আল্লাহ্ তা‘আলার ইচ্ছা নয় যে, তোমাদের কষ্টকর কিছু চাপিয়ে দিবেন। [সূরা মায়িদা-২] وما جعل عليكم فى الدين من حرج- (حج ৭৮)\nঅর্থাৎ- আল্লাহ্ তা‘আলা দ্বীন ও ধর্মীয় বিধি-বিধানে তোমাদের জন্য কষ্টকর ও অসাধ্য বিধান করেন নাই।\n[সূরা হজ্ব: ৭৮] يريد الله بكم اليُسرى ولا يريد بكم العسرى-(بقرة ১৮৫)\nঅর্থাৎ- মহান আল্লাহ্ তোমাদের সহজতা ইচ্ছা করেন। কঠিন কোন কিছু ইচ্ছা করেন না।\n[সূরা বাক্বারা: আয়াত ১৮৫] প্রিয়নবী হুযূর আকরাম সাল্লাল্লাহু তা‘আলা আলায়হি ওয়াসাল্লাম ইরশাদ করেছেন- بَشِّروا ولا تنفروا ويسرّوا ولا تعسروا- (صحيح مسلم- ج ২- ص ৮২) অর্থাৎ- তোমরা আল্লাহর বান্দাগণকে সুসাংবাদ প্রদান কর, তাদেরকে বিতাড়িত করো না, আর তাদের জন্য সহজপন্থা কঅবলম্বন কর, কষ্টে নিক্ষেপ করো না। [সহীহ মুসলিম শরীফ: ২য় খন্ড, পৃষ্ঠা ৮২] সুতরাং প্রশ্নে উল্লেখিত নিয়মে নামাযে জানাযা আদায় করলে ইসলামী শরীয়েতের দৃষ্টিকোণে কোন প্রকারের অসুবিধা নাই। তবে কোন ওজর, বৃষ্টি-তুফান নাহলে আবহাওয়া ও পরিবেশ ভাল থাকলে এবং বাহিরে খোলা ময়দান/মাঠে নামাযে জানাযা পড়ার সুযোগ থাকলে সুন্নাত হলে মাঠে-ময়দানে নামাযে জানাযা আদায় করবে। নতুবা মসজিদে আদয়া করবে। এটাই ইসলামী শরীয়তের ফতোয়া/ফায়সালা।\n[ওমদাতুল ক্বারী কৃত: ইমাম বদরুদ্দীন আইনী হানাফী রাহ., ৭ম খন্ড, পৃষ্ঠা ২০, ফতুহুল ক্বাদির শরহে হেদায়া কৃত: ইমাম ইবনে হুম্মাম হানাফী রাহ., ২য় খন্ড, পৃষ্ঠা ৯০-৯১ এবং শরহে সহীহ মুসলিম শরীফ, ২য় খণ্ড কৃত: আল্লামা গোলাম রাসূল সাঈদী, পৃষ্ঠা ১০২৬-১০৩২] এ বিষয়ে তরজুমান প্রশ্নোত্তর বিভাগে পূর্বে আরো বিস্তারিত ও প্রমাণ্য আলোচনা করা হয়েছে। তরজুমানের কপিগুলো যতœসহকারে সংরক্ষণ রাখার অনুরোধ রইল।"
    },
    {
        "1": "প্রশ্নোত্তর : ২০  - ১. নিজের জীবদ্দশায় নিজের জন্য ‘ঈসালে সাওয়াব’ করা যাবে কিনা? কেউ করলে তার জন্য সাওয়াব আছে কিনা? ২. গরীব দুঃখীর প্রতি সাদকা ও দান খায়রাতে ফযিলত বর্ণনা করার অনুরোধ রইল।",
        "2": "প্রশ্ন: ১. নিজের জীবদ্দশায় নিজের জন্য ‘ঈসালে সাওয়াব’ করা যাবে কিনা? কেউ করলে তার জন্য সাওয়াব আছে কিনা? ২. গরীব দুঃখীর প্রতি সাদকা ও দান খায়রাতে ফযিলত বর্ণনা করার অনুরোধ রইল।\n\nউত্তর: ১. ঈসালে সাওয়াব একটি পূণ্যময় ও অত্যন্ত সাওয়াবজনক আমল। সাধারণত মৃত ব্যক্তির কল্যাণ ও তার কবরে সাওয়াব পৌঁছানোর জন্য ঈসালে সাওয়াবের মত নেক আমল সমূহ তথা মেজবান-জেয়াফত, গরীব-দুঃখীদের প্রতি দান-খায়রাত, খতমে ক্বোরআন, খতমে গাউসিয়া, ইত্যাদির আয়োজন করে থাকে মৃত ব্যক্তির পরিবার ও আপনজন তথা আত্মীয়-স্বজন। তবে যদি নিজের বা স্বীয় রূহে সওয়াব পৌঁছানোর জন্য তার জীবদ্দশায় ঈসালে সাওয়াব এর উদ্দেশ্যে গরীব-অসহায়, মিসকিনদের জন্য খানা-পিনা, দান-খায়রাত করার ইচ্ছা পোষণ করে তাতে কোন প্রকার অসুবিধা নেই। বরং সওয়াব ও মঙ্গলময়। এক্ষেত্রে গোপনীয়তা রক্ষা করা উত্তম। যাতে লোক দেখানো ও লৌকিকতা মুক্ত হয়।\nউত্তর: ২. গরীব-এতিম, অসহায়, বিধবা ও মিসকিন অভাবীদের প্রতি সাদকা তথা দান-খায়রাত করা অনেক উত্তম আমল। সাদকা ও দান-খায়রাত প্রকাশ্যেও করা যায়, গোপনেও করা যায়। তবে গোপনে দেয়াই উত্তম। হাদীসে পাকে প্রিয়নবী হুযূর পুরনূর সাল্লাল্লাহু তা‘আলা আলায়হি ওয়াসাল্লাম ইরশাদ করেছেন-\nصَدَقَة السّرّ تطفى غضب الربِّ وتُدفِعُ ميتة السّوءِ- (صحيح ابن حبان- كتاب الزكوة- باب صدقة التطوع الحديث- ৩২৯৮)\nঅর্থাৎ- গোপনে দান-সাদকা করার দরুন আল্লাহ্ তা‘আলার ক্রোধ শীতল হয় এবং (বান্দাকে) অপমৃত্যুর হাত থেকে রক্ষা করেন।\n[সহীহ ইবনে হিব্বান, কিতাবুয্ জাকাত, নফল সদকার অধ্যায়, হাদীস নং ৩২৯৮] কোন সাদকা উত্তম এমন প্রশ্নের উত্তরে প্রিয়নবী সরকারে দু’আলম সাল্লাল্লাহু তা‘আলা আলায়হি ওয়াসাল্লাম ইরশাদ করেন-\nافضل الصدقة أن تصدق وانت صحيح حريصٌ تأمل الغنى وتخشى الفقر ولاتمهلُ حتّى اذا بَلغَتِ قلْتَ لفلانِ كذا اولفلانِ كذا الا وقد كان لفلانٍ- (صحيح البحخارى- الحديث ২৭৪৮)\nঅর্থাৎ- উত্তম সদকা হচ্ছে তুমি গরীব-দুঃখীর প্রতি দান করবে এমতাবস্থায় যে, তুমি সুস্থ এবং সম্পন্নদের প্রতি লোভী। আর যে অবস্থায় তুমি সম্পদ-কামনা করছে আর অভাব-অনটনকে ভয় করছ। তুমি সাদকার ব্যাপারে কাল ক্ষেপন কর না এবং এমনটি যেন না হয় যে, তোমার নিঃশ্বাস গলদেশে আটকে গেল, আর তখন বললে- এটা অমুকের, এত পরিমাণ অমুকের। অর্থাৎ- সুযোগ থাকতে সাদকা না করলে পরে আর দান করার সুযোগ অনেকের হয় না। সুতরাং সময়-সুযোগ থাকতে সাদকা ও ইবাদত-বন্দেগী করা বুদ্ধিমানের কাজ। আর যদি কোন মুসলমান এ নিয়তে প্রকাশ্যে সাদকা করে যে আমার থেকে দেখে অন্যরাও উদ্বুদ্ধ হবে এবং তারাও আমার অনুসরণে গরীব-অসহায়ের প্রতি সাদকা করবে। তখন প্রকাশ্য সাদকার মাধ্যমেও সাওয়াব ও ফজিলত পাবে।\n[সহীহ বুখারী: হাদীস নং ২৭৪৮, কিতাবুল ওসিয়ত, ও মালফুযাতে আ’লা হযরত, ৩য় খন্ড ইত্যাদি]"
    },
    {
        "1": "প্রশ্নোত্তর : ২১  - আমার এক সহপাঠির সাথে আক্বিদা সম্পর্কিত বিতর্কের এক পর্যায়ে সে আমাকে প্রশ্নবিদ্ধ করে। তন্মধ্যে প্রথম প্রশ্ন হল- জানাযা অর্থ দোআ। দোআর পর কোন দোআ পড়ার প্রয়োজন নেই। অর্থাৎ- নামাযে জানাযার পর মুনাজাত করা যাবে না। দ্বিতীয় প্রশ্ন হল- নামাযে জানাযার ইমামতির হকদার প্রথমে মৃতের ওলী, তারপর মসজিদের ইমাম। কিন্তু আমি ‘মুখতাসারুল কুদরীতে’’ পড়েছি- واولى الناس بالامامه- عليه السلطان ان حضر فان لم يحضر فيستحب تقديم امام الحى ثم الولى- সুতরাং এ বিষয়ে সঠিক সমাধান দিলে কৃতজ্ঞ হবো।",
        "2": "প্রশ্ন: আমার এক সহপাঠির সাথে আক্বিদা সম্পর্কিত বিতর্কের এক পর্যায়ে সে আমাকে প্রশ্নবিদ্ধ করে। তন্মধ্যে প্রথম প্রশ্ন হল- জানাযা অর্থ দোআ। দোআর পর কোন দোআ পড়ার প্রয়োজন নেই। অর্থাৎ- নামাযে জানাযার পর মুনাজাত করা যাবে না। দ্বিতীয় প্রশ্ন হল- নামাযে জানাযার ইমামতির হকদার প্রথমে মৃতের ওলী, তারপর মসজিদের ইমাম। কিন্তু আমি ‘মুখতাসারুল কুদরীতে’’ পড়েছি- واولى الناس بالامامه- عليه السلطان ان حضر فان لم يحضر فيستحب تقديم امام الحى ثم الولى- সুতরাং এ বিষয়ে সঠিক সমাধান দিলে কৃতজ্ঞ হবো।\n\nউত্তর: আমাদের দেশে এক শ্রেণির নামধারী মওলভী রয়েছে যারা জানাযাকে দোআ ছাড়া নামায মানতে রাজী নয়। অথচ মহান আল্লাহ্ তা‘আলা জানাযাকে নামায হিসেবেই স্বীকৃতি দিয়েছেন।\nপ্রিয় রাসূল সাল্লাল্লাহু তা‘আলা আলায়হি ওয়াসাল্লাম বিশেষ কারণে মুনাফিক সর্দার আবদুল্লাহ্ ইবনে উবাই এর জানাযার নামায পড়তে গেলে মহান রব নিষেধ করত: ইরশাদ করেন-\nولاتُصَلِّ على أحد منهم مات أبدا ولاتقم على قبره-\n‘‘আপনি কখনো তাদের (মুনাফিক) কারোর উপর (জানাযার) নামায পড়বেন না এবং তাদের কবরের নিকট (জিয়ারতের জন্য) দাঁড়াবেন না।’’\n[সূরা তাওবাহ: আয়াত- ৮৪] জানাযার নামাযের পর দোআ করা রাসূলে আকরাম সাল্লাল্লাহু তা‘আলা আলায়হি ওয়াসাল্লাম-এর হাদীস দ্বারা প্রমাণিত-\nعن أبى هريرة رضى الله عنه قال سمعت رسول الله صلى الله عليه وسلم يقول أذا صليتم على الميت فأخلصوا له الدعاء-\nপ্রখ্যাত সাহাবী হযরত আবূ হুরায়রা রাদ্বিয়াল্লাহু তা‘আলা আনহু হতে বর্ণিত, রাসূলে করীম সাল্লাল্লাহু তা‘আলা আলায়হি ওয়াসাল্লাম ইরশাদ করেন- যখন তোমরা মৃত ব্যক্তির উপর জানাযার নামায পড়বে তারপর তার জন্য খালেস বা নিষ্ঠার সাথে দোআ কর।\n[ইবনে মাযাহ: আস্ সুনান: কিতাবুল জানায়েয: হাদীস নং ১৪১৭, আবূ দাঊদ: আস সুনান: কিতাবুল জানায়েয: হাদীস নং ৩১৯৯, ইবনে হিব্বান: আস সহীহ: হাদীস নং ৩০৭৭, ইমাম সুয়ূতী: জামেউস্ সগীর: হাদীস নং ৭২৯, খতিব তিবরিযী: মিশকাতুল মাসাবীহ: হাদীস নং ১৬৭৪, বায়হাকী: আস্ সুনানুল কোবরা/ইমাম নবভী: রিয়াদুস্ সালেহীন: হাদীস নং ৯৩৭, ইমাম দায়লামী: আল ফিরদাউস: হাদীস নং ২২ ইত্যাদি] রাসূল পাক সাল্লাল্লাহু তা‘আলা আলায়হি ওয়াসাল্লাম নিজেই নামাযে জানাযার পর দো’আ করেছেন-\nلما التقى الناس بموته جلس رسول الله على المنبر وكشف له ما بينه وبين الشام فهو ينظر الى معتركهم فقال عليه الصلاة والسلام اخذ الراية زيد ابن حارثه- فمضى حتى استشهد وصلى عليه ودعاله وقال استغفرو اله دخل الجنة وهو يسعى ثم اخذ الرايه- جعفر بن ابن طالب فمضى حتى استشهد فضل عليه رسول الله ودعاله وقال استغفر واله – – – الخ-\nঅর্থাৎ- যখন মুসলমানগণ মুতার যুদ্ধে লিপ্ত তখন নবীয়ে পাক সাল্লাল্লাহু তা‘আলা আলায়হি ওয়াসাল্লাম মসজিদে নববীর মিম্বরে বসলেন। ফলে প্রিয় নবীজির জন্য মদীনা হতে সিরিয়া পর্যন্ত যুদ্ধ ক্ষেত্র সহ উম্মুক্ত হয়ে গেল। অতঃপর রাসূলে করীম সাল্লাল্লাহু তা‘আলা আলায়হি ওয়াসাল্লাম বলেন, হযরত যায়েদ ইবনে হারেছ রাদ্বিয়াল্লাহু তা‘আলা আনহু পতাকা হাতে নিয়েছে যুদ্ধ করতে করতে শহীদ হয়েছেন। আল্লাহর নবী সাল্লাল্লাহু তা‘আলা আলায়হি ওয়াসাল্লাম তাঁর জানাযার নামায আদায় করলেন ও দোআ করলেন এবং সাহাবায়ে কেরামকে উদ্দেশ্য করে বললেন তোমরা তাঁর জন্যে দোআ-মুনাজাত করো। কারণ সে জান্নাতে প্রবেশ করে দৌড়া-দৌড়ি করছে। এবার হযরত জাফর ইবনে আবু তালেব রাদ্বিয়াল্লাহু তা‘আলা আনহু পতাকা হাতে নিয়েছে অতঃপর তিনিও শহীদ হয়েছেন। প্রিয় নবীজি সাল্লাল্লাহু তা‘আলা আলায়হি ওয়াসাল্লাম তাঁর নামাযে জানাযা আদায় করলেন ও দোআ করলেন এবং বললেন- তোমরা তাঁর জন্য দোআ করো।\n[আল হাদীস, ইমাম কামালুদ্দীন ইবনে হুমাম: ফাতহুল ক্বাদীর: কিতাবুল জানায়েয, আল্লামা বদরুদ্দীন আইনী: উমদাদুল ক্বারী, আল্লামা ওয়াকেদী: কিতাবুল মাগাজী, মেরকাত শরহে মেশকাত: ২য় খন্ড ইত্যাদি] এই হাদীসে পাক দ্বারা সরাসরি প্রমাণ হয়ে যায়, স্বয়ং আল্লাহর নবী সাল্লাল্লাহু তা‘আলা আলায়হি ওয়াসাল্লাম মুতার শহীদদের জানাযার নামাযের পর দোআ করেছেন। এবং দোআ ও ইস্তেগফার করার জন্য সাহাবায়ে কেরামকে নির্দেশ দিয়েছেন।\nনামাযে জানাযার পর দোআ করা সাহাবীগণের আমল-\nعن المستظل بن حسين ان عليا رضى الله عنه صلى على جنازة بعد ما صلى عليها-\nঅর্থাৎ- হযরত মুসতাজিল ইবনে হুছাইন আলায়হির রাহমাহ্ বর্ণনা করেন, নিশ্চয় হযরত মওলা আলী রাদ্বিয়াল্লাহু আনহু এক ব্যক্তির লাশের উপর জানাযার নামায আদায়ের পর তাঁর জন্যে দোআ করেছেন।\n[ইমাম বায়হাকী: সুনানে কুবরা, ৪র্থ খন্ড, পৃষ্ঠা ২১৯] عن عمرو بن مرة عن خيثمة أن أبا موسى صلى على الحارث بن قيس الجعفى بعد ما صلى عليه- الحديث-\n‘‘হযরত আমরা বিন র্মুরা আলায়হির রাহমাহ্ থেকে বর্ণিত তিনি প্রখ্যাত তাবেয়ী হযরত খায়ছামা রাদ্বিয়াল্লাহু তা‘আলা আনহু হতে বর্ণনা করেন, তিনি বলেন, নিশ্চয় সাহাবীয়ে রাসূল হযরত আবু মুসা আশ‘আরী রাদ্বিয়াল্লাহু তা‘আলা আনহু হযরত হারেস ইবনে কায়েছ আল জু’ফী রাদ্বিয়াল্লাহু তা‘আলা আনহু-এর জানাযার নামায আদায়ের পর তার জন্য দোআ করেছেন। [বায়হাকী: আস্ সুনানিল কোবরা, হাদীস নং ৬৯৯৭] জানাযার নামাযের পর কাতার ভঙ্গ করে একাকী কিংবা সম্মিলিতভাবে মৃত ব্যক্তির জন্য সংক্ষিপ্ত আকারে- সূরা ফাতিহা, সূরা ইখলাস, দরূদ শরীফ ও দোআ ইস্তেগফার করা মুস্তাহাব ও উত্তম তরিকা। এর দ্বারা মৃত ব্যক্তি উপকৃত হয় এবং দোআকারী সাওয়াবের অধিকারী হন। নামাযে জানাযার পর দোআ স্বয়ং রাসূলে পাক সাল্লাল্লাহু তা‘আলা আলায়হি ওয়াসাল্লাম ও সাহাবী-তাবেয়ীগণের যুগ থেকে চলে আসছে, এখনও পর্যন্ত সুন্নী হাক্কানী ওলামায়ে কেরাম এবং নবীপ্রেমিকদের মাধ্যমে এই পূণ্যময় আমল জারী রয়েছে। আলহামদুলিল্লাহ্। এ ধরনের নেক আমলকে বিদআত ও না-জায়েয বলা মূলত: মূর্খতা, অজ্ঞতা অথবা উপরোক্ত হাদীস সমূহকে অস্বীকার করার নামান্তর। আর পবিত্র হাদীসকে অস্বীকার করা অনেক বড় গোমরাহী।\n\nউত্তর: ২. জানাযার নামাযে ইমামতির হক সর্বাগ্রে ইসলামী শাসকের। অতঃপর তার প্রতিনিধি, অতঃপর ক্বাযীর। এরপর জুমুআর খতিবের তারপর মহল্লার ইমামকে অগ্রাধিকার দেয়া মুস্তাহাব। তবে মহল্লার ইমাম ওলী অপেক্ষা উত্তম হতে হবে। অন্যথায় মৃত ব্যক্তির ওলী উত্তম। যদি উপযুক্ত হয়। এ বিষয়ে তরজুমান প্রশ্নোক্তর বিভাগে পূর্বে বিস্তারিত প্রামাণ্য আলোচনা প্রদত্ত হয়েছে। [গুনিয়া/দুররুল মুখতার ইত্যাদি]"
    },
    {
        "1": "প্রশ্নোত্তর : ২২  - প্রায় শত বছর আগের মসজিদকে প্রতিষ্ঠাতার ওয়ারিশগণকে না জানিয়ে ও অনুমতি না নিয়ে ভেঙ্গে ফেলে এবং মসজিদের তলাকে সম্পূর্ণ বাদ দিয়ে অর্থাৎ- বাইরে রেখে পশ্চিম দিকের সরকারি খাস জায়গার উপর সরকারের অনুমতি না নিয়ে স্থানীয় দখলদার থেকে নিয়ে ইমাম সাহেব এবং তার ছেলেরা পাকা করে (অনুদানে টাকা দিয়ে) পুরান মসজিদের তলাটা বাঁশের ঘেরা দিয়ে ঘিরলেও তার মাঝখান দিয়ে মুসল্লিদের নতুন মসজিদে যাতায়ত করতে হয়। এখন শরীয়তের বিধানমতে কি হুকুম হতে পারে? জানিয়ে উপকৃত করবেন।",
        "2": "প্রশ্ন: প্রায় শত বছর আগের মসজিদকে প্রতিষ্ঠাতার ওয়ারিশগণকে না জানিয়ে ও অনুমতি না নিয়ে ভেঙ্গে ফেলে এবং মসজিদের তলাকে সম্পূর্ণ বাদ দিয়ে অর্থাৎ- বাইরে রেখে পশ্চিম দিকের সরকারি খাস জায়গার উপর সরকারের অনুমতি না নিয়ে স্থানীয় দখলদার থেকে নিয়ে ইমাম সাহেব এবং তার ছেলেরা পাকা করে (অনুদানে টাকা দিয়ে) পুরান মসজিদের তলাটা বাঁশের ঘেরা দিয়ে ঘিরলেও তার মাঝখান দিয়ে মুসল্লিদের নতুন মসজিদে যাতায়ত করতে হয়। এখন শরীয়তের বিধানমতে কি হুকুম হতে পারে? জানিয়ে উপকৃত করবেন।\n\nউত্তর: মহান আল্লাহ্ পবিত্র ক্বোরআনুল করীমে ইরশাদ করেন- وان المساجد لله অর্থাৎ- এবং মসজিদগুলো মহান আল্লাহরই জন্য।\n[সূরা জিন: আয়াত নম্বর ১৮, পারা ২৯] ইসলামী শরীয়তের দৃষ্টিকোণে মসজিদ হলো মুসলমানদের ইবাদতের জন্য নির্দিষ্ট একটি বিশেষ পবিত্র স্থান। যেটি আল্লাহর জন্যই ওয়াকফকৃত। বিশ্ববিখ্যাত ফতোয়া গ্রন্থ রদ্দুল মোহতারের মধ্যে আল্লামা ইবনে আবেদীন শামী হানাফী রাহমাতুল্লাহি আলায়হি বর্ণনা করেন-\nحاصله ان شرط كونه مسجدا ان يكون سفله وعلوه مسجدا لينقطع حق العباد-\nঅর্থাৎ- মসজিদ হওয়ার জন্য শর্ত মসজিদের উপরে এবং নিচে মসজিদই থাকবে। যেন বান্দার মালিকানা না থাকে। তাই মসজিদের চিহ্নিত জায়গাটি (মূল মসজিদ ও বারান্দাসহ) যে পরিমাণ জায়গা যেখানে মসজিদ নির্মাণ করা হয়েছে এবং জুমা-জামাত ও নামায-কালাম হয়েছে তা কিয়ামত পর্যন্ত মসজিদ হিসেবে সাব্যস্ত থাকবে। বস্তুত: মসজিদের চিহ্নিত জায়গা (বারান্দাসহ) বরাবর উপরে আসমান ও নি¤েœ তাহতুছ্ছারা পর্যন্ত মসজিদ হিসেবে নির্ধারিত। বিশেষ প্রয়োজন ছাড়া উক্ত নির্ধারিত মসজিদ বিনা প্রয়োজনে শহীদ করা এবং ভেঙ্গে ছোট করা অথবা অস্তিত্ব বিলুপ্ত করা হারাম। তবে যদি মসজিদ সংকীর্ণ হওয়ার দরুন মুসল্লি সংকোলান না হয় অথবা পুরাতন ও জরাজীর্ণ হয়ে যাওয়ায় নামায আদায়ে অসুবিধা সৃষ্টি হয় তখন বিশেষ প্রয়োজনে অনেক পুরাতন জরাজীর্ণ মসজিদ সম্প্রসারণ করে নূতনভাবে সেখানে মসজিদ নির্মাণ করবে আর যদি সেখানে সম্প্রসারণ করার সুযোগ না হয় তখন এলাকাবাসী সকলের সম্মতিক্রমে উপযুক্ত স্থানে অনত্রে নতুন মসজিদ নির্মাণে ইসলামী শরীয়তের দৃষ্টিতে অসুবিধা নেই। বড় আকারে নূতন মসজিদ নির্মাণের ফলে যদি পুরাতন আগের মসজিদে কেউ জুমা-জামাত না পড়ে তবে পুরাতন মসজিদকে (বারান্দাসহ) অবশ্যই চতুর্দিকে ঘেরাও দিয়ে হেফাজত করতে হবে। সেখানে রাড়ি-ঘর, দোকান-পাট, যাতায়তের পথ, অফিস-আদালত ইত্যাদি করা যাবে না বরং এর পবিত্রতা অবশ্যই রক্ষা করতে হবে। অন্যথায় বেহুরমতি হলে মহল্লা/এলাকাবাসী সকলে গুনাহগার হবে।\nউল্লেখ্য যে, শত বৎসর পূর্বের মসজিদকে ভেঙ্গে উক্ত মসজিদের পশ্চিম দিকে সরকারি খাস জায়গার উপর সরকারের অনুমতি ছাড়া নূতন করে মসজিদ নির্মাণ করা শরীয়ত সম্মত নয়। পুরাতন মসজিদ আয়তনে ছোট হলে ও মুসল্লি সংকোলান না হলে বড় আকারে সম্প্রসারণের সুযোগ থাকলে পুরাতন মসজিদকে এলাকাবাসীর সম্মতিতে সম্প্রসারণ করবে। আর সম্প্রসারণের সুযোগ না থাকলে সরকার বা যথাযথ সরকারি কর্তৃপক্ষের অনুমতি ও অনুমোদনের ভিত্তিতে সরকারি খাস জায়গায় পুরাতন মসজিদ সহ যুক্ত করে শত বৎসরের আগের মসজিদকে সম্প্রসারণ করবে। এটাই ইসলামী শরীয়তের সমাধান।\n[ফতোয়া-এ খানিয়া, রদ্দুল মোহতার, ফতোয়ায়ে ফয়জুর রাসূল, ফতহুল কাদির ও ফতোয়ায়ে রযভীয়্যাহ্ ইত্যাদি]"
    },
    {
        "1": "প্রশ্নোত্তর : ২৩  - কবরের পাশে ক্বোরআন তেলাওয়াত ও জিয়ারতের হুকুম কি? জনৈক মওলভী বলেন- এটা নাজায়েয। এ ব্যাপারে ফায়সালা জানতে চাই।",
        "2": "প্রশ্ন: কবরের পাশে ক্বোরআন তেলাওয়াত ও জিয়ারতের হুকুম কি? জনৈক মওলভী বলেন- এটা না-জায়েয। এ ব্যাপারে ফায়সালা জানতে চাই।\n\nউত্তর: মুসলিম জীবনে কবর জিয়ারত গুরুত্বপূর্ণ ও বরকতময় আমল। প্রিয়নবী রাসূলে পাক সাল্লাল্লাহু তা‘আলা আলায়হি ওয়াসাল্লাম অসংখ্য বার জান্নাতুল বাকী শরীফ এবং বিভিন্ন কবর জিয়ারত করেছেন এবং উম্মতকে জিয়ারত করার হুকুম দিয়েছেন। সুতরাং জিয়ারত সম্পূর্ণ ক্বোরআন-হাদীস এবং শরীয়ত সম্মত একটি নেক আমল। قال النؤوى وأجمعوا عَلَى أنَّ زيارتها سنة لهم- অর্থাৎ- ইমাম নববী রাহমাতুল্লাহি আলায়হি বলেছেন- উম্মতের ইজমা হয়েছে যে, কবর জিয়ারত করা সুন্নাত।\n[মিরকাত শরহ মিশকাত: ৪র্থ খন্ড, পৃষ্ঠা ১২৫৫] হাদীসে পাকে উল্লেখ রয়েছে-\nعن ابن مسعود ان رسول الله صلى الله عليه وسلم قال كُنتُ نهبيتكُمْ عن زيارة القبور فزوروها فانها تزهدُ فى الدنيا وتذكر الاخرة- (رواه ابن ماجه)\nঅর্থাৎ- প্রখ্যাত সাহাবী হযরত আবদুল্লাহ্ ইবনে মাসউদ রাদ্বিয়াল্লাহু আনহু বর্ণনা করেন, নিশ্চয় আল্লাহ্র রাসূল সাল্লাল্লাহু তা‘আলা আলায়হি ওয়াসাল্লাম বলেছেন, ইতিপূর্বে আমি তোমাদেরকে কবর জিয়ারত (বিভিন্ন কারণে) নিষেধ করেছিলাম, এখন থেকে তোমরা কবর জিয়ারত কর। কেননা এটা দুনিয়ার প্রতি বিমুখ করে ও আখেরাতের কথা স্মরণ করে দেয়।\n[সুনানে ইবনে মাজাহ: হাদীস নম্বর ১৫৭১, সুনানে দারে কতুনী: হাদীস নম্বর- ৪৬৭৯, মুস্তাদরাকে হাকেম: হাদীস নম্বর – ৭১৯৭, মুসান্নাফে ইবনে আবী শায়বাহ্: হাদীস নম্বর- ১১, ৮০৯] উপরোক্ত হাদীস পাকে প্রিয়নবী সাল্লাল্লাহু তা‘আলা আলায়হি ওয়াসাল্লাম এর নূরানী ইরশাদ فَزُورُوْاها অর্থাৎ- তোমরা কবর জিয়ারত কর। প্রিয়নবী রাসূলে পাক সাল্লাল্লাহু তা‘আলা আলায়হি ওয়াসাল্লাম-এর এরূপ বলা দ্বারা স্পষ্টভাবে কবর জিয়ারত করা সুন্নাত প্রমাণিত হয়ে যায়। কবর জিয়ারত করতে গিয়ে ক্বোরআন তেলাওয়াত, দোআ-দরূদ পাঠ করা এবং কবরবাসীর জন্য দোআ করাও হাদীসে পাক হতে প্রমাণিত। যেমন-\nعن ابى هريرة رضى الله عنه انّ رسول الله صلى الله عليه وسلم خرج الى المقابر فقال السلام عليكم دار قوم مؤمنين وانّا أن شاء الله بكم لاحقون- (مسند احمد)\nঅর্থাৎ- প্রখ্যাত সাহাবী ও সর্বাধিক হাদীস বর্ণনাকারী হযরত আবূ হুরায়রা রাদ্বিয়াল্লাহু তা‘আলা আনহু হতে বর্ণিত ‘নিশ্চয় (একদা) আল্লাহর নবী রাসূলে পাক সাল্লাল্লাহু তা‘আলা আলায়হি ওয়াসাল্লাম কবরস্থানের উদ্দেশ্যে বের হলেন এবং কবরবাসীদের উদ্দেশ্যে বলেন, হে মু’মীন সম্প্রদায়! আপনাদের উপর শান্তি বর্ষিত হোক। অতি শীঘ্রই আমরাও আপনাদের সাথে মিলিত হব।\n[মুসনাদে আহমদ: হাদীস নম্বর ৮৮৭৮] তাছাড়া ফিক্হের প্রসিদ্ধ গ্রন্থ র্দুরুল মুখতার ও রদ্দুল মুহতার কিতাবদ্বয়ে কবর জিয়ারতকে মুস্তাহাব উল্লেখ করেছেন। প্রতি সপ্তাহে একদিন মুরব্বী ও আত্মীয় স্বজনের কবর জিয়ারত করা অতি উত্তম ও ফজিলতময়। তবে জুমাবার, বৃহস্পতিবার, রবিবার অথবা সোমবার জিয়ারত কবুলের জন্য বেশী উপযোগী, উত্তম হল শুক্রবার সকাল বেলা জিয়ারতের উদ্দেশ্যে কবরস্থানে গিয়ে সূরা ফাতেহা শরীফ, যদি সম্ভব হয়, সূরা বাকারার ১ম অংশ ‘আলিফ লা-ম’ থেকে ‘মুফলিহুন’ পর্যন্ত, আয়াতুল কুরসি, ‘আ-মার্নারসূলু’ শেষ পর্যন্ত, সূরা ইয়াছিন, সূরা মূলক বা তাবারাকাল্লাজী, সূরা তাকাসূর, সূরা ইখলাস- ৩/৭/১১ বার এবং দরূদ শরীফ পাঠ করা অতি উত্তম। এসব তেলাওয়াত করে কবরবাসীদের জন্য সওয়াব বখশিশ করা নেহায়ত উত্তম তরিকা। হাদীস শরীফে বর্ণিত আছে, ‘‘কবর জিয়ারতকালে যে এগার বার সূরা ইখলাস তেলাওয়াত করে সওয়াব মৃত ব্যক্তিদের রূহে বা কবরে পৌঁছাবে উক্ত কবরস্থানে যত কবরবাসী আছে তাদের সমান সওয়াব জিয়ারতকারী পাবে। কবর জিয়ারতকালে উল্লেখিত সূরাগুলো তেলাওয়াত করা জায়েয ও উত্তম হলে গোটা ক্বোরআন শরীফ তেলাওয়াত করা কেন নাজায়েয হবে? বরং সম্পূর্ণ ক্বোরআন তেলাওয়াতের সওয়াব তো আরো বেশী। সুতরাং কবর জিয়ারত এবং জিয়ারতকালে ক্বোরআন শরীফ হতে তেলাওয়াত এবং বিভিন্ন দোআ-দরূদ তেলাওয়াত করা অতি বরকতময় ইবাদত। এটাকে নাজায়েয বা বিদআত ইত্যাদি বলা মূর্খতা, হঠকারিতা এবং দ্বীন-শরীয়ত নিয়ে ঠাট্টা-বিদ্রুপ করার নামান্তর। বরং প্রিয়নবী সাল্লাল্লাহু তা‘আলা আলায়হি ওয়াসাল্লাম, সাহাবায়ে কেরামকে সাথে করে জান্নাতুল বাকি ও শোহাদায়ে উহুদের জিয়ারত করেছেন এবং দোআ করেছেন মর্মে হাদীসে বর্ণিত আছে।\n[মুসান্নাফে আবি শায়বাহ্, মেরকাত শরহে মিশকাত, শরহে সূদূর ইত্যাদি]"
    },
    {
        "1": "প্রশ্নোত্তর : ২৪  - ইদানিং কিছু ইমামকে দেখা যায় নামাযে পাগড়ী না বেঁধে রুমালকে মহিলার ঘোমটার ন্যায় দুই পাশে ঝুলিয়ে দেয়। রুকু সাজদার সময় টেনে টেনে ঠিক করতে দেখা যায়। ইমামের এহেন কাজ শরিয়তে কতটুকু বৈধ বা অবৈধ এ ব্যাপারে জানালে উপকৃত হব।",
        "2": "প্রশ্ন: ইদানিং কিছু ইমামকে দেখা যায় নামাযে পাগড়ী না বেঁধে রুমালকে মহিলার ঘোমটার ন্যায় দুই পাশে ঝুলিয়ে দেয়। রুকু সাজদার সময় টেনে টেনে ঠিক করতে দেখা যায়। ইমামের এহেন কাজ শরিয়তে কতটুকু বৈধ বা অবৈধ এ ব্যাপারে জানালে উপকৃত হব।\n\nউত্তর: পাগড়ী পরিধান করা সুন্নাতে মুস্তাহাব্বা। পাগড়ী পরিধান করার ফজিলত হাদীসে পাক দ্বারা সাব্যস্ত। পাগড়ী বেঁধে নামায আদায়ের সাওয়াব পাগড়ী ছাড়া নামায আদায়ের চেয়ে ২৫ থেকে ৭০ গুণ বেশি। যা হাদীস দ্বারা প্রমাণিত।\nএ ছাড়াও হাদীসে পাকে উল্লেখ রয়েছে- عَلَيْكُمْ بِالعمائم فاِنّها سيماءُ الملائكة-\nঅর্থাৎ- তোমরা পাগড়ী বাঁধবে, কেননা এটা ফেরেশতাদের প্রতীক।\n[শুয়াবুল ঈমান, হাদীস নম্বর ৬২৬২, কৃত: ইমাম বায়হাকী রাহ.] অপর হাদীসে পাকে রয়েছে ‘তোমরা পাগড়ী পরিধান কর, নিশ্চয় পাগড়ী ইসলামের নিদর্শন এবং তা মুসলমান ও মুশরিকদের মাঝে পার্থক্যকারী।\n[তিরমিযি শরীফ: ১ম খণ্ড, ৩০৮ পৃষ্ঠা] নামাযে ‘সদল’ বা কাপড় তথা চাদর বা রুমাল ঝুলিয়ে দেয়া মাকরূহে তাহরীমি। যেমন মাথা বা কাঁধের উপর চাদর, রুমাল, শাল ইত্যাদি এমনভাবে রাখা যে, উভয় প্রান্ত সরাসরি ঝুলতে থাকে। তবে যদি এক প্রান্ত এক কাধেঁর উপর রাখা হয় এবং অপর প্রান্ত ঝুলতে থাকে তাহলে অসুবিধা নেই। আজকাল দেখা যায়, কোন কোন নামাযী ও ইমাম মাথা বা কাধেঁর উপর এমনভাবে রুমাল ঝুলিয়ে রাখে যা রুকু অবস্থায় গলা, মাথা ও কাধেঁর উভয় প্রান্তে সরাসরি লটকে ও ঝুলে থাকে। এভাবে নামায পড়া মাকরূহ। এটা পাগড়ী বা আমামা নয় বরং নামাযের প্রতি অবহেলা।\nতাছাড়া নামায অবস্থায় বার বার নড়াছড়া করা বা নামাযে আস্তিন, রুমাল বা চাদর বারবার উপরের দিকে এমনভাবে কুড়িয়ে নেয়া যাতে হাতের কুনুইগুলো প্রকাশ পায় তখনও নামায মাকরূহ হবে। এটা নামাযের প্রতি চরম অবহেলা ও অবজ্ঞা। নামাযের প্রতি অবশ্যই যতœবান ও আন্তরিক হতে হবে নতুবা অবশ্যই গুনাহগার হবে।\n[ফাতহুল ক্বদীর, বাহরুর রায়িক এবং ফতোয়ায়ে রযভীয়া: ৩য় খণ্ড, পৃষ্ঠা ৪১৬ ও ৪২৩]"
    },
    {
        "1": "প্রশ্নোত্তর : ২৫  - শয়তান মানুষের প্রকাশ্য শত্রু। বিভিন্ন পন্থায় শয়তান প্ররোচনা দেয়। শয়তানের প্ররোচনা হতে বাঁচার উপায় জানিয়ে ধন্য করবেন।",
        "2": "প্রশ্ন: শয়তান মানুষের প্রকাশ্য শত্রু। বিভিন্ন পন্থায় শয়তান প্ররোচনা দেয়। শয়তানের প্ররোচনা হতে বাঁচার উপায় জানিয়ে ধন্য করবেন।\n\nউত্তর: পবিত্র ক্বোরআনে ‘‘শয়তানের কথা মহান আল্লাহ্ তা‘আলা বহুবার উল্লেখ করেছেন। আল্লাহ্ তা‘আলা শয়তানকে মানুষের প্রকাশ্য শত্রু বলে ঘোষণা করেছেন এবং শয়তানকে অনুসরণ না করার তাগিদ প্রদান করে ইরশাদ করেছেন-\nولاتتبعوا خطوات الشيطن أنّه لكم عَدُوّ مُبِيْنٌ-\nঅর্থাৎ- এবং তোমরা শয়তানের পদাংক অনুসরণ কর না; নিশ্চয় সে (শয়তান) তোমাদের প্রকাশ্য শত্রু।\n[সূরা বাকারা: আয়াত- ২০৮] এ আয়াতের আলোকে শয়তান মানুষের প্রকাশ্য শত্রু হলেও মানুষ তাকে বাহ্যিক দৃষ্টিতে দেখে না- ফলে শয়তানকে প্রতিহত করা বা তার ফাঁদ হতে বেঁচে থাকা সাধারণ মানুষের পক্ষে কষ্ট সাধ্য। তবে প্রিয়নবী সাল্লাল্লাহু তা’আলা আলায়হি ওয়াসাল্লাম হাদীসে পাকে শয়তান হতে বেঁচে থাকার উপায় উল্লেখ করে ইরশাদ করেছেন-\nعن ابو هريرة رضى الله عنه قال قال رسول الله صلى الله عليه وسلم يأتى الشيطانُ احدكم فيقول مَنْ كذا مَنْ خَلَقَ كذا حتى يقول مَنْ خلق ربك فاذا بَلَغَهُ فَلْيَستَعِذ باللهِ ولَينْتَه- (متفق عليه)\nঅর্থাৎ- সর্বাধিক হাদীস বর্ণনাকারী প্রখ্যাত সাহাবী আবু হুরায়রা রাদ্বিয়াল্লাহু আনহু হতে বর্ণিত, তিনি বলেন- প্রিয় নবী সাল্লাল্লাহু তা’আলা আলায়হি ওয়াসাল্লাম ইরশাদ করেন- শয়তান তোমাদের কারো নিকট এসে বলে, অমুক বস্তুকে কে সৃষ্টি করেছে? অমুক বস্তু কে সৃষ্টি করেছে? এমন কি সে বলে তোমাদের প্রভুকে কে সৃষ্টি করেছে? যখন এতটুকুতে পৌঁছে যাবে তখন ‘আওজু বিল্লাহ্’ বলে আল্লাহ্র কাছে শয়তানের কুমন্ত্রণা হতে আশ্রয় চাও এবং (এ বিষয়ে) বিরত থাক।\n[বোখারী ও মুসলিম শরীফ, মেশকাত শরীফ] মেশকাত শরীফে আরো বর্ণিত রয়েছে-\nفَمَنْ وَجَدَ مِنْ ذالك شيئًا فَلْيَقُلْ امَنْتُ بِالله ورسوله- (متفق عليه)\nঅর্থাৎ- অতঃপর যার অন্তরে এরূপ কুমন্ত্রণা ও বাজে খেয়াল আসবে সাথে সাথে বলবে আমি আল্লাহ্ ও তাঁর রাসূলের প্রতি পরিপূর্ণ ঈমান এনেছি।\n[বোখারী ও মুসলিম শরীফ, মেশকাত শরীফ- পৃষ্ঠা- ১৮] আরো বর্ণিত আছে যে, অন্তরে খারাপ ধারনা সৃষ্টি হলে বা শয়তান মন্দ প্ররোচনা দিলে, ইস্তেগফার ও সূরা ইখলাস পাঠ করবে। তারপর নিজের বাম দিকে তিন বার থুথু নিক্ষেপ করবে আর বিতাড়িত শয়তান থেকে আল্লাহ্র কাছে পানাহ্ চাইবে।\nতাছাড়া মনের মধ্যে শয়তানী প্ররোচনা/প্রতারণা উপলব্ধি হলে তাৎক্ষণিকভাবে বেশি বেশি ইস্তেগফার পাঠ করে শয়তানকে বিতাড়িত করার চেষ্টা করবে এবং মনের ওয়াস-ওয়াসা অন্তরেই শেষ করে দেয়ার চেষ্টা করবে এবং তা কাজে পরিণত/বাস্তবায়ন করার পূর্বেই বেশি বেশি আল্লাহর জিকির, প্রিয় নবীর উপর দরূদ পাঠ করে শয়তান-এর কুমন্ত্রণা ও প্রচারণা হতে রক্ষা পাওয়া যায় এবং আজে-বাজে খারাপ কল্পনা-ঝল্পনা থেকেও বেচে থাকার চেষ্টা করবে। বর্তমান সময়ের অপসংস্কৃতি- আকাশ মিডিয়া সরকারি-বেসরকারি বিভিন্ন চ্যানেলে প্রচারিত অশ্লীল ছায়াছবি, বেহায়াপনা, অশ্লীলতা ও নগ্নতায় ভরা প্যাকেজ অনুষ্ঠান হতে নিজেও বেঁচে থাকবে, ছেলে-সন্তানদেরকে বিরত রাখবে।\n[সহীহ মুসলিম, মেশকাত শরীফ ও মেরকাত শরহে মেশকাত ইত্যাদি]"
    },
    {
        "1": "প্রশ্নোত্তর : ২৬  - নবী করীমের সঠিক ওফাত দিবস কত তারিখে?",
        "2": "প্রশ্ন: আমাদের এলাকায় খতিব সাহেব বয়ান করেছেন যে, ‘আমাদের নবীর ওফাত দিবস রবিউল আউয়াল মাসের ২ তারিখ, যেটি তিনি চার বছর গবেষণা করে নিশ্চিত হয়েছেন। এই বিষয়ে সঠিক তথ্য জানালে উপকৃত হব।\n\nউত্তর: প্রসিদ্ধ অভিমত অনুযায়ী চন্দ্র মাসের ১২ রবিউল আউয়াল আমাদের আক্বা ও মাওলা হযরত মুহাম্মদুর রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এ ধরাধামে পবিত্র মক্কা মুর্কারামায় শুভাগমন করেছেন। এটাকে ইমাম ইবনে হিশাম রাহমাতুল্লাহি আলায়হি সহ অনেক প্রখ্যাত ইসলামী মনীষীগণ ‘কাওলে মাশহুর’ বা প্রসিদ্ধ অভিমত হিসেবে আখ্যায়িত করেছেন। যেমন মুহাম্মদ বিন ইসহাক হতে বর্ণিত- তিনি বলেন,\nعن محمد بن اسحاق قال ولد رسول الله صلى الله عليه وسلم لاِثْنتى عَشَرَةَ لَيْلَةً مَضَت مِنْ شَهْرِ ربيع الأول-(رواه البيهقى)\nঅর্থাৎ- হযরত মুহাম্মদ ইবনে ইসহাক রাহমাতুল্লাহি আলায়হি বলেন, আল্লাহ্র রাসূল সাল্লাল্লাহু তা‘আলা আলায়হি ওয়াসাল্লাম হস্তীর বছর রবিউল আউয়াল মাসের ১২ তারিখে জন্ম গ্রহণ তথা শুভাগমন করেছেন।\n[ইমাম বায়হাকী তাঁর দালায়েলুন্নবূয়ত: ১ম খন্ডের ৭৭ পৃষ্ঠায়, মুস্তাদরাকে হাকেম: ২য় খন্ড, ১৩৫ পৃষ্ঠা] وعن سعيد بن المسيب ولد رسول الله صلى الله عليه وسلم وكان ذالك اليوم لمضى اثنى عشرة ليلة مصت من شهر ربيع الأول-\nঅর্থাৎ- বিশিষ্ট তাবেয়ী হযরত সাঈদ ইবনে মুছায়্যিব রাদ্বিয়াল্লাহু তা‘আলা আনহু বলেন, আল্লাহর প্রিয় রাসূলের শুভাগমনের দিনটি ছিল রবিউল আউয়ালের ১২ তারিখ।\n[সিরাতে হালভীয়া কৃত আল্লামা নুরুদ্দীন হালভী: ১ম খন্ড, পৃষ্ঠা ৮৪] অপর বর্ণনায় দেখা যায়-\nعن جابر و ابن عباس انهما قالا وُلدَ رسول الله صلى الله عليه وسلم عام الفيل يوم الاثنين الثانى عشر من شهر ربيع الاول – – – – وفيه مات-\nঅর্থাৎ- প্রখ্যাত সাহাবী হযরত যাবের এবং আবদুল্লাহ্ ইবনে আব্বাস রাদ্বিয়াল্লাহু তা‘আলা আনহুমা বলেছেন, আল্লাহর রাসূল সাল্লাল্লাহু তা‘আলা আলায়হি ওয়াসাল্লাম হস্তীর সনে রবিউল আউয়ালের ১২ তারিখ শুভাগমন করেছেন দিনটি ছিল সোমবার, এ দিনেই তিনি ইন্তেকাল করেছেন।\n[আল বেদায়া ওয়ান নেহায়া কৃত- হাফিজ ইবনে কাছির রাহ.: ১ম খন্ড, পৃষ্ঠা ২৬৮, সিরাত হলভিয়া: ১ম খন্ড, পৃষ্ঠা ৮৫] হযরত ইমাম মুহাম্মদ ইবনে হাব্বান ইবনে আহমদ ইবনে হাব্বান তামিমী রাহমাতুল্লাহি আলায়হি (ওফাত ৩৫৪ হিজরী) তদীয় কিতাবে রাসূল সাল্লাল্লাহু তা‘আলা আলায়হি ওয়াসাল্লাম-এর জন্ম প্রসঙ্গে বলেন-\nو كان مولد المصطفى صلى الله عليه وسلم بمكة عام الفيل وذالك يوم الاثنين لاثنتى عشرة ليلة مضت من شهر ربيع الاول-\nঅর্থাৎ- প্রিয়নবী হযরত মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম মক্কায় হস্তীর বছরে শুভাগমন গ্রহণ করেন দিনটি ছিল সোমবার এবং রবিউল আউয়ালের ১২ তারিখ।\n[মাশাহিরিল উলামাইল আমছার: ১ম খন্ড, পৃষ্ঠা ২১] এ ব্যাপারে হাফিজুল হাদীস আল্লামা ইবনে কাছির রাহমাতুল্লাহি আলায়হি বলেছেন- و هذا هو المشهور عند الجمهون- অর্থাৎ- ১২ রবিউল আউয়াল নবীজির শুভাগমন এটা জমহুর তথা অধিকাংশের কাছে সু-পরিচিত ও গ্রহণযোগ্য।\n[আল বেদায়া ওয়ান নেহায়অ: ১ম খন্ড, পৃষ্ঠা ২৬৮] সহীহ বুখারী শরীফের ব্যাখ্যাকারী আল্লামা ইমাম আহমদ কাস্তালানী রাহমাতুল্লাহি আলায়হি বলেন-\nوالمشهور أنه ولد يوم الاثنين ثانى عشر ربيع الاول وهو قول ابن اسحاق وغيره-\nঅর্থাৎ- প্রসিদ্ধ অভিমত হল, আল্লাহর নবী রাসূলে আকরাম সাল্লাল্লাহু তা‘আলা আলায়হি ওয়াসাল্লাম রবিউল আউয়াল মাসের সোমবার ১২ তারিখ ধরাবুকে শুভাগমন করেছেন। এটা ইবনে ইসহাক সহ অন্যান্যের অভিমত।\n[মাওয়াহেবুল্লাদুন্নিয়া কৃত ইমাম কাস্তালানী: ১ম খন্ড, ১৪২ পৃষ্ঠা] সুতরাং ১২ রবিউল আউয়াল তারিখে সোমবার আল্লাহর প্রিয়নবী সাল্লাল্লাহু তা‘আলা আলায়হি ওয়াসাল্লাম পৃথিবীতে শুভাগমন করেছেন এবং ঐ দিনেই ওফাত বরণ করেছেন। এটাই অধিকাংশ ঐতিহাসিকগণের প্রসিদ্ধ অভিমত। তবে প্রিয়নবীর শুভাগমন-ওফাতকালের সময় ও তারিখ নিয়ে ভিন্ন বক্তব্যও রয়েছে। আমাদের দেশসহ সারা বিশ্বে প্রসিদ্ধ অভিমত কেই প্রাধান্য দেয়া হয়।\nএ বিষয়ে ইমামে আহলে সুন্নাত আল্লামা শাহ্ আহমদ রেযা আ’লা হযরত রাহমাতুল্লাহি আলায়হি এক প্রশ্নের উত্তরে বলেন যে, প্রিয়নবী সাল্লাল্লাহু তা‘আলা আলায়হি ওয়াসাল্লাম-এর শুভাগমনের তারিখ সম্পর্কে সাতটি অভিমত রয়েছে। রবিউল আউয়াল শরীফের দুই, আট, দশ, বার, সতের, আঠার ও বাইশ তারিখ। কিন্তু সর্বাধিক প্রসিদ্ধ ও গ্রহণযোগ্য মত হল বার রবিউল আউয়াল শরীফ। শেখ মুহাক্কিক শাহ্ আবদুল হক মুহাদ্দিস দেহলভী রাহমাতুল্লাহি আলায়হি, আল্লামা কাস্তালানী রাহমাতুল্লাহি আলায়হি ও ইমাম জোরকানী রাহমাতুল্লাহি আলায়হি, ইমাম মাগাজী, ইমাম মুহাম্মদ বিন ইসহাক সহ অনেকেই ১২ রবিউল আউয়ালের মতকে প্রসিদ্ধ এবং এটার উপর আমল করেছেন। [মাদারেজুন্নবূয়ত ইত্যাদি]"
    },
    {
        "1": "প্রশ্নোত্তর : ২৭  - শরীয়তের আলোকে মহিলাদের জন্য পুরুষদের সাথে জামাতে অংশগ্রহণ বৈধ কিনা?",
        "2": "প্রশ্ন: আমাদের এলাকায় পবিত্র মিলাদুন্নবী সাল্লাল্লাহু তা‘আলা আলায়হি ওয়াসাল্লাম ১১ রবিউল আউয়াল দিবাগত রাত্রে পবিত্র ক্বোরআন খতম, মিলাদ-কিয়াম ইত্যাদি নফল ইবাদত হয় এমন কি শেষ রাত্রে জামাত সহকারে তাহাজ্জুদের আদায় করা হয়। কিন্তু আমার প্রশ্ন হল উক্ত কাজে মহিলাদের সহ উপস্থিত হয়ে ইবাদত করা বর্তমান যুগে কতটুকু শরীয়ত সম্মত? শরীয়তের আলোকে মহিলাদের জন্য পুরুষদের সাথে জামাতে অংশগ্রহণ বৈধ কিনা? জানালে উপকৃত হব।\n\nউত্তর: পবিত্র মিলাদুন্নবীর নূরানী রাতে রবিউল আঊয়ালের ১১ তারিখের দিবাগত রজনীতে পবিত্র ক্বোরআন খতম, দো’আ-দরূদ, ওয়াজ-নসিহত, মিলাদ-কিয়াম, প্রিয়নবীর শুভাগমনের সাথে সম্পৃক্ত বিশেষ রজনী হিসেবে জামাত সহকারে তাহাজ্জুদের নামায আদায় ও খানা-পিনা সহ নফল ইবাদত সমূহ নিঃসন্দেহে ভালো কাজ এবং সাওয়াব ও মঙ্গলময় এবং শরীয়ত স্মমত। এতে সন্দেহের কোন অবকাশ নেই। ইসলামের প্রথম যুগে মহিলারা মসজিদে গিয়ে যদিও জামাত সহকারে নামায আদায় করতো। কিন্তু পরবর্তী সময়ে বিশেষত: হযরত ওমর ফারুকে আজমের জামানা হতে মা-বোনদের ইজ্জত আবারুকে লম্পটদের কুদৃষ্টি হতে বাচানোর জন্য মসজিদে গিয়ে নামায পড়া নিষেধ করা হয়েছে।\n[সূত্র: জামেউল আহাদীস কৃত ইমাম আ’লা হযরত শাহ্ আহমদ রেযা বেরলভী রাহ. খন্ড ১, পৃষ্ঠা ৫৭১] এই ব্যাপারে হাদীস শরীফেও বর্ণনা এসেছে-\nعن ام المؤمنين عائشة الصديقة رضى الله تعالى عنها قالت لو ادرك رسول الله صلى الله تعالى عليه وسلم ما احدث النساء طنعهن المسجد كما منعت نساء بنى اسرائل- (الحيث)\nঅর্থাৎ- উম্মুল মু’মিনি হযরত আয়েশা সিদ্দিকা রাদ্বিয়াল্লাহু তা‘আলা আনহা থেকে বর্ণিত, তিনি বলেন, বর্তমানে মহিলারা যেভাবে চলা-ফেরা করছে তা যদি আল্লাহ্র রাসূল সাল্লাল্লাহু তা‘আলা আলায়হি ওয়াসাল্লাম (জাহেরী হায়াতে) দেখতেন অবশ্যই তিনি তাদেরকে মসজিদে যেতে নিষেধ করতেন। যেমনিভাবে বনী ইসরাঈলের মহিলাদেরকে নিষেধ করা হয়েছিল।\n[সূত্র: সহীহ বুখারী: খন্ড ১, পৃষ্ঠা ১২০, মুসলিম শরীফ: খন্ড ১, পৃষ্ঠা ১৮৩, সুনানে আবু দাঊদ: খন্ড ১, পৃষ্ঠা ৮৪] عن عبد الله بن مسعود رضى الله تعال عنه قال المرأة عورة اقرب ما تكون الى الله تعالى فى قعربيتها فاذا خرجت استشرفها الشيطان وكان عبد الله بن عمر رضى الله تعالى عنهما يقوم يحصب النساء يوم الجمعة يخرجهن من المسجد وكان ابرهيم يمنع نساءه الجماعة-\nঅর্থাৎ- বিশিষ্ট ও প্রখ্যাত ফক্হি সাহাবী হযরত আবদুল্লাহ্ ইবনে মাসউদ রাদ্বিয়াল্লাহু তা‘আলা আনহু হতে বর্ণিত, তিনি বলেন, মহিলা আপাদমস্তক সতর। যতক্ষণ তারা ঘরে অবস্থান করে ততক্ষন তারা আল্লাহর সান্নিধ্যে থাকে। যখন ঐ ঘর থেকে বের হয়ে শয়তান তখন তার উপর কুদৃষ্টি দেয়।\nবিশিষ্ট সাহাবী হযরত আবদুল্লাহ্ ইবনে ওমর রাদ্বিয়াল্লাহু তা‘আলা আনহুমা জু’মার দিন কংকর নিক্ষেপ করে মহিলাদেরকে মসজিদ থেকে বের করে দিতেন।\nহযরত ইমাম ইবরাহীম নাখঈ রাদ্বিয়াল্লাহু তা‘আলা আনহু স্বীয় মহিলাদেরকে জু’মা এবং জামাতে অংশ গ্রহণ করতে নিষেধ করতেন।\n[সূত্র: উমদাতুল ক্বারী কৃত- আল্লামা আইনী: খন্ড – ০৩, তিরমিযি শরীফ: খন্ড ১, পৃষ্ঠা ১৪০, জামালুন নূর কৃত ইমাম আহমদ রেযা: পৃষ্ঠা ১৮, জামেউল আহাদীস কৃত- আ’লা হযরত ফাযেলে বেরলভী রাহ. খন্ড- ৩, পৃষ্ঠা ১৭৬]\n\nহানাফী মাজহাবের প্রসিদ্ধ ফতোয়া গ্রন্থ ‘আদ্দুরুল মুহতার’-এ বর্ণিত আছে-\nويكره حضورهن الجماعة ولولجمة وعبيه ووعظ مطلقا ولو عجوزا ليلا-\nঅর্থাৎ- কোনো মহিলার (বৃৃদ্ধা হোক কিংবা যুবতীর) জন্য নামাযের জামাতে অংশগ্রহণ করা জায়েয নেই। এমন কি জু’মার নামায, ঈদের নামায ও ওয়াজের মজলিশে রাত্রে বেলায় উপস্থিত হওয়া জায়েয নেই। যদিও বুড়ি হয়।\n[সূত্র: আদ্দুরুল মুখতার কৃত- ইমাম আলা উদ্দীন খাচফী হানাফী: খন্ড ১, পৃষ্ঠা ৬১০, ও বাহারে শরীয়ত কৃত মুফতি আমজাদ আলী খান রাহ. খন্ড ১, হিস্সা ৩, পৃষ্ঠা -১৩১]\n\nপ্রসিদ্ধ ফতোয়া গ্রন্থ ফতোয়ায়ে আলমগীরিতে বর্ণিত আছে-\nيكره امامة المراة النساء فى الصلوات كلها من الفرائض و النوافل-\nঅর্থাৎ- কোনো মহিলা মহিলাদেরকে নিয়ে জামাতের সহিত ফরয অথবা নফল নামায আদায় করা জায়েয নেই। তথা মাকরূহে তাহরীমি।\n[সূত্র: ফতোয়ায়ে আলমগীরি: খন্ড ১, পৃষ্ঠা ৮০, আনওয়ারুল হাদীস কৃত – মাওলানা জালালুদ্দীন আহমদ আমজাদী: পৃষ্ঠা ১৮৫] عن عبد الله بن مسعود رضى الله تعالى عنه قال قال رسول الله صلى تعالى عليه وسلم صلاة المرأة فى بيتها افضل من صلاتها فى حجرتها وصلاتها فى مخد عها أفضل من صلاتها فى بيتها-\nঅর্থাৎ- হযরত আবদুল্লাহ্ ইবনে মাসউদ রাদ্বিয়াল্লাহু তা‘আলা আনহুমা হতে বর্ণিত, তিনি বলেন, রাসূলে আকরাম সাল্লাল্লাহু তা‘আলা আলায়হি ওয়াসাল্লাম ইরশাদ করেন- মহিলার জন্য ঘরের আক্সিগনায় নামাযের চেয়ে ঘরের মধ্যে নামায পড়া উত্তম। আবার ঘরের একটি ছোট নির্ধারিত স্থানে নামায পড়া ঘরে নামায পড়ার চেয়ে উত্তম।\n[সূত্র: আবু দাঊদ শরীফ: খন্ড ১, পৃষ্ঠা ৮৪, তফসীরে কৃরতুবী: খন্ড ১২, পৃষ্ঠা ২৭৯, মাজমাউয জাওয়াঈদ কৃত আল্লামা হাইছামী: খন্ড ২, পৃষ্ঠা ৩৪] উল্লেখিত হাদীস সমূহ এবং বিখ্যাত ফতোয়া গ্রন্থ সমূহের আলোকে স্পষ্ট হয়ে যায় যে, বর্তমান ফিতনা-ফ্যাসাদের যুগে মহিলাদের জন্য মসজিদে গিয়ে জামাত সহকারে নামায আদায় করা জায়েয নেই। বরং গুনাহগার হবে অবশ্য তারা নিজে নিজে আপন গৃহে নামায-দরুদ আদায় করবে এটাই মহিলাদের জন্য নিরাপদ।"
    },
    {
        "1": "প্রশ্নোত্তর : ২৮  - পুরাতন মসজিদের জায়গায় অযুখানা করা যাবে কিনা?",
        "2": "প্রশ্ন: আমাদের এলাকায় একটি মসজিদ ছিল। মসজিদটি মূল স্থান থেকে সামান্য দূরে নিয়ে নতুন করে তৈরী করছে। মূল স্থানের কিছু জায়গায় পরিচালানা কমিটি অযুখানা করার চিন্তা করছে। তা কি শরীয়ত সম্মত হবে?\n\nউত্তর: পুরাতন মসজিদের মূল জায়গা বারান্দাসহ হেফাজত ও সংরক্ষণ করা এলাকাবাসীর উপর অপরিহার্য কর্তব্য। সুতরাং পুরাতন মসজিদের মূল জায়গায় অযুখানা নির্মাণ করা যাবে না। বরং পুরাতন মসজিদের মূল জায়গা . . . . . নেহায়ত আদব ও আন্তরিকতার সাথে রক্ষা করতে হবে বা ঘেরাও দিয়ে সংরক্ষণ করতে হবে যেন কোন পশুপ্রাণী বিচরণ করতে না পারে। এর ব্যর্থয় ঘটলে এলাকাবাসী সকলে গুনাহগার হবে।\nউল্লেখ্য, পুরাতন মসজিদের বারান্দাসহ মূল জায়গায় অফিস রুম, দোকান-পাট, বাড়ি-ঘর, প্রশ্রাব ও পায়খানা ইত্যাদি নির্মাণ করা যাবে না। এমনকি পুরাতন মসজিদের নির্মাণ সামগ্রী অপবিত্র কোন কাজে লাগাতেও পারবে না। এদিকে অবশ্যই লক্ষ্য রাখতে হবে।\n[ফয়োয়ে রজভীয়া শরীফ কৃত: ইমাম আ’লা হযরত শাহ্ আহমদ রেযা রাহমাতুল্লাহি আলায়হি, ও ফতোয়ায়ে ফয়জুর রাসূল কৃত হযরত জালাল উদ্দীন আমজাদী হানাফী রাহমাতুল্লাহি আলায়হি]"
    },
    {
        "1": "প্রশ্নোত্তর : ২৯  - রাসূল সাল্লাল্লাহু তা‘আলা আলায়হি ওয়াসাল্লাম-এর বেলাদত শরীফ বা জন্ম মোবারক কি সাধারণ মানুষের মত ছিল?",
        "2": "প্রশ্ন: রাসূল সাল্লাল্লাহু তা‘আলা আলায়হি ওয়াসাল্লাম-এর বেলাদত শরীফ বা জন্ম মোবারক কি আমাদের মত। অর্থাৎ আমরা সাধারণ মানুষ যেভাবে মায়ের রেহেম তথা মায়ের গর্ভ হতে দুনিয়াতে এসেছি রাসূল পাক সাল্লাল্লাহু তা‘আলা আলায়হি ওয়াসাল্লাম প্রস্রাবের রাস্তা দিয়ে কি সেভাবে এসেছিলেন না ব্যতিক্রম? জানালে উপকৃত হবো।\n\nউত্তর দিয়েছেন: মুফতী সৈয়দ মুহাম্মদ অছিয়র রহমান আলকাদেরী, অধ্যক্ষ- জামেয়া আহমদিয়া সুন্নিয়া আলিয়া, চট্টগ্রাম।\n\nউত্তর: সর্বকালের সর্বশ্রেষ্ঠ ও সর্বশেষ নবী মহানবী হুযূর পুরনূর সাল্লাল্লাহু তা‘আলা আলায়হি ওয়াসাল্লাম মহান আল্লাহ্ রাব্বুল আলামীনের যত প্রকার সৃষ্টি আছে তন্মধ্যে সর্বশ্রেষ্ঠ অতুলনীয় এবং বে-মেছাল। হুযূর পাক সাল্লাল্লাহু তা‘আলা আলায়হি ওয়াসাল্লাম-এর চরিত্র, আদর্শ, মর্যাদা ও গুণগতভাবে যেমন সাধারণ উম্মতের চেয়ে বহু উর্ধ্বে, ঠিক তেমনি তাঁর মাতৃগর্ভে আসা থেকে ভূমিষ্ট হওয়াও ছিল স্বাভাবিক নিয়মের ব্যতিক্রম। উম্মতের সাথে তুলনা তো দূরের কথা, অন্যান্য নবী-রাসূলগণের সাথেও প্রিয়নবী রাসূলে মাকবুল সাল্লাল্লাহু তা‘আলা আলায়হি ওয়াসাল্লাম-এর তুলনা চলে না। এদিকে ইঙ্গিত করে প্রখ্যাত আশেকে রাসূল সাল্লাল্লাহু তা‘আলা আলায়হি ওয়াসাল্লাম আল্লামা ইমাম শরফুদ্দীন বুসুরী রাহমাতুল্লাহি আলায়হি তাঁর الكواكب الدرية فى مناقب خير البرية এর মধ্যে (যা সংক্ষেপে কাছীদায়ে বুরদা নামে পরিচিত) বলেছেন-\nفاق النبيين فى خلق وفى خلق\nولم يدانوه فى علم ولا كرم\nঅর্থাৎ- রাসূলে আকরাম সাল্লাল্লাহু তা‘আলা আলায়হি ওয়াসাল্লাম সৃষ্টি ও চরিত্রে সমস্ত নবীদের উপরে স্থান নিয়েছেন। নবীগণ তাঁর ইলম (জ্ঞান) এবং মর্যাদার নিকটেও পৌঁছতে পারেনি। যেহেতু সকল নবী-রাসূলের নুবূয়ত-রেসালত, মান-মর্যাদা এবং মুযেজা সমূহ আমাদের প্রিয়নবীর ওসিলায় প্রাপ্ত। দুনিয়ায় সুন্নীয়তের তাজেদার আ’লা হযরত শাহ্ আহমদ রেযা খান রাহমাতুল্লাহি আলায়হি তাঁর জগৎ বিখ্যাত অমর কাব্যগ্রন্থ ‘‘হাদায়েকে বখশিশ’’-এ তিনটি ভাষার সমন্বয়ে রচিত না’তে রাসূল সাল্লাল্লাহু তা‘আলা আলায়হি ওয়াসাল্লামায় বলেছেন-\nلم يات نظيرك فى نظر مثل تونه شد پيدا جانا- (حدائق بخشش)\nঅর্থাৎ- (চন্দকারে) উপমা তোমার কেউ দেখেনি কখন, তোমারই মত কেউ হয়নি সৃজন।\nঅন্য একজন কবি ছন্দকারে বলেছেন-\nلم يات فى اولاد ادم مثله\nفيما مضى هذا احديث مسند\nঅর্থাৎ- মুসনদে আহমদ এর হাদীস দ্বরা স্বীকৃত যে, পূর্বযুগ হতে হযরত আদাম সন্তানদের মধ্যে প্রিয়নবী রাসূলে সাল্লাল্লাহু তা‘আলা আলায়হি ওয়াসাল্লাম-এর মত কেউ জন্ম গ্রহণ করেনি। এরপর আরো বলেছেন-\nقالت ملئكة السماء باسرهم\nولد الحبيب ومثله لايولد-\nঅর্থাৎ- আসমানের ফেরেশতারা তাদের রহস্যপূর্ণ গোপন আলোচনায় বলেছেন- আল্লাহর প্রিয়বন্ধু নবী করীম সাল্লাল্লাহু তা‘আলা আলায়হি ওয়াসাল্লাম ধরা বুকে শুভাগমন করেছেন এবং তাঁর মত কেউ আর জন্ম গ্রহণ করেননি ও করবে না। এক কথায় হুযূর পাক সাল্লাল্লাহু তা‘আলা আলায়হি ওয়াসাল্লাম-এর পৃথিবীতে শুভাগমন অন্য কারো পৃথিবীতে ভূমিষ্ট হওয়ার সাথে তুলনায় খুজে পাওয়া যাবে না। এ বিষয়টা আরো স্পষ্ট করে সুন্দরভাবে তুলে ধরেছেন- আল্লামা শিহাবুদ্দীন আহমদ ইবনে মুহাম্মদ কাছতলানী রাহমাতুল্লাহি আলায়হি তাঁর বিখ্যাত المواهب اللدنية গ্রন্থে তিনি বিভিন্ন উদ্ধৃতি ও বর্ণনায় আলোকে বলেন যে, রাসূলে পাক প্রিয় নবী হুযূর পুরনূর সাল্লাল্লাহু তা‘আলা আলায়হি ওয়াসাল্লাম মাতৃগর্ভে থাকাকালীন প্রিয়নবীর সম্মানিত মাতা হযরত আমেনা দুনিয়ার অন্য কোন গর্ভবর্তী মহিলাদের মত গর্ভকালীন কোন উপসর্গ অনুভব করেননি। তাঁর সমথর্নে একটি বর্ণনা তিনি উল্লেখ করেছেন-\nعن ابى زكريا يحى بن عائذ بقى صلى الله عليه وسلم فى بطن اُمّه تسعة اشهر كمله لاتشكو وجعًا ولا مغضا ولاريحا ولامايعرض لذوات الحمل من النساء كانت تقول والله ما رأيت من حمل هو اخف منه ولا اعظم بركة منه- (المواهب اللدنية- ج ১- صف ৬৩)\nঅর্থাৎ- হযরত আবূ জাকরিয়া ইয়াহিয়া ইবনে আইজ রাদ্বিয়াল্লাহু তা‘আলা আনহু হতে বর্ণিত, প্রিয়নবী রাসূলে পাক সাল্লাল্লাহু তা‘আলা আলায়হি ওয়াসাল্লাম মাতৃগর্ভেপূর্ণ নয় মাস অবস্থান করে ছিলেন, এ সময় তিনি (মা আমেনা রাদ্বিয়াল্লাহু আনহা) গর্ভকালীন উপসর্গ মাথা ঘুরানী বা ব্যাথা, পেটে অস্বস্তি, খাওয়া/খাদ্যে দুর্গন্ধ এবং অন্যসব গর্ভবর্তী মহিলাদের যে সব অসুবিধা দেখা দেয় এমন কোনটির অভিযোগ করেননি। তাছাড়া তিনি (হযরত আমেনা রাদ্বি.) বলতেন- ‘‘আল্লাহ্র শপথ আমার এ গর্ভের চেয়ে অতি হালকা সহজ এবং বরকতময় আর দেখিনি।[মাওয়াহিবুল লাদুন্নিয়্যাহ্: ১ম খণ্ড, পৃষ্ঠা ৬৩] وروى الطبرانى انه لما وقع الى الارض وقع مقبوضة اصابع يديه مشيرا بالسبابة كالمسبح بها-\nঅর্থাৎ- আল্লামা ইমাম তাবরানী রাহমাতুল্লাহি আলায়হি বর্ণনা করেন- রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম যখন ধরা বুকে ভূমিষ্ট হয়েছেন তখন তিনি দুই হাতের আঙ্গুলিগুলো মুষ্টি অবস্থায় জমিনে পড়ে গেছেন। আর তাঁর শাহাদাত আঙ্গুলী আকাশের দিকে ইশারা করা অবস্থায় আল্লাহর তাসবীহ রত ছিলেন। এরকম আরো বহু বিশেষ অলৌকিক ঘটনাবলী সংঘটিত হয়েছে প্রিয়নবীর শুভ বেলাদত তথা শুভাগমন মুহূর্তে যা বিভিন্ন নির্ভরযোগ্য কিতাবসমূহে বর্ণিত আছে। তাই প্রতীয়মান যে, আল্লাহ্র প্রিয় নবী হুযূর আকরাম সাল্লাল্লাহু তা‘আলা আলায়হি ওয়াসাল্লাম-এর সাথে অন্যদের যেমন সিরত-সুরত কোন কিছুতে তুলনা বা মিল নেই, তেমনি ভূমিষ্ট বা শুভ বেলাদত মোবারকে অন্য বা উম্মতের কারো সাতে কোন সামঞ্জস্যতা বা তুলনা নেই।\nএ বিষয়ে আল্লামা শাবরাবী রাহমাতুল্লাহি আলায়হি তার রচিত الا تحاف بحب الا شراف (আল ইত্তেহাফ্ বেহুব্বিল আশরাফ) এ বর্ণনা করেছেন যে, আমাদের প্রিয়নবী সহ কোন নবী অন্য সব মানুষের মত জন্ম লাভ করেননি বরং অন্যান্য নবী-রাসূলগণ মা জানের লজ্জাস্থানের উপরিভাগ তথা নাভীর নীচ হতে আর আমাদের প্রিয় রাসূল মা আমেনার তল পেঠের বাম পাশ হতে মহান আল্লাহর বিশেষ কুদরতী ব্যবস্থায় দুনিয়ায় শুভাগমন করেছেন।\nقال العلامة التمسانى كل مولود غير الا نبياء يولد من الفرج وكل الا نبياء غير نبينا صلى الله عليه وسلم مولودون من فوق الفرج وتحت السرة وامّا نبينا صلى الله عليه وسلم فمولود من الحاوة اليسرى تحت الظلوع الخ-\nঅর্থাৎ আল্লামা তামসামী বলেন, নবীগণ ছাড়া প্রত্যেক মানব সন্তান সাধারণ মায়ের লজ্জাস্থল (প্র¯্রাবের রাস্তা) দিয়ে জন্মলাভ করেছে। আমাদের প্রিয়নবী ব্যতীত অন্যান্য নবীগণ মায়ের নাভীর নীচ ও লজ্জাস্থলের উপরিভাগ হতে ভূমিষ্ট হয়েছেন আর আমাদের প্রিয়নবী হুযূর আকরাম সাল্লাল্লাহু তা‘আলা আলায়হি ওয়াসাল্লাম হযরত মা আমেনার তল পেঠের বাম পাশ হতে (ধরা বুকে) শুভাগমন করেছেন। হযরত মাওলানা ফজলুর রহমান হাজারভী রাহমাতুল্লাহি আলায়হি তাঁর রচিত ‘‘জামেউল খায়ের’’ কিতাবে এভাবে উল্লেখ করেছেন। সুতরাং আমাদের প্রিয়নবী হুযূর করীম সাল্লাল্লাহু তা‘আলা আলায়হি ওয়াসাল্লামসহ আল্লাহর সকল সম্মানিত নবী-রাসূলগণের যে কোন বিষয়ে মন্তব্য করতে নেহায়ত সতর্কতা অবলম্বন করা অপরিহার্য ও অত্যন্ত জরুরি।\nالله ورسوله اعلم بالصواب-"
    },
    {
        "1": "প্রশ্নোত্তর : ৩০  - কবরবাসীরা কি সাধারণ মানুষের সালামের জবাব দিতে পারেন?",
        "2": "প্রশ্ন: আমরা সাধারণত কবরবাসীকে সালাম প্রদান করি। কিন্তু তাদের ব্যাপারে আমাদের ধারণা হলো তারা মৃত ও নিঃশেষ হয়ে গেছে তাদের কোন অস্তিত্ব নেই। তাহলে সালাম দিই কেন? তারা কি শুনতে বা সালামের জবাব দিতে পারেন? ক্বোরআন-হাদীসের আলোকে জানালে ধন্য হবো।\n\nউত্তর: কবর জিয়ারত করা ও কবরবাসীদের সালাম প্রদান সুন্নাত এবং প্রিয়নবী সাল্লাল্লাহু তা’আলা আলায়হি ওয়াসাল্লাম-এর হাদীস দ্বারা প্রমাণিত। আমরা সাধারণত কবরের পার্শ্ব দিয়ে যাওয়ার সময় অথবা জিয়ারত করার সময় কবরবাসীকে সালাম প্রদান করি। হাদীসে পাকে উল্লেখ রয়েছে কবরস্থান অতিক্রমকারীর সালাম কবরে শায়িত মৃত ব্যক্তি শোনেন এবং সালামের উত্তর প্রদান করেন। যেমন হাদীস শরীফে বর্ণিত আছে-\nعن ابن عباس رضى الله عنه قال قال رسول الله صلى الله عليه وسلم مامِنْ احدٍ يَمُرُّ بقبرِ أخيه المؤمنِ كان يعرفَة فَسَلَّمَ عَلَيْهِ الَّا عَرَّفهُ وردَّ عَلَيْهِ السلام-\nঅর্থাৎ- প্রখ্যাত সাহাবী হযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহুমা থেকে বর্ণিত, তিনি বলেন, আল্লাহর রাসূল হুযূর পুরনূর সাল্লাল্লাহু তা’আলা আলায়হি ওয়াসাল্লাম ইরশাদ করেন, যে কেউ তার মুসলিম ভাইয়ের কবরের পার্শ্ব দিয়ে অতিক্রম করে না কেন কিন্তু সে তাকে চেনে। সে সালাম করলে তাকে সে চেনে এবং সালামের উত্তর দেয়।\n[সুনানে নাসায়ী কৃত: ইমাম নাসায়ী রাহ., ও মা’মুলাতে আহলে সুন্নাত কৃত: আল্লামা আবদুল হামিদ কাদেরী বদায়ূনী রাহ., পৃষ্ঠা ৯৮] عن عائشة رضى الله عنها قال قال رسول الله صلى الله عليه وسلم ما مِنْ رجُلٍ يزُورُ قَبْرَ أَخِيْهِ وَيَجْلس عنده اِلَّا اِستانَسَ به حتّى يقُوم- (بيهقى)\nঅর্থাৎ- উম্মুল মুমেনীন হযরত আয়িশা রাদ্বিয়াল্লাহু তা’আলা আনহা থেকে বর্ণিত, তিনি বলেন, আল্লাহর রাসূল সাল্লাল্লাহু তা’আলা আলায়হি ওয়াসাল্লাম ইরশাদ করেন, ‘‘যে কোন মানুষ তার ভাইয়ের কবর যিয়ারত করে, তার পাশে বসে, সে কবরস্থান ত্যাগ করা পর্যন্ত মৃত ব্যক্তি এতে শান্তি পায়।\n[হায়হাকী: শুয়াবুল ঈমান] ইমাম বায়হাকী তাঁর ‘শুয়াবুল ঈমান’ হাদীস গ্রন্থে আরো বর্ণনা করেন-\nعن أبى هريرة رضى الله عنه قال اذا مرّ الرَّجُلُ بقَبْرِ يَعْرِفُهُ فَسَلَّمَ عليه رَدَّ عليه السلام وعَرَفهُ واذا مرَّ بقير لايَعْرِفُهُ فَسَلَّمَ عليهِ رَدَّ عليه السلام- (رواه البيهقى فى شعب الايمان ৮৮৫৭)\nঅর্থাৎ- সর্বাধিক হাদীস বর্ণনাকারী সাহাবী হযরত আবূ হুরায়রা রাদ্বিয়াল্লাহু তা‘আলা আনহু হতে বর্ণিত তিনি বলেন, কোন মানুষ কোন (পরিচিত মুসলিম) কবরের পার্শ্ব দিয়ে অতিক্রম করলে এবং তাঁকে সালাম প্রদান করলে কবরের মৃত ব্যক্তি তাকে চেনে, এবং মৃত ব্যক্তি তার সালামের জবাবও দেয়। আর যদি অপরিচিত কোন কবরের পার্শ্বে দিয়ে যাওয়ার সময় সালাম দিলে তার সালামের জবাবও দেয়।\n[বায়হাকী: শুয়াবুল ঈমান, পৃষ্ঠা ১১/৪৭৩, হাদীস নং ৮৮৫৭] সহীহ মুসলিম শরীফে উল্লেখ রয়েছে প্রিয়নবী সাল্লাল্লাহু তা’আলা আলায়হি ওয়াসাল্লাম ইরশাদ করেছেন-\nاِنَّ المَيْتَ أذا وضعَ فى قَبْرهِ اِنَّهُ لِيسمع خَفْقَ نعَالهم اذا انصرفوا- (رواه مسلم)\nঅর্থাৎ- মানুষ যখন দাফন করে চলে যায়- মৃত ব্যক্তি তাদের জুতোর আওয়াজও শুনতে পায়।\n[মুসলিম শরীফ: হাদীস নং ৫১১৬] উপরোক্ত হাদীসে পাক সমূহ হতে প্রতীয়মান হয় যে, সাধারণ মৃত কবরবাসী মুসলমানগণ আল্লাহ্ প্রদত্ত ক্ষমতা বলে কবর হতে সব কিছু দেখতে পান এবং শুনেন শুধু তাই নয় জিয়ারতকারীর সালামের উত্তরও প্রদান করেন। আর আল্লাহর সম্মানিত নবী-রাসূল, সাহাবায়ে কেরাম, তাবেয়ীন, তাবে-তাবেয়ীন, শুহাদায়ে এজাম, আউলিয়ায়ে কেরাম এবং প্রকৃত নেক্কার মুমিনদের শান মান ও মর্যাদা অনেক অনেক বেশী। ইনতিকালের পর এবং কবরে দাফনের পর ঈমানদারের মর্যাদা অনেকগুণ বেড়ে যায়। তাই ঈমানদার, অলি, গাউস, কুতুব, শহীদ, আবদাল ও নবী-রাসূলগণের শানে মরে গেছেন, মাটির সাথে মিশে গেছে, লাভ-ক্ষতির ক্ষমতা রাখে না ইত্যাদি বলা বা লেখা জগন্যতম বেয়াদবী ও কটূক্তি। এ ধরনের কটূক্তিকারী সহী নিয়তে তওবা না করলে ঈমান হারা হয়ে যাওয়ার অশঙ্কা বেশী। কবরবাসীদের অবস্থা আমরা না জানলেও আল্লাহর প্রিয় রাসূল সাল্লাল্লাহু তা’আলা আলায়হি ওয়াসাল্লাম হাদীস শরীফে যা বলেছেন তা বিশ্বাস ও মান্য করাটাই প্রকৃত ঈমান আর তার বিরুদ্ধে অবস্থান গ্রহণ করা বেঈমানী ও নাফরমানীর নামান্তর।\n[সহীহ মুসলিম শরীফ, সুনানে নাসায়ী, শুয়াবুল ঈমান কৃত: বায়হাকী ও আল বাছায়ের কৃত: হামদুল্লাহ্ দাজরী ইত্যাদি]"
    },
    {
        "1": "প্রশ্নোত্তর : ৩১  - আল্লাহ্ তাঁর রাসূলকে সৃষ্টি না করলে কোন কিছুই সৃষ্টি করতো না, এ হাদীসটি সত্য কি না?",
        "2": "প্রশ্ন: একটা টিভি চ্যানেলের ‘ইসলামী জিজ্ঞাসা’ নামক অনুষ্ঠানে একজন মহিলা শ্রোতা আলোচক মৌলভীর নিকট জানতে চান যে, অনেকে বলে থাকেন আল্লাহ্ তাঁর রাসূলকে সৃষ্টি না করলে কোন কিছুই সৃষ্টি করতো না এই ধরনের হাদীস সত্যি কি না? উক্ত মৌলভীর উত্তর ছিল এ রকম- এটা কোন হাদীস তো নয়ই বরং জাল ও জয়িপ হাদীসও নয়। এগুলো লোকমুখে শুনা কল্প কাহিনী মাত্র। এখন আমার প্রশ্ন হলো উক্ত মৌলভীর উত্তর কি সঠিক? ক্বোরআন-সুন্নাহ্র আলোকে দলিল সহকারে বিস্তারিত আলোচনার অনুরোধ জানাচ্ছি।\n\nউত্তর: প্রিয়নবী রাসূলে করীম সাল্লাল্লাহু তা‘আলা আলায়হি ওয়াসাল্লাম সৃষ্টি না হলে কুল কায়েনাত তথা কোন কিছুই সৃষ্টি করতো না মহান আল্লাহ্ তা‘আলা। এটি হাদীসে কুদসী শরীফ- তাতে কোন প্রকার সন্দেহ নেই। কেউ হাদীস শরীফ নয় বা জাল হাদীস বা কল্প কাহিনী বললে তা মূলত তার অজ্ঞতা ও নবী বিদ্বেষী হওয়ার নামান্তর। কেননা বিশুদ্ধ হাদীস-এ কুদসী এবং নির্ভরযোগ্য কিতাবের মধ্যে এ সম্পর্কে বিশদ বর্ণনা পাওয়া যায়। সহীহ বোখারী শরীফের ব্যাখ্যাকারী হাদীসের অন্যতম ইমাম আল্লামা আহমদ বিন মুহাম্মদ কস্তালানী রাহমাতুল্লাহি আলায়হি স্বীয় কিতাব ‘‘আল মাওয়াহেবুল লাদুনিয়্যাতে’’ হাদীসে কুদসী হিসেবে এ ধরনের অনেক হাদীস উল্লেখ করেছেন তন্মধ্যে একটি নি¤েœ বর্ণিত হলো-\nقال الله تعالى ياادم ارفع راسك فرفع راسه فراى نور محمد صلى الله عليه وسلم فى سرادق العرش فقال يارب ماهذا النور قال هذا نور نبى من ذريتك اسمه فى السماء احمد وفى الارض محمد لولاه ما خلقتك ولاخلقت سماء ولاارضا الخ- (المواهب اللدنية)\nঅর্থাৎ- আল্লাহ্ তা‘আলা বেহেশতে থাকাকালীন হযরত আদম আলায়হিস্ সালামকে উদ্দেশ্য করে ইরশাদ করেছেন- ‘‘হে আদম তুমি নিজের মাথা উপরের দিকে উত্তোলন কর। অত:পর তিনি মাথা তুললেন আর হুযূর পাক সাল্লাল্লাহু তা‘আলা আলায়হি ওয়াসাল্লাম-এর নূর মুবারক দেখলেন। অতঃপর বললেন, হে আমার রব এই নূরটা কি? মহান আল্লাহ্ তা‘আলা বললেন এটা তোমার বংশধর থেকে একজন নবীর নূর যার নাম আসমানে ‘‘আহমদ’’ আর জমিনে ‘‘মুহাম্মদ’’ সাল্লাল্লাহু তা‘আলা আলায়হি ওয়াসাল্লাম। যদি ওই নবী না হত তবে আমি তোমাকে (আদমকে) সৃষ্টি করতাম না এবং আসমান ও জমিন কিছুই সৃষ্টি করতাম না। [মাওয়াহেবুল লাদুনিয়্যাহ্: প্রথম খণ্ড, পৃষ্ঠা ৭০] আল্লামা জালাল উদ্দীন সুয়ূতী রাহমাতুল্লাহি আলায়হি বর্ণনা করেছেন-\nاحرج الحاكم وصححه عن ابن عباس رضى الله عنه قال اوخى الى عيسى اٰمن بمحمد صلى الله عليه وسلم وسرمن ادركه من امتك ان يؤمنوا به فلولا محمد ما خلقت ادم ولا الجنة ولا النار- (رواه الحاكم فى المستدرك- ج ২- صف ২১৫)\nঅর্থাৎ- ইমাম হাকেম তাঁর ‘‘মুস্তাদরিক’’ কিতাবে বর্ণনা করেছেন এবং হযরত আবদুল্লাহ্ ইবনে আব্বাস রাদ্বিয়াল্লাহু আনহু থেকে বিশুদ্ধ সনদে উল্লেখ করেছেন- তিনি ইরশাদ করেছেন আল্লাহ্ তা‘আলা হযরত ঈসা আলায়হিস্ সালাম-এর প্রতি ওহী অবতরণ করলেন (হে ঈসা) হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম-এর উপর ঈমান আন এবং তোমার উম্মত থেকে যারা তাঁকে পাবে তাদেরকে তাঁর উপর ঈমান আনার নির্দেশ প্রদান কর, কেননা (আমার প্রিয়বনী) মুহাম্মদ সাল্লাল্লাহু তা‘আলা আলায়হি ওয়াসাল্লাম সৃষ্টি না হলে আদম আলায়হিস্ সালাম, বেহেশত-দোখয কিছুই আমি সৃষ্টি করতাম না। ইমাম হাকেম তাঁর মুস্তাদারিক এর ২য় খন্ড, ৬১৫ পৃষ্ঠায় উক্ত হাদীস বিশুদ্ধ সূত্রে বর্ণনা করেছেন। শায়খ আবদুল হক্ব মুহাদ্দিস দেহলভী রাহমাতুল্লাহি আলায়হি ‘‘মাদারেজুন নবুয়ত’’-এ বর্ণনা করেছেন যে, রাঈসুল মুফাস্সেরীন বিশিষ্ট সাহাবী হযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহুমা وما كنت بجانب الطور اذناد يناه الاية এই আয়াতের ব্যাখ্যায় আল্লাহ্ তা’আলা কর্তৃক হযরত মুসা আলায়হিস্ সালাম-এর তাওরীত প্রাপ্তির মুহূর্তে আল্লাহর সাথে হযরত মুসা আলায়হিস্ সালাম -এর কথা-বার্তা ও আলোচনার একটি মুহূর্তে আল্লাহ্ তা‘আলা হযরত মুসা আলায়হিস্ সালামকে উদ্দেশ্যে করে বলেন-\nلولا محمد وامته لما خلقت الجنة ولا النار ولاالشمس ولا القمر ولا الليل ولاالنهار ولاملكا مقربًا ولانبيا مرسلا ولا اياك-\nঅর্থাৎ- (হে মুসা) যদি হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম এবং তাঁর উম্মত না হত তবে বেহেশত, দোযখ, সূর্য, চন্দ্র, রাত-দিন, নৈকট্য প্রাপ্ত ফেরেশতা, নবী-রাসূল কাউকে এমনকি আমি তোমাকেও সৃষ্টি করতাম না।\nমাদারেজুন নবুয়তের গ্রন্থকার আলিম কুল শিরমণি হযরত শেখ আবদুল হক্ব মুহাদ্দিস দেহলভী রাহমাতুল্লাহি আলায়হি বলেছেন যার উর্দু অনুবাদ নি¤েœ প্রদত্ত হল-\nمخلوق كا ظهور روح مطصر محمد محمد صلى الله عليه وسلم كے واسطے سے هے اگر روح محمدى نه هوتى خدا تعالى كو كوئى نه جانتا كيونكه كسى كا وجود هى نه هوتا- (اردو ترجمه مدارج النبوة)\nঅর্থাৎ- সৃষ্টি জগতের বিকাশ হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম-এর পবিত্র রূহ মুবারকের ওসিলায় হয়েছে যদি রূহে মুহাম্মদী সাল্লাল্লাহু তা‘আলা আলায়হি ওয়াসাল্লাম না হতো তবে আল্লাহ্ তা‘আলাকে কেউ জানত না কেননা তিনি না হলে সৃষ্টির মধ্যে কারো অস্তিত্ব হত না।\nআমিরুল মুমেনীন সৈয়্যদুনা হযরত ওমর ইবনুল খাত্তাব রাদ্বিয়াল্লাহু তা‘আলা আনহু থেকে বর্ণিত-\nعن عمر بن الحطاب رضى الله عنه قال قال رسول الله صلى الله عليه وسلم. . . . . فقال اسألك بحق محمد ألا غفرت لى فأوحى الله اليه وما محمد ومن محمد فقال لما رفعت رأسى الى عرشك فاذا هو مكتوب لااله الا الله محمد رسول الله فعلمت انه ليس احد اعظم عندك قدرا ممن جعلت اسمه مع اسمك فأوحى الله عروجل اليه يا أدم انّه اخر النبين من ذريتك وان امته اخر الأمم من ذريتك ولولاه ياادم ما خلقتك-\nঅর্থাৎ- হুযূর পাক সাল্লাল্লাহু তা‘আলা আলায়হি ওয়াসাল্লাম ইরশাদ করেন, হযরত আদম আলায়হিস্ সালাম যখন দুনিয়াতে তাশরীফ আনেন তখন তিনি সবসময় কান্নাকাটি করতেন। একদিন তিনি আল্লাহর দরবারে আরজ করলেন, হে আল্লাহ্! মুহাম্মদ সাল্লাল্লাহু তা‘আলা আলায়হি ওয়াসাল্লাম-এর ওসিলায় আমি আপনার কাছে ক্ষমা চাচ্ছি। তখন ওহী নাজীল হয়- মুহাম্মদ সাল্লাল্লাহু তা‘আলা আলায়হি ওয়াসাল্লামকে আপনি কিভাবে চিনলেন? তখন তিনি বললেন- যখন আপনি আমাকে সৃষ্টি করেছেন, মাথা তুলে আরশে লেখা দেখলাম- লা ইলাহা ইল্লাল্লাহু মুহাম্মদুর রাসূলুল্লাহ্।\nতখনই আমি বুঝতে পেরেছিলাম যে, মুহাম্মদ সাল্লাল্লাহু তা‘আলা আলায়হি ওয়াসাল্লাম এর চেয়ে আপনার নিকট সর্বাধিক সম্মানিত ও প্রিয় আর কেউ নেই, যার নাম আপনি স্বীয় নামের সাথে যুক্ত করেছেন। তখন আল্লাহ্ তা‘আলর ওহী নাজীল হল- হে আদম! তিনি সর্বশেষ নবী এবং তাঁর উম্মত সর্বশেষ উম্মত। আপনার সন্তানদের অন্তর্ভুক্ত হবেন। যদি তিনি না হতেন তাহলে আপনাকেও সৃষ্টি করা হতো না।\n[* ইমাম বায়হাকী: দালায়েলুন নবুয়ত, পৃষ্ঠা ৫/৪৮৯, * ইমাম হাকেম নিশাপুরী: মুসতাদরাকে হাকেম: হাদীস নম্বর ৪২২৮, পৃষ্ঠা ২/৪৮৬, * ইমাম হাকেম নিশাপুরী: আল মাদখাল- ১/১৫৪, * তাবরানী: আল মুজামুল আওসাত- ৬/৩১৩, হাদীস নম্বর ৬৫০২, * তাবরানী: আল মুজামুস সগীর- ২/১৮২, হাদীস নম্বর ৯৯২, * ইমাম দায়লামী: আল মুসনাদিল ফেরদাউস- ৫/২২৭, * ইমাম আজলুনী: কাশফুল কাফা- ১/৪৬ ও ২/২১৪, * আবূ নুয়াইম: হুলইয়াতুল আউলিয়া, * আল্লামা সুবকী: শেফাউস সিকাম, * ইবনে আসাকির: তারিখে দিমাশক- ৭/৪৩৭, * ইবনুল জাওজী: আল ওয়াফা বি আহওয়ালিল মোস্তফা- ৩৩ পৃষ্ঠা, * ইবনুল জাওজী: বয়ানু মিলাদুন্নবী- ১৫৮, * ইবনে কাসীর: আল বিদায়া ওয়ান নেহায়া- ১/১৮ পৃ., * ইবনে হাজার হায়সামী: মাযমাউজ যাওয়ায়েদ- ৮/২৫৩, শিহাব উদ্দীন খাফ্ফাজী: নাসীম আর-রিয়াদ, * ইমাম সুয়ূতী: খাসায়েসুল কুবরা- ১/২২, * ইমাম সুয়ূতী: দুররে মানসুর- ১/১৪২, * আল্লামা কাসতালানী: আল মাওয়াহেবুল লাদুনিয়্যাহ- ১/৮২ ও ২/৫২৫, * ইমাম যুরকানী: শরহে মাওয়াহিব- ১/১৭২, ইমাম হালাবী: সীরাতে হালাবিয়্যাহ্- ১/৩৫৫, * মুহাদ্দিস শাহ্ আবদুল আজিজ দেহলভী: তফসীরে আজিযী- ১/১৮৩, * ইমাম ইউসুফ নাবহানী: আল আনোয়ারুল মুহাম্মদীয়া- ৯-১০, জাওয়াহিরুল বিহার-২/১১৪, হুজ্জাতুল্লাহি আলাল আলামিন- ৩১ ও ৭৯৫ পৃষ্ঠা, * আল্লামা শফী উকারবী : যিকরে হাসীন- ৩৭] হাদীসের মান পর্যালোচনা: যে সকল মুহাদ্দিস এ হাদীস সহীহ বলেছেন তাদের নাম – ১. ইমাম হাকিম বলেছেন হাদীসটি সহীহ। আল মুস্তাদরাক – ২/৬১৫, ২. ইমাম তকি উদ্দীন সুবকী বলেন, হাদীসটি হাসান, শিফাউস্ সিকাম, পৃ. ১২০, ৩. ইমাম তকী উদ্দীন দামেশকী বলেন, হাদীসটি বিশুদ্ধ। দাফউশ শুবহাত পৃ. ১/৭২, ৪. ইমাম কস্তলানী বলেন, হাদীসটি বিশুদ্ধ। মাওয়াহিবুল লাদুনিয়্যাহ্- ১/১৬৫, ৫. ইমাম সামহুদী বলেন, হাদীসটি সহীহ। ওয়াফাউল ওয়াফাহ্- ২/৪১৯, ৬. ইমাম জালালুদ্দীন সুয়ূতী বলেন, বিভিন্ন সনদে বর্ণিত এ হাদীসটি বিশুদ্ধ। আল খাসাইস- ১/৮, ৭. বাতিলদের জবাবে ইমাম ইবনু কাসীর পরিষ্কার করে বলেছেন, এই হাদীসটি বানোয়াট নয়। এটা দ্বারা নির্দ্বিধায় দলীল প্রদান করা যাবে। আর সীরাতুন নববিয়্যা- ১/১৯৫, ৮. বিশ্ববিখ্যাত মুহাদ্দিস মোল্লা আলী ক্বারী বলেন, একথাটি সম্পূর্ণ বিশুদ্ধ। আল্ আসরারুল মারফুআহ- ১/২৯৫।\nহযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহু থেকে বর্ণিত, তিনি বলেন, ‘‘আল্লাহ্ পাক হযরত ঈসা আলায়হিস্ সালামকে বলেছেন, ওহে ঈসা! হুযূর পাক সাল্লাল্লাহু তা‘আলা আলায়হি ওয়াসাল্লাম-এর প্রতি ঈমান আনুন এবং আপনার উম্মতকেও তা করতে বলুন। রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম না হলে আমি আদমকে সৃষ্টি করতাম না, বেহেশত দোযখ সৃষ্টি করতাম না।’’\n[সূত্র: * ইমাম হাকিম নিশাপুরী: আল মোসতাদরেক – ২/৬৭১, হাদীস – ৪২২৭, * ইমাম দায়লামী: আল মুসনাদিল ফেরদাউস- ৫/২৪২, * ইমাম ইবনে সাদ: তাবাকাতুল কোবরা, * ইমাম তাকিউদ্দীন সুবকী: শিফাউস্ সিকাম- ৪৫,* শায়খুল ইসলাম আল্ বুলকিনী: ফতোওয়ায়ে সিরাজিয়া- ১/১৪০, *ইবনে হাজর: আফদালুল কোরা, * আবূ নুয়াইম: হুলয়াতুল আউলিয়া, * ইমাম নাবহানী: জাওয়াহিরুল বিহার- ২/১১৪ ও ৪/১৬০, * ইবনে কাসীর; কাসাসুল আম্বিয়া- ২/২৯, * ইবনে কাসীর সিরাতে নববিয়্যাহ্- ১/৩২০, মুজিজাতুন্নবী (ﷺ)- ১/৪৪১, * ইবনে হাজর আসকালানী: লিসানুল মিযান- ৪/৩৫৪, * ইমাম যাহাবী: মিজানুল ইতিদাল- ৫/২৯৯, * ইবনে হাজর হায়সামী: শরহে শামায়েল- ১/৪২, *ইমাম যুরকানী: শরহে মাওয়াহিব- ১/১২/২২০, * ইমাম সুয়ূতী: খাসায়েসুল কোবরা- ১/১৪, হাদীস ২১, * ইমাম ইবনে হাইয়্যান: ‘তাবকাত আল-ইসফাহানী- ৩/২৮৭, * কানযুল উম্মাহ্, হাদীস ৩২০২২]\n\nহাদীসের মান পর্যালোচনা\n১. ইমাম দায়লামী বলেন, হাদীসটি মান ও সনদের দিক থেকে হাসান। আল মুসনাদ ফেরদাউস- ৫/২৪২।\nবিশিষ্ট সাহাবীয়ে রাসূল হযরত সালমান ফারিসী রাদ্বিয়াল্লাহু তা‘আলা আনহু বলেন, ‘‘হযূর পুরনূর সাল্লাল্লাহু তা‘আলা আলায়হি ওয়াসাল্লাম-এর কাছে জিবরীল আমীন আলায়হিস্ সালাম এসে পৌঁছে দেন আল্লাহর বাণী- আল্লাহ্ তা‘আলা বলেন, (হে রাসূল) আপনার চেয়ে অধিক সম্মানিত আর কাউকেই আমি সৃষ্টি করিনি। আমি বিশ্বজগত ও এর মধ্যে যা কিছু আছে তার সবই সৃষ্টি করেছি যাতে তারা জানতে পারে আপনার মহান মর্যাদা সম্পর্কে। আমি এই বিশ্বজগত সৃষ্টি করতাম না, যদি আপনাকে সৃষ্টি না করতাম।’’\n[* ইবনে আসাকির: তারিখে দামেশক- ৩/৫১৭, * ইমাম যুরকানী: শরহে মাওয়াহিব- ১/১৮২, * ইমাম ইউসুফ নাবহানী: জাওয়াহিরুল বিহার- ২/২৮৯, * কাজী আয়াজ: শিফা শরীফ- ২/১০৫] عن عباس رضى الله عنه قال اوحى الله الى عيسى عليه السلام ياعيسى اٰمن بمحمد صلى الله عيه وسلم ومر من ادركه من امنك ان يؤمنوا به فلو لا محمد صلى الله عليه وسلم ما خلقت ادم عليه السلام ولولا محمد صلى الله عليه وسلم ما خلقت الجنة و النار لقد خلقت العرش على الماء فاصظرب فكتبت عليه لا اله الا الله محمد رسول الله صلى الله عليه وسلم فسكن هذا حديث صحيح الاسناد-\nঅর্থাৎ- হযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহুমা হতে বর্ণিত, তিনি বলেন, ‘‘মহান আল্লাহ্ পাক তাঁর রাসূল হযরত ঈসা আলায়হিস্ সালামকে ওহী করলেন। হে হযরত ঈসা আলায়হিস্ সালাম। আপনি হুযূর পাক মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম-এর প্রতি ঈমান আনুন এবং আপনার উম্মতের মধ্যে তাঁকে যারা পাবে তাদের নির্দেশ করুন, তাঁরা যেন তাঁর প্রতি ঈমান আনে। যদি মুহাম্মদ সাল্লাল্লাহু তা‘আলা আলায়হি ওয়াসাল্লাম না হতেন, তবে আমি আদম আলায়হিস্ সালামকেও সৃষ্টি করতাম না, যদি মুহাম্মদ সাল্লাল্লাহু তা‘আলা আলায়হি ওয়াসাল্লাম সৃষ্টি না হতেন তবে আমি জান্নাত এবং জাহান্নাম সৃষ্টি করতাম না। আর যখন আমি পানির উপর আরশ সৃষ্টি করলাম তখন তা টলমল করছিলো, যখনই আরশের মধ্যে لا اله الا الله محمد رسول الله صلى الله عليه وسلم লিখে দেই তৎক্ষণাৎ আরশ স্থির হয়ে যায়।’’\n[* মুসতাদরাক আলাস্ সহীহাঈন লিল হাকীম নিশাপুরী রাহ: তাওয়ারিখিল মুতাকাদ্দিমীন- বি আখবারী সাইয়্যিদিুল মুরসালীন ওয়া খাতামুন নাবিয়্যিন মুহাম্মদ বিন আবদুল্লাহ্ বিন আবদুল মুত্তালিব মুছতাফা সালাওয়াতুল্লাহি আলায়হি ওয়া আলিহীত ত্বাহীরিন, ৪র্থ খন্ড, পৃষ্ঠা ১৫৮৩, * মুখতাছারুল মুসতাদরাক, ২য় খন্ড, পৃষ্ঠা ১০৬৭] এটাও স্মরণ রাখতে হবে যে, কেউ যদি প্রিয় নবীজির সাল্লাল্লাহু তা‘আলা আলায়হি ওয়াসাল্লামার কোন বিশুদ্ধ হাদীসকে মনগড়া বা কল্প-কাহিনী বলে সে হল বড় মিথ্যুক ও দাজ্জালগণের অন্তর্ভুক্ত। উল্লেখ্য হাদীসে কুদসীসহ হাদীসে পাকের নির্ভরযোগ্য কিতাব সমূহের (যা পৃষ্ঠা নম্বর সহ পূর্বে উল্লেখ করা হয়েছে) মুসান্নেফ/রচয়িতা এক একজন যুগ শ্রেষ্ঠ মুহাদ্দিস, ফকিহ্ ও মুফাসসির। সুতরাং তাদের বর্ণিত হাদীসই মুসলিম বিশ্বের জন্য দলিল/প্রমাণ হিসেবে সাব্যস্ত।"
    },
    {
        "1": "প্রশ্নোত্তর : ৩২ - প্রশ্নোত্তর : রসূল সাল্লাল্লাহু আলাইহি ওয়াসাল্লাম এর সৃষ্টি!",
        "2": "প্রশ্ন: “রসূল সাল্লাল্লাহু আলাইহি ওয়াসাল্লাম এর সৃষ্টি না হলে আল্লাহ্ তাআ‘লা আসমান-জমিন সৃষ্টি করতেন্ না” কোরআন ও হাদীসের আলোকে এ কথাটি আলোচনা করলে উপকৃত হবো।\n\nউত্তর: এটা হাদীসে কুদসী। যেখানে আল্লাহ্ পাক রব্বুল আলামীন স্বযং ঘোষণা দিয়েছেন- لَوْلَاکَ لمَا خَلَقْتُ الْاَفْلَاک  অর্থাৎ হে হাবীব, আপনি যদি না হতেন তাহলে আমি আসমান সমূহের কিছুই সৃষ্টি করতাম না। এই হাদীস শরীফ তাফসীরে রূহুল বায়ান, ১ম খন্ড ২৮ পৃষ্ঠায় এবং শায়খ মুহাক্কিক্ব আবদুল হক দেহলভী রহমাতুল্লাহি আলাইহি ‘মাদারিজুন্ নুবুওয়্যত’ কিতাবে সহীহ হাদীস হিসেবে উল্লেখ করেছেন।\n\nঅপর হাদীসে উল্লেখ আছে- لَوْلَاکَ لمَا اَظْھرتُ الرّبوبیّۃ “আপনি যদি না হতেন তাহলে আমার প্রভুত্বও প্রকাশ করতাম না।”\nঅপর বর্ণনায় হাদীসে কুদসীতে মহান আল্লাহ্ বলেন- হে হাবীব! আপনাকে সৃষ্টি না করলে আদম আলাইহিস্ সালাম’কেও সৃষ্টি করতাম না। এ সমস্ত হাদীস বিস্তারিত বর্ণনা করেছেন- শারেহে সহীহ বুখারী ইমাম আহমদ কস্তুলানী স্বীয় কিতাব আল্ মাওয়াহেবুল লাদুনিয়ায়।\n[মাওয়াহেবে লাদুনিয়া, ১ম খন্ড ও আন্ওয়ারে মুহাম্মদিয়া, কৃত: আল্লামা ইউসুফ নিবহানী রহমাতুল্লাহি আলাইহি ইত্যাদি] [যুগ-জিজ্ঞাসা, পৃ. ৩-৪]"
    },
    {
        "1": "প্রশ্নোত্তর : ৩৩  - আহলে সুন্নাত ওয়াল জামাতের পরিচিতি",
        "2": "প্রশ্নঃ কোরআন-হাদীসের আলোকে আহলে সুন্নাত ওয়াল জামাতের পরিচিতি এবং বাতিলের কথা আলোচনা করলে খুশি হব।\n\nউত্তরঃ ইসলাম কালজয়ী ও শ্রেষ্ঠ দর্শন। আল্লাহর নিকট একমাত্র মনোনীত ধর্ম হল ইসলাম। ইয়াহুদী-নাসারা, কাফির-মুশরিকরা ইসলামের আদি শত্রু। এরা যুগে যুগে ইসলামের বিরুদ্ধে ষড়যন্ত্রে লিপ্ত ছিল এবং অনেক ক্ষেত্রে বাহ্যিকদৃষ্টিকোণে সফলও হয়েছিল। ফলে মুসলমানদের মধ্য হতে কিছু সংখ্যক অর্থলোভী, দূর্বল ঈমানদারকে তাদের অনুগত বানিয়ে মুসলমানদের সুদৃঢ় ঐক্যে ফাটল ধরাবার অপচেষ্টায় মেতে ওঠে। তাই প্রিয়নবী সাল্লাল্লাহু আলাইহি ওয়াসাল্লাম অনেক আগেই উম্মতকে হুশিয়ার করে দিয়েছেন- ‘বনী ইসরাঈল বাহাত্তর দলে বিভক্ত ছিল, আর আমার উম্মত তিয়াত্তর দলে বিভক্ত হবে। সবই জাহান্নামে যাবে একটি দল ছাড়া। নবীজির খিদমতে আরজ করা হলো ইয়া রসূলাল্লাহ্‌। সেই নাজাত প্রাপ্ত দল কোনটি? উত্তরে নবীজি ইরশাদ করেন- যে দলে আমি এবং আমার সাহাবাগণ রয়েছে। -[আবূ দাঊদ শরীফ ও মিশকাত শরীফ]\n\nহযরত আবদুল্লাহ্‌ ইবনে মাসঊদ রদিয়াল্লাহু আনহু হতে বর্ণিত, তিনি বলেন- রসূলে করীম সাল্লাল্লাহু আলাইহি ওয়াসাল্লাম আমাদের সামনে একটি রেখা অঙ্কণ করলেন। অত:পর বললেন এটা আল্লাহর রাস্তা। অত:পর ঐ সরল রেখার ডানে-বামে আরো অনেক রেখা অঙ্কণ করলেন এবং বললেন এ হলো কতগুলো রাস্তা, এর প্রত্যেকটিতে একটি করে শয়তান রয়েছে। সে ঐ ভ্রান্তপথে আহবান করছে। অত:পর এরশাদ করলেন-ان هذا صراطى متقيما فاتبعوه   অর্থাৎ এটা (প্রথম রেখাই) আমার সহজ-সরল পথ। তোমরা এ পথের অনুসরণ কর।\n\n[মুসনাদে আহমদ মুসনাদুল মুকসিরিন মিনাস সাবাহ, মুসনাদি আব্দুল্লাহ ইবনে মাসউদ, হাদিস নং-৩৯২৮, নাসায়ী, সুনানু কুবরা, ৬ষ্ঠ খণ্ড, পৃ.৩৪৩, হাদিস নং-১১১৭৪, সুনানে দারেমী, বাবু ফি কাবাহিয়্যাতি আখযির রায, ১ম খণ্ড, পৃ. নং-২৩০, হাদিস নং-২৯৮ ইত্যাদি]\n\nনবীজির নির্দেশিত সেই পথই আহ্‌লে সুন্নাত ওয়াল জামাত। আর আহলে সুন্নাত ওয়াল জামাতের পরিপন্থী অবশিষ্ট মতবাদগুলো হলো বাতিল ফিরকা বা গোমরাহ দল। উল্লিখিত হাদীস শরীফে নবীজি যে বাহাত্তরটি জাহান্নামী দলের কথা উল্লেখ করেছেন মূলত: সেগুলোই হলো বাতিল ফিরকা। নবীজির সেই ভবিষ্যত বাণী পরবর্তীতে বাস্তবে পরিণত হয়েছিল।\n\nমুহাদ্দিসীনে কেরাম ঐ হাদীসের ব্যাখ্যায় ইসলামের নামে সৃষ্ট বাতিল ফিরকাগুলোর তালিকা প্রণয়ন করেছেন।\n\nপ্রথমত: তাঁরা ৭২টি বাতিল ফিরকার মূল ছয়টি উল্লেখ করেছেন। তা হলো ১.খারেজী, ২. ক্বদরিয়া, ৩.জাহমিয়া, ৪.মুরজিয়া,  ৫. রাফেজী, ৬. জবরিয়া। আবার এগুলোর প্রত্যেকটি বার শাখায় বিভক্ত।\n\nআমাদের দেশে প্রচলিত বাতিল মতবাদ, ওহাবী, মওদূদী, তবলীগী, কাদিয়ানী, শিয়া  ও খারেজী ইত্যাদি উপরোক্ত ছয়টি বাতিল ফিরকার কোন না কোন দলের অনুসারী ও তাদের আকীদায় বিশ্বাসী বলে এরা আহ্‌লে সুন্নাত ওয়াল জামাতের পরিপন্থী।\n\n[গুনিয়াতুত তালেবীন, কৃত: পীরানে পীর শায়খ আবদুল কাদের জিলানী রহমাতুল্লাহি আলাইহি, তাফসীরাতে আহমদিয়া, কৃত: শায়খ আহমাদ জীওয়ান, বাগে খলীল, ১ম খন্ড (আমার রচিত), এবং মাওলানা কাজী মঈনুদ্দীন আশরাফী রচিত ‘কোরআন-সুন্নাহর আলোকে ইসলামের মূলধারা ও বাতিল ফিরকা’ ইত্যাদি।]\n\n[সূত্র. যুগ-জিজ্ঞাসা, পৃ. ২-৩]"
    },
    {
        "1": "প্রশ্নোত্তর : ৩৪  - মিলাদুন্নবী আর সিরাতুন্নবী এর মধ্যে পার্থক্য কী?",
        "2": "প্রশ্ন: আমাদের দেশে কিছু বাতিল ফেরকা আছে যাদের নিয়ে সব সময় মিলাদুন্নবী নিয়ে ঝগড়া হয়, অর্থাৎ তারা বলে যে মিলাদুন্নবী করার প্রয়োজন নেই সিরাতুন্নবী করলে হয়। তাই আমি জানতে চাই, মিলাদুন্নবী আর সিরাতুন্নবী এর মধ্যে আসল সমস্যাটা কী? দলিল সহকারে জানালে উপকৃত হব।\n\nউত্তর: পবিত্র ঈদে মিলাদুন্নবী সাল্লাহু আলায়হি ওয়াসাল্লাম আজ সারা বিশ্বে স্বীকৃত এক সম্পূর্ণ শরীয়তসম্মত অশেষ ফজিলতপূর্ণ ইবাদত ও অনুষ্ঠান। যা বিশ্বজগতের প্রাণ রহমাতুল্লিল আলামীন হুজূর পুরনূর সাল্লাল্লাহু আলাইহি ওয়াসাল্লাম এর শুভাগমনকে উপলক্ষ করে উদ্‌যাপন করা হয়। মিলাদুন্নবী উদ্‌যাপন করা পবিত্র কোরআনের নির্দেশ। পাশাপাশি হাদীস, ইজমা, ক্বিয়াস ইত্যাদি দ্বারা প্রমাণিত।\n\nপক্ষান্তরে সিরাতুন্নবী কাকে বলে? এর মৌলিকতা যথার্থতা ইত্যাদি গবেষণা অবশ্যই প্রয়োজন। এ পর্যায়ে সর্বজন সমাদৃত ব্যক্তিত্ব শায়খুল হাদীস ওয়াল ফিকহ ওয়াত্‌ তাফসীর আল্লামা সৈয়দ মুফতী আমীমুল ইহসান মুজাদ্দেদী বারকাতী রহমাতুল্লাহি আলাইহিঞ্চর মতে-\n\nالسیر جمع سیرۃ وھی الطریقۃ سوآء کانت خیرا او شرا ثم غلب فی الشرع علی طریقۃ المسلمین فی المعاملۃ مع الکافرین والبغاۃ و غیرھما من المستامنین والمرتدین قال ابن ھمام غلب فی عرف الفقھآء علی الطریق المامور فی غزو الکفار وفی الکفایۃ انہ یختص بسیر النبی ﷺ فی المغازی سمیت المغازی مسیرا لان اول امورہ السیر الی الغزو وقال النسفی السیر امور الغزو کالمناسک امور الحج قواعد الفقۃ ص\n\nঅর্থাৎ: সীরাত শব্দটি একবচন, তার বহুবচন সিয়র। আভিধানিক অর্থ পদ্ধতি, ভাল হোক কিংবা মন্দ হোক। আর পারিভাষিক অর্থে কাফির, বিদ্রোহী, ধর্মবিরোধী এবং মুরতাদের সাথে মুসলমানদের যুদ্ধ বিগ্রহ বা মোকাবেলার নাম সীরাত।\n\nইমাম ইবনে হুম্মাম বলেন-ফিকহবিদদের পরিভাষায় কাফিরদের সাথে যুদ্ধ জিহাদ করার ক্ষেত্রে শরীয়তের যে সমস্ত কর্মপদ্ধতি প্রয়োগ করা হয় তার নামই সীরাত।  আল্‌ কিফায়া নামক কিতাবে রয়েছে- সিয়ারুন্নবী বা সীরাতুন্নবী সাল্লাল্লাহু আলাইহি ওয়াসাল্লাম নবীর যুদ্ধ জীবনের জন্য সীমিত। আর সীয়র শব্দটি এসেছে সা-ইরুন থেকে যার অর্থ সফর করা ভ্রমণ করা ইত্যাদি। সুতরাং যুদ্ধকে সিয়র এ জন্য বলা হয়, যেহেতু যুদ্ধ করার জন্য প্রথমে যুদ্ধের ময়দানে সফর করতে হয়।\n\nইমাম নাসাফী রহমাতুল্লাহি আলাইহি বলেন- জিহাদের কর্মপদ্ধতির নাম হল সীরাত আর হজ্বের কর্মপদ্ধতির নাম মানাসিক। [কাওয়ায়েদুল ফিকহ, ৩৩১ পৃষ্ঠা, কৃত: মুফতী আমীমুল ইহসান রহমাতুল্লাহি আলাইহি]\n\nউপরোক্ত আলোচনা থেকে প্রতীয়মান হয় যে, সীরাতুন্নবী নবীজির জাহেরী-বাতেনী বিশাল জীবনের সীমিত একটা অংশমাত্র। আর মীলাদুন্নবী হলো ব্যাপক: যাতে নবীজির নূরী জগতের আদি সৃষ্টি হতে শুরু করে নূরানী জগতে লক্ষ লক্ষ বৎসর বিচরণ, দুনিয়ার বুকে শুভাগমন ব্যক্তিগত, পারিবারিক, সামাজিক, রাষ্ট্রীয় আধ্যাত্মিক কর্মময় জীবনের নবুয়তের এলান, দ্বীনের দাওয়াত মুজিযাসহ নবীজির জীবনে বিশাল অঙ্গণ নিয়ে বহুমুখি আলোচনার নামই হলো মিলাদুন্নবী সাল্লাল্লাহু আলাইহি ওয়াসাল্লাম। সাধারণত: সীরাত শব্দের অর্থ- চরিত্র, অভ্যাস, বৈশিষ্ট্য ইত্যাদি। কিন্তু সীরাত শব্দটি যখন নবীর দিকে সম্বোধন করা হয়, তখন নবীজির যুদ্ধ জীবন বা নবুয়ত প্রকাশের পরবর্তী তেইশ বৎসর জীবনের কথাই বুঝানো হয়। দুঃখজনক হলেও সত্য সম্প্রতি একটি কুচক্রি মহল মিলাদুন্নবীর বিশাল আয়োজন আর বর্ণাঢ্য অনুষ্ঠান থেকে সাধারণ মুসলমান তথা নবীপ্রেমিকদের দূরে সরিয়ে রাখার অপকৌশল হিসেবে সীরাতুন্নবী মাহফিল এর অবতারণা করেছে। উদ্দেশ্য কেবল মিলাদুন্নবীর বিরোধিতা করা। তদুপরি মাহে রবিউল আউয়াল প্রিয়নবী সাল্লাল্লাহু আলাইহি ওয়াসাল্লাম এর ধরা বুকে শুভাগমনের মাস হিসেবে এ মাসে মিলাদুন্নবী সাল্লাল্লাহু আলাইহি ওয়াসাল্লাম পালন করাটাই যথার্থ ও যুক্তিযুক্ত। তাই যুগ যুগ ধরে সারা বিশ্বে ইসলামী স্কলারগণ বিশেষত পবিত্র রবিউল আউয়ালে মিলাদুন্নবী সাল্লাল্লাহু আলাইহি ওয়াসাল্লাম উদ্‌যাপন করে আসছেন। যা শরীয়তের আলোকে মুস্তাহাব এবং অনেক অনেক কল্যাণকর।\n\n[আল হাবী লিল ফতোয়া- কৃত. ইমাম জালাল উদ্দিন সূয়ূতী (رحمة الله) ইত্যাদি]\n\n[সূত্র. যুগ-জিজ্ঞাসা, পৃ. ১-২]"
    },
    {
        "1": "প্রশ্নোত্তর : ৩৫  - মাদরসার নামে যাকাত ফিতরা এবং কোরবানির চামড়ার টাকা সংগ্রহ",
        "2": "প্রশ্ন: এক বক্তি একটি মাদরাসা দিয়েছেন। কিন্তু ঐ মাদরাসায় হোস্টেল/এতিমখানা নেই এবং এ অবস্থায় ঐ মাদরাসার নামে যাকাত ফিতরা এবং কোরবানির চামড়ার টাকা আদায় করা শরীয়ত সম্মত কিনা? বা কতটুকু জায়েজ? দলিল সহকারে জানালে বিশেষভাবে উপকৃত হব।\n\nউত্তর: ইসলামী শরিয়তের নির্ভরযোগ্য ফিকহ্ ফতোয়ার গ্রন্থাবলী যেমন- ফতোয়ায়ে হিন্দিয়া (আলমগীরি), তাবয়ীন, কাজী ইদাহ, ফতোয়ায়ে ফয়জুর রাসূল, ফতোয়ায়ে বাজ্জাযিয়া ও বাহারে শরিয়ত সহ ইত্যাদি গ্রন্থ সমূহে উল্লেখ রয়েছে- কুরবানির পশুর চামড়া কুরবানি দাতা ইচ্ছা করলে ব্যবহারযোগ্য করে জায়নামায, দস্তরখানা, থলে/ব্যাগ ও বিছানা ইত্যাদি তৈরি করে নিজে ও নিজের পরিবারের সদস্যরা ব্যবহার করতে পারবে। আর কুরবানির পশুর চামড়া বিক্রয় না করে সম্পূর্ণ চামড়া মসজিদ, মাদরাসা, ফোরকানিয়া, এতিমখানা, ঈদগাহ্ ও স্কুলসহ সকল শিক্ষা প্রতিষ্ঠানের নির্মাণ ও উন্নয়নের জন্য পরিচালনা কমিটিকেও প্রদান করতে পারবে। যেমন- ফতোয়ায়ে ফয়জুর রাসূল সাল্লাল্লাহু তা’আল্লা আলায়হি ওয়াসাল্লাম গ্রন্থে উল্লেখ রয়েছে-\n\nلهذا اسے مسجد مدرسه قبرستان يا عيدگاه كى تمعير ميں لالنا جائز هے خواه انكے منتطمين كو چڑঅا دے كه وه بيچ كر انكى تمعير پر صرف كريں يا ان چيزوں كى تعمير ميں صرف كرنے كى نيت سے بيچ كراسكى قيمت ديں يه بهى جائزهے- فتاوى بزاز يه ميں هے- له ان يبعها بالدارهم ليتصدق بها- (صفه ৪৭৩- ج ৬)\n\nঅর্থাৎ কুরবানির পশুর চামড়া মসজিদ, মাদরাসা, (ফোরকানিয়া, এতিমখানা) কবরস্থান, ঈদাগাহ্ নির্মাণ ও উন্নয়ন কাজে ব্যবহার করা জায়েয। কোরবানি দাতা ইচ্ছা করলে পরিচালনা কমিটিকে কুরবানির পশুর চামড়া দেবে, কমিটি তা বিক্রয় করে উন্নয়ন কাজে ব্যবহার করবে, অথবা সে সকল প্রতিষ্ঠান (মসজিদ, মাদরাসা, এতিমখানা, কবরস্থান, ঈদগাহ ইত্যাদিতে) খরচের নিয়তে কুরবানি দাতা কুরবানির পশুর চামড়া বিক্রয় করে মুল্য প্রদান করবে, তাও জায়েয।\n\nউল্লেখ্য যে, কুরবানি দাতা সাদকা করার নিয়তে কুরবানির পশুর চামড়া, দিরহাম তথা টাকার বিনিময়ে বিক্রয় করা জয়েয।          [ফতোয়ায়ে, ফয়জুর রাসূল- ২য় খণ্ড, পৃষ্ঠা – ৪৭৩]\n\nএ ছাড়াও মসজিদের ইমাম, খতিব, মোয়াজ্জিন, মাদরাসা, ফোরকানিয়া বা অসহায়কে হেবা করতেও পারবে। তবে মাদ্রাসা বা ফোরকানিয়ায় গরীব, ইয়াতিম ও অসহায় ছাত্রদের খানা-পিনা ও ভরণ-পোষণের ব্যবস্থা না থাকলে সরাসরি জাকাত ও ফিতরা সংগ্রহ করতে পারবে না। এ প্রসঙ্গে মাসিক তরজুমান ১৪৩৮ হিজরি, নভেম্বর- ২০১৬ ইংরেজী সফর সংখ্যায় বিস্তারিত আলোচনা করার হয়েছে। তা সংগ্র করার অনুরোধ রইল।"
    },
    {
        "1": "প্রশ্নোত্তর : ৩৬  - নামাযে দু’পায়ের মাঝখানে কতটুকু ফাঁকা রেখে দাঁড়াতে হবে",
        "2": "প্রশ্ন: ছোট বেলা হতে হুজুরদের কাছে জেনেছি নামাযে দাঁড়ালে দুই পায়ের মাঝখানে ৪ আঙ্গুল ফাঁকা রাখতে হয়। কিন্তু এখন দেখা যায় যে দু’পায়ের মাঝখানে বিরাট ফাঁকা রেখে নামাযে দাঁড়াতে দেখতে পাওয়া যায়। এ ব্যাপারে সঠিক তথ্য জানিয়ে ধন্য করবেন।\n\nউত্তর: নামাযে দাঁড়ানো অবস্থায় দু’পায়ের মাঝখানে কতটুকু পরিমাণ ফাঁকা রাখতে হবে প্রায় এ বিষয়ে বিভিন্ন স্থানে বিভ্রান্তি দেখা যায়। কেউ তো কাঁধে কাঁধ মিলিয়ে কাতার সোজা করে দাঁড়ালে দেখা যায় উভয়ের পায়ের মাঝে ফাঁকের পরিমাণ অনেক বেশি, যা একেবারে বেমানান এবং সুন্নাতের পরিপন্থী। ওজর বা অসুবিধা হলে ভিন্ন বিষয়। তখন সুযোগমত নামাযে দাঁড়াবে। তবে কোন প্রকারের ওজর বা অসুবিধা না হলে নামাযে দাঁড়ানো অবস্থায় দু’পায়ের মাঝখানে চার আঙ্গুল পরিমাণ ফাঁক রাখা মুস্তাহাব এবং দু-পাকে সোজা রেখে পায়ের আঙ্গুলগুলোকে কিবলামুখী রাখা সুন্নাত। বিখ্যাত ফতোয়া গ্রন্থ ‘রাদ্দুল মুহতার’’-এ উল্লেখ রয়েছে-\n\nوسبغنى أنْ بكونَ بينهما مقدارُ أربعِ اصابع اليد لِانّهُ اَقْرَبُ اِلَى الخشوع هكذا روى عن اِبِى نَصْرِ الدبوسئ أنّه كانَ يَفْعَلَهُ- ( ص- ৩৭৪- ج- ৩)\n\nঅর্থাৎ নামাযে দাঁড়ানো অবস্থায় দুই পায়ের মাঝখানে হাতের চার আঙ্গুল পরিমাণ ফাঁক রাখা উচিত। কেননা নামাযের মধ্যে খুশু বা একাগ্রতার জন্য এটি অতি নিকটবর্তী। হযরত আবু নসর দাবুসী রাহিমাতুল্লাহি আলায়হি থেকেও এমন বর্ণনা পাওয়া যায়- তিনি নিজেও এ রকম আমল করতেন।\n\n[রাদ্দুল মুহতার: ৩য় খণ্ড, পৃষ্ঠা ৩৮৪, কৃত আল্লামা আলাউদ্দীন খাচকফি হানাফী রাহ.]\n\nউপরোক্ত বর্ণনা হতে বুঝা যায়, নামাযে দাড়াঁনো অবস্থায় দু’পায়ের মাঝখানে চার আঙ্গুল পরিমাণ ফাঁক রাখা উত্তম ও সুন্দর পন্থা।"
    },
    {
        "1": "প্রশ্নোত্তর : ৩৭  - কাশফ কি? কাশফ হতে অর্জিত জ্ঞান কতটুকু আমলযোগ্য?",
        "2": "প্রশ্ন: কাশ্ফ কি? কাশ্ফ হতে অর্জিত জ্ঞান কতটুকু আমলযোগ্য? বিস্তারিত জানালে উপকৃত হব।\n\nউত্তর: কাশ্ফ মূলত আরবী শব্দ। যার অর্থ উম্মুক্ত হওয়া, বাতেনী রহস্যাদি সম্পর্কে অবগত হওয়া। তরিকতের দৃষ্টিতে কাশ্ফ হচ্ছে এক ধরনের অন্তর্দৃষ্টি, যার সাহায্যে প্রকৃত অলি, গাউস ও সাধক বাতেনী জগতের দৃশ্য, অদৃশ্য বিষয়াদি এবং আল্লাহ্ তা’আলার জাত ও সিফাতকে জানতে প্রয়াস পান। এবং ভবিষ্যত জগতের অনেক কিছু তাদের নিকট স্পষ্ট হয়ে যায়। তবে এটা অর্থাৎ কাশ্ফ প্রকৃত আল্লাহ্র বন্ধুদের জন্য আল্লাহ্র পক্ষ হতে খাচ দয়া ও করুণা। কোন কোন তরিকতপন্থী সূফির নিকট কাশ্ফ লব্ধ জ্ঞানই প্রকৃত জ্ঞান। কিন্তু ইমামে আহলে সুন্নাত আ’লা হযরত শাহ্ ইমাম আহমদ রেযা খাঁন রাহমাতুল্লাহি আলায়হি সহ অনেক বুজর্গানে দ্বীন প্রসিদ্ধ ও হকপন্থী তরিকতের ইমামদের উক্তি উদ্ধৃতি পূর্বক লিখেছেন যে, আল্লাহর কিতাব ও সুন্নাতে রাসূল তথা শরিয়তের বিধি-বিধানকে ওলিদের কাশ্ফ অতিক্রম করতে পারে না। ক্বোরআন ও  প্রিয়নবীর সুন্নাহ্ তথা ওহীর মাধ্যমে যে ইলম অর্জিত অর্থাৎ ইলমে দ্বীন এটাই মূলজ্ঞান। প্রসঙ্গে প্রখ্যাত সাধক-অলিকুল শিরমণি, সৈয়্যদুনা হযরত জুনাইদ বাগদাদী রাহমাতুল্লাহি আলায়হি বলেন, ‘আমাদের সূফীদের ইলম (হাল ও কাশ্ফ) হল মহান আল্লাহ্ তা’আলার কিতাব ও রাসূলে পাক সাল্লাল্লাহু তা’আলা আলায়হি ওয়াসাল্লাম-এর সুন্নাত দ্বারা আবদ্ধ। আর যে কাশ্ফের স্বপক্ষে কিতাবুল্লাহ্ ও সুন্নাতে রাসূল সাক্ষ্য দেয় না তা কোন বস্তুই নয়। আর তাই প্রকৃত অলিদের ইলম তথা কাশ্ফ অর্জিত জ্ঞান কখনো কিতাবুল্লাহ্ তথা আল্লাহ্ তা’আলার কিতাব ও সুন্নাতে রাসূলের বাইরে যাবে না। যদি সামান্য পরিমাণও বাইরে যায় তাহলে বুঝতে হবে যে তা প্রকৃত ইলম নয়, প্রকৃত সূফীদের কাশ্ফও নয়। বরং নিছক মূর্খতা।\n\nআল্লাহ্ তা’আলা শয়তানকে এমন ক্ষমতা দিয়েছেন, সে বহু কাশ্ফের অধিকারী ব্যক্তিকে ধোকায় পতিত করে। ফলে ঐ ধরনের কাশ্ফের দাবীদার ভন্ডরা সেটাকে আল্লাহ্র পক্ষ থেকে মনে করে।\n\nএটার উপর আমল করে নিজে যেমন পথভ্রষ্ট হয় অন্যদেরকেও পথভ্রষ্ট করে। ঐ জন্যই শরিয়ত তরিকতের প্রখ্যাত ও প্রকৃত শায়খ ও ইমামগণ কাশ্ফ দ্বারা অর্জিত ইলমের/জ্ঞানের উপর আমল করার পূর্বে তা কিতাবুল্লাহ্  তথা আল্লাহর কিতাব ও সুন্নাতে রাসূলের মাপকাঠিতে যাচাই করে নেন। যদি কাশ্ফে অর্জিত জ্ঞান কিতাবুল্লাহ্ ও সুন্নাতের অনুরূপ হয় তবেই তা আমলযোগ্য, নতুবা তা পরিত্যাজ্য এবং আমল যোগ্য নয়। বরং তা শয়তানের প্রতারণা মনে করতে হবে।\n\n[ফতোয়ায়ে রজভীয়া: কৃত- ইমাম আ’লা হযরত শাহ্ আহমদ রেযা বেরলভী রাহ. ও সাবয়ে সানাবেল: কৃত- মীর আবুল ওয়াহিদ বিলগরামী ইত্যাদি]"
    },
    {
        "1": "প্রশ্নোত্তর : ৩৮  - শয়তানের প্ররোচনা হতে বাঁচার উপায় কি?",
        "2": "প্রশ্ন: শয়তান মানুষের প্রকাশ্য শত্রু। বিভিন্ন পন্থায় শয়তান প্ররোচনা দেয়। শয়তানের প্ররোচনা হতে বাঁচার উপায় জানিয়ে ধন্য করবেন।\n\nউত্তর: পবিত্র ক্বোরআনে ‘‘শয়তানের কথা মহান আল্লাহ্ তা‘আলা বহুবার উল্লেখ করেছেন। আল্লাহ্ তা‘আলা শয়তানকে মানুষের প্রকাশ্য শত্রু বলে ঘোষণা করেছেন এবং শয়তানকে অনুসরণ না করার তাগিদ প্রদান করে ইরশাদ করেছেন- ولاتتبعوا خطوات الشيطن أنّه لكم عَدُوّ مُبِيْنٌ- অর্থাৎ- এবং তোমরা শয়তানের পদাংক অনুসরণ কর না; নিশ্চয় সে (শয়তান) তোমাদের প্রকাশ্য শত্রু।  [সূরা বাকারা: আয়াত- ২০৮]\n\nএ আয়াতের আলোকে শয়তান মানুষের প্রকাশ্য শত্রু হলেও মানুষ তাকে বাহ্যিক দৃষ্টিতে দেখে না- ফলে শয়তানকে প্রতিহত করা বা তার ফাঁদ হতে বেঁচে থাকা সাধারণ মানুষের পক্ষে কষ্ট সাধ্য। তবে প্রিয়নবী সাল্লাল্লাহু তা’আলা আলায়হি ওয়াসাল্লাম হাদীসে পাকে শয়তান হতে বেঁচে থাকার উপায় উল্লেখ করে ইরশাদ করেছেন-عن ابو هريرة رضى الله عنه قال قال رسول الله صلى الله عليه وسلم يأتى الشيطانُ احدكم فيقول مَنْ كذا مَنْ خَلَقَ كذا حتى يقول مَنْ خلق ربك فاذا بَلَغَهُ فَلْيَستَعِذ باللهِ ولَينْتَه- (متفق عليه)\nঅর্থাৎ- সর্বাধিক হাদীস বর্ণনাকারী প্রখ্যাত সাহাবী আবু হুরায়রা রাদ্বিয়াল্লাহু আনহু হতে বর্ণিত, তিনি বলেন- প্রিয় নবী সাল্লাল্লাহু তা’আলা আলায়হি ওয়াসাল্লাম ইরশাদ করেন- শয়তান তোমাদের কারো নিকট এসে বলে, অমুক বস্তুকে কে সৃষ্টি করেছে? অমুক বস্তু কে সৃষ্টি করেছে? এমন কি সে বলে তোমাদের প্রভুকে কে সৃষ্টি করেছে? যখন এতটুকুতে পৌঁছে যাবে তখন ‘আওজু বিল্লাহ্’ বলে আল্লাহ্র কাছে শয়তানের কুমন্ত্রণা হতে আশ্রয় চাও এবং (এ বিষয়ে) বিরত থাক। [বোখারী ও মুসলিম শরীফ, মেশকাত শরীফ]\n\nমেশকাত শরীফে আরো বর্ণিত রয়েছে-\nفَمَنْ وَجَدَ مِنْ ذالك شيئًا فَلْيَقُلْ امَنْتُ بِالله ورسوله- (متفق عليه)\nঅর্থাৎ- অতঃপর যার অন্তরে এরূপ কুমন্ত্রণা ও বাজে খেয়াল আসবে সাথে সাথে বলবে আমি আল্লাহ্ ও তাঁর রাসূলের প্রতি পরিপূর্ণ ঈমান এনেছি। [বোখারী ও মুসলিম শরীফ, মেশকাত শরীফ- পৃষ্ঠা- ১৮] আরো বর্ণিত আছে যে, অন্তরে খারাপ ধারনা সৃষ্টি হলে বা শয়তান মন্দ প্ররোচনা দিলে, ইস্তেগফার ও সূরা ইখলাস পাঠ করবে। তারপর নিজের বাম দিকে তিন বার থুথু নিক্ষেপ করবে আর বিতাড়িত শয়তান থেকে আল্লাহ্র কাছে পানাহ্ চাইবে।\nতাছাড়া মনের মধ্যে শয়তানী প্ররোচনা/প্রতারণা উপলব্ধি হলে তাৎক্ষণিকভাবে বেশি বেশি ইস্তেগফার পাঠ করে শয়তানকে বিতাড়িত করার চেষ্টা করবে এবং মনের ওয়াস-ওয়াসা অন্তরেই শেষ করে দেয়ার চেষ্টা করবে এবং তা কাজে পরিণত/বাস্তবায়ন করার পূর্বেই বেশি বেশি আল্লাহর জিকির, প্রিয় নবীর উপর দরূদ পাঠ করে শয়তান-এর কুমন্ত্রণা ও প্রচারণা হতে রক্ষা পাওয়া যায় এবং আজে-বাজে খারাপ কল্পনা-ঝল্পনা থেকেও বেচে থাকার চেষ্টা করবে। বর্তমান সময়ের অপসংস্কৃতি- আকাশ মিডিয়া সরকারি-বেসরকারি বিভিন্ন চ্যানেলে প্রচারিত অশ্লীল ছায়াছবি, বেহায়াপনা, অশ্লীলতা ও নগ্নতায় ভরা প্যাকেজ অনুষ্ঠান হতে নিজেও বেঁেচ থাকবে, ছেলে-সন্তানদেরকে বিরত রাখবে।\n[সহীহ মুসলিম, মেশকাত শরীফ ও মেরকাত শরহে মেশকাত ইত্যাদি]"
    },
    {
        "1": "প্রশ্নোত্তর : ৩৯  - ইয়াজিদের ব্যাপারে শরীয়তের ফয়সালা- অধ্যক্ষ আল্লামা মুফতি সৈয়দ মুহাম্মদ অছিয়র রহমান",
        "2": "এতে কোন সন্দেহ নেই যে, ইয়াজিদ ছিল একজন কুখ্যাত স্বৈর-শাসক। আহলে সুন্নাত ওয়াল জামাআতের আলেমগণ ঐকমত্য হয়েছেন যে, ইয়াজিদ ছিল মিথ্যাবাদী, প্রতারক, ফাসেক-ফাজের এবং কবিরা গুনাহ্গার। তবে কাফের বলা ও লা’নত বর্ষণ করা/অভিশাপ দেয়ার ব্যাপারে কোন কোন ইমাম সতর্কতা অবলম্বন তথা (তাওয়াক্কুফ) করেছেন। কিন্তু ইমাম আহমদ ইবনে হাম্বল, ইমাম তাফতাযানী রাহমাতুল্লাহি আলায়হি সহ অনেকেই ইয়াজিদকে কাফের বলে ফতোয়া দিয়েছেন এবং তার উপর, তার অনুসারী ও সমর্থকদের উপর লা’নাতুল্লাহি বলেছেন। দলিল হিসেবে যে আয়াতে করিমা তারা পেশ করেছেন তা হল-\nفهل عسيتم ان توليتم ان تفسدوا فى الارض وتقطعوا ارحامكم والئك لعنهم الله فاصمهم واعمى ابصارهم-\nঅর্থাৎ এটাই কি তোমাদের উচিত যে, তোমরা রাজ্যের মালিক হয়ে আল্লাহর জমীনে অন্যায় ও ফ্যাসাদ শুরু করে দেবে এবং আপন আত্মীয়-স্বজনের সাথে সম্পর্ক বিচ্ছেদ করে দেবে? এরাইতো সেসব লোক যাদের উপর আল্লাহ্ লা’নত বর্ষণ করেছেন, তাদেরকে বধির এবং তাদের অন্তর্দৃষ্টিকে অন্ধ করে দিয়েছেন। [সূরা মুহাম্মদ: আয়াত-২২-২৩]\n\nএ আয়াতের আলোকে বলা যায় যে, ইয়াজিদ বাদশাহ্ হয়েই আল্লাহর জমীনে বিশেষত: পবিত্র মক্কা ও মদিনায় উভয় হেরেমে ফাসাদ সৃষ্টি ও সীমালঙ্ঘন করেছিল। সে কারবালার ময়দানে নবী বংশের উপর নির্মম ও নিষ্ঠুরভাবে নিস্পাপ মাসুম বাচ্চাসহ অনেক জনকে শহীদ করেছে। পবিত্র মক্কা এবং মদিনা শরীফকেও অপবিত্র করেছিল। তার সৈন্যদের ঘোড়ার পায়খানা ও পেশাব দ্বারা মসজিদে নববীর মিম্বার শরীফকে অপবিত্র করেছিল। মসজিদে নববীতে তিন দিন পর্যন্ত আযান-ইকামাত, নামায জামাআত বন্ধ করে দিয়েছিল। তার নির্দেশে তার জালেম বাহিনী মদিনা পাকের অসংখ্য সাহাবী ও তাবেয়ীদের শহীদ করেছিল। মূলত এসব জঘন্য অপরাধের পেছনে ছিল সরাসরি ইয়াজিদের ভূমিকা। নবীজির কলিজার টুকরা ইমাম হোসাইন রাদ্বিয়াল্লাহু তা’আলা আনহুকে শহীদ করে তাঁর উপর এবং কারবালার অন্যান্য শহীদগণের উপর তার জালিম বাহিনীর ঘোড়া দৌঁড়িয়েছিল। শির মোবারক বর্শায় গেঁথে ইয়াজিদ সৈন্যরা উল্লাসে মেতেছিল। অথচ ইমাম হাসান ও ইমাম হোসাইন রাদ্বিয়াল্লাহু আনহুমা আল্লাহ্ ও তাঁর প্রিয় রাসূল সাল্লাল্লাহু তা‘আলা আলায়হি ওয়াসাল্লাম-এর নিকট কত যে প্রিয় ছিলেন তার বর্ণনা অসংখ্য হাদীসে পাকে উল্লেখ রয়েছে।\n\nবিশিষ্ট সাহাবী হযরত সালমান ফারসী রাদ্বিয়াল্লাহু তা‘আলা আনহু থেকে বর্ণিত, তিনি বলেন, আমি নবী করিম সাল্লাল্লাহু তা‘আলা আলায়হি ওয়াসাল্লামকে বলতে শুনেছি, ‘যে ব্যক্তি হযরত হাসান-হোসাইনের সাথে বিদ্বেষ পোষণ করল সে মূলত আমার সাথে বিদ্বেষ পোষণ করল, তার সাথে আল্লাহ্ তা‘আলা বিদ্বেষ পোষণ করবেন। আর যার সাথে আল্লাহ্ তা‘আলা বিদ্বেষ পোষণ করবেন, তাকে আল্লাহ্ আগুনে তথা জাহান্নামে প্রবেশ করাবেন। [হাকেম: আল্ মুসতাদরাক আলাস্ সহীহাইন, ৩য় খণ্ড, ১৮১ পৃষ্ঠা, হাদীস- ৪৭৭৬] উক্ত হাদীসে আল্লাহ্ তা‘আলা বিদ্বেষ পোষণ করার অর্থ অসন্তুষ্ট ও নারাজ হওয়া।\nতাই ইমাম আহমদ ইবনে হাম্বল রাহমাতুল্লাহি আলায়হি, ইমাম তাফতাযানী ও ইমাম জালাল উদ্দীন সুয়ূতী সহ ইমামগণের অনেকেই তাকে কাফের ও মালউন বলে ফতোয়া দিয়েছেন।\n\nআর যে ইয়াজিদের কুকর্ম ও প্রকাশ্য কবিরা গুনাহ্ করাকে অস্বীকার করে এবং মজলুমে কারবালা ইমাম হোসাইন রাদ্বিয়াল্লাহু আনহুকে দোষারোপ করে, ইয়াজিদকে নির্দোষ মনে করে বিশেষত: ইয়াজিদ এর মত ফাসেক ও শরাবীকে রহমাতুল্লাহি আলায়হি বলে অবশ্যই সে আহলে সুন্নাত ওয়াল জামাআত তথা জান্নাতী দল হতে খারিজ হয়ে গোমরাহ ও পথ ভ্রষ্টদের মধ্যে অন্তর্ভুক্ত হয়ে যাবে। ফাসিকের প্রশংসা করলে আরশ আজীমে জলজলা সৃষ্টি হয় যা হাদীস দ্বারা প্রমাণিত। যার অন্তরে প্রিয় নবী সাল্লাল্লাহু তা‘আলা আলায়হি ওয়াসাল্লাম এবং নবী বংশের তথা আহলে বাইতে রাসূল সাল্লাল্লাহু তা‘আলা আলায়হি ওয়াসাল্লাম-এর মহব্বত-ভালোবাসা বিন্দুমাত্র রয়েছে সে এমনটা চিন্তাই করতে পারে না। সহীহ বোখারী শরীফে যে হাদীস খানা বর্ণিত আছে তা ‘‘কসতুনতুনিয়া যুদ্ধে’’ অংশ গ্রহণ নিয়ে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন- ‘‘যারা সর্বপ্রথম মদিনা কায়সার তথা কসতুনতুনিয়া যুদ্ধে অংশগ্রহণ করবে তারা ক্ষমা প্রাপ্ত হবে।’’\n\nসহীহ ও বিশুদ্ধ অভিমত অনুযায়ী সে যুদ্ধে ইয়াজিদ অংশগ্রহণ করেনি। কারণ কসতুনতুনিয়া প্রথম যুদ্ধ হয়েছে হযরত ওসমান রাদ্বিয়াল্লাহু তা’আলা আনহু-এর খেলাফতের সময় ৩২ হিজরিতে আর ইয়াজিদ কসতুনতুনিয়ার যে যুদ্ধে শরীক হয়েছিল তা আরো পরে। সুতরাং ইয়াজিদ ক্ষমা প্রাপ্তির শুভ সংবাদ সক্রান্ত হাদীসে অন্তর্ভুক্ত নাই। ইয়াজিদ কসতুনতুনিয়ার যে যুদ্ধে শরীক ছিল তার পূর্বে কসতুনতুনিয়ায় মুসলিম সেনা বাহিনী ৩/৪ বার হামলা করেছিলেন। নির্ভরযোগ্য ইতিহাস দ্বারা এটাই প্রমাণিত।\n[নুজহাতুলকারী শরহে সহীহ বোখারী ৬ষ্ঠ খণ্ড, পৃষ্ঠা ১৩০ কৃত: মুফতি শরিফুল হক আমজাদী ইত্যাদি]\n\nতদুপরি ৬১ হিজরিতে ইসলামের ইতিহাসে ইয়াজিদ কারবালায় যে হৃদয় বিদারক ঘটনা সংঘটিত করেছে যেখানে কুখ্যাত ইয়াজিদের নির্দেশে ইমাম হোসাইন রাদ্বিয়াল্লাহু তা‘আলা আনহু ও আহলে বাইতে রাসূল সহ ইমাম হোসাইনের অনুসারী ৭২ জন সদস্যকে নির্মমভাবে শহীদ করা হয়েছে। এই নিষ্ঠুর পাপের অভিশাপ হতে ইয়াজিদ এবং তার দোসররা মুক্তি পেতে পারে না। অথচ আহলে বাইতে রাসূলের পবিত্রতা, মান-মর্যাদা পবিত্র ক্বোরআনে আল্লাহ্ পাক ঘোষণা করেছেন। যেমন-\nانما يريد الله ليذهب عنكم الزجس اهل البيت ويطهركم تطهيرا- (سورة احزاب-৩৩)\n‘‘হে প্রিয় নবীর খান্দান্ আল্লাহ্ তো এটাই চান যে, তোমাদের থেকে প্রত্যেক যাবতীয় অপবিত্রতা দূরীভূত করে দেবেন এবং তোমাদেরকে পুতঃপবিত্র করে অতীব পরিচ্ছন্ন করে দেবেন। [সূরা আহযাব: আয়াত ৩৩, পারা ২২] আর আহলে বাইতের প্রতি ভালোবাসার নির্দেশ প্রদান করে আল্লাহ্ তা‘আলা ইরশাদ করেন-\nقل لااسئلكم عليه اجرا الا المودة فى القربى-\nঅর্থাৎ-‘‘হে প্রিয় হাবীব, আপনি আপনার উম্মতকে বলে দিন, আমি সেটার জন্য অর্থাৎ (ঈমান, ইসলাম ও আল্লাহর পক্ষ হতে তোমাদেরকে (ক্বোরআন) দান করার জন্য তোমাদের নিকট থেকে কোন বিনিময় চাই না, কিন্তু চাই আমার নিকটাত্মীয়দের প্রতি মহব্বত ও ভালোবাসা।’’\n[সূরা আশ্শুরা: আয়াত ২৩]\n\nসুতরাং যাদের প্রতি মহব্বত ও ভালোবাসা ঈমানের দাবী, আল্লাহ্ ও তাঁর প্রিয় হাবীবের নির্দেশ, তাদেরকে অর্থাৎ সে আহলে বাইতে রাসূল-এর সাথে ইয়াজিদের কারবালার ময়দানে যে নিষ্ঠুরতা প্রদর্শন করে শহীদ করেছে, নবী বংশের প্রতি যে অপমান-অসম্মান পৃথিবীর বুকে সে করেছে তা মূলত আল্লাহ্ ও তাঁর রাসূলের আদেশকে অমান্য ও অপমান করেছে। অপর দিকে হযরত খাতুনে জান্নাত ফাতেমা রাদ্বিয়াল্লাহু তা‘আলা আনহা ও হযরত মাওলা আলী রাদ্বিয়াল্লাহু তা‘আলা আনহু সর্বপোরি রাসূলে আকরম নবীয়ে দোজাহান সাল্লাল্লাহু তা‘আলা আলায়হি ওয়াসাল্লাম-এর অন্তরে মারাত্মক আঘাত দিয়েছে। আর যে বদবখত জালেম প্রিয় নবীকে কষ্ট/আঘাত দিয়েছে সে মূলত স্বয়ং আল্লাহকেও কষ্ট দিয়েছে আর যে আল্লাহকে কষ্ট দিয়েছে তার ঠিকানা জাহান্নাম। যা হাদিস দ্বারা প্রমাণিত। এ ব্যাপারে রাব্বুল আলামীনের ঘোষণা- ‘‘নিশ্চয় যারা আল্লাহ্ ও তাঁর প্রিয় রাসূলকে কষ্ট দেয় তাদেরকে আল্লাহ্ তা‘আলা দুনিয়া ও আখিরাতে অভিশপ্ত করবেন এবং তাদের জন্য কষ্টদায়ক-লাঞ্চনার আযাব আল্লাহ্ তা‘আলা তৈরি করে রেখেছেন। [সূরা আহযাব: আয়াত ৫৭]\n\nএখানে আল্লাহকে কষ্ট দেয়ার অর্থ হলো তাঁর প্রিয় বান্দাদের কষ্ট দেয়া। ইমাম হোসাইন রাদ্বিয়াল্লাহু তা‘আলা আনহু এবং তাঁর সঙ্গীদের উপর পাপিষ্ঠ ইয়াজিদের নির্দেশে তার বাহিনীরা যে তলোয়ার চালিয়েছিল তাতে আল্লাহ্ ও তাঁর প্রিয় হাবীব নবীয়ে দো’জাহা হযরত মুহাম্মদুর রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম অবশ্যই সীমাহীন কষ্ট পেয়েছেন। সুতরাং ইয়াজিদকে নির্দোষ ও রাহমাতুল্লাহি আলায়হি ইত্যাদি বলা মূলত আল্লাহ্ জাল্লাজালালুহু ও তাঁর প্রিয় হাবীবকে কষ্ট দেয়া। তাই ইসলামী জগতের অন্যতম আকিদার কিতাব শরহে আকায়িদে নসফীতে ব্যাখ্যাকারী ইমাম তাফতাযানী রাহমাতুল্লাহি আলায়হি ইয়াজিদ সম্পর্কে বিস্তারিত আলোচনার পর সর্বশেষ ফয়সালা দিয়েছেন- ‘ইয়াজিদ, তার দোসর ও তার সাহায্যকারী সকলের উপর আল্লাহর লা’নত ও অভিশাপ। সুতরাং যারা এ কথা বলে সরল প্রাণ মুসলমানকে বিভ্রান্ত করে যে, আল্লাহর রাসূল সাল্লাল্লাহু তা‘আলা আলায়হি ওয়াসাল্লাম ইয়াজিদকে জান্নাতের টিকেট দিয়েছেন এবং ইয়াজিদ ক্ষমাপ্রাপ্তদের অন্তর্ভুক্ত, তারা জঘন্যতম মিথ্যুক। বরং সহীহ হাদিস দ্বারা এ কথা প্রমাণিত যে রাসূলে আকরম সাল্লাল্লাহু তা‘আলা আলায়হি ওয়াসাল্লাম যা বলেন নাই তা যদি কেউ রাসূলে পাকের দিকে সম্পর্কিত করে বলে যে, আল্লাহর রাসূল এটা বলেছেন- তবে তার ঠিকানা জাহান্নাম এবং সে মিথ্যুক ও ভণ্ডনবীদের অন্তর্ভুক্ত।\n[সহীহ মুসলিম ও সুনানে ইবনে মাজাহ্ ইত্যাদি]\n\nইমাম জালাল উদ্দীন সুয়ূতী রাহমাতুল্লাহি আলায়হি ইয়াজিদ সম্পর্কে হযরত আবদুল্লাহ্ বিন হানজলাহ্ রাদ্বিয়াল্লাহু তা‘আলা আনহুমা-এর উদ্ধৃতি দিয়ে বলেন- انه رجل ينكح امهات الاولاد والبنات والاخوات ويشرب الخمر ويدعو الصلوة-\nঅর্থাৎ ইয়াজিদ এমন দুষ্ট ও লম্পট প্রকৃতির লোক ছিল যে, ইসলামী শরিয়তে যেসব নারী বিবাহ করা হারাম এসব মুহরিমাতকে বিবাহ করত শরাব পান করত এবং নামায ছেড়ে দিত। [তারিখুল খোলাফা (আরবী): ১৭৪ পৃষ্ঠা] হযরত ইমাম হোসাইন রাদ্বিয়াল্লাহু তা’আলা আনহু ও আহলে বাইতে রাসূলের শাহাদতের ঘটনা বর্ণনার পর ইমাম সুয়ূতী রাহমাতুল্লাহি আলায়হি বলেন-  لعن الله قاتله وابن زياد معه ويزيد ايضًا\nঅর্থাৎ আল্লাহ্ তা‘আলা ইমাম হোসাইনের (রাদ্বিয়াল্লাহু আনহু) হত্যাকারী, ইবনে জিয়াদ এবং ইয়াজিদের উপর লা’নত/অভিশাপ বর্ষণ করুন।\n[শরহে আকায়েদে নসফী, নিবরাস (শরহে আকায়েদে নসফীর ব্যাখ্যা), তারিখুল খোলাফা কৃত: ইমাম জালাল উদ্দীন সুয়ূতী রাহ. ইত্যাদি] আল্লামা ইবনে কাসীর রাহিমাহুল্লাহু বলেন, মদীনা মুনাওয়ারাহ্ থেকে একটি দল দামেশকে ইয়াজিদ বিন মুয়াবিয়ার সাথে সাক্ষাতের জন্য আগমন করলেন। সে তাদেরকে ভালভাবে আপ্যায়ণ করাল এবং অনেক উপহার প্রদান করল। এ দলের আমীর ছিলেন হযরত আবদুল্লাহ্ বিন হানযালা (রাদ্বিয়াল্লাহু আনহু)। হযরত হানযালা রাদ্বিয়াল্লাহু আনহু উহুদের যুদ্ধে শহীদ হয়েছিলেন যাকে ফেরেশতারা আসমানে গোসল দিয়েছিলেন। দামেশকে অবস্থানকালে তাঁরা ইয়াজিদের সীমালঙ্ঘন ও ফিসক নিজ চোখে দেখেছিলেন যা তাদেরকে ভীষণভাবে মর্মাহত করেছিল।\n\nঅতঃপর তাঁরা মদীনায় ফিরে আসলেন, মদীনা মুনাওয়ারার সবাইকে জানিয়ে দিলেন ইয়াজিদের নানা অপকর্মের কাহিনী। বিশেষ করে মদ পান করা, মাতাল হয়ে নামায ছেড়ে দেয়া ছাড়াও আরো বিভিন্ন অপকর্মের কথা। মসজিদে নববীর মিম্বররের সামনে সবাই এসে উপস্থিত হলেন। ইয়াজিদকে অবাঞ্চিত ঘোষণা করলেন। তার নিকট বাইআত করতে অস্বীকৃতি জানালেন। এ সংবাদ পৌঁছে গেল ইয়াজিদের নিকট। ইয়াজিদ (ক্ষিপ্ত হয়ে) মুসলিম বিন উকবার অধীনে একটি সেনাদল প্রেরণ করল। যখন ইয়াজিদ বাহিনী মদীনা মুনাওয়ারায় পৌঁছল, মুসলিম বিন উকবাহ্ তার বাহিনীকে মদীনা মুনাওয়ারা তিন দিনের জন্য হালাল ঘোষণা দিল। (অর্থাৎ তিন দিনে তারা মদীনা মুনাওয়ারায় ইচ্ছেমত যা কিছু করার করতে পারবে, কোন বাধা থাকবে না।) এ তিন দিনে ইয়াজিদের বাহিনী অনেক মানুষ হত্যা করেছিল। মসজিদে নববীতে আযান-নামায বন্ধ করে দিয়েছিল। তার বাহিনীরা মসজিদে নববীতে ঘোড়া-গাদা বেঁেধছিল। চতুষ্পদ জন্তু দ্বারা পায়খানা-প্র¯্রাব করিয়ে মসজিদে নববী ও রওজা শরীফ নাপাক করেছিল।\nইমাম মালিক রাহিমাহুল্লাহু বলেন, এ সময় ইয়াজিদের বাহিনী ৭০০ জন হাফিজে ক্বোরআনকে শহীদ করেছিল। এর মধ্যে সাহাবায়ে রাসূলও ছিলেন। এ ঘটনাকে ইতিহাসে র্হারার ঘটনা বলে অভিহিত করা হয়েছে।\n[আল্ বিদায়াহ্ ওয়ান নিহায়াহ্: অধ্যায় ইখবারু ওয়াকেআতিল হাররাহ্]\n\nএ ঘটনাকালে ইয়াজিদ বাহিনী মানুষ হত্যা, সম্পদ লুন্ঠন এবং নারী ধর্ষণ সহ সব কিছুই করেছিল। জালিম ইয়াজিদের নির্দেশে তার বাহিনী কর্তৃক পবিত্র মদীনায় জুলুম-অত্যাচারের বিবরণ আত্ তাবারী-৫/৪৮৪, আল্ কামিল: ৪/১১২ কৃত: ইবনে আসীর, আল্ বিদায়া ওয়ান নেহায়া: ৮/২১৮- কৃত: ইমাম ইবনে কাছির এ বিস্তারিত উল্লেখ করা হয়েছে।\nএ ঘটনাকালে মুসলমানদের রক্তে মদীনার রাস্তাগুলো লাল হয়েছিল গড়িয়ে গড়িয়ে প্রিয় নবী রাসূলে পাক সাল্লাল্লাহু তা’আলা আলায়হি ওয়াসাল্লাম-এর রওজা মোবারক পর্যন্ত পৌঁছেছিল। মসজিদে নববী রক্তে ভরে গিয়েছিল। হাজার হাজার মুসলমানকে হত্যা করা হয়েছিল।\n[আত্ তাযকিরাহ্: কৃত ইমাম আবদুর রহমান ইবনুল জাওযী]\n\nশাইখুল ইসলাম হাফিয ইবনে হাজার আসকালানী রাহিমাহুল্লাহ্ বলেন, ঐতিহাসিকগণ হাররার তথা পবিত্র মদীনার ঘটনার ব্যাপারে ঐক্যমত পোষণ করেছেন যে, এ ঘটনায় অনেক সাহাবী শহীদ হয়েছিলেন। এ ঘটনার পর আর কোন বদরী সাহাবী জীবিত ছিলেন না।\n[সহীহ বোখারীর প্রসিদ্ধ ব্যাখ্যা গ্রন্থ ফতহুল বারী: ৮/৬৫১ কৃত- ইমাম ইবনে হাজর আসকালানী রাহ.]\n\nপাঠকদের জ্ঞাতার্থে কয়েকটি হাদিস প্রদত্ত হল:\nহুযূর পুরনূর রাসূলে আকরাম সাল্লাল্লাহু তা’আলা আলায়হি ওয়াসাল্লাম ইরশাদ করেছেন, ‘হে আল্লাহ্, যে ব্যক্তি মদীনা বাসীর উপর অত্যাচার করে এবং তাদেরকে ভয় প্রদর্শন করে, তুমি তাকে ভয় প্রদর্শন কর। এমন ব্যক্তির উপর আল্লাহ্, ফেরেশতা এবং সকল মানুষের লা’নত বর্ষিত হোক। [মু’জামুল আওসাত লিত তাবারানী: ২/১২৫/১, আস সিললিাতুস্ সাহীহাহ লিল আলবানী: ১/৬২০, ১/৩৫১ আলা মাজমা’ লিল হাইসামী: ৩/৩০৬]\n\nউক্ত হাদীসে রাসূলে পাক সাল্লাল্লাহু তা’আলা আলায়হি ওয়াসাল্লাম মদীনা শরীফ আক্রমণকারীর উপর লা’নত দিয়েছেন। ইতিহাসবিদগণ ঐকমতের ভিত্তিতে প্রমাণ করেছেন যে, ইয়াজিদের নির্দেশে ৬৩ হিজরিতে মদীনা শরীফে হত্যা, লুঠ, ধর্ষণ হয়েছিল।\nহযরত সাদ রাদ্বিয়াল্লাহু আনহু বলেন, আমি রাসূলে পাক সাল্লাল্লাহু তা’আলা আলায়হি ওয়াসাল্লামকে বলতে শুনেছি, যে ব্যক্তি মদীনাবাসীর প্রতি মন্দ আচরণ করার ইচ্ছা পোষণ করবে, (কিয়ামতের দিন) আল্লাহ্ তাকে (তার শরীরকে) এমনভাবে গলিয়ে ফেলবেন, যেমনভাবে পানিতে লবণ গলে যায়। [সহীহ বুখারী ফাদাইলিল মাদীনাহ্: ৩/২৭, হাদীস নম্বর- ১৭৭৮] সহীহ মুসলিম শরীফে বলা হয়েছে, তার দেহ শীশা দ্বারা গলিয়ে দেয়া হবে। [মুসলিম, কিতাবুল হজ্ব: ৪/১১৩]\n\nআর হাফিয ইবনে হাজারের কথা অনুসারে সকল ঐতিহাসিকগণ একমত হয়েছেন যে ইয়াজিদ শুধু মন্দ আচরণই করে নাই, তার নির্দেশে মদীনা মুনাওয়ারাতে সাহাবীদেরকে এবং উম্মতের শ্রেষ্ঠ সন্তানদের শহীদ করা হয়েছে। এবার চিন্তা করুন এবং আল্লাহ্-রাসূলের উপর পরিপূর্ণ ঈমান রেখে বলুন যদি কোন ইমাম বা ব্যক্তি ইয়াজিদ (যে শারাবী, মদ খোর, নামায তরককারী, নবীজির কলিজার টুকরা আওলাদ, শুহাদায়ে কারবালা বিশেষত: জান্নাতের সরদার ইমাম হোসাইন রাদ্বিয়াল্লাহু আনহুকে নির্মম ও নিষ্ঠুরভাবে হত্যা করার নির্দেশ দাতা নবীজির পবিত্র মদীনার মান-সম্মান-ইজ্জত লুন্ঠনের এবং মদীনা বাসীদের হত্যা, ধর্ষণ ও জুলুম-অত্যাচার করার নির্দেশ দাতা তদুপরি তার জালেম বাহিনী মক্কা শরীফের পবিত্র খানায়ে কাবায় আগুন লাগিয়ে দিয়েছিল ও পাথর নিক্ষেপ করেছিল। যা নির্ভরযোগ্য অধিকাংশ ঐতিহাসিকগণের বর্ণনা দ্বারা প্রমাণিত। (যার উদ্ধৃতি পূর্বে প্রদত্ত হয়েছে) তাকে রাহমাতুল্লাহি আলায়হি বলে সম্মান করে বা ইয়াজিদের পক্ষ অবলম্বন করে সে মূলত ইয়াজিদের জঘন্যতম যাবতীয় নাফরমানী শারাব পান সহ নবীজির আওলাদকে নির্মমভাবে শহীদ করা, পবিত্র হেরেমাইন তথা মদীনা মুনাওয়ারা ও খানায়ে কা’বায় তার বাহিনী দ্বারা জুলুম অত্যাচার করাকে সমর্থন করার নামান্তর। এ ধরনের ইমামের পেছনে নামায শুদ্ধ হওয়া দূরের কথা বরং তার ঈমানও প্রশ্নবিদ্ধ হয়ে যায়। ইয়াজিদ মার্কা এ ধরনের ইমাম ও খতিবের খপ্পর থেকে মুসলিম মিল্লাতকে আল্লাহ্ তা‘আলা হেফাযত করুন।"
    },
    {
        "1": "প্রশ্নোত্তর : ৪০  - নবী-রাসূলকে আমাদের মত, দশ জনের মত, সাধারণ মানুষ বলা কতটুকু শুদ্ধ?",
        "2": "প্রশ্ন: আল্লাহর প্রিয় নবী সরকারে দু’ আলম সাল্লাল্লাহু তা‘আলা আলায়হি ওয়াসাল্লাম এবং অন্যান্য নবী-রাসূলকে আমাদের মত, দশ জনের মত, সাধারণ মানুষ বলা কতটুকু শুদ্ধ? পবিত্র ক্বোরআন মজিদে আল্লাহ্ তা‘আলা এরশাদ করেন, قل انما انا بشر مثلكم الاية অর্থাৎ হে রাসূল! আপনি বলুন, নিশ্চয় আমি তোমাদের মত মানুষ। এ আয়াতের মর্মার্থ বিশদ ব্যাখ্যাসহ জানালে কৃতজ্ঞ হব।\n\nউত্তর: নবী ও রসূলগণ যারা মানব জাতির হিদায়তের জন্য আল্লাহ তা‘আলা কর্তৃক প্রেরিত হয়েছেন, তারা মানবজাতি থেকেই প্রেরিত হয়েছেন। জিন বা ফিরিশতা থেকে নন। যদিও তাঁরা আমাদের মত সাধারণ মানব নন বরং তাঁদের হাক্বীক্বত, ব্যক্তিত্ব, আকৃতি-প্রকৃতি সবই সাধারণ মানুষের চেয়ে অনেক ঊর্ধ্বে। সর্বোপরি আল্লাহর প্রিয় মাহবুব রাসূলে আক্রাম সাল্লাল্লাহু তা‘আলা আলায়হি ওয়াসাল্লাম-এর হাক্বিক্বত, ব্যক্তিত্ব, আকৃতি, প্রকৃতি সব কিছুই তুলনাহীন। ¯্রষ্টা হিসেবে মহান আল্লাহর যেভাবে কোন তুলনা ও নমুনা বা সাদৃশ্য নেই, সৃষ্টির মধ্যে নুরানী অতুলনীয় মানব হিসেবে নবী করীম সাল্লাল্লাহু তা‘আলা আলায়হি ওয়াসাল্লাম-এর মত কোন মানবের তুলনা নেই। এক কথায় তিনি হলেন মানব জাতির মধ্যে তুলনাবিহীন নূরানী অদ্বীতিয় মানব ও সর্ব শ্রেষ্ঠ রসূল। রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এবং অন্যান্য নবী রাসূলকে আমাদের মত বা দশজনের মত অথবা সাধারণ মানুষ বলা নবী-রাসূলের মান-মর্যাদাকে খাটো/ক্ষুন্ন করা। আর নবী, রাসূলের মান-মর্যাদা ক্ষুন্ন করা বা খাটো করার অপর নাম হল কুফরী এবং উক্ত কুফরীর সাজা হল চিরস্থায়ী জাহান্নাম। বিভিন্ন বর্ণনায় দেখা যায় যে, বশর তথা সাধারণ মানুষ ও নবী মুস্তাফার বশরিয়তের মধ্যে সাতাশটি স্তর-ব্যবধান রয়েছে। অতএব, নবী করীম সাল্লাল্লাহু তা‘আলা আলায়হি ওয়াসাল্লাম-এর অসাধারণ মান-মর্যাদা সাধারণ মানব থেকে লাখো-কোটি গুণ উর্ধ্বে। আমাদের সত্তা ও মহান আল্লাহর সত্তা যেমন এক হতে পারেনা, তদ্রুপ আমাদের বশরিয়্যাত ও প্রিয়নবী মাহবুবে কিবরিয়ার বশরিয়াত এক হতে পারে না। তাফসীরে রূহুল বয়ানে আল্লামা ইসমাইল হক্কী রহ. সূরা মারযামে كهيعص এর ব্যাখ্যায় উল্লেখ করেছেন যে, প্রিয়নবী সাল্লাল্লাহু তা‘আলা আলায়হি ওয়াসাল্লাম এর আকৃতি হল তিনটি। এক. মানবীয় আকৃতি, দুই. ফিরিশতাসূলভ আকৃতি, তিন. সূরাতে হাক্বক্বী তথা আসল আকৃতি বা আল্লাহর গুণে গুণান্বিত। এ তিন আকৃতির সমষ্টির নাম হল প্রিয়নবী সাল্লাল্লাহু তা‘আলা আলায়হি ওয়াসাল্লাম। আর আমাদের (উম্মতের) আকৃতি হল শুধুমাত্র মানবীয়/বশরিয়্যাত। অতএব আল্লাহর রসূলকে শধু আমাদের মত বা সাধারণ মানুষ বলা মানে তাঁর যথাযথ বাস্তব আল্লাহ্ প্রদত্ত শান-মান ও অসাধারণ ইজ্জত ও মরতবাকে অস্বীকার করা যা কুফরীর নামান্তর। উল্লেখ্য যে, পবিত্র কোরআনে মহান আল্লাহ্ তা‘আলার বাণী قل انما انا بشرمثلكم الاية অর্থাৎ ‘হে হাবীব! আপনি বলুন যে, আমি (বাহ্যিক দৃষ্টিতে) তোমাদের মত মানুষ। উক্ত আয়াতের মর্মার্থ হল, আল্লাহ্ তা‘আলা প্রিয় নবীর মাধ্যমে উম্মতগণকে বিনয়, ন¤্রতা ও ভদ্রতার শিক্ষা প্রদান করেছেন। অর্থাৎ প্রিয়নবী হুজুর পুরনুর সাল্লাল্লাহু তা‘আলা আলায়হি ওয়াসাল্লাম সর্বশ্রেষ্ঠ রসূল এবং ইমামুল আম্বিয়া হওয়ার পরেও যদি (বাহ্যিক আকৃতিতে) ‘আমি তোমাদের মত’ বলেন আমাদেরকে স্বীয় অস্তিত্ব কিভাবে মিঠাতে হবে? এ আয়াত থেকে শিক্ষা নিতে হবে, অথবা এ আয়াত কাফিরদের উদ্দেশ্যে বলা হয়েছে। অর্থাৎ হে কাফির ও নাফরমানগণ! আমি তোমাদের মত মানবজাতির মধ্যেই সৃষ্টি হয়েছি। আমি ফেরেশতা বা জীন জাতি নই। আমাকে তোমাদের আপনজন ও বন্ধু জানো অপর বা ভিন জাত মনে করো না। সুতরাং তোমরা আমার নিকট এসো হিদায়াত পাবে। জান্নাত পাবে, আমার আল্লাহ্ পর্যন্ত পৌঁছতে পারবে। দূরে সরে থাকনা। মূলতঃ এটাও একটি আল্লাহর বান্দাগণকে হিদায়াত করার কৌশল। আল্লাহ্ তা‘আলা ইরশাদ করেছেন, হে হাবীব আপনার প্রভুর দিকে কৌশল ও হিকমতের মাধ্যমে দাওয়াত প্রদান করুন। অথবা উপরিউক্ত আয়াত মুতাশাবাহাত পর্যায়ের অন্তর্ভুক্ত। যার সঠিক মর্মার্থ মহান আল্লাহ্ ও তাঁর রসূল সাল্লাল্লাহু তা‘আলা আলায়হি ওয়াসাল্লাম ভালো জানেন। [তাফসীরে কবির, তাফসীরে জাহেদী ও মাদারিজুন্ নুবূয়্যত ইত্যাদি]\n\nএসব তাফসীর ও ব্যাখ্যা না পড়ে শাব্দিক অর্থ নিয়ে ঢালাওভাবে এ আয়াতের পরিপ্রেক্ষিতে প্রিয়নবীকে আমাদের মত বা দশজনের মত সাধারণ মানুষ বলা হুজুর পাক সাল্লাল্লাহু তা‘আলা আলায়হি ওয়াসাল্লাম-এর শান-মানকে খাটো করার নামান্তর। যা মূলতঃ বেঈমানী, চরম মূর্খতা, ধৃষ্টতা ও বেয়াদবী ছাড়া আর কি? তদুপরি ছহি বোখারীসহ বিভিন্ন হাদীস গ্রন্থের ‘সওমে বেসাল (খাবার গ্রহণ ব্যতীত একাধারে রোযা) শীর্ষক অধ্যায়ে নবী করীম সাল্লাল্লাহু তা‘আলা আলায়হি ওয়াসাল্লাম হতে বর্ণিত আছে, ‘আল্লাহর রসূল সাল্লাল্লাহু তা‘আলা আলায়হি ওয়াসাল্লাম সাহাবায়ে কেরামকে উদ্দেশ্য করে এরশাদ করেছেন, ‘ايكم مثلى الحديث অর্থাৎ তোমাদের মধ্যে কে আছ! আমার মত? অর্থাৎ তোমাদের মধ্যে কেউই আমার মত নেই। নবী-রাসূলগণকে আমার মত বলা প্রকৃত মু’মিন মুসলমানের আদর্শ ও চরিত্র নয় বরং কাফির-মুনাফিক্বের চরিত্র, যা কুরআন শরীফের বিভিন্ন আয়াত দ্বারা প্রমাণিত। অবশ্য আমাদের প্রিয় নবীসহ অন্যান্য নবী-রাসূলগণ সম্পর্কে বলতে হবে তারা আমাদের মত সাধারণ মানুষ নন বরং তারা আল্লাহর প্রিয় বন্ধু, তাঁরা অতুলনীয় ও অসাধারণ নূরানী মানুষ এবং আল্লাহর প্রিয় নবী ও রাসূল। আমাদের প্রিয় নবী সাল্লাল্লাহু তা‘আলা আলায়হি ওয়াসাল্লাম এবং সকল নবী রাসুলের প্রতি জানাই লাখো দরুদ ও সালাম।\n[সহীহ বুখারী শরীফ, মিশকাত শরীফ, তাফসীরে কবির ও তাফসীরে জাহেদী ও মাদারিজুন্নবূয়্যত ইত্যাদি]"
    },
    {
        "1": "প্রশ্নোত্তর : ৪১  - নবী-রাসূলকে আমাদের মত, দশ জনের মত, সাধারণ মানুষ বলা কতটুকু শুদ্ধ?",
        "2": "প্রশ্ন: আল্লাহর প্রিয় নবী সরকারে দু’ আলম সাল্লাল্লাহু তা‘আলা আলায়হি ওয়াসাল্লাম এবং অন্যান্য নবী-রাসূলকে আমাদের মত, দশ জনের মত, সাধারণ মানুষ বলা কতটুকু শুদ্ধ? পবিত্র ক্বোরআন মজিদে আল্লাহ্ তা‘আলা এরশাদ করেন, قل انما انا بشر مثلكم الاية অর্থাৎ হে রাসূল! আপনি বলুন, নিশ্চয় আমি তোমাদের মত মানুষ। এ আয়াতের মর্মার্থ বিশদ ব্যাখ্যাসহ জানালে কৃতজ্ঞ হব।\n\nউত্তর: নবী ও রসূলগণ যারা মানব জাতির হিদায়তের জন্য আল্লাহ তা‘আলা কর্তৃক প্রেরিত হয়েছেন, তারা মানবজাতি থেকেই প্রেরিত হয়েছেন। জিন বা ফিরিশতা থেকে নন। যদিও তাঁরা আমাদের মত সাধারণ মানব নন বরং তাঁদের হাক্বীক্বত, ব্যক্তিত্ব, আকৃতি-প্রকৃতি সবই সাধারণ মানুষের চেয়ে অনেক ঊর্ধ্বে। সর্বোপরি আল্লাহর প্রিয় মাহবুব রাসূলে আক্রাম সাল্লাল্লাহু তা‘আলা আলায়হি ওয়াসাল্লাম-এর হাক্বিক্বত, ব্যক্তিত্ব, আকৃতি, প্রকৃতি সব কিছুই তুলনাহীন। ¯্রষ্টা হিসেবে মহান আল্লাহর যেভাবে কোন তুলনা ও নমুনা বা সাদৃশ্য নেই, সৃষ্টির মধ্যে নুরানী অতুলনীয় মানব হিসেবে নবী করীম সাল্লাল্লাহু তা‘আলা আলায়হি ওয়াসাল্লাম-এর মত কোন মানবের তুলনা নেই। এক কথায় তিনি হলেন মানব জাতির মধ্যে তুলনাবিহীন নূরানী অদ্বীতিয় মানব ও সর্ব শ্রেষ্ঠ রসূল। রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এবং অন্যান্য নবী রাসূলকে আমাদের মত বা দশজনের মত অথবা সাধারণ মানুষ বলা নবী-রাসূলের মান-মর্যাদাকে খাটো/ক্ষুন্ন করা। আর নবী, রাসূলের মান-মর্যাদা ক্ষুন্ন করা বা খাটো করার অপর নাম হল কুফরী এবং উক্ত কুফরীর সাজা হল চিরস্থায়ী জাহান্নাম। বিভিন্ন বর্ণনায় দেখা যায় যে, বশর তথা সাধারণ মানুষ ও নবী মুস্তাফার বশরিয়তের মধ্যে সাতাশটি স্তর-ব্যবধান রয়েছে। অতএব, নবী করীম সাল্লাল্লাহু তা‘আলা আলায়হি ওয়াসাল্লাম-এর অসাধারণ মান-মর্যাদা সাধারণ মানব থেকে লাখো-কোটি গুণ উর্ধ্বে। আমাদের সত্তা ও মহান আল্লাহর সত্তা যেমন এক হতে পারেনা, তদ্রুপ আমাদের বশরিয়্যাত ও প্রিয়নবী মাহবুবে কিবরিয়ার বশরিয়াত এক হতে পারে না। তাফসীরে রূহুল বয়ানে আল্লামা ইসমাইল হক্কী রহ. সূরা মারযামে كهيعص এর ব্যাখ্যায় উল্লেখ করেছেন যে, প্রিয়নবী সাল্লাল্লাহু তা‘আলা আলায়হি ওয়াসাল্লাম এর আকৃতি হল তিনটি। এক. মানবীয় আকৃতি, দুই. ফিরিশতাসূলভ আকৃতি, তিন. সূরাতে হাক্বক্বী তথা আসল আকৃতি বা আল্লাহর গুণে গুণান্বিত। এ তিন আকৃতির সমষ্টির নাম হল প্রিয়নবী সাল্লাল্লাহু তা‘আলা আলায়হি ওয়াসাল্লাম। আর আমাদের (উম্মতের) আকৃতি হল শুধুমাত্র মানবীয়/বশরিয়্যাত। অতএব আল্লাহর রসূলকে শধু আমাদের মত বা সাধারণ মানুষ বলা মানে তাঁর যথাযথ বাস্তব আল্লাহ্ প্রদত্ত শান-মান ও অসাধারণ ইজ্জত ও মরতবাকে অস্বীকার করা যা কুফরীর নামান্তর। উল্লেখ্য যে, পবিত্র কোরআনে মহান আল্লাহ্ তা‘আলার বাণী قل انما انا بشرمثلكم الاية অর্থাৎ ‘হে হাবীব! আপনি বলুন যে, আমি (বাহ্যিক দৃষ্টিতে) তোমাদের মত মানুষ। উক্ত আয়াতের মর্মার্থ হল, আল্লাহ্ তা‘আলা প্রিয় নবীর মাধ্যমে উম্মতগণকে বিনয়, ন¤্রতা ও ভদ্রতার শিক্ষা প্রদান করেছেন। অর্থাৎ প্রিয়নবী হুজুর পুরনুর সাল্লাল্লাহু তা‘আলা আলায়হি ওয়াসাল্লাম সর্বশ্রেষ্ঠ রসূল এবং ইমামুল আম্বিয়া হওয়ার পরেও যদি (বাহ্যিক আকৃতিতে) ‘আমি তোমাদের মত’ বলেন আমাদেরকে স্বীয় অস্তিত্ব কিভাবে মিঠাতে হবে? এ আয়াত থেকে শিক্ষা নিতে হবে, অথবা এ আয়াত কাফিরদের উদ্দেশ্যে বলা হয়েছে। অর্থাৎ হে কাফির ও নাফরমানগণ! আমি তোমাদের মত মানবজাতির মধ্যেই সৃষ্টি হয়েছি। আমি ফেরেশতা বা জীন জাতি নই। আমাকে তোমাদের আপনজন ও বন্ধু জানো অপর বা ভিন জাত মনে করো না। সুতরাং তোমরা আমার নিকট এসো হিদায়াত পাবে। জান্নাত পাবে, আমার আল্লাহ্ পর্যন্ত পৌঁছতে পারবে। দূরে সরে থাকনা। মূলতঃ এটাও একটি আল্লাহর বান্দাগণকে হিদায়াত করার কৌশল। আল্লাহ্ তা‘আলা ইরশাদ করেছেন, হে হাবীব আপনার প্রভুর দিকে কৌশল ও হিকমতের মাধ্যমে দাওয়াত প্রদান করুন। অথবা উপরিউক্ত আয়াত মুতাশাবাহাত পর্যায়ের অন্তর্ভুক্ত। যার সঠিক মর্মার্থ মহান আল্লাহ্ ও তাঁর রসূল সাল্লাল্লাহু তা‘আলা আলায়হি ওয়াসাল্লাম ভালো জানেন। [তাফসীরে কবির, তাফসীরে জাহেদী ও মাদারিজুন্ নুবূয়্যত ইত্যাদি]\n\nএসব তাফসীর ও ব্যাখ্যা না পড়ে শাব্দিক অর্থ নিয়ে ঢালাওভাবে এ আয়াতের পরিপ্রেক্ষিতে প্রিয়নবীকে আমাদের মত বা দশজনের মত সাধারণ মানুষ বলা হুজুর পাক সাল্লাল্লাহু তা‘আলা আলায়হি ওয়াসাল্লাম-এর শান-মানকে খাটো করার নামান্তর। যা মূলতঃ বেঈমানী, চরম মূর্খতা, ধৃষ্টতা ও বেয়াদবী ছাড়া আর কি? তদুপরি ছহি বোখারীসহ বিভিন্ন হাদীস গ্রন্থের ‘সওমে বেসাল (খাবার গ্রহণ ব্যতীত একাধারে রোযা) শীর্ষক অধ্যায়ে নবী করীম সাল্লাল্লাহু তা‘আলা আলায়হি ওয়াসাল্লাম হতে বর্ণিত আছে, ‘আল্লাহর রসূল সাল্লাল্লাহু তা‘আলা আলায়হি ওয়াসাল্লাম সাহাবায়ে কেরামকে উদ্দেশ্য করে এরশাদ করেছেন, ‘ايكم مثلى الحديث অর্থাৎ তোমাদের মধ্যে কে আছ! আমার মত? অর্থাৎ তোমাদের মধ্যে কেউই আমার মত নেই। নবী-রাসূলগণকে আমার মত বলা প্রকৃত মু’মিন মুসলমানের আদর্শ ও চরিত্র নয় বরং কাফির-মুনাফিক্বের চরিত্র, যা কুরআন শরীফের বিভিন্ন আয়াত দ্বারা প্রমাণিত। অবশ্য আমাদের প্রিয় নবীসহ অন্যান্য নবী-রাসূলগণ সম্পর্কে বলতে হবে তারা আমাদের মত সাধারণ মানুষ নন বরং তারা আল্লাহর প্রিয় বন্ধু, তাঁরা অতুলনীয় ও অসাধারণ নূরানী মানুষ এবং আল্লাহর প্রিয় নবী ও রাসূল। আমাদের প্রিয় নবী সাল্লাল্লাহু তা‘আলা আলায়হি ওয়াসাল্লাম এবং সকল নবী রাসুলের প্রতি জানাই লাখো দরুদ ও সালাম।\n[সহীহ বুখারী শরীফ, মিশকাত শরীফ, তাফসীরে কবির ও তাফসীরে জাহেদী ও মাদারিজুন্নবূয়্যত ইত্যাদি]"
    },
    {
        "1": "প্রশ্নোত্তর : ৪২  - মোবাইলে আক্বদ হলে ইসলামী শরীয়তে শুদ্ধ হবে কিনা?",
        "2": "প্রশ্ন: প্রবাসী ছেলের সাথে মোবাইলে কোন বাংলাদেশী মেয়ের সাথে আক্বদ হলে ইসলামী শরীয়তে তার ফয়সালা কি? শুদ্ধ হবে কিনা? জানালে কৃতজ্ঞ হব।\n\nউত্তর: বিশ্ববিখ্যাত ফতোয়ার কিতাব ফতোয়ায়ে আলমগীরিতে উল্লেখ আছে, من شروطه سماع الشاهدين كلاهما معًا অর্থাৎ নেকাহ্ ও আক্বদ শুদ্ধ হওয়ার জন্য শর্ত হলো কমপক্ষে পুুরুষ দু’জন সাক্ষী (অথবা একজন পুরুষ ও দুই জন মহিলা) বর ও কণের নেকাহের প্রস্তাব ও কবুল তথা ايجاب ও قبول এর الفاظ সমূহ একই সাথে শুনতে হবে। মোবাইলে বা টেলিফোনে এটা সম্ভব নয়। এমনকি নেকাহ বা যে কোন ঘটনায় সাক্ষী যদি পর্দার পেছন হতে স্বাক্ষী দেয় ইসলামী শরীয়তের বিধান অনুযায়ী শুদ্ধ ও গ্রহণযোগ্য হবে না। স্বাক্ষীদ্বয়কে অবশ্যই আকদের সময় স্বশরীরে উপস্থিত থাকতে হবে। কেননা পর্দার আড়াল হতে সাক্ষী দিলে একজনের আওয়াজের সাথে অপরজনের আওয়াজ ও স্বর মিলে যেতে পারে। টেলিফোন বা মোবাইলে স্বাক্ষী প্রদান করলে স্বাভাবিকভাবে সন্দেহের সৃষ্টি করে। একজনের আওয়াজে অন্যজন ভান ধরে কথা বলতে পারে। তদুপরি টেলিফোন/মোবাইলের যান্ত্রিক অসুবিধা আছেই। কোন সময় আওয়াজ বন্ধ হয়ে যায়, কোন সময় শব্দ বুঝা যায় না, কোন সময় নেটওয়ার্কের সমস্যা। এ সব যৌক্তিক কারণে টেলিফোন ও মোবাইলের মাধ্যমে কখনো বিবাহ্ শুদ্ধ হবেনা। কেউ যদি টেলিফোন/মোবাইলে আকদ সম্পন্ন করে স্ত্রীকে স্বামীর অবস্থানরত প্রবাসে নিয়ে যায় অবশ্যই কমপক্ষে ২ জন পুরুষ সাথে সাথে প্রাপ্ত বয়স্ক জ্ঞানী সেখানে স্বাক্ষীদ্বয়ের উপস্থিতিতে নুতনভাবে আক্বদ সম্পন্ন করবে তারপর সহবাস করবে। নতুবা সহবাস জেনায় পরিণত হবে।\n\nফতোয়ায়ে আলমগীরিতে আছে لو سمع من وراء الحجاب لايسعه ان يشصد لاحتمال ان يكون غيره اذا النغمة تشبه النغمة অর্থাৎ যদি কেউ পর্দার আড়াল থেকে শুনে সাক্ষী দিলে তা শুদ্ধ হবে না। অন্যজন হওয়ার সম্ভাবনা থাকার কারণে। যেহেতু একজনের কণ্ঠস্বর অপরজনের কণ্ঠস্বরের সাথে স্বাদৃশ হতে পারে।\n[فتاواى فيض الرسول কৃত.فقيه ملت جلال الدين احمد امجدى প্রথম খন্ড, পৃ.৫৬০]"
    },
    {
        "1": "প্রশ্নোত্তর : ৪৩  - মানুষের ললাটে দু‘টো কালো দাগের চিহ্ন থাকবে, তারা মুনাফিক - এ কথা কতটুকু সত্য?",
        "2": "প্রশ্নঃ কেউ কেউ বলে থাকে যে, যে সকল মানুষের ললাটে দু‘টো কালো দাগের চিহ্ন থাকবে, তারা মুনাফিক -এ কথা কতটুকু সত্য? সত্যিই কি তারা মুনাফিক?\n\nউত্তরঃ আল্লাহ্‌ তা‘আলা সাহাবা-ই কিরামের প্রশংসা করতে গিয়ে এরশাদ করেন, سِیْمَاھُمْ فِیْ وُجُوْھِھِمْ مِنْ اَثَرِ السُّجُوْد  অর্থাৎ ‘তাঁদের চিহ্ন তাঁদের চেহারার মধ্যে রয়েছে সাজদার চিহ্ন হতে।’ সাহাবা-ই কিরাম ও তাবিঈগণ এ ‘সাজদার চিহ্ন’ এর ব্যাখ্যায় চারটি অভিমত ব্যক্ত করেছেন। যথা-\n\nএক. হযরত আবদুল্লাহ্‌ ইবনে মাসঊদ ও ইমাম হাসান বসরী রদ্বিয়াল্লাহু আনহুমার মতে, -এটা ওই নূর যা কিয়ামত দিবসে তাদের চেহারায় সাজদার বরকতে দেখা যাবে।\n\nদুই. হযরত আবদুল্লাহ্‌ ইবনে আব্বাস ও ইমাম মুজাহিদ রদ্বিয়াল্লাহু আনহুমার মতে, হৃদয়ের কাকুতি-মিনতি ও নম্রতা এবং সৎগুণাবলীর চিহ্নাদি যা পুণ্যবান বান্দাদের চেহারায় স্বাভাবিভাবে ফুটে ওঠে।\n\nতিন. ইমাম হাসান বসরী ও দাহহাক রদ্বিয়াল্লাহু আনহুমার মতে, ইবাদত-বন্দেগী করার জন্য রাত্রি জাগরণের ফলে চেহারায় যে হলদে বর্ণ প্রকাশ পায়, তাই ‘সাজদার চিহ্ন’।\n\nচার. ইমাম সা’ঈদ ইবনে জুবাইর ও ইকরামাহ্‌ রদ্বিয়াল্লাহু আনহুমার মতে, ওযূর পানির সিক্ততা এবং মাটির চিহ্ন যা মাটিতে সাজদা করার দ্বারা নাক ও কপালে লেগে থাকে।\n\nউল্লিখিত চারটি অভিমতের মধ্যে প্রথম দু’টি অভিমতই অধিক শক্তিশালী ও গ্রহণযোগ্য। কারণ, হুযূর আকদাস সাল্লাল্লাহু আলাইহি ওয়াসাল্লামের পবিত্র উক্তি দ্বারা প্রথম দু’টি অভিমত সমর্থনযোগ্য। যেমন- ইমাম তাবরানী রহমাতুল্লাহি আলাইহি তাঁর মু’জাম গ্রন্থে বর্ণনা করেছেন যে,\n\nوعن ابی بن کعب رضی اللہ تعالٰی عنہ قال قال رسول اللہ صلی اللہ علیہ وسلم فی قولہ عزّوجلّ سیماھم فی وجوھھم من اثر السجود قال النور یوم القیامۃ (رواہ الطبرانی)\n\nঅর্থাৎ হযরত উবাই বিন কা’ব রদ্বিয়াল্লাহু আনহু হতে বর্ণিত, তিনি বলেন, রসূলূল্লাহ্‌ সাল্লাল্লাহু আলাইহি ওয়াসাল্লাম আল্লাহর বাণী سِیْمَاھُمْ فِیْ وُجُوْھِھِمْ  -এর ব্যাখ্যায় এরশাদ করেছেন যে, জ্ঞসাজদার চিহ্নঞ্চ হল ওই নূর যা কিয়ামত দিবসে প্রকাশ পাবে।\n\nতবে অনেক তাফসীরকারক, আয়াতের প্রকাশ্য অর্থও গ্রহণ করেছেন। যেমন, তাফসীরে মাফাতিহুল গায়্‌ব-এ বর্ণিত আছে যে,\n\nقولہ تعالٰی سیماھم فیہ وجھان احدھما ان ذالک یوم القیامۃ وثانیھما ان ذالک فی الدنیا وفیہ وجھان احدھما ان المراد مایظھر فی الجباہ بسبب کثیرۃ السجود\n\nঅর্থাৎ কপালের এ চিহ্ন দ্বারা দু’টি বিষয়কে বুঝায়, প্রথমত, তা হল কিয়ামত দিবসে প্রকাশ হবে, দ্বিতীয়ত, তা দুনিয়াতে বেশি সাজদা করার কারণে কপালে প্রকাশ পাবে।\n\nসুতরাং কপালে বা নাকে সাজদার দরুন দাগ পড়ে থাকলে, তা বদআকীদাধারীর চিহ্ন বলা ঠিক নয়। কারণ, ইমাম জয়নুল আবিদীন ও হযরত আলী শবভণ আবদুল্লাহ্‌ ইবনে আব্বাস (রদ্বিয়াল্লাহু আনহুম)’র মত প্রখ্যাত ইমামগণের অনেকের এ প্রকার সাজদার নূরানী চিহ্ন ছিল বলে বর্ণনায় দেখা যায়। তবে কপাল বা নাকে জ্ঞসাজদার দাগঞ্চ হওয়া সম্পর্কে সঠিক বিশ্লেষণ ও অভিমত হল:\n\n১. লৌকিকতা বশত ইচ্ছে করে এ দাগ সৃষ্টি করা হারাম ও কবীরাহ গুনাহ্‌। আল্লাহ্‌ না করুক, এ দাগ জাহান্নামে প্রবেশ করার কারণ হবে, যদি বিশুদ্ধ অন্তরে তাওবাহ্‌ না করে।\n\n২. যদি বেশি সাজদার কারণে এ দাগ এমনিই হয়ে থাকে ঠিক আছে আর যদি ওই সাজদা লোক-দেখানোর জন্য হয়, তবে এ দাগ জাহান্নামের চিহ্ন।\n\n৩. যদি ওই সাজদা একমাত্র আল্লাহর জন্য ছিল। কিন্তু এ দাগ পড়ার কারণে মনে মনে এ ভেবে খুশি হয় যে, এ চিহ্নের কারণে লোকেরা আমাকে ইবাদতকারী ও সাজদাকারী (নামাযী) বলে জানবে, তবে সাজদার এ চিহ্ন তার জন্য অত্যন্ত মন্দ।\n\n৪. এ চিহ্নের কারণে উপরোক্ত কোন কিছুর প্রতি যদি তার দৃষ্টিপাত না হয় তবে তা অবশ্যই প্রশংসাযোগ্য। তবে শর্ত হল, আকীদা বিশুদ্ধ হতে হবে।\n\nকারণ, বদআকীদা পোষণকারীর কোন আমল আল্লাহর দরবারে কবূল হয় না। সুতরাং বদমাযহাবী লোকের সাজদার কপালের দাগ মন্দ। সুন্নী তথা আহলে সুন্নাতের আকীদা ও আমলে বিশ্বাসী লোকদের কপালে সাজদার চিহ্ন লৌকিকতার কারণে হলে, মন্দ। অন্যথায় উত্তম ও ভাল। আর কোন সুন্নী মুসলমানের কপালে এ প্রকার সাজদার চিহ্ন দেখে রিয়া বা লৌকিকতার অপবাদ দেওয়া ও মন্দ ধারণা পোষণ করা অত্যন্ত গর্হিত কাজ। মন্দ ধারণা অনেক সময় মিথ্যা ও গুনাহের কারণ হয়ে যায়।\n\nসুতরাং, ললাটে একটা বা দু’টো দাগ থাকা একমাত্র মুনাফিকের চিহ্ন এ কথা কোরআন ও সুন্নাহ্‌ দ্বারা প্রমাণিত নয়।\n\n[ইমাম আ’লা হযরত শাহ্‌ আহমদ রেযা রহমাতুল্লাহি আলাইহি কর্তৃক লিখিত ‘ফতোয়া-ই আফ্রীকা, ও ‘ফতোয়া-ই রেজভিয়া’ এবং তাফসীরে কাবীর, কৃত ইমাম রাযী রহমাতুল্লাহি আলাইহি ইত্যাদি।] [সূত্র. যুগ-জিজ্ঞাসা, পৃ.৪৩-৪৪]"
    },
    {
        "1": "প্রশ্নোত্তর : ৪৪  - একটি ইসলামী রাষ্ট্রে অমুসলিমরা কিভাবে বসবাস করবে? কিভাবে তারা তাদের রাজনৈতিক, সামাজিক ও ধর্মীয় অধিকার নিয়ে বসবাস করবে?",
        "2": "প্রশ্ন: একটি ইসলামী রাষ্ট্রে অমুসলিমরা কিভাবে বসবাস করবে? কিভাবে তারা তাদের রাজনৈতিক, সামাজিক ও ধর্মীয় অধিকার নিয়ে বসবাস করবে? দয়া করে জানাবেন।\n\nউত্তর: নবী করীম সাল্লাল্লাহু তা‘আলা আলায়হি ওয়াসাল্লাম-এর শাসনামলে যে আঙ্গিকে অমুসলিম নাগরিকের অধিকার রক্ষা করা হয়েছিল, মানবতার ইতিহাসে এর দৃষ্টান্ত বিরল, নবী করীম সাল্লাল্লাহু তা‘আলা আলায়হি ওয়াসাল্লাম স্বীয় অঙ্গীকার, প্রতিশ্রুতি, চুক্তি ও বাণীর মাধ্যমে তাদের এ স্বাধিকারকে রাষ্ট্রীয় আইনভুক্ত করে নেন।\nপ্রিয় নবীজীর শাসন আমলে নাজরান গোত্রবাসী (খৃষ্টানদের) সাথে সম্পাদিত চুক্তি ধর্মীয় নিরাপত্তা ও স্বাধীনতাসহ অপরাপর যাবতীয় অধিকার সংরক্ষণের মনোভাবেরই পরিচয় বহন করে। এতে নবী করীম সাল্লাল্লাহু তা‘আলা আলায়হি ওয়াসাল্লাম লিখিতভাবে নিচের ফরমানটি জারি করেন-\nولنجران وحاشيتهاجوار الله وذمة محمد النبى رسول الله على دمائهم وانفسهم وملتهم وارضهم واموالهم وغائبهم وشاهدهم وغيرهم وبعثهم وامثالتهم لايغير ما كانوا عليه ولايغير حق من حقوقهم وأمثلتهم لايفتن أسقف من اسقفيته ولاراهب من رهبانيته ـ ولا واقفه من وقافيته على ماتحت أيديهم من قليل أو كثير وليس عليهم رَهَقٌ\nঅর্থাৎ মহান আল্লাহ্ ও তদীয় প্রিয রসূল মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম নাজরান ও এর পার্শ্ববর্তীদের জন্য তাদের রক্ত, প্রাণ, ধর্ম, ভূ-খন্ড, সম্পদ, ধর্মগুরু, পাদ্রী, তাদের উপস্থিত-অনুপস্থিত, গৃহপালিত জন্তু, সফররত জনগণ ও তাদের ধর্মশালা (ধাম) ইত্যাদির জামিন ও জিম্মাদার। তারা যে দ্বীনে রয়েছে, তা থেকে জোরপূর্বক তাদের ফেরানো হবে না। তাদের অধিকার প্রাপ্তিতে এবং উপাসনালয়ের অধিকারে কোনরূপ হেরফের করা হবে না। কোন পাদ্রী, ধর্মগুরু, সর্দার, ভোজনালয়ের সেবককে সাধারণ হোক বা উচ্চপদস্থ হোক তাদের নিজ নিজ অবস্থান থেকে হটানো হবেনা, আর তাদের জন্য কোনরূপ ভয়-ভীতি নেই।\n[ইবনে সাদ: আত্ তাবকাবুতল কুবরা, ১/২৮৮, ইমাম আবূ ইউসুফ: কিতাবুল খারাজ, ৮৭পৃ. আবূ উবাইদ কাসেম: কিতাবুল আমওয়াল, পৃ. ৪৪৯, ৪৫০, হাদীস নং ৭৩২, বালাযুরী: ফতহুল বুলদান, পৃ.৯০] ইমাম হোমাইদ বিন যানজাওয়াইহ বলেন, নবী করীম সাল্লাল্লাহু তা‘আলা আলায়হি ওয়াসাল্লাম-এর ওফাতের পর হযরত আবূ বকর সিদ্দীক রাদ্বিয়াল্লাহু তা‘আলা আনহুর শাসনামলে এ চুক্তি যথারীতি কার্যকর ছিল। পরবর্তীতে হযরত ওমর ফারুক ও হযরত ওসমানগণী রাদ্বিয়াল্লাহু আনহুমার শাসনামলে পারিপার্শ্বিক অবস্থাদির পরিবর্তনের প্রেক্ষিতে কিছু সংযোজন করা হয়েছে কিন্তু অমুসলিমদের উক্ত অধিকার রক্ষার জিম্মাদারির সেই কার্যধারা পুরোপুরি বলবৎ ছিল। অনুরূপ খাইবার বিজয়কালেও নবী করীম সাল্লাল্লাহু তা‘আলা আলায়হি ওয়াসাল্লাম ইহুদিদের সম্পদ ও শস্যাদির ব্যাপারে অনুরূপ ঘোষণা দেন। ইমাম আহমদ, ইমাম আবূ দাঊদ, ইমাম তাবরানী রাহমাতুল্লাহি তা‘আলা আলায়হিম সহ মুহাদ্দিসগণ হাদিসটি বর্ণনা করেন-\nعن خالد بن الوليد رضى الله تعالى عنه قال ـ غزونا مع رسول الله صلى الله عليه وسلم غزوة خيبر ـ فأسرع الناس فى حظائر يهود ـ وأمرنى ان انادى : الصلاة جامعة ولايدخل الجنة الا مسلم ثم قال : ايها الناس انكم قد اسرعتم فى حظائر يهود ،الا لاتحل اموال المعاهدين الا بحقها\nঅর্থাৎ প্রখ্যাত বীর মুজাহিদ সাহাবিয়ে রাসূল হযরত খালিদ বিন ওয়ালিদ রাদ্বিয়াল্লাহু তা‘আলা আনহু থেকে বর্ণিত, তিনি বলেন, আমরা নবী করীম সাল্লাল্লাহু তা‘আলা আলায়হি ওয়াসাল্লাম-এর সাথে খাইবার যুদ্ধে অংশগ্রহণ করেছিলাম। কিছু (মুজাহিদ) মুসলমান ইহুদিদের কিছু বাঁধা জন্তু আচমকা নিয়ে যায়। নবী করীম সাল্লাল্লাহু তা‘আলা আলায়হি ওয়াসাল্লাম আমাকে নামাযের জন্য আযান দেয়ার নির্দেশ দেন এবং বলেন, মুসলিম ছাড়া কেউ জান্নাতে প্রবেশ করবেনা, নামাযের পর তিনি বলেন, হে লোক সকল! তোমরা ইহুদিদের কিছু বাঁধা জন্তুও তাড়াহুড়ায় নিয়ে এসেছ। সাবধান! অন্যায়ভাবে অমুসলিম নাগরিকদের সম্পদ গ্রহণ করা অবৈধ।\n[ইমাম আহমদ ইববে হাম্বল, আল মুসনাদ, ৪/৮৯, হাদীস নং ১৬৮৬২, ইমাম আবূ দাউদ: আস্ সুনান কিতাবুল আততামাহ্, হাদীস নং-৩৮০৬] একই রেওয়ায়ত ভিন্ন শব্দেও বর্ণিত হয়েছে-الا وانى احرم عليكم اموال المعاهدين بغير حققها অর্থাৎ সাবধান! অমুসলিম সংখ্যালঘু নাগরিকদের যাদের সাথে চুক্তি করা হয়েছে, তাদের সম্পদ অন্যায়ভাবে কুক্ষিগত করা আমি তোমাদের জন্য হারাম ঘোষণা করেছি।\n[তাবরানী, মু’জামুর কবীর, ৪/১১১, হাদীস নং ৩৮২৮] নবী করীম সাল্লাল্লাহু তা‘আলা আলায়হি ওয়াসাল্লাম-এর শাসনামলে এসব চুক্তি, লিখিত দলিল, বাণী ও ঘোষণা দ্বারা ইসলামী রাষ্ট্রে অমুসলিম সংখ্যালঘুদের অধিকার রক্ষায় যা যা করা হয়েছিল তার একটি সংক্ষিপ্ত ধারণা নি¤েœ প্রদত্ত হল, ১. ইসলামী রাষ্ট্রে অমুসলিমরা চুক্তি অনুযায়ী নিজেদের নিরাপত্তা বাস্তবায়নের জন্য নির্দিষ্ট কর আদায় করবে।\n২. ইসলামী রাষ্ট্রে বসবাসকারী অমুসলিম নাগরিক ও মুসলিম নাগরিক উভয়ের আইনী অধিকার সমান হবে, অর্থাৎ আইনের চোখে সবাই সমান হিসেবে পরিগণিত হবে। ৩. তাদের নিজস্ব ধর্ম পালনে কোন প্রকার বাধা দেওয়া যাবে না। ৪. তাদের জান-মাল ও ইজ্জত-আব্রুর রক্ষণাবেক্ষণ মুসলমানদের ন্যায় ইসলামী রাষ্ট্রের জিম্মাদারিতে থাকবে, ৫. ইসলামী রাষ্ট্র তাদের যোগ্যতা ও পারদর্শিতা অনুসারে প্রশাসনিক দায়ভার দিতে পারবে। ৬. তাদের ধর্মীয় প্রতিনিধি ও দায়িত্বশীলগণ তাদের মাধ্যমে নিয়োগপ্রাপ্ত হিসেবে বিবেচিত হবে। তাদের উপাসনালয়গুলো পুর্ণাঙ্গ নিরাপত্তার আওতায় থাকবে।\nসুতরাং বর্তমান মুসলিম রাষ্ট্রসমূহের রাষ্ট্র পরিচালনাকারী সকল দায়িত্ববান এবং মুসলিম সমাজের সকল নাগরিককে এ বর্ণনাগুলো অবশ্যই অনুসরণ করতে হবে যেহেতু ইসলাম শান্তি ও মানবতার ধর্ম। সুতরাং আমরা বাংলাদেশের সংখ্যাগরিষ্ঠ মুসলিম জনতা আমাদের দেশের সংখ্যালঘু অমুসলিমদের জান, মাল, ইজ্জত-আবরু এবং তাদের ধর্মীয় উপাসনালয়গুলোকে রক্ষা করা আমাদের ধর্মীয়, রাষ্ট্রিয় ও সামাজিক দায়িত্ব হিসেবে জানি ও মানি। তবে আমাদের প্রতিবেশী সংখ্যা গরিষ্ঠ বিধর্মী রাষ্ট্রসমূহে সংখ্যালঘু মুসলমানদের জান-মাল ইজ্জ্বত-আবরু মসজিদ, মাদরাসা কতটুকু নিরাপদ? তাদের দায়িত্বশীল রাষ্ট্র পরিচালনকারীদের ভূমিকা কি ধরণের? রোহিঙ্গার লাখ লাখ মুসলিম নর-নারীদের সাথে তারা কি আচরণ করল, কাশ্মীর, গুজরাটের মুসলমানদের উপর কয়েক বছর পূর্বে ভারতের সংখ্যা গরিষ্ঠ বিধর্মীরা কিভাবে নির্যাতন করল? মানবতার প্রতি বিন্দুমাত্র সম্মানটুকুও তাদের অন্তরে নাই। বাংলাদেশের সংখ্যা গরিষ্ঠ মুসলমানদের হতে শিক্ষা গ্রহণের জন্য আহ্বান রইল পার্শবর্তী রাষ্ট্রসমূহের সকল বিধর্মীদের প্রতি।"
    },
    {
        "1": "প্রশ্নোত্তর : ৪৫  - ওলী আল্লাহর মাযারে গমন করা জায়েয হবে কী?",
        "2": "প্রশ্ন: একটি ম্যাগাজিনে এক ব্যক্তি প্রশ্ন করেছেন, ‘কোন আশা পূরণকে সামনে রেখে কোন ওলী আল্লাহর মাযারে গমন করা জায়েয হবে কী? উত্তরে বলা হয়েছে, ‘না, আশা ও মকসুদ পূরণের উদ্দেশ্যে কোন পীর বা ওলী বুযুর্গের কবর বা মাযারে গমন করা জায়িয হবে না। একমাত্র যিয়ারতের উদ্দেশ্যে এবং আখিরাতের স্মরণের লক্ষ্যেই কবর যিয়ারত করা জায়িয। কবর বা মাযারে গিয়ে নিজের হাজত চাওয় সম্পূর্ণ হারাম ও মারাত্মক শিরক গুনাহ্। বস্তুত: মাকসূদ বা আশা পূরণে একমাত্র মহান আল্লাহর নিকট চাইতে হবে অন্য কারও কাছে নয়। সে জন্য মাযারে যাওয়ার কোনই প্রয়োজন নেই। বরং নিজের ঘরে বা মসজিদে ইবাদত-বন্দেগী করে কিংবা সালাতুল হাজত পড়ে মহান আল্লাহর নিকট নিজের হাজত পেশ করে দুআ করবে। এখন আমার প্রশ্ন এ উত্তর কতটুকু গ্রহণীয়? যদি সঠিক ন হয় তাহলে ক্বোরআন হাদীসের দলিলসহ উত্তর দিলে ধন্য হবো। উল্লেখ্য যে, এ সব কথা আমাদের দেশের বাতিল তথা ওহাবী, খারেজী, মওদুদী ও লা-মাযহাবীদের বক্তৃতায় বেশী শুনা যায়।\n\nউত্তর: যে কোন বৈধ আশা ও মাকসূদ পূরণের উদ্দেশ্যে কোন হাক্কানী কামিল পীর-মুর্শিদ বা ওলী বুযুর্গের মাযার শরীফে গমন করা এবং আল্লাহ্ তা‘আলা প্রদত্ত বিশেষ রূহানী ক্ষমতার অধিকারী মনে করে তাঁদেরকে ওসীলা মনে করে তাদের কাছে অথবা তাঁদের মাজারে সাহায্য প্রার্থনা করা বৈধ। আহলে সুন্নাত ওয়াল জামাতের মতে মূলত সাহায্যের মূল উৎস হচ্ছে মহান আল্লাহ জাল্লা-জালালুহু। আর সম্মানিত নবীগণ, শহীদগণ, হক্কানী ওলামায়ে কেরাম ও আল্লাহর পুণ্যাত্মা ওলীগণ হচ্ছেন ওই সাহায্যের বিকাশস্থল। প্রকৃত মুসলমানগণের আক্বীদা এটাই। কোন হক্কানী মুসলমান গাউস-কুতব, আবদাল ও নবী অলিগণকে আল্লাহ্ বা আল্লাহর সমতুল্য মনে করে না বরং আল্লাহর প্রিয় বন্ধু ও আল্লাহ্ প্রদত্ত ক্ষমতায় ক্ষমতাবান বলে মনে করেন। সুতরাং আল্লাহর পুণ্যাত্মা বান্দাদের নিকট বা তাঁদের মাযারে গিয়ে নিজের হাজত প্রার্থনা করাকে হারাম ও শিরক বলা মুসলমানদের উপর জঘন্যতম মিথ্যা অপবাদ এবং মূর্খতা ছাড়া কিছু নয়। এ প্রসঙ্গে উপমহাদেশের সর্বজনমান্য মুহাদ্দিস হযরত আবদুল হক মুহাদ্দিস দেহলভী রহমাতুল্লাহি তা‘আলা আলায়হি তাঁর রচিত আশিআতুল লুমআত শরহে মেশকাত গ্রন্থে হযরত ইমাম গায্যালী রহমাতুল্লাহি আলায়হির উক্তি নকল করে বলেন- قَالَ الامام الغزّالى من يستمد فى حياته يستتمد بعد وفاته ইমাম মুহাম্মদ গাযালী রহমাতুল্লাহি আলায়হি বলেছেন, যাঁর কাছ থেকে জীবদ্দশায় সাহায্য চাওয়া যায়, তাঁর মৃত্যুর পরেও তাঁর নিকট সাহায্য প্রার্থনা করা যায়। অর্থাৎ এটা র্শিক বা হারাম নয় বরং বৈধ ও জায়েয।\n[আশিআতুল লুমআত, যিয়ারাতুল কুবুর অধ্যায়] উপমহাদেশের অন্যতম মুহাদ্দিস ও প্রখ্যাত ফক্বিহ্ হযরত আবদুল আযীয মুহাদ্দিস দেহলভী রহমাতুল্লাহি আলায়হি তাঁর রচিত তাফসীর-ই আযীযী, সূরা বাক্বারার এক আয়াতের তাফসীরে বলেন, আল্লাহর সচরাচর কার্যাবলী যেমন, সন্তানদান, রুজি, রোজগার বৃদ্ধিকরণ, রোগ হতে মুক্তি দান ও এ ধরনের অন্য সব কার্যাবলীকে মুশরিকগণ দুষ্ট ও পাপী আত্মা এবং দেব-দেবতা ও প্রতিমার সাথে সম্পর্কযুক্ত করে থাকে। ফলে তারা কাফির বলে গণ্য হয়। কারণ মুশরিকরা এগুলোকে অর্থাৎ দেব-দেবতাকে মহান আল্লাহর সমতুল্য মনে করে। আর মুসলমানগণ এসব বিষয়কে আল্লাহ প্রদত্ত বিশেষ ক্ষমতায় আল্লাহর অলি, গাউস, কুতুব, আবদাল তথা আল্লাহর বন্ধুগণের শুভ দৃষ্টি ও নেক দোয়ার ফসল বলে মনে করেন কিংবা আল্লাহর এ নেকবান্দাগণ মহান রবের কাছে প্রার্থনা করে জনগণের মনোবাসনা পূর্ণ করেন। এতেই এ সব মুসলমানের ঈমানের কোন ক্ষতি হয় না। [তাফসীরে আযীযী, পৃ. ৪৬০] যেমন হযরত ঈসা নবী আলায়হিস্ সালাম এর আল্লাহ্ প্রদত্ত বিশেষ ক্ষমতায় এবং আল্লাহর একান্ত দয়ায় মাতৃগর্ভের অন্ধ ব্যক্তিকে দৃষ্টি শক্তি দান করা, শ্বেত রোগীকে মসেহ করার সাথে সাথে মুহূর্তেই ভাল ও সুস্থ সুন্দর মানুষে পরিণত করা এবং মুর্দাকে আল্লাহর হুকুমে জীবিত করার অলৌকিক ঘটনার বিবরণ পবিত্র কোরআনে স্থান পেয়েছে, যা অস্বীকার ও তুচ্ছ-তাচ্ছিল্য করলে ঈমান হারা হয়ে যাবে।\nহানাফী মাযহাবের বিখ্যাত ফতোয়াগ্রন্থ রদ্দুল মোহতার তথা ফতোয়া-ই শামীতে কবর যিয়ারতের উদ্দেশ্যে ভ্রমণ শীর্ষক আলোচনায় উল্লেখ আছে যে, মাযহাবের অন্যতম ইমাম মুহাম্মদ বিন ইদরিচ শাফে‘ঈ রহমাতুল্লাহি আলায়হি বলেছেন, যখনই আমি কোন সমস্যার সম্মুখীন হতাম তখনই বাগদাদে ইমাম আযম আবু হানীফা রহমাতুল্লাহি আলায়হির মাযারে চলে যেতাম, তাঁর বরকতেই আসার উদ্দেশ্য পূর্ণ হয়ে যেত।\nওহাবী দেওবন্দীর নিকট শায়খুল হিন্দ হিসেবে খ্যাত তাদের প্রসিদ্ধ গুরু মাহমুদুল হাসান দেওবন্দী স্বীয় তরজমায়ে কোরআন, সূরা ফাতেহার اِياكَ نَسْتَعِيْنَ আয়াতের টীকা তথা ব্যাখ্যায় লিখেছেন যে, যদি কোন আল্লাহর প্রিয়বান্দাকে রহমতে ইলাহীর ওসীলা ও মাধ্যম মনে করে তাঁকে স্বয়ংসম্পূর্ণ ও সত্ত্বাগতভাবে সাহায্যকারী জ্ঞান না করে তাঁর কাছে বিভিন্ন সমস্যায় পড়ে সাহায্য ভিক্ষা করা হয়, তা হলে তা বৈধ। কেননা, তাঁর কাছে সাহায্য চাওয়া মূলতঃ আল্লাহ্ তা‘আলার কাছ থেকেই সাহায্য প্রার্থনার নামান্তর।\nসুতরাং আহলে সুন্নাত ওয়াল জামাতের অনুসারীরা কোন নবী বা ওলীকে আল্লøাহ কিংবা আল্লাহর সমতুল্য বা আল্লাহর পুত্র জ্ঞান করে না। (নাউযুবিল্লাহ্!) কেবল ওসীলা বা মাধ্যম বলে বিশ্বাস করে। তাই তাঁদের কাছে গিয়ে আল্লাহর দরবারে প্রার্থনা করা সম্পূর্ণ জায়েয ও বরকতময়। অবশ্য আল্লাহর নিকট ওসীলা তালাশ করার নির্দেশ স্বয়ং কুরআন পাকে আল্লাহ্ তা‘আলা প্রদান করেছেন। তদুপরি সরকারে দোআলম নুরে মুজাস্সাম রাসুলে পাক সাল্লাল্লাহু তা‘আলা আলায়হি ওয়াসাল্লাম এরশাদ করেছেন, ‘যদি তোমাদের ঘোড়া বা সাওয়ারি সফরে বা জঙ্গলে হারিয়ে হয়ে যাও, অথবা কোন বিশেষ মুসীবতের শিকায় যায় আর সাহায্য প্রার্থনা করার বাহ্যিকভাবে যদি কেউ পাওয়া না যায়, তবে তোমরা এ বলে সাহায্য প্রার্থনা কর اعينونى ياعباد الله অর্থাৎ হে আল্লাহর প্রিয়বান্দাগণ! আমাকে সাহায্য করুন। [তাবরানী শরীফ] এ হাদীসে স্বয়ং রাসূলে পাক সাল্লাল্লাহু তা‘আলা আলায়হি ওয়াসাল্লাম সফরের কঠিন মুহূর্তে মুসীবতের শিকার হলে আল্লাহর প্রিয় বন্ধুগণ হতে সাহায্য চাওয়ার শিক্ষা দিয়েছেন। যেহেতু আল্লাহর রহমত, করুণা, কৃপা ও সাহায্য লাভ করার ওসীলা ও মাধ্যম হলেন আউলিয়া-ই কেরাম তথা আল্লাহর খাস বান্দাগণ। সুতরাং তাঁদের নিকট তাঁদেরকে ওসীলা মনে করে সাহায্য প্রার্থনা করা র্শিক নয় বরং প্রিয় নবীর হাদীস শরীফের উপর বাস্তব আমল। একে শিরক ও হারাম বলা কোরআন ও হাদীস শরীফ সম্পর্কে অজ্ঞতা, মূর্খতা ও আউলিায়ায়ে কেরাম কেরামের প্রতি হিংসা-বিদ্বেষ পোষণ করার নামান্তর। সুতরাং উক্ত ম্যাগাজিনের বক্তব্য বিভ্রান্তিকর ও গোমরাহী।\n\n[তাবরানী শরীফ, তাফসীরে আযীযী কৃত. আবদুল আযিয মুহাদ্দিস দেহলভী রহ. ও আশিআতুল লুমআত, কৃত. শেখ আবদুল হক মুহাদ্দিসে দেহলভী রহ. ইত্যাদি]"
    },
    {
        "1": "প্রশ্নোত্তর : ৪৬  - ঈসালে সাওয়াবের উদ্দেশ্যে তাঁর কবরে ৪০ দিন পর্যন্ত কুরআন শরীফ তিলাওয়াত করা কি?",
        "2": "প্রশ্ন: আমার মায়ের ইন্তেকালে পর ঈসালে সাওয়াবের উদ্দেশ্যে তাঁর কবরে ৪০ দিন পর্যন্ত কুরআন শরীফ তিলাওয়াতের জন্য একজন মাওলানা সাহেব নিযুক্ত করেছি। সময় সাপেক্ষে আমিও মায়ের কবর জিয়ারত করি। দাফনের ৪/৪০ দিন পর্যন্ত কবরে কোরআন তেলাওয়াত ও অন্যান্য জিকির আযকার বৈধ কি না? মৃত ব্যক্তির নিকট সাওয়াব পৌঁছানো বা আমার মায়ের কবরে সাওয়াব পৌঁছানোর জন্য আমি আর কি কি আমল করতে পারি? জানালে উপকৃত হব।\n\nউত্তর: মা-বাবাসহ সকল আত্মীয় স্বজনের কবরে সওয়াব ও নেকী পৌঁছানোর জন্য দাফনের পর হতে চার বা চল্লিশ দিন পর্যন্ত ফাতেহা ও তেলাওয়াতের ব্যবস্থা করা, জিয়ারত করা, চার দিন বা চল্লিশ দিন উপলক্ষে ফাতেহা নেয়াজ ও যিয়ারতের ব্যবস্থা করা অবশ্যই জায়েয ও সওয়াব। এ ব্যাপারে একদা এক সাহাবী হুযূর পুরনুর সাল্লাল্লাহু তা‘আলা আলায়হি ওয়াসাল্লাম-এর দরবারে উপস্থিত হয়ে আবেদন করলেন, হে আল্লাহর রসূল, মাতা-পিতার তিরোধানের পর তাদের সাথে সদাচরণ করার কোন পন্থা আছে কি? যা করে আমি ধন্য হই! প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করলেন-\nنعم اربعة الصلاة عليها والاستغفار لهما وانفاذ عهدهما من بعدهما واكرام صديقهما وصلة الرحم التى لارحم لك الا من قبلهما فهذا الذى بقى من برهما بعد موقتهما [رواه البيهقى] অর্থাৎ হ্যাঁ! চারটি পন্থা রয়েছে তার (ঈসালে সাওয়াবের) জন্য (নফল) নামায পড়া, তাদের জন্য আল্লাহ্ তা‘আলার দরবারে ক্ষমা প্রার্থনা করা, তিরোধানের পর তাঁদের প্রতিশ্রুতি অসিয়ত ইত্যাদি কার্যকর করা এবং তাঁদের বন্ধু মহলের প্রতি শ্রদ্ধা ও সম্মান প্রদর্শন করা; তাদের পক্ষ হতে যারা আত্মীয় হিসেবে সাব্যস্ত তাঁদের সাথে সদ্ভাব বজায় রাখা। এগুলো তাঁদের মৃত্যুর পর তাদের সাথে সদ্ভাব বহাল রাখার উত্তম পন্থাসমূহ। [ইমাম বায়হাকী রহ.] প্রিয়নবী রাসূলে আকরাম সাল্লাল্লাহু তা‘আলা আলায়হি ওয়াসাল্লাম আরো এরশাদ করেছেন- استغفار الولد لابيه بعد الموت من البن অর্থাৎ পিতার তিরোধানের পর সন্তান-সন্ততিগণ তাঁর জন্য ক্ষমা প্রার্থনা করা (মাতা-পিতার সাথে) সদাচরণ করার অন্তর্ভুক্ত।\nঅপর এক হাদীসে পাকে বর্ণিত হয়েছে-\nعن ابى هريرة رضى الله عنه قال قال رسول الله صلى الله عليه وسلم ان الله عزوجل ليرفع الدرجة للعبد الصالح فى الجنة فيقول يا رب انى لى هذه فيقول باستغار ولدك لك (رواه احمد)\nঅর্থাৎ জলীলুল কদর সাহাবী হযরত আবু হুরায়রা রাদ্বিয়াল্লাহু তা‘আলা আনহু হতে বর্ণিত, তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, নিশ্চয় আল্লাহ্ তা‘আলা নেক্কার বান্দার জন্য জান্নাতে দরজা এবং মর্তবাকে বুলন্দ করেন। তখন বান্দা বলেন, হে আমার রব! এত উঁচু মর্তবা আমার জন্য কিভাবে হল? তখন আল্লাহ্ তা‘আলা বলেন, তোমার জন্য তোমার সন্তানের ইস্তিগফার ও ক্ষমা প্রার্থনার কারণে।\n[মেশকাত শরীফ, ২০৬ নং হাদীস] عن عبد الله بن عباس قال قال رسول الله صلى الله عليه وسلم ما الميت فى القبر الا كالغريق المتغوث ينتظير دعوةً تلحقه من اب اوام اواخٍ او صديق فاذا الحقته كان احب اليه من الدنيا وما فيها وان الله تعالى ليدخل على اهل القبور من دعاء اهل الارض امثال الجبال وان هدية الاحياء الى الاموات استغفار لهم [رواه البيهقى فى شعب الايمان] অর্থাৎ রইসুল মুফাসসেরীন হযরত আব্দুল্লাহ্ ইবনে আব্বাস রাদ্বিয়াল্লাহু তা‘আলা আনহু হতে বর্ণিত, তিনি বলেন, রাসূলে আকরাম সাল্লাল্লাহু তা‘আলা আলায়হি ওয়াসাল্লাম এরশাদ করেছেন, কবরে মৃত ব্যক্তির অবস্থা পানিতে ডুবন্ত সাহায্য প্রার্থনকারী ব্যক্তির ন্যায়। (কবরে মৃত ব্যক্তি) দোআ প্রার্থনার অপেক্ষায় থাকে, যা তার নিকট স্বীয় পিতা, মাতা, ভাই এবং বন্ধু-বান্ধব হতে পৌঁছে। যখন দুনিয়ার জীবিত ব্যক্তির পক্ষ থেকে দো‘আ ও ইস্তেগফার মৃত ব্যক্তির নিকট কবরে পৌঁছে, তখন তার কাছে তা দুনিয়ার যাবতীয় সম্পদ থেকে অধিক প্রিয় হয় এবং নিশ্চয় আল্লাহ তা‘আলা কবরবাসীর নিকট পৃথিবীর জীবিত ব্যক্তিদের দো‘আ ও ইস্তেগফার বিশাল বিশাল পর্বতমালার ন্যায় (সাওয়বের পর্বতগুলো) প্রবেশ করে। আর জীবিত ব্যক্তিদের অন্যতম হাদিয়া মৃত ব্যক্তির জন্য দো‘আ ও ইস্তিগফার। [মিশকাত শরীফ, পৃ. ২০৬] হুযূর আকরাম সাল্লাল্লাহু তা‘আলা আলায়হি ওয়াসাল্লাম আরো এরশাদ করেছেন যে, اذا تصدق احدكم بصدقة تطوعًا فليجعلها عن ابويه فيكون لهما اجرها ولاينقص من اجرها شيئًا [رواه الطبرانى] অর্থাৎ যখন তোমাদের কেউ নফল সাদক্বাহ্ প্রদান করে, তাহলে এ সাদক্বাহ্ তার পিতা-মাতার পক্ষ থেকে প্রদান করা উচিত। এ সাদক্বাহর সাওয়াব উভয়ের নিকট পৌঁছবে এবং বিন্দুমাত্র তার সাওয়াব হ্রাস পাবে না।’ [তাবরানী] একদা জনৈক সাহাবী প্রিয়নবী সাল্লাল্লাহু তা‘আলা আলায়হি ওয়াসাল্লাম-এর সমীপে হাজির হয়ে আরয করলেন, হে আল্লাহর রাসূল! আমি আমার মাতা-পিতার জীবদ্দশায় তাদের সাথে উত্তম ব্যবহার করতাম, এখন তাঁরা উভয়ই এ পৃথিবী থেকে বিদায় নিয়েছেন, তাঁদের সাথে উত্তম ব্যবহার করার কোন পন্থা আছে কি? প্রিয়নবী সাল্লাল্লাহু তা‘আলা আলায়হি ওয়াসাল্লাম-এর প্রত্যুত্তরে ইরশাদ করলেন- اِنَّ من البر بعد الموت ان تصلى لهما مع صلوتك وتصوم لهما مع صيامك (رواه دار قطنى) অর্থাৎ মৃত্যুর পর তাঁদের প্রতি সদ্ব্যবহার করার পন্থা এ যে, তোমরা নামাযের সাথে তাঁদের জন্যও (কিছু নফল) নামায পড় এবং তোমার রোযার সাথে তাদের জন্যও (কিছু নফল) রোযা রাখা। ‘এ হাদীসের ব্যাখ্যায় ইমামে আহলে সুন্নাত আলা হযরত শাহ্ আহমদ রেযা রহমাতুল্লাহি তা‘আলা আলায়হি বলেন, ‘যদি তুমি সাওয়াব অর্জনের উদ্দেশ্যে নিজের জন্য নফল নামায আদায় কর কিংবা রোযা রাখ, তাহলে তাঁদের পক্ষ থেকেও কিছু নফল নামায পড়, নফল রোজা আদায় কর, তবে তাদের নিকট এ সাওয়াব পৌঁছবে। অথবা নামায রোযা ও তোমার সম্পাদিত সকল নেক্কাজের সাওয়াব তাদের নিকট পৌঁছানোর নিয়্যত কর, তবে তাঁদের নিকট এ সাওয়াব (অবশ্যই) পৌছবে, আর তোমার এ সাওয়াব সামান্যও হ্রাস পাবে না।\n[ফতোয়া-ই রজভীয়া, ৮ম খন্ড] এভাবে মাতা-পিতার ইন্তিকালের পরও কবর জিয়ারত, নামায, রোযা, হজ্ব ও সাদক্বাহ্ খায়রাত ইত্যাদির মাধ্যমে তাঁদের সাথে সদ্ব্যবহার করা এবং সাওয়াব পৌঁছানো প্রত্যেক সন্তানের জন্য অবশ্যই কর্তব্য। মাতা-পিতার মৃত্যুর পর ছেলে সন্তানের উপর যেসব হক বা কর্তব্য বর্তায় পবিত্র ক্বোরআন ও হাদীস শরীফের আলোকে তা নি¤েœ পেশ করা হয়।\n১. মাতা-পিতার ইন্তিকালের পর সর্বপ্রথম, তাঁদের জানাযা প্রস্তুতকরণ, গোসল, নামায, কাফন ও দাফন ইত্যাদি কার্যাদি সম্পন্ন করা। এসব কাজের মধ্যে অতি যতœ সহকারে সুন্নাত ও মুস্তাহাবসমূহ পালন করা, যাতে তাদের জন্য সকল সৌন্দর্য, বরকত ও রহমত লাভ করাই কাক্সিক্ষত হয়। ২.তাদের জন্য আল্লাহ তা‘আলার দরবারে ক্ষমাপ্রার্থনা করা, ৩. স্বীয় সাদক্বাহ্-খায়রাত ও নেক কাজসমূহের সাওয়াব তাঁদের নিকট পৌছাতে থাকা। সাধ্যমত এসব পুন্যকাজ অব্যাহত রাখা, স্বীয় নামায, রোযা ও হজ্ব এর সাথে মাতা-পিতার জন্যও এ সমস্ত ইবাদত সম্পাদন করা। ৪. তাঁদের উপর যদি কারো কর্জ থাকে, যথাশীঘ্রই তা পরিশোধ করার ব্যবস্থা করা। নিজের সামর্থ না থাকলে আত্মীয়-স্বজন বা শুভাকাক্সক্ষীর নিকট থেকে কর্জ পরিশোধ করার জন্য সাহায্য কামনা করা। ৫. যদি তাদের উপর কোন ফরয কাজ অনাদায়ী থেকে যায়, তাহলে সাধ্য মোতাবেক তা পালন করার জন্য চেষ্টা করা। যদি হজ্বব্রত পালন না করে থাকে, তাহলে তাঁদের পক্ষ হয়ে নিজের বা অন্য কারো দ্বারা হজ্ব আদায়ের ব্যবস্থা করা। যদি তাঁদের উপর যাকাত কিংবা উশর (ফসলের যাকাত) অনাদায়ী থাকে, তাহলে তার ফিদয়াহ্ বা কাফ্ফারা (ক্ষতিপূরণ) আদায় করা, এভাবে তাঁদেরকে দায়মুক্ত করার চেষ্টা করা।\n৬. মাতা-পিতা শরীয়তসম্মত কোন অসিয়ত করে থাকলে তা যথাসম্ভব বাস্তবায়নের চেষ্টা করা। যদিও শরীয়তের দৃষ্টিতে সন্তানের ওপর তা পালন করা কর্তব্য নয়।\n৭. তাদের আত্মীয়-স্বজন এবং বন্ধু-বান্ধবের সাথে সুসম্পর্ক বজায় রাখা। সব সময় তাঁদেরকে সম্মান করা।\n৮. সম্ভব হলে প্রত্যেক দিন অথবা প্রতি জুমাবার তাদের কবর জিয়ারত করা এবং তথায় এমন স্বরে সূরা ইয়াসীন বা অন্য সূরা পাঠ করা যাতে তারা শুনতে পান এবং এর সাওয়াব তাদের রূহে পৌছানো। তাদের কবরের পাশ দিয়ে গমনকালে সালাম ও ফাতেহা পাঠ না করে অতিক্রম না করা।\n৯. কোন সময় অন্য কারো মাতা-পিতাকে অশালীন ভাষায় গালি-গালাজ করার দরুন নিজ মাতাপিতাকে গালি না শুনানো।\n১০. ইন্তেকালের পর মাতা-পিতার বড়ই কষ্টের কারণ হয় যখন জীবিত সন্তানগণ পাপ কাজে লিপ্ত হয়। সুতরাং সন্তানগণ যেন কখনো কোন পাপ কাজ করে তাঁদেরকে কষ্ট না দেয়। কারণ, মাতা-পিতার নিকট সন্তান-সন্তুতিদের যাবতীয় নেক কাজের সংবাদ পৌঁছে থাকে। তখন তাঁরা পুলকিত হন। আর যখন তাঁরা সন্তানের কোন পাপ কাজ অবলোকন করেন, তখন তাঁরা ব্যথিত হন এবং দুঃখ পান। কবরের মধ্যে মাতা-পিতাকে কষ্ট প্রদান করা সন্তান-সন্তুতিদের জন্য অমঙ্গল ও নেহায়ত পরিতাপের বিষয়। মৃত্যুর পর মাতা-পিতার প্রতি সন্তানের কর্তব্য সম্পর্কিত উল্লিখিত সকল বিধান পবিত্র হাদীসের বিভিন্ন বর্ণনা থেকে নেয়া হয়েছে। আল্লাহ্ তা‘আলা তাঁর প্রিয় হাবীব সাল্লাল্লাহু তা‘আলা আলায়হি ওয়াসাল্লাম-এর সাদকায় আমাদেরকে এসব নেককাজ পালন করার তাওফীক দিন। আমিন।"
    },
    {
        "1": "প্রশ্নোত্তর : ৪৭  - ওলীর মাযারে মান্নত করা",
        "2": "প্রশ্নঃ হুজূর, মাসিক ‘আদর্শ নারী’ (জানুয়ারি, সংখ্যা-১২৫) ম্যাগাজিনে এক ব্যক্তি প্রশ্ন করেছেন ‘‘কোন আশা পূরণকে সামনে রেখে কোন ওলী আল্লাহর মাযারে গমন করা জায়েয হবে কি? উত্তরে বলা হয়েছে-\n\nনা, আশা ও মাকসূদ পূরণের উদ্দেশ্যে কোন পীর বা ওলী-বুযুর্গের কবর বা মাযারে গমন করা জায়িয হবে না। এককমাত্র যিয়ারতের উদ্দেশ্যে এবং আখিরাতের স্মরণের লক্ষ্যেই কবর যিয়ারত করা জায়িয। কবর-মাযারে গিয়ে নিজের হাজত চাওয়া সম্পূর্ণ হারাম ও মারাত্মক শির্‌ক গুনাহ্‌। বস্তুতঃ মাকসূদ বা আশা পূরণে একমাত্র মহান আল্লাহর নিকট চাইতে হবে, অন্য কারো কাছে নয়। সে জন্য মাযারে যাওয়ার কোনই প্রয়োজন নেই। বরং নিজের ঘরে বা মসজিদে ইবাদত-বন্দেগী করে কিংবা সালাতুল হাজাত পড়ে মহান আল্লাহর নিকট নিজের হাজত পেশ করে দুজ্ঞআ করবে। [আহ্‌সানুল ফাতাওয়া, ১ম খণ্ড]\n\nএখন আমার প্রশ্ন ওই উত্তর কতটুকু গ্রহণীয়? যদি সঠিক না হয় তাহলে কোরআন-হাদীসের দলীলসহ উত্তর দিলে ধন্য হবো।\n\nউত্তরঃ যে কোন বৈধ আশা ও মাকসূদ পূরণের উদ্দেশ্যে কোন হক্কানী কামিল পীর-মুর্শিদ বা ওলী-বুযর্গের মাযার শরীফে গমন করা এবং আল্লাহ্‌ তা’আলা প্রদত্ত বিশেষ রূহানী ক্ষমতার অধিকারী মনে করে তাঁদের কাছে সাহায্য প্রার্থনা করা বৈধ। আহলে সুন্নাত ওয়াল জামাতের মতে মূলত সাহায্যের মূল উৎস হচ্ছে মহান আল্লাহ্‌। আর সম্মানিত নবীগণ ও আল্লাহর পুণ্যাত্মা ওলীগণ হলেন ওই সাহায্যের বিকাশস্থল মাত্র। প্রকৃত মুসলমানগণ এ সহীহ আক্বীদা পোষণ করে থাকেন। সুতরাং আল্লাহর পুণ্যাত্মা বান্দাদের মাযারে গিয়ে নিজের হাজত প্রার্থনা করাকে ‘হারাম ও শির্‌ক’ বলা মুসলমানদের উপর জঘন্য অপবাদ এবং মূর্খতা ছাড়া কিছু নয়। এ প্রসঙ্গে উপমহাদেশের সর্বজনমান্য মুহাদ্দিস হযরত আবদুল হক মুহাদ্দিস দেহ্‌লভী রহমাতুল্লাহি আলাইহি তাঁর রচিত ‘আশি‘আতুল লুমআত’ গ্রন্থে হযরত ইমাম গায্‌যালী রহমাতুল্লাহি আলাইহির উক্তি নকল করে বলেন, قَالَ الْاِمَامُ الْغَزَّالِی مَنْ یُّسْتَمَدُّ فِیْ حَیَاتِہٖ یُسْتَمَدُّ بَعْدَ وَفَاتِہٖ  ‘‘ইমাম গায্‌যালী রহমাতুল্লাহি আলাইহি বলেছেন, যাঁর কাছ থেকে জীবদ্দশায় সাহায্য চাওয়া যায়, তাঁর মৃত্যুর পরেও তাঁর নিকট সাহায্য প্রার্থনা করা যাবে।’’ [আশইআতুল লুমআত, যিয়ারাতুল কুবূর অধ্যায়]\n\nহযরত আবদুল আযীয মুহাদ্দিস দেহলভী রহমাতুল্লাহি আলাইহি তাঁর রচিত জ্ঞতাফসীর-ই আযীযী, সূরা বাক্বারাহ্‌-এর আয়াতের তাফসীরে বলেন, ‘‘আল্লাহর সচরাচর কার্যাবলী যেমন, সন্তানদান, রুজি-রোজগার বৃদ্ধিকরণ, রোগমুক্তিদান ও এ ধরনের অন্য সব কার্যাবলীকে মুশরিকগণ দুষ্ট ও পাপী আত্মা এবং প্রতিমার সাথে সম্পর্কযুক্ত করে থাকে, ফলে তারা কাফির বলে গণ্য হয়। আর মুসলমান এসব বিষয়কে আল্লাহর হুকুম বা তাঁর সৃষ্ট জীবের বিশেষত্বের ফলশ্রুতি বলে মনে করেন কিংবা তাঁর নেক বান্দাহ্‌গণের দুজ্ঞআ। আল্লাহর এ নেকবান্দাহ্‌গণ মহান রবের কাছে প্রার্থনা করে জনগণের মনোবাঞ্ছা পূর্ণ করেন। এতে এই সব মুসলমানের ঈমানের কোন ক্ষতি হয় না।’’ [তাফসীরে আযীযী, পৃষ্ঠা ৪৬০]\n\nফতোয়া-ই শামীতে ‘কবর যিয়ারতের উদ্দেশ্যে ভ্রমণ’ শীর্ষক আলোচনায় উল্লেখ আছে যে, ‘‘ইমাম শাফেঈ রহমাতুল্লাহি আলাইহি বলেছেন, যখনই আমি কোন সমস্যার সম্মুখীন হতাম তখনই ইমাম আ’যম আবূ হানীফা রহমাতুল্লাহি আলাইহির মাযারে চলে যেতাম, তাঁর বরকতেই আমার উদ্দেশ্য পূর্ণ হয়ে যেত।’’\n\nদেওবন্দের শায়খুল হিন্দ মাওলানা মাহমূদুল হাসান দেওবন্দী স্বীয় ‘তারজমায়ে কোরআন’ সূরা ফাতিহায়  اِیَّاکَ نَسْتَعِیْنٌ আয়াতের প্রেক্ষাপটে লিখেছেন যে, ‘‘যদি কোন প্রিয়বান্দাকে রহমতে ইলাহীর মাধ্যম মনে করে তাঁকে স্বয়ংসম্পূর্ণ ও সত্ত্বাগতভাবে সাহায্যকারী জ্ঞান না করে তাঁর কাছ থেকে বাহ্যিক সাহায্য ভিক্ষা করা হয়, তা হলে তা বৈধ। কেননা, তাঁর কাছে সাহায্য চাওয়া মূলতঃ আল্লাহ্‌ তা’আলার কাছ থেকেই সাহায্য প্রার্থনার নামান্তর ‘’\n\nসুতরাং আহলে সুন্নাত ওয়াল জামাতের অনুসারীরা কোন নবী বা ওলীকে আল্লাহ্ কিংবা্‌ আল্লাহর পুত্র জ্ঞান করে না। কেবল ‘ওসীলা বা মাধ্যম’ বলে বিশ্বাস করে। তাই তাঁদের কাছে গিয়ে আল্লাহর দরবারে প্রার্থনা করা এবং তাদের কাছে সাহায্য প্রার্থনা করা সম্পূর্ণ জায়েয ও বরকতময়। তদুপরি সরকারে দো’আলম সাল্লাল্লাহু আলাইহি ওয়াসাল্লাম এরশাদ করেছেন, ‘‘যদি তোমাদের ঘোড়া বা সাওয়ারি সফরে বা জঙ্গলে হারিয়ে যায়, অথবা কোন মুসীবতের শিকার হয়ে যাও আর সাহায্যপ্রার্থনা করার বাহ্যিকভাবে যদি কেউ পাওয়া না যায়, তবে তোমরা এ বলে সাহায্য প্রার্থণা কর اَعِیْنُوْنِیْ یَاعِبَادَ اللّٰہ অর্থাৎ, ‘‘হে আল্লাহর প্রিয়বান্দাগণ! আমাকে সাহায্য করুন’’ (তাবরানী শরীফ)। এই হাদীসে স্বয়ং রসূলে পাক সাল্লাল্লাহু আলাইহি ওয়াসাল্লাম সফরের কঠিন মুহূর্তে মুসীবতের শিকার হলে আল্লাহর প্রিয় বন্ধুগণ থেকে সাহায্য চাওয়ার শিক্ষা দিয়েছেন। যেহেতু আল্লাহর রহমত, করুণা, কৃপা ও সাহায্য লাভ করার ওসীলা ও মাধ্যম হলেন আউলিয়া-ই কেরাম তথা আল্লাহর খাস বান্দাগণ। সুতরাং তাঁদের নিকট তাঁদেরকে ওসীলা মনে করে সাহায্য প্রার্থনা করা শির্‌ক নয় বরং প্রিয়নবীর পবিত্র হাদীস শরীফের উপর বাস্তব আমল। একে শির্‌ক ও হারাম ইত্যাদি বলা কোরআন ও হাদীস শরীফ সম্পর্কে অজ্ঞতা, মূর্খতা ও আউলিয়া কেরামের প্রতি হিংসা-বিদ্বেষ পোষণ করার নামান্তর।\n\n[তাবরানী শরীফ, তাফসীরে আযীযী ও আশিআতুল লুম’আত ইত্যাদি।]\n\n[সূত্র. যুগ-জিজ্ঞাসা, পৃ.৪০-৪১]"
    },
    {
        "1": "প্রশ্নোত্তর : ৪৮  - কদমবুচি করা",
        "2": "প্রশ্নঃ সাধারণত আমরা মা-বাবা, শিক্ষক ও পীর-মুর্শেদকে কদমবুচি করে থাকে। কিন্তু অনেকেই বর্তমানে কদমবুচির বিপক্ষে কথা বলে। তাদের যুক্তি হল আল্লাহ্‌ ব্যতীত কারো সমীপে মাথা নত করা যায় না, কদমবুচি করার সময় মাথা নিচু হয়ে যায়, তাই তা শির্‌কে পরিণত হয়। আমার প্রশ্ন হল- কদমবুচি করার সময় তো স্বাভাবিকভাবে মাথা নিচু হয়ে যায়, তাই বলে কি তা শির্‌ক হবে? এ ব্যাপারে কোরআন্‌ ও সুন্নাহর আলোকে বুঝিয়ে বললে ধন্য হব।\n\nউত্তরঃ সম্মানিত পীর-মুর্শেদ, হক্কানী আলেম, মাতাপিতা ও উস্তাদ প্রমুখের হাতে-পায়ে চুমু খাওয়া জায়েয। সাহাবা-ই কেরামের পবিত্র আমল দ্বারা তা প্রমাণিত। প্রসিদ্ধ হাদীসগ্রন্থ ‘‘মিশকাত শরীফ’’-এর بَابُ الْمُصَافَحَۃٌ وَالْمُعَانَقَۃٌ অধ্যায়ের  اَلْفَصْلُ الثَّانِیُّ তে বর্ণিত আছে যে,\n\nوَعَنْ ذِرَاعٍ وَکَانَ مَنْ وَفْدِ عَبْدِ الْقَیْسِ قَالَ لَمَّا قَدِمْنَا الْمَدِیْنَۃَ فَجَعْلْنَا نَتَبَادَرُ مِنْ رَّوَاحِلِنَا فَنُقَبِّلَ یَدَ رَّسُوْلَ اللّٰہِ ﷺ وَرِجْلَہٗ\n\nঅর্থাৎ, ‘‘হযরত যিরাজ্ঞ রদ্বিয়াল্লাহু আনহু থেকে বর্ণিত আছে, যিনি আবদুল কায়্‌সের প্রতিনিধিভুক্ত ছিলেন। তিনি বলেন, যখন আমরা মদীনা শরীফে আসলাম তখন আমরা নিজ নিজ বাহন থেকে তাড়াতাড়ি অবতরণ করতে লাগলাম। অতঃপর আমরা হুজূর আকরম সাল্লাল্লাহু আলাইহি ওয়াসাল্লামের পবিত্র হাতে ও পায়ে চুমু দিয়েছিলাম।’’ [মেশকাত শরীফ]\n\nএখানে উল্লেখ্য, কাউকে আল্লাহ্‌ মনে করে ইবাদতের নিয়্যতে মাথা নত করা হলে তা শির্‌ক ও হারাম হবে। কিন্তু কোন সম্মানিত ব্যক্তিকে সম্মান করার জন্য তার পায়ে চুমু দেওয়ার কারণে মাথানত করাকে শির্‌ক বলা নিছক মূর্খতা ও বোকামী ছাড়া আর কিছু নয়। কারণ, পা চুম্বন করা মাথা নোয়ানো ছাড়া সম্ভবপর নয়। পায়ে চুম্বন করা হলে অবশ্যই মাথা নিচু করতে হয়। এখানে পায়ে চুম্বন করার সময় মুসলমান ওই ব্যক্তিকে কখনো উপাস্য বা আল্লাহ্ মনে করেন্‌ না। শুধুমাত্র সম্মানের জন্যই পায়ে চুম্বন করা হয়। এ প্রকার চুম্বন সাহাবায়ে কেরামের আমল দ্বারা প্রমাণিত, বিধায় তা জায়েয। ‘মাথা নত’ হওয়ার কারণে শির্‌ক বলাটা মোটেই যুক্তিযুক্ত নয়। কারণ, এমন হাজারো কাজ-কর্ম আছে যা মাথা নত করা ব্যতীত সম্পাদন করা যায় না। যদি ‘মাথা নত’ করা শির্‌ক হয়, তবে মানুষের জীবনযাত্রা অচল হয়ে যাবে। মূলতঃ মানুষের অন্তরের নিয়্যতই এখানে বিবেচ্য। সম্মানিত ব্যক্তি ও বুযর্গানে দ্বীনের হাত-পা চুম্বন করার বৈধতার উপর ইমাম বদরুদ্দীন আইনী আল্‌ হানাফী রহমাতুল্লাহি আলাইহি সহীহ বুখারী শরীফের ব্যাখ্যাগ্রন্থ ‘উমদাতুল ক্বারী’তে এবং ইমাম ইবনে হাজার আস্‌ক্বালানী রহমাতুল্লাহি আলাইহি সহীহ বুখারী শরীফের ব্যাখ্যাগ্রন্থ ‘ফাত্‌হুল বারী’তে বিস্তারিত আলোচনা করেছেন।\n\n[সূত্র. যুগ-জিজ্ঞাসা, পৃ.৪২-৪৩]"
    },
    {
        "1": "প্রশ্নোত্তর : ৪৯  - নবীজীকে নেতা বলে সম্বোধন করা",
        "2": "প্রশ্নঃ  শুনেছি আল্লাহর রসূল সাল্লাল্লাহু তাজ্ঞআলা আলায়হি ওয়াসাল্লামকে ‘হযরত’ বলে ডাকা গুনাহ্‌ ও বেআদবী। প্রশ্ন হল- আল্লাহ্‌র রসূল সাল্লাল্লাহু তা’আলা আলায়হি ওয়াসাল্লামকে হযরত, জনাব, ইমাম, নেতা এভাবে বলে সম্বোধন করা জায়েয হবে কি? কোরআন ও হাদীসের মাধ্যমে বুঝিয়ে দিলে উপকৃত হব।\n\nউত্তরঃ  আম্বিয়া-ই কেরাম বিশেষত হুযূর সাল্লাল্লাহু তা’আলা আলায়হি ওয়াসাল্লাম’র শানে সাধারণ শব্দসমূহ প্রয়োগ করা বা সাধারণ শব্দ দ্বারা আহ্বান করা কোরআন করীমের আয়াত দ্বারা নিষিদ্ধ। যেমন কোরআন শরীফে আল্লাহ্‌ তা’আলা এরশাদ করেছেন-\n\nلَاتَجْعَلُوْادعَأ الرّسُوْل بَیْنَکُمْ کَدُعَاء بَعْضکُمْ بَعْضًا\n\nঅর্থাৎ তোমাদের প্রিয় রসূল সাল্লাল্লাহু তা’আলা আলায়হি ওয়াসাল্লামকে এমন সাধারণ শব্দ দ্বারা আহবান কর না যেমন তোমরা একে অপরকে (সাধারণ শব্দ দ্বারা) আহবান করে থাক।[সূরা নূর -৬৩]\n\nউক্ত আয়াত দ্বারা বুঝা গেল প্রিয় হাবীব সাল্লাল্লাহু তা’আলা আলায়হি ওয়াসাল্লামা তথা আম্বিয়া কেরামের শানে যে শব্দ ব্যবহার করা হবে তা অবশ্যই এমন সম্মানসূচক শব্দ হতে হবে, যা তাঁদের মর্যাদার বহিঃপ্রকাশ হয়। নেতা শব্দটি নবীগণের ক্ষেত্রে বিশেষ শব্দ নয়; বরং প্রত্যেকের ক্ষেত্রে এমন কি বিধর্মীদের ক্ষেত্রে ও নেতা শব্দটি ব্যবহার করা হয়। হ্যাঁ রসূল সাল্লাল্লাহু তা’আলা আলায়হি ওয়াসাল্লাম সুন্দরতম নেতৃত্ব দিয়েছেন এবং সফলতার সাথে রাষ্ট্রও পরিচালনা করেছেন এতে সন্দেহের অবকাশ নেই, তবে রিসালাত ও নুবূয়তের আসন নেতৃত্ব ও রাষ্ট্রপরিচালনা থেকে অনেক ঊর্ধ্বে। সাধারণ মানুষ নেতা হতে পারে কিন্তু সাধারণ মানুষ নবী ও রাসূল হতে পারে না। নবীগণ আল্লাহ্‌ কর্তৃক মনোনীত ও নির্বাচিত হয়ে থাকেন। নেতার মত একটা সাধারণ শব্দ দ্বারা নবীদেরকে সম্বোধন করা তাঁদের মান মর্যাদার পরিপন্থী।\n\nতাই হক্কানী ওলামা-ই কেরাম এ ধরনের শব্দ দ্বারা নবী করীম সাল্লাল্লাহু তা’আলা আলায়হি ওয়াসাল্লামসহ সকল আম্বিয়া-ই কেরামকে সম্বোধন করতে নিষেধ করেছেন। ‘জনাব’ শব্দটি ঊর্দূ। বাংলা ও হিন্দী ভাষায় ও সম্মানিত ব্যক্তিদের নামের পূর্বে এ শব্দ ব্যবহার করা হয়। সম্মান প্রদর্শনের নিয়তে রসূল করীম সাল্লাল্লাহু তা’আলা আলায়হি ওয়াসাল্লাম’র নামের পূর্বে এ শব্দ ব্যবহার করতে অসুবিধা নেই। যেমন জনাবে আহমদ মুস্তফা সাল্লাল্লাহু আলায়হি ওয়াসাল্লাম বলা হয়। আরবী ভাষাতে ‘জনাব’র স্থলে সম্মানসূচক শব্দ ব্যবহৃত হয় হযরত ও হুজূর। যেমন নবী আকরম সাল্লাল্লাহু তা’আলা আলায়হি ওয়াসাল্লাম’র বেলায় ব্যবহার করা হয়েছে হযরত রিসালাতে মাআ-ব সাল্লাল্লাহু তা’আলা আলায়হি ওয়াসাল্লাম বা হুজূর করীম সাল্লাল্লাহু তা’আলা আলায়হি ওয়াসাল্লাম।\n\nআরো বলা হয় আঁ হযরত সাল্লাল্লাহু তা’আলা আলায়হি ওয়াসাল্লাম। তবে জনাব, হযরত ও ইমাম এ শব্দগুলো এককভাবে মহানবী সাল্লাল্লাহু তা’আলা আলায়হি ওয়াসাল্লাম’র শানে সম্বোধন করে ব্যবহারের সময় এয়া জনাবে আলী সাল্লাল্লাহু আলায়কা ওয়াসাল্লাম, এয়া হযরত সাল্লাল্লাহু আলায়কা ওয়াসাল্লাম, এয়া ইমামাল মুরসালীন সাল্লাল্লাহু আলায়কা ওয়াসাল্লাম এভাবে বলবে যেন নবীজীর শান, মান ও উঁচু মর্যাদার বহিঃপ্রকাশ হয়। [সূত্র. যুগ জিজ্ঞাসা, পৃ. ৭৩]"
    },
    {
        "1": "প্রশ্নোত্তর : ৫০  - নবীজীকে মাটির তৈরী বলা",
        "2": "প্রশ্নঃ  অনেকে বলে হযরত আমিনা রদ্বিয়াল্লাহু তা’আলা আনহা মাটির তৈরি এ জন্য আমাদের প্রিয় নবী হযরত মুহাম্মদ সাল্লাল্লাহু তা’আলা আলায়হি ওয়াসাল্লামও নাকি মাটির তৈরি। এমনকি এটিএন বাংলা চ্যানেলে মৌং আবুল কালাম আজাদ এক প্রশ্নের উত্তরে বলেছিলেন, রসূল সাল্লাল্লাহু তা’আলা আলায়হি ওয়াসাল্লাম মাটির তৈরি। এখন প্রশ্ন হল- আল্লাহ্‌র রসূল মাটির তৈরি নাকি নূরের তৈরি? দলীল সহকারে উত্তর দিলে উপকৃত হব।\n\nউত্তরঃ  কোরআন করীমের বর্ণনা মতে একমাত্র সাইয়্যিদুনা হযরত আদম আলায়হিস্‌ সালাম’র শরীর মুবারক মাটির তৈরি। অন্য কোন মানব সন্তানের শরীর সরাসরি মাটির তৈরি নয়। সুতরাং মাতা আমিনাকে সরাসরি মাটির তৈরি বলা মিথ্যার অপালাপ মাত্র। হুজূর পুরনূর সাল্লাল্লাহু তা’আলা আলায়হি ওয়াসাল্লাম সৃষ্টিগতভাবে মহান আল্লাহ্‌র পবিত্র নূর থেকেই সৃষ্ট এবং অন্যান্য সকল (নূরানী) বস্তু মহানবী রসূল আকরম সাল্লাল্লাহু তা’আলা আলায়হি ওয়াসাল্লাম’র উক্ত নূরে পাক থেকে সৃষ্টি হয়েছে।\n\nযেমন ‘মতালেয়ুল মুসররাত শরহে দালায়েলুল খয়রাত’-এ উল্লেখ আছে, মহানবী হুজূর আকরম সাল্লাল্লাহু তা’আলা আলায়হি ওয়াসাল্লাম এরশাদ করেছেন- اول ماخلق اللہ نوری ومن نوری خلق کل شیء  অর্থাৎ সর্বপ্রথম আল্লাহ্‌ তা’আলা আমার নূরকে সৃষ্টি করেছেন এবং আমার নূর থেকেই প্রত্যেক (নূরানী) বস্তুকে সৃষ্টি করেছেন। উক্ত হাদীস দ্বারা বুঝা গেল যে, নবী করীম সাল্লাল্লাহু তা’আলা আলায়হি ওয়াসাল্লাম সৃষ্টিগত দিক দিয়ে নূর এবং হযরত আমিনা রদ্বিয়াল্লাহু তা’আলা আনহার গর্ভেও নূর হিসেবে ছিলেন। বিধায়, হযরত আমিনার গর্ভকালীন সময়ে অন্য গর্ভবতী মহিলাদের মত ভারী বা গর্ভের বোঝা বা কোন প্রকার কষ্ট উপলব্ধি করেননি এবং প্রসবকালে কোন প্রকার ব্যাথা অনুভব করেননি এবং রসূলে পাক ও আল্লাহর প্রিয় মাহবূব সাল্লাল্লাহু তা’আলা আলায়হি ওয়াসাল্লাম নূরানী মানব হিসেবে শুভাগমন করেছিলেন, যদ্ধারা হযরত আমিনা রদ্বিয়াল্লাহু তা’আলা আনহা সুদূর বসরা শহরের রাজপ্রাসাদগুলো প্রত্যক্ষ করেছিলেন এবং সূর্য, চন্দ্র ও বাতির আলোতে কখনো রসূল করীম সাল্লাল্লাহু তা’আলা আলায়হি ওয়াসাল্লাম’র শরীর মুবারকের ছায়া প্রদর্শিত হয়নি, যা এ কথার সাক্ষ্য বহন করে যে, তাঁর আপাদমস্তক (জাহের-বাতেন) নূর ছিলেন। যেমন বিখ্যাত হাদীস বিশারদ হযরত হাকিম তিরমিযী রহমাতুল্লাহি তা’আলা আলায়হি ‘নওয়াদেরুল উলূম’ নামক কিতাবে হযরত যকওয়ান রহমাতুল্লাহি তা’আলা আলায়হি থেকে হাদীস শরীফ বর্ণনা করেছেন-  انّ رسول اللہ ﷺ لم یکن لہٗ ظل فی الشمس ولافی القمر অর্থাৎ অবশ্য নবী করীম সাল্লাল্লাহু তা’আলা আলায়হি ওয়াসাল্লাম’র ছায়া মুবারক সূর্যের ও চন্দ্রের আলোতে দেখা যেত না।\n\nমাওয়াহেবে লাদুন্নিয়াহ্‌ ফিশ্‌ শামায়িলিল মুহাম্মদিয়্যা ও যুরকানী আলাল মাওয়াহেব গ্রন্থদ্বয়ে হযরত আবদুল্লাহ্‌ বিন মুবারক ও হাফেয ইবনে জুযীর বরাতে হযরত আবদুল্লাহ্‌ বিন আব্বাস রদ্বিয়াল্লাহু তা’আলা আনহুম থেকে বর্ণিত আছে- لم یکن لرسول اللہ ﷺ ظل ولم یقم مع شمس الا غلب ضوء ہ ضوء ھا ولا مع سراج الا غلب ضوء ہ ضوء ہ অর্থাৎ নবী করীম সাল্লাল্লাহু তা’আলা আলায়হি ওয়াসাল্লাম’র (পবিত্র দেহ মুবারকের) কোন ছায়া ছিল না, সূর্যের রোদেও কোন ছায়া পতিত হত না, বাতির আলোতেও কোন ছায়া পড়ত না; বরং হুজূরের নূর মুবারক সূর্য ও আলোর উপর প্রভাব বিস্তারকারী ছিল। বস্তুতঃ চন্দ্র-সূর্য ও বাতির আলোর চেয়ে সরকারে কায়েনাত সাল্লাল্লাহু তা’আলা আলায়হি ওয়াসাল্লাম’র পবিত্র নূর বেশি প্রখর ও শক্তিশালী ছিল।\n\nআল্লামা জালাল উদ্দীন সুয়ূতী রহমাতুল্লাহি তা’আলা আলায়হি খাসাইসে কুবরা শরীফে ইবনে সাবা থেকে বর্ণনা উল্লেখ করেছেন-\n\nان ظلہ کان لایقع علی الارض لانہ کان نورا\n\nঅর্থাৎ অবশ্য যমীনের উপর তাঁর ছায়া পতিত হত না। কেননা তিনি নূর ছিলেন।\n\n‘আফদ্বালুল কোরা’ কিতাবে ইমাম ইবনে হাজর মক্কী রহমাতুল্লাহি তা’আলা আলায়হি এরশাদ করেন- انہ ﷺ کان نورا انہ کان اذا مشٰی فی الشمس او القمر لایظھرلہ ظل لانہ لایظھر الا لکثیف وھو ﷺ قد خلصہ اللہ تعالی من سائر الکثافات الجسمانیۃ وصیرہ نورا صرفا ولا یظھر لہ ظلہ اصلا\n\nঅর্থাৎ হুজূর সাল্লাল্লাহু তা’আলা আলায়হি ওয়াসাল্লাম আপাদমস্তক নূর ছিলেন। অবশ্য যখন তিনি সূর্যের রোদে এবং চন্দ্রের চাঁদনিতে চলতেন তখন তাঁর ছায়া প্রকাশ পেত না। কেননা ছায়া একমাত্র প্রকাশ পায় স্থুল দেহ থেকেই। আর মহান আল্লাহ্‌ প্রিয় মাহবূব সাল্লাল্লাহু তাজ্ঞআলা আলায়হি ওয়াসাল্লামকে দৈহিক সকল স্থুলতা থেকে মুক্ত করেই প্রেরণ করেছেন এবং তাঁকে খালিস নূর বানিয়ে পাঠিয়েছেন। বিধায় তাঁর ছায়া মোটেই প্রকাশ পেত না। জ্ঞতাওয়ারীখে হাবীবে ইলাহঞ্চ কিতাবে মুফতী এনায়েত আহমদ আলায়হির্‌ রহমাহ্‌ উল্লেখ করেছেন-\n\nآپ کا بدن نورتھا اس وجہ سے آپ کا سایہ نہ تھا  অর্থাৎ তাঁর দেহ মুবারক নূর ছিল; তাই তাঁর ছায়া ছিল না।\n\nদেওবন্দী ওহাবীদের মুরুব্বী মৌং রশিদ আহমদ গাঙ্গূহী স্বীয় কিতাব জ্ঞএমদাদুস্‌ সুলুকঞ্চ (মুদ্রিত বেলালী দুখানী প্রেস, সাডোরা)- حق تعالیٰ آں جناب سلامہ علیہ را نور فرمود وبتواتر ثابت شد کہ آنحضرت عالی سایہ ندا شتہ وظاہر است کہ بجز نور ہمہ اجسا م سایہ می دارند\n\nএ  অর্থাৎ আল্লাহ্‌ তা’আলা হুজূর পাক সাল্লাল্লাহু তা’আলা আলায়হি ওয়াসাল্লামকে (কোরআনে করীমে) নূর বলেছেন এবং তাওয়াতুর বা সকলের ঐকমত্যের ভিত্তিতে প্রমাণিত যে, হুজূর সাল্লাল্লাহু তা’আলা আলায়হি ওয়াসাল্লাম’র ছায়া ছিল না। আর এ কথা স্পষ্ট যে, নূর ছাড়া সমস্ত শরীর সমূহের ছায়া থাকে।\n\nউল্লিখিত বর্ণনাসমূহ থেকে দ্বিপ্রহরের চেয়েও পরিস্কার শগ্ধহ বৎহ যে, হুজূর সাল্লাল্লাহু তা’আলা আলায়হি ওয়াসাল্লাম আপাদমস্তক নূরই ছিলেন। অতঃপর নবীজীর দেহ মুবারককে মাটির তৈরি বলা অজ্ঞতা, পথভ্রষ্টতা ও নবীবিদ্বেষীর নামান্তর এবং তারা যে, কোরআন-হাদীস তথা দ্বীন সম্পর্কে একেবারে জাহেল ও অজ্ঞ তারই প্রমাণ বহন করে। এ ধরনের নবীবিদ্বেষী মুনাফিক্বদের চক্রান্ত হতে আল্লাহ্‌ পাক সবাইকে হিফাযত করুন। আমীন।\n\n[সূত্র. যুগ জিজ্ঞাসা, পৃ. ৬৯-৭১]"
    },
    {
        "1": "প্রশ্নোত্তর : ৫১  - বুখারী শরীফ তিলাওয়াত করলে সাওয়াব হবে কিনা?",
        "2": "প্রশ্নঃ হাদীস শরীফ ওহী গায়্‌রে মাতলূ, কোরআন শরীফ ওহী-ই মাতলূ; যা তিলাওয়াত করলে প্রতি অক্ষরে দশটি নেকী পাওয়ার কথা হাদীস শরীফে বর্ণনা বিদ্যমান। আর পবিত্র হাদীসের কিতাব ছহি বুখারী শরীফ তিলাওয়াত করলে সাওয়াব হবে কিনা এবং এ ধরনের খতম আদায়ের উপর কোরআন, হাদীস ও ফিকহ্ এর বিস্তারিত দলিল প্রদান করলে উপকৃত হব।\n\nউত্তরঃ দ্বীনের মৌলিকত্বের নিরিখে পবিত্র কোরআনের পরেই পবিত্র হাদীসে নববীর স্থান। যে পবিত্র যবান থেকে হিদায়তের মূল উৎস কোরআনুল করীম উচ্চারিত হয়েছে, সেই পবিত্র যবান থেকেই নিঃসক্সত হয়েছে ‘আল্‌-হাদীস’। পার্থক্য এখানে যে, কোরআন মজীদ প্রকাশ্য ওহী আর হাদীসে নববী অপ্রকাশ্য ওহী, যা প্রকাশ্য ওহীর ব্যাখ্যা স্বরূপ. পবিত্র কোরআনে এ দুঞ্চটি দিকের কথা তুলে ধরে এরশাদ হয়েছে, وَأَنْزَلَ اللّٰہَ عَلَیْکَ الْکِتَابَ وَالْحِکْمَۃَ ‘‘আল্লাহ্‌ আপনার প্রতি কিতাব ও হিকমত নাযিল করেছেন’’ [সূরা নিসা, আ. ১১৩]\n\nএখানে ‘হিকমত’ বলে অনেক তাফসীর বিশারদগণের মতে হাদীসকে নির্দেশ করা হয়েছে। এ প্রসঙ্গে আল্লামা কিরমানী রহমাতুল্লাহি আলাইহি লিখেছেন যে, فَانّ علم الحدیث بعد القراٰن ھو افضل العلوم واعلامہا واجلّ المعارف واسناھا من حیث انّہ بہٖ یُعلم مراد اللہ تعَالٰی من کلامہٖ ومنہ تظھر المقاصد من احکامہٖ\n\nঅর্থাৎ,‘‘পবিত্র কোরআনের পর সকল প্রকার জ্ঞানের মধ্যে সর্বাধিক উন্নত, উত্তম এবং তথ্য ও তত্ত্বসমৃদ্ধ শ্রেষ্ঠ সম্পদ হচ্ছে ‘ইল্‌মে হাদীস’। এ কারণে যে, এটা দ্বারা আল্লাহর কালামের লক্ষ্য ও তাৎপর্য জানা যায় এবং আল্লাহর যাবতীয় হুকুম-আহকামের উদ্দেশ্যও তা হতে বুঝে যায়।’’ [মুক্বাদ্দিমা-ই কিরমানী শরহে সহীহ বুখারী, পৃষ্ঠা- ১]\n\nহাদীস শরীফ অধ্যয়নের উদ্দেশ্য সম্পর্কে আল্লামা বদরুদ্দীন আইনী প্রমুখ মনীষী লিখেছেন যে,\n\nوامّا فائدتہ فھی الفوز بسعادۃ الدارین অর্থাৎ, ‘‘উভয়কালের চরম কল্যাণ লাভই হচ্ছে হাদীস অধ্যয়নের সার্থকতা।;; [উমদাতুল ক্বারী, ১ম খণ্ড, পৃষ্ঠা ১১]\n\nপবিত্র হাদীস শরীফ শ্রবণ করা, মুখস্ত করা এবং হাদীস শরীফের পর্যালোচনা করা সম্পর্কে প্রিয়নবী সাল্লাল্লাহু আলাইহি ওয়াসাল্লাম এরশাদ করেছেন যে,\n\nنَضر اللہ امرأ سمع مقالتی فحفظہا ووَعَاھَا و ادَّاھَا فربُّ حاملٍ فقہٍ الی مَنْ ہوَافقہُ منہ (ترمیذی) অর্থাৎ আল্লাহ্‌ তা’আলা ওই ব্যক্তির জীবন উজ্জ্বল করুক, যে আমার কথা শুনেছে, অতঃপর তা স্মরণ রেখেছে এবং পরিপূর্ণভাবে সংরক্ষণ করছে আর অপরের নিকট তা পৌঁছে দিয়েছে। অনেক জ্ঞান বহনকারী লোক এমন ব্যক্তির নিকট তা পৌঁছে দেয় যে, তার অপেক্ষা অধিক জ্ঞানী ও বিজ্ঞ। [তিরমিযী শরীফ]\n\nএমনকি প্রিয় নবী সাল্লাল্লাহু আলাইহি ওয়াসাল্লামের জাহেরী জীবদ্দশায়ও সাহাবা-ই কেরাম হাদীস শরীফ অধ্যয়নে ব্যস্ত থাকতেন। যেমন, হযরত আবূ হুরায়রা রদ্বিয়াল্লাহু আন্‌হু বলেন-انِّیْ لاجزئ اللیل ثلثۃ اجزءٍ فثلثُ انام وثلث اقوم وثلث اتذکراحادیث الرسول ﷺ\n\nঅর্থাৎ, ‘‘আমি রাতকে তিন ভাগে ভাগ করে নিই। এক ভাগে আমি ঘুমাই, এক ভাগ ইবাদতের মধ্যে অতিবাহিত করি আর এক ভাগ আমি রসূলুল্লাহ্‌ সাল্লাল্লাহু আলাইহি ওয়াসাল্লামের হাদীস শরীফ স্মরণ ও মুখস্ত করে থাকি। [মুসনাদে দারেমী]\n\nসুতরাং, বুঝা গেল, পবিত্র কোরআনের পর পবিত্র হাদীসের স্থান। আর পবিত্র হাদীসের অধ্যয়ন, গবেষণা ও সে মতে আমলের মধ্যে উভয় জগতে অশেষ কল্যাণ লাভে ধন্য হওয়া যায়। পবিত্র হাদীস শরীফ অধ্যয়নকারী ও শ্রবণকারীর ব্যাপারে প্রিয় নবী সাল্লাল্লাহু আলাইহি ওয়াসাল্লামা দু’আ করেছেন। পবিত্র হাদীস শরীফ অধ্যয়ন করা সাহাবা-ই কেরামের পবিত্র আমল দ্বারা প্রমাণিত। আর বর্তমান বিশ্বে সঙ্কলিত হাদীস গ্রন্থগুলোর মধ্যে সর্বাধিক বিশুদ্ধ ও নির্ভরযোগ্য হাদীস গ্রন্থ হচ্ছে ‘সহীহ বুখারী শরীফ’।\n\nএ মহান গ্রন্থের শ্রেষ্ঠত্ব ও বৈশিষ্ট্যের কথা বলতে গিয়ে প্রত্যেক যুগের আলিম ও মুহাদ্দিসগণ অনেক উক্তি করেছেন। এ পর্যায়ে নিম্নোক্ত উক্তিটি সর্বজনপ্রিয় ও সকলের মুখে ধ্বনিত, اصح الکتبُ بعد کتاب اللہ تحت السمآء صحیح البخاری অর্থাৎ ‘‘আল্লাহর কিতাবের পর আসমানের নিচে সর্বাধিক সহীহ (বিশুদ্ধ) গ্রন্থ হচ্ছে জ্ঞসহীহ বুখারী শরীফ’। [মুক্বাদ্দিমা-ই ফাতহুল বারী ও উমদাতুল ক্বারী]\n\nহুজূর পাক সাল্লাল্লাহু আলাইহি ওয়াসাল্লামের দরবারে ইমাম বুখারী রহমাতুল্লাহি আলাইহি যেমন মকবূল হয়েছেন, তেমনি তাঁর এ সহীহ গ্রন্থটিও অত্যন্ত মকবূল হয়েছে। প্রিয় নবী সাল্লাল্লাহু আলাইহি ওয়াসাল্লাম এটাকে নিজের কিতাব বলে সম্বোধন করেছেন। বিশ্ববিখ্যাত মুহাদ্দিস মোল্লা আলী ক্বারী রহমাতুল্লাহি আলাইহি ‘মিরকাতুল মাফাতীহ’ গ্রন্থে লিখেছেন যে, যে কোন বিপদের সময় সহীহ বুখারী শরীফের খতম পড়া হলে ওই বিপদ দূরীভূত হয়ে যায়। যে নৌযানে সহীহ বুখারী শরীফ থাকবে ওই নৌযান নদীবক্ষে কখনো ডুববে না। হাফিয ইবনে কাসীর রহমাতুল্লাহি আলাইহি বলেন, অনাবৃষ্টিকালে সহীহ বুখারী শরীফ পাঠের ব্যবস্থা করা হলে বৃষ্টি বর্ষিত হয়। [মিরকাতুল মাফাতীহ, ১ম খণ্ড, পৃষ্ঠা ১৪]\n\nএ নানা উপকারিতার কারণে পবিত্র কোরআন শরীফের খতমের পাশাপাশি পবিত্র বুখারী শরীফের খতম অনুষ্ঠানের ব্যবস্থা যুগ যুগ ধরে হয়ে আসছে। এতে অশেষ সাওয়াব রয়েছে এবং ইমাম, মুহাদ্দিস, ফক্বীহ্‌, অলী, গাউস, ক্বুত্ব্‌ব ও আবদালগণের আমল রয়েছে। সুতরাং ভক্তি-শ্রদ্ধাসহ সহীহ বুখারী শরীফের তিলাওয়াত ও খতম অত্যন্ত সাওয়াবজনক, মঙ্গলময়, বরকতমণ্ডিত এবং উভয় জাহানে কামিয়াবীর এক বিরাট ওসীলা ও সোপান।\n\n[‘মিরকাতুল মাফাতীহ্‌’, কৃত. মোল্লা আলী ক্বারী আল্‌ হানাফী রহমাতুল্লাহি আলাইহি ও ‘আশিয়াতুল লুম’আত’, কৃত: শায়খ আবদুল হক মুহাদ্দিস দেহ্‌লভী রহমাতুল্লাহি আলাইহি ইত্যাদি।]\n\n[সূত্র. যুগ-জিজ্ঞাসা, পৃ.৩৮-৪০]"
    },
    {
        "1": "প্রশ্নোত্তর : ৫২  - আহলে সুন্নাত ওয়াল জামাত’শব্দের অর্থ কি ও কারা?",
        "2": "প্রশ্নঃ ‘আহলে সুন্নাত ওয়াল জামাত’শব্দের অর্থ কি? কখন থেকে এটি শুরু বা এরূপ নামকরণ করা হয়েছে। ৭৩ দলের মধ্যে এটি একমাত্র দল যারা জান্নাতে যাবে দলিলসহ উত্তরের আশা করছি।\n\nউত্তরঃ ‘আহল’ শব্দের অর্থঃ পরিবার, বংশ, অনুসারী ইত্যাদি। ‘সুন্নাত’ শব্দের অর্থঃ তরীকা, পথ, পদ্ধতি, নিয়ম, চরিত্র, আদর্শ, রীতিনীতি ও স্বভাব। আর ‘আল্ জামাআত’ অর্থঃ দল। সুতরাং, ইসলামের সঠিক মূলধারা ‘আহলে সুন্নাত ওয়াল জামাতর শাব্দিক ব্যাখ্যা হল ‘আহলে সুন্নাত’অর্থাৎ হুজূর পুরনূর সাল্লাল্লাহু আলাইহি ওয়াসাল্লাম’র সুন্নাত বা তরিকা অর্থাৎ আক্বীদা ও আমলের অনুসারীগণ আর ‘আল্ জামা‘আত’ দ্বারা সাহাবায়ে কেরামগণকে বুঝায়। অতএব, যেসব মুসলমান আক্বীদা ও আমলের ক্ষেত্রে নবী করীম সাল্লাল্লাহু আলাইহি ওয়াসাল্লাম ও সাহাবায়ে কেরামের অকৃত্রিম অনুসারী তাঁদেরকে ‘আহলে সুন্নাত ওয়াল জামাত’বলে। প্রিয়নবী সাল্লাল্লাহু আলাইহি ওয়াসাল্লাম এরশাদ করেছেন-\n\nتفترق امتی علی ثلاث و سبعین ملّۃ کلھم فی النار الا ملّۃ وّاحدۃ فقیل ماالواحدۃ قال ما انا علیہ واصحابی (الحدیث)\n\nঅর্থাৎ “আমার উম্মত তিয়াত্তর দলে বিভক্ত হয়ে পড়বে। এর একটি দল ছাড়া অন্যান্য সব দলই জাহান্নামী। সাহাবায়ে কেরাম আরজ করলেন, ওই একটি দল কোনটি? হুজূর পাক সাল্লাল্লাহু আলাইহি ওয়াসাল্লাম উত্তরে বললেন, যার উপর আমি এবং আমার সাহাবাগণ রয়েছেন।”-(তিরমিযী ও মিশকাত)\n\nসুতরাং, উপরোক্ত হাদীসের অংশ مَا اَنَا عَلَیْہِ وَاَصْحَابِیْ অর্থাৎ আমি রসূল এবং আমার সাহাবাগণের আক্বীদা ও আমলের উপর প্রতিষ্ঠিত দলই নাজাতপ্রাপ্ত দল। এটার অপর নাম আহলে সুন্নাত ওয়াল জামাত। বর্ণিত হাদীসে নাজাতপ্রাপ্ত একমাত্র দলই আহলে সুন্নাত ওয়াল জামাআত।\n\nআহলে সুন্নাত ওয়াল জামাআত প্রখ্যাত তাবেঈ হযরত হাসান বসরী রদ্বিয়াল্লাহু আনহুর সময় থেকে প্রচলণ বেশি শুরু হয়। উল্লেখ্য যে, আব্বাসীয়া খলিফা মুতাওয়াক্কিল এর শাসনামলে ইমাম আবুল হাসান আশাআরী রহমাতুল্লাহি আলাইহি কর্তৃক পেশকৃত আক্বাইদ প্রকাশিত হবার পর আহলে সুন্নাত ওয়াল জামাত নামটি মুসলমানদের মধ্যে ব্যাপকভাবে প্রসার লাভ করে। ওই সময় থেকে ‘জমহুর উম্মত’জামা’আত, এবং আহলে সুন্নাত-এ জাতীয় নামের স্থলে ‘আহলে সুন্নাত ওয়াল জামাত’এ পরিভাষাটি অধিকতর প্রচারিত হয়।\n\nমোটকথা, ইসলাম বিরোধী শক্তি ইসলামের মূলধারা থেকে মুসলমানদেরকে বিচ্যুত করার মানসে ইসলামের নামেই যখন মুসলমানদের মধ্যে কোরআন-সুন্নাহ বিরোধী আক্বীদা বিশ্বাস ও ধ্যান-ধারণার অনুপ্রবেশ ঘটায়। তখন সরলপ্রাণ মুসলমানদের আক্বীদা ও ইসলামের মৌলিক বিশ্বাস রক্ষায় ইসলামের মূলধারায় পৃথক নামকরণের প্রয়োজনীয়তা একইভাবে দেখা দেয়। আর পবিত্র হাদীসের আলোকে আহলে সুন্নাত ওয়াল জামাত নামে ওই নাজাতপ্রাপ্ত দলের নামকরণ করা হয়। তাই তাবেঈনদের সোনালী যুগ থেকে বাতিল দলসমূহের মোকাবেলায় ইসলামের মূলধারার নাম ‘আহলে সুন্নাত ওয়াল জামাত’ ধারাবাহিকভাবে পরিচিত ও ব্যাপক স্বীকৃতি লাভ করে আসছে।\n\n[মিরকাত শরহে মিশকাত, কিতাবুল মিলাল ওয়ান্ নাহাল, নিবরাস ও মুকাদ্দামা ইমাম মুসলিম রহমাতুল্লাহি আলাইহি ইত্যাদি।]\n\n[সূত্র. যুগ-জিজ্ঞাসা, পৃ.৩২-৩৩]"
    },
    {
        "1": "প্রশ্নোত্তর : ৫৩  - পবিত্র কোরআনের অর্থ না বুঝে পড়লে সাওয়াব হয় কিনা?",
        "2": "প্রশ্নঃ পবিত্র কোরআনের অর্থ না বুঝে পড়লে সাওয়াব হয় কিনা? এবং ইংরেজী ভাষায় লিখিত কোরআন পড়লে (অর্থ বুঝে) সে অনুযায়ী আমল করলে সাওয়াব হবে কি? নাকি পবিত্র কোরআন আরবী ভাষায় পড়াই বাধ্যতামূলক? জানালে ধন্য হব।\n\nউত্তরঃ পবিত্র কোরআন শরীফ তিলাওয়াত করার মধ্যে বহু ফজিলত রয়েছে। প্রিয়নবী সাল্লাল্লাহু আলাইহি ওয়াসাল্লাম এরশাদ করেছেন- “যে ব্যক্তি পবিত্র কোরআনের একটি বর্ণ পাঠ করবে, সে একটি বর্ণের বিনিময়ে দশগুণ সাওয়াব পাবে।”তিলাওয়াতের সাথে পবিত্র কোরআনের ইংরেজী/বাংলা/ উর্দু অনুবাদ পড়াও সাওয়াবজনক। তবে শুধু অনুবাদ পড়লে কোরআন তিলাওয়াতের সাওয়াব পাওয়া যাবে না। কেউ যদি আরবী পড়তে না পারে, ইংরেজী বা বাংলায় উচ্চারণ দেখে কোরআন পাঠ করে তাতেও কোন অসুবিধা নেই। তবে আরবী হরফগুলোর যথাযথ উচ্চারণ অন্য কোন ভাষার অক্ষর দিয়ে হয় না। বিধায় আরবী হরফগুলোর উচ্চারণের ক্ষেত্রে ‘মাখরাজ’বা উচ্চারণের স্থানের পার্থক্য কোন ভাল ক্বারী সাহেবের নিকট থেকে জেনে নেবেন। পবিত্র কোরআন তিলাওয়াত ও তদানুযায়ী আমল করার ফজিলত সম্পর্কে প্রিয় নবী সাল্লাল্লাহু আলাইহি ওয়াসাল্লাম এরশাদ করেছেন- “যে ব্যক্তি কোরআন পাঠ করেছে এবং যা কিছু তাতে রয়েছে তদানুযায়ী কাজ (আমল) করেছে তার পিতা-মাতাকে ক্বিয়ামত দিবসে এমন তাজ পড়ানো হবে, যার আলো সূর্য অপেক্ষাও উত্তম।” -[আবু দাঊদ]\n\nউল্লেখ্য যে, পবিত্র কোরআনের শুধু অনুবাদ পড়ে আমল করা সাধারণ লোকের জন্য অনুচিত। তাই, অনুবাদের সাথে সাথে বিশুদ্ধ তাফসীর গ্রন্থের সাহায্য নেয়া উচিত। তা’ছাড়া বিভিন্ন বাতিল ফিরক্বাহ তাদের ভ্রান্ত আক্বীদা মত কোরআন অনুবাদ ও তাফসীর করেছে, ওই সব তাফসীর ও অনুবাদ গ্রন্থ পড়াও সাধারণ লোকের জন্য নাজায়েয এবং বিপদজনক। তাই প্রত্যেক সরলপ্রাণ সুন্নী মুসলমানের উচিত আহলে সুন্নাত ওয়াল জামাতের আদর্শ ও আক্বীদার আলোকে লিখিত পবিত্র কোরআনের অনুবাদ ও তাফসীর পাঠ করা। এ ক্ষেত্রে অত্যন্ত বিশুদ্ধ ও সর্বজনমান্য “কানযুল ঈমান খাযাইনুল ইরফান ও নূরুল ইরফান”সহ আহলে সুন্নাত ওয়াল জামাতের হক্কানী পারদর্শী উলামায়ে কেরাম কর্তৃক লিখিত কোরআনের অনুবাদ ও তাফসীরসমূহ পাঠ করার জন্য বিশেষভাবে অনুরোধ রইল এবং ওহাবী, শিয়া, খারেজী, রাফেজী, মওদূদী, কাদিয়ানীদের লিখিত তরজমা-এ কোরআন ও তাফসীর পড়া থেকে দূরে থাকার আহ্বান রইল। কেননা, বাতিল ফিরকা কর্তৃক লিখিত তাফসীর ও তরজমা-এ কোরআন দ্বারা বিভ্রান্ত ও ঈমান নষ্ট হয়ে যাওয়ার আশঙ্কা অত্যন্ত বেশী। [সূত্র. যুগ-জিজ্ঞাসা, পৃ.৩১-৩২]"
    },
    {
        "1": "প্রশ্নোত্তর : ৫৪  - বাতিল ইমামের পেছনে নামাযে একতদা করা",
        "2": "প্রশ্নঃ আমাদের মসজিদের ইমামের কাছে তেমন ইল্‌ম-জ্ঞান নেই। কওমী মাদরাসায় অল্প পড়া-লিখা করেছেন। তিনি নিজেকে সুন্নীর কাছে গেলে সুন্নী, ওহাবীর কাছে গেলে ওহাবী, মওদূদীপন্থীর কাছে গেলে মওদূদীপন্থী বলে দাবী করেন। আসল সমস্যা হল তার বাম হাতের চেয়ে ডান হাত প্রায় ৫/৬ ইঞ্চি খাটো। তা নিয়ে অনেকে বলে তার পেছনে ইক্বতিদা করলে নামায মাকরূহ্‌/ভঙ্গ হবে। প্রশ্ন হল- এ ধরনের ইমামের পেছনে ইক্বতিদা শুদ্ধ হবে নাকি মাকরূহ্‌?\n\nউত্তরঃ হক্ব-বাতিল সকলের সাথে তাল মিলিয়ে চলা মুনাফিক্বী চরিত্র। তদুপরি বদ মাযহাব যাদের আক্বীদা-বিশ্বাস কুফরীর পর্যায়ে পৌঁছেছে। যেমন, ওহাবী-দেওবন্দী, শিয়া, মওদূদী প্রমুখ বদমাযহাবীদের সাথে প্রকাশ্যে উঠা-বসা, লেন-দেন ও সম্পর্ককারী প্রকাশ্য ফাসিক্বী। এমন ফাসিক্ব ইমামের পেছনে ইক্বতিদা করা জায়েয নেই।-[ফাতওয়ায়ে রেজভিয়া, ৩য় খণ্ড, ২৬৯পৃষ্ঠা]\n\nবাম হাতের চেয়ে ডান হাত প্রায় ৫/৬ ইঞ্চি খাটো এমন লোকেরও ইক্বতিদা করতে অসুবিধা নেই। যদি উভয় হাত কার্যকর থাকে এবং উক্ত ইমাম ক্বিরআত ও মাসআলা-মাসায়েল সম্পর্কে ওয়াকিফ হন এবং আক্বীদা ও আমল বিশুদ্ধ হয়।"
    },
    {
        "1": "প্রশ্নোত্তর : ৫৫  - যাদু-টোনা কি?",
        "2": "প্রশ্নঃ যাদু-টোনা কি? শুনেছি কোন এক মহিলা যাদু-টোনার দ্বারা মহানবী সাল্লাল্লাহু আলাইহি ওয়াসাল্লা‘র ক্ষতি করেছিল; এটা কতটা সত্য। যাদু-টোনা দ্বারা নর-নারীর বিয়ে বন্ধ করে রাখা বা মানুষের অন্য কোন ক্ষতি করা কি সম্ভব? যাদু-টোনা দ্বারা যারা মানুষের ক্ষতি করে তাদের জন্য মহান আল্লাহ্‌ কি শাস্তি রেখেছেন। বিস্তারিত আলোচনা করে চিরবাধিত করবেন।\n\nউত্তরঃ যাদু-টোনা আরবীতে সেহর (سِحْرٌ) বলা হয়। সেহেরের প্রকৃত সংজ্ঞা সম্পর্কে তাজুল উরূস গ্রন্থ প্রণেতা বলেন:\n\nواصل السحر صرف الشئ عن الحقيقة الى غيره فكان الساحر لما ارى الباطل فى صورة الحق وحيل الشئ على غير حقيقه فقد سحر الشئ عن وجهه اى صرفه\n\nঅর্থাৎ ‘‘সেহের বা যাদুর প্রকৃত অর্থ হল কোন কিছুর প্রকৃতি পরিবর্তন করে দেয়া। যখন যাদুকর মিথ্যাকে সত্য করে দেখায় অথবা কোন কিছু আপন প্রকৃতির বিপরীত দৃষ্টিগোচর হয়, তখন যাদুকর ওই বস্তুর প্রকৃত (হাকীকত) পরিবর্তন করে দিয়েছে বলে মনে করতে হবে।\n\nকোরআন-হাদীসের পরিভাষায়, যাদু এমন অদ্ভুত কর্মকাণ্ড, যাতে কুফর, শির্‌ক এবং পাপাচার অবলম্বন করে জ্বীন ও শয়তানকে সন্তুষ্ট করে তাদের সাহায্য নেয়া হয়। যেহেতু সর্বপ্রথম পৃথিবীতে যাদুবিদ্যা শয়তানই মানুষকে শিক্ষা দিয়েছে, সেহেতু যাদুর কুপ্রভাব বিদ্যমান। তাই, যেসব যাদুতে ঈমানের পরিপন্থী কথাবার্তা এবং কাজকর্ম অবলম্বন করা হয়, তা অবশ্যই কুফর। তাই এ প্রকার যাদুবিদ্যা শিক্ষা করা হারাম। আর যাদুর প্রভাব বিনষ্ট করার জন্য, মানবজাতির কল্যাণের নিয়্যতে যাদুবিদ্যা শিক্ষা করা জায়েয, তবে এতে কুফরী শব্দাবলী থাকতে পারবে না। যাদু দ্বারা মানুষকে কষ্ট দেয়া কবীরা গুনাহ। ইমামে আযম রহমাতুল্লাহি আলাইহি এর মতে যাদুকরের শাস্তি প্রাণদণ্ড। তার তাওবা কবূল করা হবে না। যেমন রূহুল মাআনীতে উল্লেখ আছে যে, المشهور عنه ان الساحر ليقتل مطلقا … ولايقبل قوله اتوب عنه অর্থাৎ ইমাম আযম আবু হানিফা রহমাতুল্লাহি আলাইহি থেকে এ বর্ণনা প্রসিদ্ধি আছে যে, যাদুকরকে কতল করা হবে। তার তাওবাহ্‌ কবূল করা হবে না।\n\nনবী করীম সাল্লাল্লাহু আলাইহি ওয়াসাল্লাম যে সাতটি কবীরাহ্‌ গুনাহ্‌ থেকে বেঁচে থাকার নির্দেশ দিয়েছেন তন্মধ্যে যাদুও একটি। নবী করীম সাল্লাল্লাহু আলাইহি ওয়াসাল্লাম এরশাদ করেছেন حد الساحر ضربه بالسيف অর্থাৎ ‘যাদুকরের শাস্তি হল তরবারি দিয়ে হত্যা করা’ (তিরমিযী)। হযরত আবু মূসা রদ্বিয়াল্লাহু আনহু বর্ণনা করেন, রসূলুল্লাহ্‌ সাল্লাল্লাহু আলাইহি ওয়াসাল্লাম এরশাদ করেছেন ثلاثة لايدخلون الجنة مدمن خمر وقاطع رحم ومصدق بالسحر অর্থাৎ তিন শ্রেণীর মানুষ বেহেশ্‌তে প্রবেশ করতে পারবে না। ১. শরাবখোর বা মদ্যপায়ী। ২. রক্তসম্পর্কীয় আত্মীয়তা ছিন্নকারী এবং ৩. যাদুর প্রতি আস্থা স্থাপনকারী। -[মুসনাদে আহমদ]\n\nসুতরাং, যাদু নিজে করা, অন্যের ফৎতূগ্ধফ যাদু করানো উভয় হারাম ও কবীরাহ্‌ গুনাহ্‌। এমনকি শবে কদর ও শবে বরাতের মত পূণ্যময় রাতেও যাদুকরের গুনাহ্‌ ক্ষমা করা হয় না। আল্লাহর দরবারে তার তাওবা কবূল হয় না। যদি শবে বরাত ও শবে কদরের পূর্বে খালিস নিয়্যতে তাওবা না করে। তাই বান-টোনা, যাদু ইত্যাদি থেকে বিরত থাকা প্রত্যেক মুসলমান নর-নারীর জন্য বাঞ্ছনীয়।\n\nউল্লেখ্য যে, পবিত্র কোরআনের আয়াত অথবা আল্লাহর নামে তাবিজ, ঝাড়-ফুঁক ইত্যাদি যা মানুষের উপকারার্থে করা হয় তা যাদু-টোনার অন্তর্ভূক্ত নয়। তা করা জায়েয।\n\nহিজরী ৭ম সালে হুদায়বিয়ার সন্ধির পর ইহুদী নেতৃবৃন্দ লবীদ ইবনে আসাম ও তার কন্যাগণের মাধ্যমে হুজূর পাক সাল্লাল্লাহু আলাইহি ওয়াসাল্লাম’কে যাদু করেছিল। যাদুর প্রভাবে হুজূর সাল্লাল্লাহু আলাইহি ওয়াসাল্লাম অসুস্থ হয়ে পড়েন। কোন কোন বর্ণনায় দেখা যায়, এ অসুখ ছ’মাস পর্যন্ত স্থায়ী ছিল। আল্লাহ্‌ তাঁ‘আলা তাঁর প্রিয় রসূলকে ইহুদীদের এ যাদুর কথা জানিয়ে দেন। হযরত জিব্রাঈল আলাইহিস্‌ সালাম আল্লাহর পক্ষ হতে সূরা নাস ও সূরা ফালাক্ব নিয়ে অবতীর্ণ হন। এ দু’টি সূরার মাধ্যমে যাদুর প্রভাব থেকে রসূলুল্লাহ্‌ সাল্লাল্লাহু আলাইহি ওয়াসাল্লাম মুক্তি লাভ করেন।\n\nসুতরাং নবীর শরীর মোবারকেও যাদুর প্রভাব পড়া নুবুয়্যতের মর্যাদার পরিপন্থী নয়। এটা তীর-বল্লম ও তালোয়ারের আঘাতের মতই। সুতরাং, যাদুর প্রভাব দূরীভূত করার জন্য তাবীজ- দুআর আশ্রয় নেয়াও জায়েয। তদুপরি হুজূরে আকরম সাল্লাল্লাহু আলাইহি ওয়াসাল্লামর নূরানী শরীরে যাদুর কুপ্রভাব প্রতিফলন হওয়া উম্মতের তাজ্ঞলীম বা শিক্ষার জন্য। যেমন রসূলে আকরম সাল্লাল্লাহু আলাইহি ওয়াসাল্লামর খানা-পিনা, ঘর-সংসার ইত্যাদি করা উম্মতের তাজ্ঞলীম তথা শিক্ষার জন্যই।\n\n[তাফসীরে রূহুল মাজ্ঞআনী, তাফসীরে খাযাইনুল ইরফান, তাফসীরে নূরুল ইরফান, তাফসীরে জিয়াউল কোরআন, কিতাবুল কাবায়ির কৃত ইমাম আয্‌-যাহাবী রহমাতুল্লাহি আলাইহি এবং আহকামুল কোরআন কৃত ইমাম আবু বকর জাস্‌সাস রহমাতুল্লাহি আলাইহি ইত্যাদি।]\n\n[সূত্র. যুগ-জিজ্ঞাসা, পৃ. ২৯-৩০]"
    },
    {
        "1": "প্রশ্নোত্তর : ৫৬  - নামের পূর্বে ‘মুহাম্মদ’ যুক্ত করা",
        "2": "প্রশ্নঃ মুসলমানদের নামের পূর্বে ‘মুহাম্মদ যুক্ত করার কারণ ও প্রমাণ কি? সাহাবাদের নাম পড়তে আগে ‘মুহাম্মদ’ পড়া হয়না কেন? জানালে উপকৃত হব।\n\nউত্তরঃ প্রিয় নবী হুযূর পুরনূর সাল্লাল্লাহু আলাইহি ওয়াসাল্লাম এর পবিত্র নাম ‘মুহাম্মদ’ নামে মুসলিম নবজাতকের নামকরণ করার মধ্যে অনেক ফজীলত বর্ণিত হয়েছে, তাই বরকত লাভের আশায় নামের পূর্বে ‘মুহাম্মদ’ সংযুক্ত করা হয়। ‘মুহাম্মদ’ নামে নামকৃত বেশ কয়েকজন সাহাবীর নাম রয়েছে। সালফে সালেহীন’র প্রায় নামের পূর্বে ‘মুহাম্মদ’ নাম দেখা যায়। তাই এটা যুগ যুগ ধরে চলে আসছে। যে সব সাহাবীর নামের পূর্বে ‘মুহাম্মদ’ নেই, তাতে ‘মুহাম্মদ’ যোগ করার প্রয়োজন নেই। বস্তুত: বরকত লাভের আশায় এবং হাদীসে বর্ণিত শুভ সংবাদের ভিত্তিতে মুসলিম ছেলে-সন্তানের নামের পূর্বে ‘মুহাম্মদ’ নামটি যুক্ত করা হয়। এটা একটি উত্তম তরিকা ও পুণ্যময় আমল। [তাফসীরে রূহুল বয়ান]"
    },
    {
        "1": "প্রশ্নোত্তর : ৫৭  - মাওলানা শব্দের অর্থ",
        "2": "প্রশ্নঃ সূরা বাকারার শেষের দিকে আল্লাহ্‌কে ‘মাওলানা’ বলা হয়েছে, দরূদ শরীফে নবীজীর নামের সাথে ‘মাওলানা’ এবং আলেম-ওলামাদের নামের সাথেও ‘মাওলানা’ যুক্ত করা হয়। প্রশ্ন হল- ‘মাওলানা’ শব্দের অর্থই বা কী বা কেন এমন হল? এ ব্যাপারে বিস্তারিতভাবে জানালে উপকৃত হব।\n\nউত্তরঃ ‘মাওলা শব্দের অর্থ- মালিক, পালনকর্তা, অভিভাবক, অনুগ্রহকারী ইত্যাদি। এ সব অর্থে আল্লাহ্‌ তা’আলার জন্য ‘মাওলা’ শব্দ ব্যবহৃত হয়। কিন্তু রূপকার্থে প্রিয় নবী সাল্লাল্লাহু আলাইহি ওয়াসাল্লাম যেহেতু উম্মতের মালিক, অভিভাবক এবং উম্মতের প্রতি অনুগ্রহশীল তাই, তাঁকেও ‘মাওলানা’ বা হে আমাদের মালিক বলে সম্বোধন করা হয়।\n\nতেমনিভাবে আলেম- ওলামা, পীর-মাশায়েখ যেহেতু প্রিয়নবীর নায়েব বা উত্তরাধিকারী তাই সম্মানার্থে তাঁদেরকেও রূপকার্থে ‘মাওলানা’ বা আমাদের অভিভাবক বলে সম্বোধন করা হয়। এটা একটি সম্মানসূচক সম্বোধন। এতে দোষের কিছু নেই।"
    },
    {
        "1": "প্রশ্নোত্তর : ৫৮  - ধর্ম নিরপেক্ষতা বলতে কি বুঝায়?",
        "2": "প্রশ্নঃ ধর্ম নিরপেক্ষতা বলতে কি বুঝায়? মহানবী সাল্লাল্লাহু আলাইহি ওয়াসাল্লাম কি ধর্মনিরপেক্ষতাবাদী ছিলেন?\n\nউত্তরঃ নিজ ধর্মের উপর অটল-অবিচল থাকা আর অন্য কারো ধর্মের উপর কটুক্তি না করা এ অর্থে ধর্ম নিরপেক্ষ ইসলামের দৃষ্টিতে আপত্তিকর নয়। কারণ, প্রিয়নবী সাল্লাল্লাহু তা‘আলা আলায়হি ওয়াসাল্লাম অন্য ধর্মের মূর্তি ও দেবতাদেরকে গালমন্দ করতে নিষেধ করেছেন। কিন্তু আধুনিক রাষ্ট্রবিজ্ঞানের ভাষায় এবং বর্তমান প্রচলিত অর্থে ধর্ম নিরপেক্ষতা হল- রাষ্ট্রীয় কাজ-কর্মে ধর্মের বিধি-বিধানকে উপেক্ষা করে চলার নাম। এ ক্ষেত্রে একজন মুসলমান কোন দিন ধর্মনিরপেক্ষ হতে পারে না। কারণ, ‘ইসলাম’ একটি পরিপূর্ণ জীবনব্যবস্থা যার মধ্যে মানবজাতির ইহ ও পরকালের যাবতীয় বিধি-বিধান বিনক্সত হয়েছে। সুতরাং, জীবনের প্রতিটি ক্ষেত্রে ইসলামের বিধি-বিধান মেনে নেয়া এবং সমাজ জীবন ও রাষ্ট্রীয় জীবনে তা বাস্তবায়নে চেষ্টা করে যাওয়া একজন প্রকৃত ধর্মপরায়ন মুসলমানের একান্ত কর্তব্য। তাই এ অর্থে মুসলমান কোন সময় ধর্মনিরপেক্ষ হতে পারেনা। আর প্রিয়নবী সাল্লাল্লাহু আলাইহি ওয়াসাল্লাম আল্লাহর মনোনীত একমাত্র ধর্ম ‘ইসলাম’ প্রচার-প্রসার করার জন্য এ পৃথিবীতে তাশরীফ এনেছেন।\n\nতদুপরি বিধর্মীদেরকে খুশী করার জন্য এবং নির্বাচনে তাদের থেকে ভোট ও সমর্থন লাভ করার জন্য স্বীয় ধর্ম ইসলাম ও অন্যান্য বাতিল ধর্মের প্রশংসা ও গুণকীর্তন করে ইসলাম ও অন্য সব বাতিল ধর্মগুলোকে এক কাতারে সংযুক্ত করে কেউ যদি ধর্মনিরপেক্ষতার বুলি আওড়ায় যেমন- দেশের অধিকাংশ নেতা-নেত্রীদের বর্তমান সংস্কৃতি। এ জাতীয় ধর্মনিরপেক্ষতা মূলত: বাদশাহ আকবরের ‘দ্বীন-ই-ইলাহী’র ন্যায় মুসলিম-অমুসলিম সবাইকে খুশী করার অপচেষ্টা মাত্র। এটা আরেকটি বাতুলতা ও ইসলামের সাথে ষড়যন্ত্র। তবে স্বীয় দ্বীন ইসলামের উপর অটল-অবিচলভাবে প্রতিষ্ঠিত থেকে সংখ্যালঘু বিধর্মীদের জান-মাল, ইজ্জত-আবরু রক্ষা করার দায়িত্ব অবশ্যই মুসলিম শাসকের উপর ন্যস্ত। তবে শর্ত হল- মুসলিম দেশের বিধর্মী সংখ্যালঘু জনগোষ্ঠী ইসলাম ও মুসলমানের বিরুদ্ধে যেন ষড়যন্ত্র ও আক্রমণ না করে।"
    },
    {
        "1": "প্রশ্নোত্তর : ৫৯  - মুরব্বীদেরকে তাঁদের পা ছুঁয়ে সালাম করা",
        "2": "প্রশ্নঃ আমাদের সমাজে প্রচলিত আছে যে, বড়দের বিশেষ করে মুরব্বীদেরকে তাঁদের পা ছুঁয়ে সালাম করতে হয়। কিন্তু অনেক মৌলভীর কাছ থেকে শুনেছি যে, পা ছুঁয়ে সালাম করা যাবে না। এটি না করলে কি গুনাহ হবে। কিভাবে সালাম করতে হবে। কোরআন সুন্নাহর আলোকে বিস্তারিত জানালে উপকৃত হব।\n\nউত্তরঃ মাতা-পিতা, শিক্ষক-শিক্ষিকা, পীর-মুর্শিদ ও ন্যায়পরায়ন বাদশাহ প্রমুখের হাত-পা চুম্বন করা বা নিজের হাতে তাঁদের হাত-পা স্পর্শ করে ঐ হাত চুম্বন করা ইত্যাদি জায়েয ও পুণ্যময়। ইমাম বুখারী রহমাতুল্লাহি আলাইহি আদাবুল মুফরাদ, আবু দাঊদ ও বায়হাকী রহমাতুল্লাহি আলাইহি হযরত যারিঈ ইবনে আমীর রদ্বিয়াল্লাহু আনহু হতে বর্ণনা করেন যে,\n\nفجعلنا نتبادر فنقبل يد رسول الله صلى الله عليه وسلم ورجله\n\nঅর্থাৎ ‘‘আমরা যখন প্রিয়নবী সাল্লাল্লাহু আলাইহি ওয়াসাল্লাম’র দরবারে যেতাম, আমরা আমাদের সওয়ারী হতে তাড়াহুড়ো করে নেমে পড়তাম এবং রসূলুল্লাহ্‌ সাল্লাল্লাহু আলাইহি ওয়াসাল্লাম এর হাত ও পা (মোবারক) চুম্বন করতাম।’’\n\nসুতরাং, মুরব্বীদের কারো সাথে সাক্ষাৎ হলে প্রথমে ‘আস্‌ সালামু আলাইকুম’ বলে সালাম জানাবে পরে তাঁর হাত পা চুম্বন করবে অথবা হাত দিয়ে পা ছুঁয়ে ঐ হাত চুম্বন করবে। উল্লেখ্য যে, এটা আদব-মুহাব্বত, সম্মান ও শ্রদ্ধা প্রদর্শনের বহিঃপ্রকাশ।\n\n[মেশকাত শরীফ, উমদাতুল ক্বারী শরহে সহীহ বুখারী কৃত: ইমাম বদরুদ্দীন আইনী রহমাতুল্লাহি আলাইহি এবং আজ্ঞলা হযরত ইমাম আহমদ রেযা ব্রেলভী রহমাতুল্লাহি আলাইহি কর্তৃক কৃত: ফাতওয়ায়ে রেজভিয়্যাহ্‌ ১০ম খণ্ড;"
    },
    {
        "1": "প্রশ্নোত্তর : ৬০  - গাউসুল আযম উপাধি কি?",
        "2": "প্রশ্নঃ গাউসুল আযম, হাজত রওয়া, মুশকিল কুশা এ শব্দগুলোর অর্থ কি? আল্লাহ ব্যতীত এই বিশেষণগুলো আর কারো জন্য বলা কি অপরাধ হবে? আবদুল কাদের জিলানীকে কখন কেন গাউসুল আযম উপাধি দেয়া হয় ? জানালে উপকৃত হব।\n\nউত্তরঃ ‘গাউসুল আযম’ অর্থ বড় সাহায্যকারী, ‘মুশকিল কুশা’ অর্থ বিপদ-আপদ দূরীভূতকারী, ‘হাজত রওয়া’ অর্থ অভাব বা প্রয়োজন পূরণকারী। আল্লাহ্‌ তা’আলার দানকৃত বিশেষ ক্ষমতাবলে আল্লাহর প্রিয় বান্দা তথা প্রকৃত আউলিয়ায়ে কেরাম স্বীয় জাহেরী জীবদ্দশায় বা ইন্তিকালের পরেও তাঁদের কাছে সাহায্য প্রার্থীদেরকে সাহায্য করতে, অভাব অভিযোগ পূরণ করতে এবং বিপদ-আপদ দূরীভূত করতে সক্ষম বিধায় তাঁদেরকে এ সব উপাধি বা বিশেষণ দ্বারা বিশেষিত করা হয়।\n\nআউলিয়ায়ে কেরামের জীবন এ ধরনের ঘটনায় পরিপূর্ণ। যাদের হৃদয়ে কপটতা এবং ঈমানের দূর্বলতা রয়েছে তারা ব্যতীত আউলিয়ায়ে কেরামের ওই সব কামালাত তথা কারামাতসমূহ কেউ অস্বীকার করে না। কারণ, আল্লাহ তা’আলার দানকৃত ক্ষমতা বলে মানুষের বিপদ আপদে সাহায্য করা, অভাব-অভিযোগ দূর করা, প্রয়োজন পূর্ণ করার ঘটনা আল্লাহর অলীগণের পবিত্র জীবনে বা ওফাতোত্তরকালে এমন অধিকসংখ্যক হারে সংগঠিত হয়েছে এবং এ সব ঘটনা এমন সব লোকেরা বর্ণনা করেছেন, যাঁদের বর্ণনায় বিশ্বাস স্থাপন করা একজন ঈমানদার লোকের জন্য অপরিহার্য। সুতরাং আল্লাহ ছাড়া তাঁর ক্ষমতা ও দয়াপ্রাপ্ত আল্লাহর অলীগণের বেলায় এসব বিশেষণ বলা তাঁদের প্রতি সম্মান প্রদর্শনের নামান্তর। তা অপরাধ বা অবৈধ হওয়ার কোন কারণ নেই।\n\nআর ‘গাউসুল আযম’ শব্দের অর্থ যদিও ‘বড় সাহায্যকারী’ কিন্তু এটা বেলায়তের সর্বোচ্চস্তরের নাম। এটাকে ‘গাউসিয়তে কুবরা’ও বলা হয়। প্রত্যেক যুগে ‘গাউসুল আযম’ পদে একজন অধিষ্ঠিত থাকেন। প্রত্যেক যুগে একজন গাউসুল আযমের দু’জন অধঃস্তন থাকেন। একজনের অবস্থান ডানে অন্যজনের বামে। এ ক্ষেত্রে বামে অবস্থানকারী ডানের চেয়ে উত্তম হয়ে থাকেন। কারণ, মানুষের ‘ক্বল্‌ব’র স্থান হলো বাম দিকে।\n\nহযরত সিদ্দীক-ই-আকবর হুজূর পাক সাল্লাল্লাহু আলাইহি ওয়াসাল্লাম’র বামে অবস্থানকারী ছিলেন আর ফারূক্ব-ই-আযম রদ্বিয়াল্লাহু আনহু ছিলেন ডানে। হাবীবে কিবরিয়া সাল্লাল্লাহু আলাইহি ওয়াসাল্লাম’র উসিলায় উম্মতের মধ্যে সর্বপ্রথম ‘গাউসুল আযম’র পদ মর্যাদায় হযরত আবূ বকর সিদ্দীক রদ্বিয়াল্লাহু আনহু লাভ করেন। হযরত ফারূক-ই-আযম ও হযরত উসমান গণী যুন্নূরাঈন রদ্বিয়াল্লাহু আনহুমা তাঁর দু’জন অধঃস্তন নিযুক্ত হন। তাঁর ইন্তিকালের পর হযরত ফারূক-ই-আযম গাউসুল আযম’র মহান পদ লাভে ধন্য হন আর হযরত উসমান গণী ও হযরত মাওলা আলী রদ্বিয়াল্লাহু আনহুমা তাঁর অধঃস্তন নিযুক্ত হন। তার পর হযরত উসমান গণী রদ্বিয়াল্লাহু আনহু গাউসিয়তের মার্যাদায় অভিষিক্ত হন। হযরত মাওলা আলী ও হযরত ইমাম হাসান রদ্বিয়াল্লাহু আনহুমা তাঁর দু’জন অধঃস্তন নিযুক্ত হন। তারপর হযরত মাওলা আলী কার্‌রমাল্লাহু ওয়াজহাহূ গাউসুল আযম পদ লাভ করেন। হযরত ইমাম হাসান ও ইমাম হুসাইন রদ্বিয়াল্লাহু  আনহুমা তাঁর অধঃস্তন নিযুক্ত হন। অতঃপর ইমাম হাসান রদ্বিয়াল্লাহু আনহু থেকে হযরত ইমাম হাসান আসকারী রদ্বিয়াল্লাহু আনহু পর্যন্ত পর পর সকলেই আল্লাহ্‌ প্রদত্ত বিশেষ ক্ষমতাবলে ‘গাউসুল আযম’ পদ লাভে ধন্য হন। ইমাম আসকারী রদ্বিয়াল্লাহু আনহু হতে হযরত পীরানে পীর আবদুল কাদের জিলানী রদ্বিয়াল্লাহু আনহু পর্যন্ত যত জন এসেছেন তাঁরা সবাই ইমাম আসকারী রদ্বিয়াল্লাহু আনহু’র নায়েব ছিলেন। তারপর হযরত পীরানে পীর শায়খ সায়্যিদ সুলতান আবদুল কাদের জিলানী রদ্বিয়াল্লাহু আনহু স্বতন্ত্র ‘গাউসিয়ত-ই-কুবরা’ এর মহান পদে অধিষ্ঠিত হন। তাই তিনি ‘গাউসুল আযম’।\n\nহযরত গাউসুল আযম আবদুল কাদের জিলানী রদ্বিয়াল্লাহু আনহুর বেসালের পর ইমাম মাহ্‌দী রদ্বিয়াল্লাহু আনহু এর আগমন পর্যন্ত পৃথিবীতে যত ‘গাউস’ বা ‘কুতুব’ জন্ম গ্রহণ করেছেন ও করবেন তাঁরা সবাই হুজূর গাউসুল আযম আবদুল কাদের জিলানী রদ্বিয়াল্লাহু আনহু’র নায়েব বা প্রতিনিধি হবেন। সর্বশেষ ইমাম মাহ্‌দী রদ্বিয়াল্লাহু আনহুকে ‘গাউসিয়ত-ই-কুবরা তথা গাউসুল আযম’ এর মহা মর্যাদা দান করা হবে।\n\n[মালফূযাতে আ’লা হযরত, ১ম খণ্ড, ১০৩ পৃষ্ঠা এবং হযরত কাজী সানা উল্লাহ্‌ পানিপথী\n\nরহমাতুল্লাহি আলাইহি কৃত: আস্‌সায়দুল মাসলুল, পৃষ্ঠা ৫২৭-৫২৮।]\n\nসুতরাং, উপরোক্ত আলোচনা থেকে বুঝা গেল যে, গাউসুল আযম এটা বেলায়তের সর্বোচ্চ পদ। এটাকে গাউসিয়তে কুবরা বা গাউসিয়তে উজমাও বলা হয়। এটা আল্লাহ্‌ তায়ালার পক্ষ থেকে প্রাপ্ত উপাধি। আল্লাহ্‌ যাকে ইচ্ছে করেন তাঁকে এ মহা বিশেষ মর্যাদায় ভূষিত করেন। নেক আমলের দ্বারা এ মর্যাদা অর্জন করা যায় না। তাই প্রত্যেক যুগের সমস্ত গাউস, কুতুব, আবদাল বেলায়তের এ সব স্তরে পৌঁছতে গাউসুল আযম রদ্বিয়াল্লাহু আনহু’র ফুয়ূজাত ও বারাকাতের দিকে মুখাপেক্ষী।\n\nযেমন আল্লামা আবদুল কাদির আরবুলী রহমাতুল্লাহি আলাইহি কৃত ‘তাফরীহুল খাতির’ (تفريح الخاطر)কিতাবে উল্লেখ আছে যে, سيدنا عبد القادر الشيخ السيد عبد الاعظم لانه كلما ذكر الغوث فالمراد به هو رضى الله عنه لانه مخاطب من الحق به كذا ذكر فى الغوثية অর্থাৎ হযরত শায়খ সায়্যিদ আবদুল কাদির রদ্বিয়াল্লাহু আনহু আল্লাহর মহানবান্দা। কারণ, যখন ‘আল্‌ গাউস’ বলে স্মরণ করা হয় তখন তা দ্বারা শুধু তাঁকেই বুঝানো হয়। কারণ, তিনি এ উপাধি আল্লাহ্‌ তা’আলার পক্ষ থেকে প্রাপ্ত হন।\n\nউক্ত গ্রন্থে আরো উল্লেখ আছে যে, যখন আল্লাহ্‌ তা’আলা তাঁর কোন বান্দাকে ‘বেলায়ত’ বা অলী করতে চান তখন  এ বলে নির্দেশ দেয়া হয় যে, ان ياخذوه بحضور المصفطى صلى الله عليه وسلم  অর্থাৎ তাঁকে হুজূর পুরনূর সাল্লাল্লাহু আলাইহি ওয়াসাল্লাম এর দরবারে পেশ করা হোক। যখন তাঁকে নবী করীম সাল্লাল্লাহু আলাইহি ওয়াসাল্লাম এর দরবারে পেশ করা হয় তখন হুজূর আন্‌ওয়ার সাল্লাল্লাহু আলাইহি ওয়াসাল্লাম এরশাদ করেন خذوه الى ولدى لسيد عبد القادر يرى لياقته واستحقاقه بمنصب الولاية অর্থাৎ তাঁকে আমার প্রিয় আওলাদ আস্‌সায়্যিদ আবদুল কাদির এর কাছে নিয়ে যাও, তিনি তাঁর যোগ্যতা দেখেন এবং এও দেখেন যে, সে এ পদের উপযুক্ত কি না। হুকুম মত তাঁকে হযরত গাউসুল আযম রদ্বিয়াল্লাহু আনহু’র খিদমতে নিয়ে যাওয়া হয়। তিনি ওই ব্যক্তিকে বেলায়তের উপযুক্ত দেখলে তাঁর নাম অলীদের দফতরে লিখে সীল মেরে দেন। তারপর তাঁকে হুজূর পাক সাল্লাল্লাহু আলাইহি ওয়াসাল্লাম এর দরবারে উপস্থিত করা হয় আর হুজূর গাউসে পাক রদ্বিয়াল্লাহু আনহু এর লিখা মুতাবিক নবী করীম সাল্লাল্লাহু আলাইহি ওয়াসাল্লাম’র নির্দেশ মত তাঁকে বেলায়তের পোশাক পরিধান করানো হয়, যা হুজূর গাউসে পাক রদ্বিয়াল্লাহু আনহুঞ্চর পবিত্র হাত দিয়ে দান করা হয়। সে ওই পোশাক পরে নেন এবং অদৃশ্য ও দৃশ্য সকল জগতে তিনি আল্লাহর অলী হিসেবে মান্যবর ও গ্রহণীয় হয়ে যান। فهذه العهدة متعلقة بحضرة الغوث الى يوم القيامة وليس لاحد من الاولياء الكرام مماثلة ومشاركة مع الغوث فى هذا المقام ففى كل عصر وزمان تستفيض من حضرته الاقطاب والغوث وجميع الاولياء  অর্থাৎ সুতরাং, এ মর্যাদায় কিয়ামত পর্যন্ত হযরত গাউসে পাক রদ্বিয়াল্লাহু আনহু অধিষ্ঠিত থাকবেন। এ মর্যাদায় কোন অলী তাঁর সমকক্ষ ও অংশীদার নেই। প্রত্যেক যুগের গাউসগণ, কুতুবগণ ও সমস্ত অলীআল্লাহ্‌ তাঁর থেকে কল্যাণ ও বরকত লাভ করতে থাকবেন।\n\n[ইমাম আবদুল কাদির আরবুলী রহমাতুল্লাহি আলাইহি কৃত ‘তাফরীহুল খাতির’ পৃষ্ঠা ৩৮-৩৯ মিসর থেকে মুদ্রিত]\n\nএদিকে ইঙ্গিত করে হযরত গাউসে পাক রদ্বিয়াল্লাহু আনহু তাঁর স্বীয় এক কসীদায় এরশাদ করেছেন-\n\nافلت شموس الاولين وشمسنا ابدًا على افق العلى لا تغرب\n\nঅর্থাৎ আমার পূর্ববর্তী সকল অলীগণের সূর্য অস্তমিত হয়ে গেছে, কিন্তু বেলায়তের আকাশে আমি আবদুল কাদির জিলানীর সূর্য কখনো অস্তমিত হবে না। অর্থাৎ আমার গাউসিয়তের ফুয়ূজাত কিয়ামত পর্যন্ত সর্বদা জারী থাকবে।\n\n[মাযহারে জামালে মোস্তফায়ী কৃত. সৈয়দ নাসিরুদ্দিন হাশেমী]\n\nউল্লেখ্য যে, সাহায্যকারী, মুশকিল আসানকারী, বালা-মুসিবত থেকে পরিত্রাণদানকারী অভাব মোচনকারী ও প্রয়োজন পূরণকারী হাকীকত বা প্রকৃত অর্থে সর্বশক্তিমান আল্লাহ্‌ জাল্লা জালালুহূর বিশেষ গুণ- এ কথা চির সত্য। প্রত্যেক প্রকৃত ঈমানদারের আক্বীদা-বিশ্বাসও এরকমই। তবে আল্লাহর প্রিয় অলী ও বন্ধুগণ আল্লাহ্‌ প্রদত্ত বিশেষ ক্ষমতা বলে আল্লাহর খাস দয়ায় আল্লাহর গুণে গুণান্বিত হয়ে আল্লাহর বান্দাদের প্রতি তাঁরা ইন্তিকালের আগে ও পরে বিভিন্ন প্রকারের সাহায্য করে থাকেন, বালা-মুসিবত থেকে পরিত্রাণ দিয়ে থাকেন। প্রয়োজন পূরণ করে থাকেন। এটা (مجاز �মাজায ) বা রূপক অর্থে ব্যবহৃত। যা কোরআন-সুন্নাহ ও শরীয়ত সমর্থিত। যেমন বর্তমানেও আরব বিশ্বের প্রত্যন্ত অঞ্চলে যার জিম্মায় প্রবাসীরা কাজ-কর্ম ও চাকুরি ইত্যাদি করে থাকেন, তাকে কাফীল (كفيل) বলা হয় এটাও মাজায বা রূপক অর্থে। তদুপরি সহীহ বুখারী শরীফে হযরত সায়্যিদুনা আবু হুরায়রা রদ্বিয়াল্লাহু আনহু কতর্ৃৃক বর্ণিত হাদীসে কুদসীতে মহান রব্বুল আলামীন এরশাদ করেন যে, আমার প্রিয় বান্দাগণ বেশি বেশি নফল এবাদতসমূহের মাধ্যমে যখন আমার প্রিয় পাত্র হয়ে যান- তখন আমি তাঁর হাত হয়ে যাই, যে হাত দিয়ে সে ধরে, আমি তার পা হয়ে যাই, যে পা দিয়ে সে চলাফেরা করে, আমি তাঁর কান হয়ে যাই, যা দ্বারা সে শুনে এবং আমি তার চক্ষু হয়ে যাই, যা দ্বারা সে দেখে। -[মিশকাত ও সহীহ্ বোখঅরী, ২য় খন্ড.পৃ. ৯৬৩]\n\nসুতরাং, উপরোক্ত বিশেষণসমূহ আল্লাহর প্রিয় বন্ধু তথা হক্কানী অলী, গাউস, কুতুব, আবদালের জন্য ব্যবহার করা শির্‌ক বা অবৈধ হওয়ার প্রশ্নই আসেনা। বরং এর উপর আপত্তি করাটা নিছক মুর্খতার নামান্তর। তবে এ জাতীয় বিশেষণ দ্বারা আউলিয়ায়ে কেরামকে ভূষিত করা হক্কানী আউলিয়া কেরামের মাধ্যমে আল্লাহর বিশেষ কুদরাত বা ক্ষমতা ও দয়া প্রকাশই উদ্দেশ্য। যেহেতু আল্লাহর খাস বান্দাগণ আল্লাহর কুদরত ও মহিমার প্রকাশস্থল। তথা তাঁরা হলেন মাযহারে জামালে ইলাহী। সুতরাং এ জাতীয় বিষয়ে বাড়াবাড়ি না করে কোরআন হাদীস, তাফসীর, ফিক্ব্‌হ্‌-ফতোয়ার নির্ভরযোগ্য গ্রন্থসমূহ পর্যালোচনা করার নিবেদন রইল। পরম করুণাময় সবাইকে প্রকৃত আউলিয়ায়ে কেরামের শান-মান বুঝার তাওফীক দান করুন।\n\n[মসনবী শরীফ, কৃত: ইমাম জালালুদ্দীন রূমী ও মালফূজাতে আ’লা হযরত রহমাতুল্লাহি আলাইহি ইত্যাদি।]\n\nউল্লেখ্য যে, যাকে তাকে গাউসূল আযম বলা আর কেউ না বললে তাকে গুন্ডাবাহিনী দ্বারা রক্তাক্ত করে দেয়া সম্পূর্ণ ভণ্ডামী এবং শরিয়ত তরিকতের নামে এক মহাকলঙ্ক। তাদের খপ্পর ও ষড়যন্ত্র হতে দুরে থাকার পরামর্শ রইল।\n\n[সূত্র. যুগ-জিজ্ঞাসা, পৃ.২৩-২৭]"
    },
    {
        "1": "প্রশ্নোত্তর : ৬১  - অন্য ধর্মাবলম্বীদের সাথে সম্পর্ক",
        "2": "প্রশ্ন: আমার এক বৌদ্ধধর্মের লোকের সাথে সম্পর্ক আছে। সম্পর্ক সে আমার সহপাটী। সে আমাকে প্রতিদিন তার বাড়িতে যাওয়ার জন্য নিমন্ত্রণ করে। প্রশ্ন হল, আমি মুসলমান সে বৌদ্ধ। তার সাথে বন্ধুত্ব ও তার ঘরে গিয়ে কোন কিছু খাওয়া বৈধ হবে কিনা। তার সাথে আমার সম্পর্ক কি রকম হওয়া উচিত অনুগ্রহ করে জানালে ধন্য হব।\n\nউত্তর: হিন্দু-বৌদ্ধসহ যেকোন কাফির-মুশরিকদের সাথে বন্ধুত্ব করা, পার্থিব প্রয়োজনীয় লেনদেন, ব্যবসা-বাণিজ্য ইত্যাদি ছাড়া তাদের সাথে সর্বদা উঠাবসা, চলাফেরা, খাওয়া-দাওয়া ইত্যাদি একজন মুসলমানের জন্য নাজায়েয। মহান আল্লাহ্‌ তাআলা কোরআনে এ প্রসঙ্গে এরশাদ করেছেন\n\nواما یُنْسِینَّکَ الشیطٰن فلا تَقْعُد بعد الذکرٰی مع القوم الظالمین\n\nঅর্থাৎ শয়তান যদি তোমাকে ভুলিয়ে দেয়, সুতরাং স্মরণ হওয়া মাত্রই জালিমদের (কাফিরদের) সাথে বসো না।               [সূরা আনআম:৬৮]\n\nপবিত্র কোরআন শরীফে মহান আল্লাহ্‌ কাফিরদেরকে বড় জালিম বলে উল্লেখ করেছেন। এরশাদ হচ্ছে-\n\nفَمَنْ اَظْلَمُ مِمَّنْ کذب علی اللہ وکذّب بالصدق اذجآۂُ الیس فی جھنم مثویً للکٰفرین\n\nঅর্থাৎ, তার চেয়ে বড় জালিম কে আছে, যে আল্লাহর প্রতি মিথ্যারোপ করেছে এবং তার কাছে সত্য আসার পর সত্যকে মিথ্যা প্রতিপন্ন করেছে, দোযখ কি কাফিরদের ঠিকানা নয়? অবশ্যই [সূরা জুমা-আয়াত:৩২]\n\nসুতরাং বুঝা গেল যে, কাফিরগণ হল বড় জালিম, আর যেখানে জালিমদের সাথে ওঠাবসা করতে নিষেধ করা হয়েছে, সেখানে তাদের সাথে বন্ধুত্ব করা তো আরো মারাত্মক অপরাধ।\n\nতাছাড়া হুযূর পাক সাল্লাল্লাহু আলাইহি ওয়াসাল্লাম এরশাদ করেছেন -من جامع المشرك وسكن معه فانه مثله  অর্থাৎ যে ব্যক্তি মুশরিকের সাথে মিলিত হয়েছে এবং তার সাথে সহাবস্থান করেছে সে ওই মুশরিকের অনুরূপ। [আবূ দাঊদ]\n\nহুযূর সাল্লাল্লাহু আলাইহি ওয়াসাল্লাম আরো এরশাদ করেছেন- لا تصاحب الا مؤمنا ولاياكل طعامك التقى\n\nঅর্থাৎ ঈমানদার ছাড়া অন্য কারো সাথে বন্ধুত্ব করোনা, আর তোমার খাদ্য নেক্‌কার ছাড়া অন্য কেউ যেন না খায়।  [আহমদ ও তিরমিযী]\n\nঅভিজ্ঞতা সাক্ষ্য দেয় যে, এক সাথে প্রায় পানাহার করা, ভালবাসা ও বন্ধুত্ব সৃষ্টি করে আর কাফিরদের সাথে বন্ধুত্ব হত্যাকারী বিষতুল্য। মহান আল্লাহ্‌ বলেন ومن يتولهم منكم فانه منهم অর্থাৎ তোমাদের মধ্যে যে তাদের (কাফিরদের) সাথে বন্ধুত্ব করবে, সে তাদের মধ্যে গণ্য হবে।\n\nহুযূর পুরনূর সাল্লাল্লাহু আলাইহি ওয়াসাল্লাম এরশাদ করেছেন, المرء مع من احب  অর্থাৎ মানুষ যার সাথে বন্ধুত্ব রাখে তার সাথে তার হাশর হবে। [বুখারী]\n\nসুতরাং, হিন্দু-বৌদ্ধ, খ্রিস্টান, ইহুদীসহ সকল কাফির-মুশরিকের সাথে বন্ধুত্ব করা নাজায়েয ও গুনাহ্‌। হ্যা পার্থিব লেন-দেন, ব্যবসা-বাণিজ্যের স্বার্থে তাদের সাথে প্রকাশ্যে সদ্ভাব বজায় রাখা জায়েয। হিন্দু-বৌদ্ধসহ সকল কাফির-মুশরিকদের জবাইকৃত পশুর মাংস খাওয়া নাজায়েয বরং হারাম। এ ছাড়া অন্যান্য হালাল ও পবিত্র বস্তু তাদের ঘর, দোকান বা অফিসে খাওয়া বা গ্রহণ করা প্রয়োজনবশতঃ জায়েয ও বৈধ। তবে সাধ্য অনুযায়ী বিধর্মীদের ঘরে খাওয়া-দাওয়া ও ওঠা-বসা ইত্যাদি থেকে বিরত থাকাই উত্তমপন্থা ও নিরাপদ।\n\nকাফির ও বিধর্মীদের সাথে বন্ধুত্ব স্থাপন না করা প্রসঙ্গে পবিত্র কালামে মজীদে মহান আল্লাহ্‌ আরো এরশাদ করেন,\n\nلا يَتَّخِذِ الْمُؤْمِنُونَ الْکافِرينَ أَوْلِياءَ مِنْ دُونِ الْمُؤْمِنينَ وَ مَنْ يَفْعَلْ ذلِکَ فَلَيْسَ مِنَ اللَّهِ في‏ شَيْ‏ءٍ إِلاَّ أَنْ تَتَّقُوا مِنْهُمْ تُقاةً وَ يُحَذِّرُکُمُ اللَّهُ نَفْسَهُ وَ إِلَي اللَّهِ الْمَصيرُ\n\nঅর্থাৎ মুমিন কাফিরদেরকে (বাহ্যিক লেনদেন ছাড়া অন্য কোন বিষয়ে) বন্ধু বানাতে পারে না মুমিনকে বাদ দিয়ে, অতঃপর যে (কোন মুমিন) এ রকম করবে অর্থাৎ মুমিনকে বাদ দিয়ে কাফিরদেরকে বন্ধু বানাবে আল্লাহর সাথে তার কোন সম্পর্ক থাকবে না। [সূরা আলে ইমরান:২৮]\n\nসুতরাং, হিন্দু, বৌদ্ধ তথা যে কোন কাফির-মুশরিক ও বিধর্মীদের সাথে আন্তরিকতাপূর্ণ বন্ধুত্ব স্থাপন করা যাবে না এবং তাদের বাড়িতে খাওয়া-দাওয়া ও আহার গ্রহণ করা সম্পর্কে সজাগ ও সতর্ক দৃষ্টি রাখা অত্যন্ত জরুরি। এটাই কোরআন-সুন্নাহ্‌ তথা ইসলামী শরীয়তের ফায়সালা। [সহীহ বুখারী, জামে তিরমিযী, সুনানে আবূ দাঊদ ও মাসনাদে আহমদ ইত্যাদি] [সুত্র. যুগ-জিজ্ঞাসা, পৃ. ৪৬-৪৭]"
    },
    {
        "1": "প্রশ্নোত্তর : ৬২  - বিধর্মীদের সাথে সম্পর্ক কেমন হওয়া উচিত?",
        "2": "প্রশ্নঃ বিধর্মীদের সাথে সম্পর্ক কেমন হওয়া উচিত? অমুসলিমদের সাথে সবসময় মেলামেশা এবং ঘনিষ্ঠ বন্ধুত্ব করা কি জায়েজ?\n\nلَّا يَتَّخِذِ الْمُؤْمِنُونَ الْكَافِرِينَ أَوْلِيَاءَ مِن دُونِ الْمُؤْمِنِينَ ۖ وَمَن يَفْعَلْ ذَٰلِكَ فَلَيْسَ مِنَ اللَّهِ فِي شَيْءٍ إِلَّا أَن تَتَّقُوا مِنْهُمْ تُقَاةً ۗوَيُحَذِّرُكُمُ اللَّهُ نَفْسَهُ ۗ وَإِلَى اللَّهِ الْمَصِيرُ (28 (\n\nতরজমা: মুসলমান কাফিরদেরকে যেন আপন বন্ধু না বানিয়ে নেয়, মুসলমানগণ ব্যতীত। আর যে ব্যক্তি এরূপ করবে, আল্লাহর সাথে তার কোন সম্পর্ক রইলোনা: কিন্তু এ যে, তোমরা তাদেরকে কিছুটা শংকা করবে; এবং আল্লাহ্ তোমাদেরকে আপন ক্রোধ সম্পর্কে ভয় প্রদর্শন করছেন এবং আল্লাহরই প্রতি প্রত্যাবর্তন করতে হবে। [সূরা আল-ই ইমরান, আয়াত- ২৮, কানযুল ঈমান ও খাযাইনুল ইরফান]\n\nশানে নুযুল: হযরত ওবাদাহ্ ইবনে সামিত (রাদ্বিয়াল্লাহু তা‘আলা আনহু) আহযাব যুদ্ধের (খন্দকের যুদ্ধ) দিন সৈয়দে আলম সাল্লাল্লাহু তা‘আলা আলায়হি ওয়াসাল্লামের দরবারে আরয করলেন, ‘‘আমার সাথে পাঁচশ ইহুদী রয়েছে, যারা আমার সাথে বন্ধুত্ব সূত্রে আবদ্ধ। আমার প্রস্তাব হচ্ছে যে, আমি শত্রুর মুকাবিলায় তাদের থেকে সাহায্য গ্রহণ করবো।’’ এর জবাবে এ আয়াত শরীফ অবতীর্ণ হয়েছে এবং কাফিরদেরকে বন্ধু ও সাহায্যকারী হিসেবে গ্রহণ করতে নিষেধ করা হয়েছে।\n\nকাফিরদের সাথে বন্ধুত্ব ও ভালবাসা রাখা নিষিদ্ধ ও হারাম। তাদেরকে অন্তরঙ্গ বন্ধু হিসেবে গ্রহণ করা এবং তাদের সাথে সম্প্রীতিমূলক লেন-দেন করা অবৈধ।অবশ্য, যদি প্রাণ বা সম্পদের ভয় থাকে, এমনি পরিস্থিতিতে শুধু বাহিক্যকভাবে সম্পর্ক রাখা জায়েয।\n\nيَا أَيُّهَا الَّذِينَ آمَنُوا لَا تَتَّخِذُوا بِطَانَةً مِّن دُونِكُمْ لَا يَأْلُونَكُمْ خَبَالًا وَدُّوا مَا عَنِتُّمْ قَدْ بَدَتِ الْبَغْضَاءُ مِنْ أَفْوَاهِهِمْ وَمَا تُخْفِي صُدُورُهُمْ أَكْبَرُ ۚ قَدْ بَيَّنَّا لَكُمُ الْآيَاتِ ۖ إِن كُنتُمْ تَعْقِلُونَ (118 (\nতরজমা: হে ঈমানদারগণ! (আপন লোকদের ব্যতীত) অপর লোকদেরকে নিজেদের অন্তরঙ্গ বন্ধু হিসেবে গ্রহণ করোনা।তারা তোমাদের ক্ষতি সাধনে কোনরূপ ত্রুটি করে না। তাদের কামনা হচ্ছে- যত কষ্টই আছে তোমাদের নিকট পৌঁছুক! শত্রুতা তাদের কথাবার্তা থেকে স্পষ্টরূপে প্রকাশ পেয়েছে। এবং তারা যা অন্তরে গোপন রেখেছে তা আরো জঘন্য। আমি (আল্লাহ্) তোমাদেরকে নিদর্শনসমূহ বিস্তারিতভাবে শুনিয়ে দিয়েছি যদি তোমাদের বিবেক-বুদ্ধি থাকে। [সূরা আল-ই ইমরান, আয়াত-১১৮, কানযুল ঈমান ও খাযাইনুল এরফান]\n\n۞ يَا أَيُّهَا الَّذِينَ آمَنُوا لَا تَتَّخِذُوا الْيَهُودَ وَالنَّصَارَىٰ أَوْلِيَاءَ ۘبَعْضُهُمْ أَوْلِيَاءُ بَعْضٍ ۚ وَمَن يَتَوَلَّهُم مِّنكُمْ فَإِنَّهُ مِنْهُمْ ۗ إِنَّ اللَّهَ لَا يَهْدِي الْقَوْمَ الظَّالِمِينَ (51 (\n\nতরজমা: • হে মুমিণগণ! তোমরা ইহুদী ও খ্রীষ্টানদেরকে বন্ধু হিসাবে গ্রহণ করো না। (১৩২) তারা একে অপরের বন্ধু। (১৩৩) এবং তোমাদের মধ্যে যে তাদের সাথে বন্ধুত্ব করবে, সে তাদেরই অন্তর্ভুক্ত। আল্লাহ জালেমদেরকে পথ প্রদর্শন করেন না।(১৩৫) [আল মায়িদা: 51]\n\nটিকা: ১৩২. এ আয়াতের মধ্যে ইহুদী ও খৃস্টানদের সাথে বন্ধুত্ব রাখা, তাদের সাহায্য করা, তাদের থেকে সাহায্য চাওয়া এবং তাদের সাথে ভালবাসার সম্পর্ক রাখা নিষিদ্ধ করা হয়েছে। এ নির্দেশ ব্যাপক, যদিও আয়াতটার অবতরণ কোন ঘটনার পরিপ্রেক্ষিতেই হয়েছে।\n\nশানে নুযুল: এ আয়াতে শরীফ হযরত ওবাদাহ্ ইবনে সামেত সাহাবী এবং আবদুল্লাহ্ ইবনে ‍উবাই সুলূল-এর প্রসঙ্গে নাযিল হয়েছে, যে মুনাফিকদের সরদার ছিলো। হযরত ওবাদাহ্ রাদ্বিয়াল্লাহু তা‘আলা আনহু আরয করলেন, ‘‘ইহুদীদের মধ্যে আমার অনেক বন্ধু রয়েছে, যারা খুবই প্রভাবশালী ও শক্তিশালী লোক। এখন আমি তাদের সাথে বন্ধুত্ব রাখতে নারায এবং আল্লাহ্ ও রসূল ব্যতীত আমার অন্তরে অন্য কারো বন্ধুত্বকে স্থান দেয়ার অবকাশ নেই।’’ এরপর আবদুল্লাহ্ ইবনে উবাই বললো, ‘‘আমিতো ইহুদীদের সাথে বন্ধুত্ব রাখতে নারায হতে পারি না। ভবিষ্যতে আমার বিপদাপদের আশঙ্কা রয়েছে এবং তাদের সাথে আমার বন্ধুত্ব রাখা আবশ্যক।’’\n\nহুযুর বিশ্বকুল সরদার (সাল্লাল্লাহু তা‘আলা আলায়হি ওয়াসাল্লাম) তার উদ্দেশ্যে এরশাদ ফরমালেন, ‘‘ইহুদীদের সাথে সম্পর্ক রাখা তোমারই কাজ, এটা ওবাদার কাজ নয়।’’ এ প্রসঙ্গে এ আয়াত শরীফ অবতীর্ণ হয়েছে। [খাযিন]\n\nটিকা: ১৩৩. এ থেকে বুঝা গেলো যে, কাফির যে কেউ হোক না কেন, তাদের মধ্যে যতই বিরোধ থাকুক না কেন, মুসলমানদের মুকাবিলায় তারা সবাই এক- اَلْكُفْرُ مِلَّةٌ وَّاحِدَةٌ অর্থাৎ ‘কুফর’ বলতেই একটা মাত্র ধর্ম’। [মাদারিক]\n\nএর মধ্যে এমর্মে অতি কঠোরতা ও তাকীদ রয়েছে যে, মুসলমানদের জন্য ইহুদী ও খৃস্টান এবং প্রত্যেক দ্বীন-ইসলাম-বিরোধী (চক্র) থেকে আলাদা ও পৃথক থাকা আবশ্যক। [মাদারিক ও খাযিন]\n\nটিকা: ১৩৫. যে ব্যক্তি কাফিরদের সাথে বন্ধুত্ব করে নিজের আত্মার উপর জুলুম করে। হযরত আবূ মুসা আশ‘আরী রাদ্বিয়াল্লাহু তা‘আলা আনহুর সচিব ছিলো একজন খৃস্টান। হযরত আমীরুল মু’মিনীন ওমর (রাদ্বিয়াল্লাহু তা‘আলা আনহু) বলেন, ‘‘খৃস্টানদের সাথে কিসের সম্পর্ক? তুমি কি এ আয়াত শরীফ শোনোনি? অর্থাৎ যে ঈমানদারগণ! তোমরা ইহুদী ও খৃস্টানদেরকে বন্ধুরূপে গ্রহণ করোনা…আল আয়াত] [সূরা মা-ইদাহ্, আয়াত-৫১, কানযুল ঈমান ও খাযা-ইনুল ইরফান]"
    },
    {
        "1": "প্রশ্নোত্তর : ৬৩  - মহিলাদের কবর যিয়ারতের বিধান কি?",
        "2": "প্রশ্ন: মহিলাদের কবর যিয়ারতের বিধান কি? কবর যিয়ারতের উত্তম সময় কখন, কবর যিয়ারতের নিয়মাবলী ও দোয়া কালাম কি? হক্কানী পীর-মাশায়েখ ও আউলিয়া কেরামগণের মাজার শরীফ যিয়ারতের আদব ও করণীয় বিস্তারিত জানিয়ে ধন্য করবেন।\n\nউত্তর: শরিয়ত বিশেষজ্ঞ ইমামগণের মতে পুরুষ লোকের জন্য কবর যিয়ারত করা বিনা শর্তে সুন্নাত। তবে মেয়ে লোকদের ব্যাপারে ফোকহায়ে এযামের ভিন্ন মত রয়েছে। যেমন সাহেবে দুররুল মুখতার ইমাম আলাউদ্দিন খাচকপি হানাফী আলায়হির রহমত সাধারণভাবে মহিলাদের জন্য কবর যিয়ারতকে বৈধ বলেছেন তবে আপনজনদের কবরে গেলে মহিলারা বুক ফাটা আর্তনাদ করে এবং ধৈর্যহীন হয়ে পড়ে এ কারণে তাদের জন্য আপন জনের কবর যিয়ারত নিষিদ্ধ।\n\nবুজর্গানে দ্বীনের কবরে বরকত হাসিলের উদ্দেশ্য বৃদ্ধ মহিলাগণ গমন করলে ক্ষতি নেই। যুবতী মহিলাদের জন্য নিষিদ্ধ। তবে বর্তমানে ফিতনার জামানায় নির্ভরযোগ্য অভিমত অনুযায়ী মহিলাদের কবর যিয়ারতের উদ্দেশ্যে ঘর হতে বের হওয়া নিষেধ। যেহেতু তারা আপনজনদের কবর যিয়ারতে ধৈর্যহীন ও অস্থির হয়ে যায় আর বুজর্গাণে দ্বীনের কবর যিয়ারতে সীমা লঙ্গণ করে বসে যা বেআদবীর নামান্তর। তদুপরি মহিলাদের ইজ্জত-আবরু ও পর্দা রক্ষা করা ফরয সুতরাং ফরযকে  প্রাধান্য দিতে হবে। তাই ইমাম আলা হযরত আহমদ রেযা রাহমাতুল্লাহি আলায়হি বলেছেন, ফিত্না-ফ্যাসাদ থেকে মহিলাদের রক্ষার জন্য তাদের জন্য কবর জিয়ারত নিষিদ্ধ।\n\nকবর যিয়ারত প্রতি সপ্তাহে একদিন মুস্তাহাব। শুক্রবার, বৃহস্পতিবার, শনিবার ও সোমবার দিবস সমূহে যিয়ারত করা ভাল। সব চেয়ে উত্তম হলো জুমার দিন সকাল বেলা যিয়ারত করা । কবর যিয়ারতের নিয়ম হলো কবরে শায়িত মৃত ব্যক্তির পায়ের দিক থেকে গিয়ে সম্ভব ও সুযোগ হলে মৃতব্যক্তির মুখের সামনে দাঁড়াবে, মাথার দিক থেকে আসবে না। এটা মৃত ব্যক্তির জন্য কষ্টের কারণ হয় অর্থাৎ তখন মৃত ব্যক্তি আগমনকারীকে গর্দানে ফিরায়ে দেখতে হয়। তারপর আস্সালামু আলায়কুম ইয়া আহলাল দারে কওমিন মুমেনিন দোয়াটি শেষ পর্যন্ত পড়বে। বসার ইচ্ছা হলে এতটুকু দূরত্বে বসবে যতটুকু দূরত্বে উনার জীবদ্দশায় উনার পাশে বাসা হতো তারপর সুরা ফাতেহা, আলিফ লাম মিম থেকে মুফলেহুন পর্যন্ত, আয়াতুল কুরসী, আমানার রসুলু শেষ পর্যন্ত, সুরা ইয়াসীন, সুরা মুলুক, সুরা তাকাছুর সম্ভব হলে একবার করে পাঠ করবে, সুরা এখলাস একবার, বা এগারবার বা সাতবার, বা তিনবার পাঠ করবে এবং দোয়া  মুনাজাতে এসবের সওয়াব কবরবাসী মৃতদের রূহে পৌঁছাবে। এবং সকলের জন্য দোয়া করবে। যদি এসব সূরা কেরাত জানা না থাকে তখন কবরবাসীকে সালাম জানিয়ে পবিত্র কুরআন হতে সূরা কেরাত যা জানে তা পড়ে মুনাজাত করবে।\n\nআউলিয়ায়ে কেরামের পবিত্র মাজার সমূহে যিয়ারতে যাওয়া অনেক উত্তম কাজ। তারা যিয়ারতকারীদের উপকার করে থাকেন। যিয়ারত কালে পায়ের দিক থেকে গিয়ে আল্লাহ্র অলির মুখের সামনে দাঁড়াবে তারপর উক্ত অলির দরবারে সালাম আরয করবে। দরবারে আসা যাওয়া, ওঠা বাসা ইত্যাদিতে আদবের প্রতি সজাগ দৃষ্টি রাখবে। যিয়ারতকালে গভীর ভাবে একাগ্রচিত্তে আল্লাহর অলির প্রতি ভক্তি সম্মান প্রদর্শন করবে। সাধ্য অনুসারে সুরা কেরাত দোয়া দরূদে পাঠরত থাকবে। এবং উক্ত অলিকে উসিলা করত মহান আল্লাহর দরবারে ফরিয়াদ করবে।\n\n[কৃত: ইমাম আলাউদ্দিন- দুররুল মুখতার, কৃত. ইমাম খাচকাপি হানাফী – রদ্দুল মোহতার কৃত: ইমাম আমিন ইবনে আবেদীন শামী ও ফতোয়ায়ে রজভীয়া কৃত: ইমাম আহমদ রেযা আলায়হির রহমা ইত্যাদি]"
    },
    {
        "1": "প্রশ্নোত্তর : ৬৪  - মাজারে মোমবাতি জালানো কি",
        "2": "প্রশ্নঃ মাযারে মোমবাতি দিয়ে, দিনের বেলায় তা কবরে জ্বালিয়ে রাখা এবং আগরবাতি জ্বালিয়ে দেয়া কোরআন-হাদীসে আছে কিনা। কোন হিন্দু যদি কবরে সিজদা করে কি করতে হবে? মাযারে টাকা দেয়া কোরআন-হাদীসে আছে কি? কেউ যদি মাযারে টাকা দেয় কি কাজে ব্যবহার করবে। দয়া করে জানাবেন।\n\nউত্তরঃ দিনের বেলায় বা রাতে বিদ্যুতের বাল্বের আলোতে কোন মাযার বা কবরে বাতি জ্বালানো অধিকাংশ ফক্বীহগনের মতে সম্পদ অপচয়ের নামান্তর। পবিত্র কোরআনে মহান আল্লাহ্‌ অপচয়কারীকে শয়তানের ভাই বলে আখ্যায়িত করেছেন। তবে কোন কবর বা মাযার পথের দ্বারে হয়, পথ চলাচল বা কবরে কোরআন তিলাওয়াত বা যিয়ারত করার জন্য আলোর দরকার হয় তখন কবরে বা মাযারে বাতি জ্বালানো জায়েয এবং সাওয়াব জনক। সুগন্ধি লাভের জন্য আগরবাতি জালানো অসুবিধা নাই। কোন মুসলমানের জন্য কবর বা মাযারের সম্মানার্থে সিজদা দেয়া অধিকাংশ ফক্বীহগণের মতে নাজায়েয ও হারাম। কোন হিন্দুর উপর আমাদের শরীয়তের কোন হুকুম যেহেতু বর্তায় না সেহেতু তার সিজদা দেয়াতে আমাদের কিছু আসে-যায় না। তবে তার দেখা-দেখিতে শরীয়ত সম্পর্কে অজ্ঞ কোন মুসলমান সিজদা দেয়া কোন বিচিত্রও নয়। তাই হিন্দুকেও এ ব্যাপারে সতর্ক করা উচিত।\n\n[সূত্র. যুগ-জিজ্ঞাসা, পৃ. ২২-২৩]"
    },
    {
        "1": "প্রশ্নোত্তর : ৬৫  - মাযার শরীফ জেয়ারত ও সাজদা করা কি?",
        "2": "প্রশ্নঃ মাযারে গেলে দেখা যায় কোন লোক দাঁড়িয়ে মাযার যিয়ারত করে কেউ বসে করে কোনটি উচিত? মাযারে গিয়ে চারিদিকে চুমু দেয়া কি জায়েয, নাকি নাজায়েয? মাযার যিয়ারত করে আসার সময় মাযার পেছনে করে আসা ঠিক না বেঠিক? বিস্তারিত জানালে উপকৃত হব।\n\nউত্তরঃ আল্লাহর পূণ্যাত্মা বান্দা তথা অলীদের কবর শরীফ যিয়ারত করা বা যিয়ারতের উদ্দেশ্যে সফর করা জায়েয ও পূণ্যময় কাজ। যিয়ারত দাঁড়িয়ে বা বসে উভয় অবস্থায় করা যায়। তবে যিয়ারতের সময় ততটুকু দূরত্ব বজায় রেখে দাঁড়িয়ে বা বসে যিয়ারত করবে যতটুকু দূরত্ব তাঁর জীবদ্দশায় রাখা হত।\n\nআর যিয়ারতের পর আল্লাহর অলীগণের মাযারকে সামনে নিয়ে মুহাব্বত ও ভক্তিসহকারে ধীরে-আস্তে তাঁদের মাযার শরীফ থেকে বের হওয়াটা আদব ও তাঁদের প্রতি শ্রদ্ধা ও সম্মান প্রদর্শনের নামান্তর। আর আল্লাহর পূণ্যাত্মা বান্দাদের সাথে লাগানো মাটি ইত্যাদি আল্লাহর তাজাল্লি, রহমত ও বরকত বর্ষণের স্থান। তাতে ভক্তিস্বরূপ চুম্বন করাতে কোন কোন ফকিহর দৃষ্টিতে অসুবিধা নেই। কোন কোন ফকিহ নিষেধ করেছেন যাতে চুম্বন করতে গিয়ে বেয়াদবী হয়ে না যায়। তবে মাযারের সম্মানার্থে সিজদা করা অধিকাংশ ফক্বীহ্‌গণের মতে নাজায়েয ও গুনাহ্‌।\n\n[কিতাবুল আশবাহ্‌ ওয়ান্‌ নাজায়ের, কৃত ইমাম ইবনে নুজাইম আল্‌-মিসরি আলহানাফী রহমাতুল্লাহি আলাইহি, ১ম খণ্ড, ফন্নে আওয়াল, ইমাম আহমদ রেযা কর্তৃক রচিত আয্‌ যুবদাতুয্‌ যাকিয়্যাহ্‌ এবং রদ্দুল মুহতার কৃত ইমাম ইবনে আবেদীন আশ্‌-শামী আল্‌ হানাফী রহমাতুল্লাহি আলাইহি যিয়ারত অধ্যায় ইত্যাদি।\n\n[সূত্র. যুগ-জিজ্ঞাসা, পৃ. ২২-২৩]"
    },
    {
        "1": "প্রশ্নোত্তর : ৬৬  - কোরআনের আরবী লেখা বা কোন জিনিস পত্র মাটিতে পড়লে কি করতে হবে",
        "2": "প্রশ্নঃ হুজূর আমাদের এখানে শুনেছি, কোরআনের আরবী লেখা বা কোন জিনিস পত্র মাটিতে পড়লে যদি পায়ের সাথে লাগে তাহলে সেইগুলোকে কি সালাম করতে হবে। নাকি চুম্বন করতে হবে। সালাম ও চুম্বন কি একই। বিস্তারিত জানালে উপকৃত হব।\n\nউত্তরঃ যে কোন ভাষার বর্ণ দিয়ে লিখিত কাগজ, শুধু তা নয় সাদা কাগজও পায়ে মোড়ানো আদবের পরিপন্থী। আরবী যেহেতু কোরআনের ভাষা, বেহেশতবাসীদের ভাষা, সর্বোপরি আমাদের প্রিয় রসূল সাল্লাল্লাহু আলাইহি ওয়াসাল্লাম এর মাতৃভাষা সেহেতু, এ ভাষার মর্যাদা অন্য সব ভাষার উপর অধিক। আর পবিত্র কোরআনের কোন ছেঁড়া কাগজ মাটিতে বা কোন অসম্মানজনক স্থানে পড়ে থাকলে দেখার সাথে সাথে তা পরিস্কার করে যথাযথ স্থানে সংরক্ষণ করা একজন মুসলমানের ঈমানী দায়িত্ব। পবিত্র কোরআনের প্রতি শ্রদ্ধা জানাতে গিয়ে কোরআনের ওই ছেঁড়া অংশ বা আল্লাহ্‌ ও রসূলের পবিত্র নামযুক্ত বিশেষ কাগজকে ভক্তিভরে চুমু খাওয়া বা কপালে মৎখৎগ্ধণ দোষের কিছু নয়। এটা কোরআন করীমের প্রতি শ্রদ্ধা প্রদর্শনের নামান্তর।"
    },
    {
        "1": "প্রশ্নোত্তর : ৬৭  - মুসলমানদের আদি পিতা কে",
        "2": "প্রশ্নঃ হযরত আদম আলাইহিস্‌ সালামতো সবারই পিতা। মুসলমানদের আদি পিতা কে জানালে উপকৃত হব।\n\nউত্তরঃ সমগ্র মানবজাতির আদি পিতা হলেন হযরত আদম আলাইহিস্‌ সালাম। মানবজাতির বিস্তার তাঁর মাধ্যমেই হয়েছে। পৃথিবীর সমস্ত ধর্ম, বর্ণ ও মতে বিশ্বাসী লোকেরা তাঁর সন্তান। পবিত্র কোরআনে হযরত ইব্রাহীম আলাইহিস্‌ সালামকে মুসলমান জাতির পিতা বলে আখ্যায়িত করা হয়।\n\nযেমন এরশাদ হচ্ছে- তোমাদের পিতা ইব্রাহীমের দ্বীন, আল্লাহ্‌ তোমাদের নাম মুসলমান রেখেছেন। [সূরা হজ্ব, ৭৮ আয়াত]\n\nযেহেতু আমাদের ইসলাম ধর্ম হযরত ইব্রাহীম আলাইহিস্‌ সালাম এর দ্বীনের উপর প্রতিষ্ঠিত, তথা দ্বীনে ইব্রাহীমের সাথে ইসলামের পুরোপুরি মিল রয়েছে, তাই, হযরত ইব্রাহীম আলাইহিস্‌ সালামকে মুসলিম মিল্লাতের পিতা বলে সম্বোধন করা হয়।\n\n[পবিত্র কোরআন সূরা হজ্জের উপরোক্ত আয়াত এবং উক্ত আয়াতের তাফসীর রূহুল বয়ান ও তাফসীরে কাবীর ইত্যাদি]"
    },
    {
        "1": "প্রশ্নোত্তর : ৬৮  - ইসলামে রাজনীতি জায়েয কিনা",
        "2": "প্রশ্নঃ কোন আলেম ধর্মের নাম ভাঙ্গিয়ে রাজনীতি করলে এবং এক সময় এক এক ধরনের কথাবার্তা বললে ঐ আলেমের তকরীর শুনা বা তার পেছনে নামায আদায় করা জায়েয আছে কিনা জানালে উপকৃত হই।\n\nউত্তরঃ রাজনীতি মূলতঃ রাষ্ট্র পরিচালনার নীতি বা আইনকে বুঝায়। ‘ইসলাম’ যেহেতু মানবজীবনের সকল দিক ও বিভাগের উপর কার্যকর, সুতরাং রাষ্ট্রনীতি বা রাজনীতি ইসলাম থেকে ভিন্ন কিছু নয়। বরং একটি দেশ ও সমাজকে ইসলামের রীতি-নীতির আলোকে ঢেলে সাজানোর চেষ্টা করা।\n\nইসলামী রাষ্ট্রনীতির সুফল জনসম্মুখে তুলে ধরা একজন সত্যিকার আলেমের দ্বীনী দায়িত্বও বটে। তবে ইসলামের নাম নিয়ে বা ইসলামী রাজনীতির কথা বলে নিজের স্বার্থ চরিতার্থ করা, অবস্থা ও সুযোগ বুঝে কথা-বার্তা বলা মুনাফিকীর নামান্তর। একজন সত্যিকার আলেমে দ্বীনের কাছে এ প্রকার আচরণ ও স্বভাব থাকা উচিত নয়।\n\nএ স্বভাবের মুনাফিক আলেমের তকরীর শুনা ও তার পেছনে ইক্বতিদা করা অনুচিত। উল্লেখ্য যে, এ ধরনের আলেম বা ইমামের আকীদা ও আমল যদি আহলে সুন্নাত ওয়াল জামাতের পরিপন্থী হয়, তবে তার তকরীর শুনা এবং তার পেছনে ইক্বতিদা করা নাজায়েয ও মাকরূহে তাহরীমা।\n\nফতওয়া-ই খানিয়া ও হিন্দিয়া, কিতাবুস্‌ সালাত, ইমামত অধ্যায়।\n\nআরো উল্লেখ থাকে যে, রাজনীতির নামে হানাহানি,হিংসা,বিদ্বেষ, গালাগালি, জাতীয় সম্পদ বা অন্যের সম্পদ বিনষ্ট করা, প্রতিপক্ষকে ঘায়েল করা ও ক্ষতি সাধন করা সম্পূর্ণ ইসলাম ভহির্ভূত, মূলত: এটা রাজনীতি নয় রাজনীতির নামে ভন্ডামী। [সূত্র. যুগ-জিজ্ঞাসা, পৃ. ২০-২১]"
    },
    {
        "1": "প্রশ্নোত্তর : ৬৯  - খতমে কোরআন, মিলাদ মাহফিল ও দু’আ-মুনাজাত করে টাকা নেয়া",
        "2": "প্রশ্নঃ জনৈক লোক বলেছেন, খতমে কোরআন, মিলাদ মাহফিল, দ ‘আ-মুনাজাত ইত্যাদি করে টাকা নেয়া ভিক্ষার ন্যায়। এর কোন প্রমাণ কোরআন-হাদীসে নেই। সুতরাং এই পন্থায় জীবিকা নির্বাহ করা হারাম। অথচ সুন্নী আক্বীদায় এটা হালাল। তাই উপরোক্ত বিষয়ের উপর কোরআন এবং হাদীসের মূল ইবারতসহ আলোচনার অনুরোধ করছি।\n\nউত্তরঃ খতমে কোরআন, মিলাদ মাহফিল, ইমামতি ইত্যাদি সৎকাজ করে টাকা নেয়া ইসলামী শরীয়তে জায়েয। তবে পূর্ববর্তী ফক্বীহ্‌গণের মতে এটাকে না বলা হয়েছে, কিন্তু বর্তমান যুগের অবস্থার প্রেক্ষিতে তা জায়েয। কারণ, পূর্ববর্তী আলেম উলামাদের জন্য সরকার কর্তৃক নির্দিষ্ট ভাতা, সম্মানী, জায়গীর ইত্যাদি নির্ধারণ করা হত। ফলে, জীবিকা নির্বাহের জন্য তাঁদেরকে ওয়াজ-নসিহত, ইমামত, খেতাবত, দরস-তাদরীস ইত্যাদির বিনিময়ে হাদিয়া বা বেতন নেয়ার প্রতি তাঁরা মোটেই মুখাপেক্ষী ছিলেন না এবং তাঁদের জন্য প্রয়োজনও ছিল না।\n\nকিন্তু বর্তমানে বিশেষতঃ আমাদের দেশে আলেম-উলামাদের জন্য সরকার কর্তৃক সে রকম কোন সুযোগ-সুবিধা নেই। তাই, পরবর্তী মুফতীগণ অবস্থার চাহিদার প্রেক্ষিতে কোরআন পড়ে, মিলাদ মাহফিল, ওয়াজ-নসিহত ও ইমামত ইত্যাদি সৎকাজ করে বেতন বা হাদিয়া গ্রহণ করাকে জায়েয বলে ফতোয়া দিয়েছেন। শুধু তা নয়, এক সাহাবী সূরা ফাতেহা পড়ে দম করে এর বিনিময়ে হাদিয়া স্বরূপ ছাগল/বকরি ইত্যাদি গ্রহণ করেছেন মর্মে হাদীস শরীফ তথা ছহি বোখারীতে বর্ণিত আছে।\n\nসুতরাং, শরীয়তের কোন প্রামাণ্য দলীল ছাড়া একে ভিক্ষা বা হারাম মনে করা জঘন্য অপরাধ এবং সীমালঙ্ঘণের নামান্তর। [সহীহ বুখারী, সুনানে ইবনে মাজাহ, আহকামুল কোরআন, হেদায়া,\n\nফাতহুল ক্বদীর এবং কিতাবুল আশবাহ্‌ ওয়ান্‌ নাজায়ের ১ম খণ্ড ইত্যাদি।]"
    },
    {
        "1": "প্রশ্নোত্তর : ৭০  - বোমা, ক্ষেপণাস্ত্র, মিসাইল ইত্যাদি আধুনিক সমরাস্ত্র তৈরী করা ইসলামী শরীয়ত সমর্থন করে কিনা?",
        "2": "প্রশ্নঃ বর্তমান প্রেক্ষাপটে মুসলমানের জন্য এটম বোমা, হাইড্রোজেন বোমা, ক্ষেপণাস্ত্র, মিসাইল ইত্যাদি আধুনিক সমরাস্ত্র তৈরী করা ইসলামী শরীয়ত কতটুকু সমর্থন করে। কোরআন-হাদীসের আলোকে জানালে ধন্য হবো।\n\nউত্তরঃ আল্লাহ্‌ তা’আলা পৃথিবীতে ন্যায়-অন্যায়, ভাল-মন্দ দু’টি শক্তি সৃষ্টি করেছেন। আকিদা ও আমলের দিক দিয়েও মানুষ ভাল ও মন্দ এ দু’টি শ্রেণীতে বিভক্ত। তেমনিভাবে এ পৃথিবীতে মানুষ কাফির ও মুসলমান এ দু’জাতি সত্তায় বিভক্ত। এ দু’টি জাতিই পৃথিবীব্যাপী আবাদ রয়েছে। এ ছাড়াও তৃতীয় আরেক জাতি রয়েছে, তারা হল মুনাফিক সম্প্রদায়। প্রকৃতপক্ষে মুনাফিক কাফির জনগোষ্ঠির পক্ষ হয়ে কাজ করে থাকে। তারা মুসলমানদের ঘরের শত্রু।\n\nমহান স্রষ্টা আল্লাহ্‌ তা’আলা পবিত্র কোরআনে মুসলিম সম্প্রদায়কে কাফির, মুশরিক এবং মুনাফিকদের বিরুদ্ধে সর্বচেষ্টা-পন্থায় ‘জিহাদ’ করার নির্দেশ দিয়েছেন। সৃষ্টির প্রারম্ভ কাল থেকে কিয়ামত পর্যন্ত জিহাদের এ নির্দেশ সর্বদা বলবৎ ছিল, এখনো আছে। মুসলমানদের উপর জিহাদ করা কিয়ামত পর্যন্ত ফরজে কিফায়া। কোন সময়ের জন্য জিহাদ থেকে বিমুখ হওয়া যাবে না। এমনকি অনেক সময় অন্যান্য ফরজ কার্যাদি থেকে জিহাদের গুরুত্ব অনেক বেড়ে যায়। এমনকি প্রিয় নবী এবং সাহাবায়ে কেরামের খন্দকের যুদ্ধের সময় জিহাদের কারণে চার ওয়াক্ত নামায কাজা করতে হয়েছিল। জিহাদের গুরুত্ব তুলে ধরতে গিয়ে মহান আল্লাহ্‌ পবিত্র কোরআনে এরশাদ করেছেন-\n\nقل ان کان اباؤکم وابنائکم واخوانکم وازواجکم وعشیرتکم واموال اقترفتموھا وتجارۃ تخشون کسادھا ومسٰکن ترضونھا احب الیکم من اللہ ورسولہٖ وجھاد فی سبیلہ فتربصوا حتی یاتی اللہ بامرہٖ واللہ لایھدی القوم الفٰسقین (سورۃ التوبہ ۲۴)\n\nঅর্থাৎ হে রসূল! আপনি আপনার উম্মতদের বলে দিন, যদি তোমাদের পিতা, তোমাদের পুত্র, তোমাদের ভাই, তোমাদের পত্নী, তোমাদের স্বগোষ্ঠী, তোমাদের অর্জিত সম্পদ, তোমাদের ওই ব্যবসা-বাণিজ্য যার ক্ষতি হবার তোমরা আশঙ্কা কর এবং তোমাদের পছন্দের বাসস্থান এ সব বস্তু আল্লাহ্‌ ও তাঁর রসূল এবং তাঁর পথে জিহাদ করা অপেক্ষা তোমাদের নিকট প্রিয় হয়, তবে অপেক্ষা কর আল্লাহ্‌ তাঁর নির্দেশ (শাস্তি) প্রদান করা পর্যন্ত। আর আল্লাহ্‌ ফাসিকদেরকে সৎপথ প্রদান করেন্‌ না। -(সূরা তাওবা, ২৪ আয়াত)\n\nএ আয়াত থেকে বুঝা গেল যে, আল্লাহ্‌ তা’আলা তাঁর প্রিয় রসূল এবং আল্লাহর পথে জিহাদ করার প্রেরণা ও ভালবাসা পাথির্ব সকল বস্তু বিষয়ের ভালবাসা অপেক্ষা বেশি হতে হবে। অন্যথায় আল্লাহর শাস্তির অপেক্ষা করতে বলা হয়েছে। আর শাস্তিরও কোন সুনির্দিষ্ট করে বলে দেয়নি। তাই শাস্তির ধরণ ও প্রকৃতি এও হতে পারে যে, শত্রুর মোকাবেলা করা আমরা ছেড়ে দেব আর হাত-পা বেঁধে কাফিররা মুসলিম বিশ্বের মুসলমানগণকে তাদের নতজানু করে রাখবে। বর্তমান মুসলিম বিশ্বের এ করুণ অবস্থা মুসলমানদের অলসতার কারণে আল্লাহর শাস্তি নয় কি? আল্লাহ্‌ ও তাঁর রসূলের মুহাব্বত এবং আল্লাহর পথে জিহাদ করা থেকে বিমুখ হওয়ার পরিণতি নয় কি?\n\nশত্রুর মোকাবেলায় শত্রুর চেয়ে উন্নত ব্যবস্থা গ্রহণ করা ‌উচিত এবং ইসলামের শিক্ষাঃ\n\nআল্লাহ্‌ তা’আলা পবিত্র কোরআনে এরশাদ করছেন-وَاعِدُّوْا لَھُمْ مَّا اسْتَطَعْتُمْ مِنْ قُوَّۃٍٍ وَّ مِنْ رباط الخَیْل ترھبون بِہٖ عدُوا اللّٰہ وعدوّکم (سورۃ انفال، ۶۰)\n\nঅর্থাৎ আর তাদের (মোকাবেলার) জন্য প্রস্তুত রাখো তোমাদের সামর্থ ও শক্তি অনুযায়ী এবং প্রচুর সংখ্যক ঘোড়া লালন-পালন কর যা দ্বারা তোমরা আল্লাহর শত্রু এবং তোমাদের শত্রুদের ভীতি প্রদর্শন করবে।-সূরা আনফাল, ৬০\n\nউপরোক্ত আয়াতে জিহাদের উপকরণ অর্থাৎ অস্ত্রশস্ত্র ইত্যাদি নিয়ে শত্রুর মোকাবেলায় প্রস্তুত থাকার জন্য নির্দেশ দেয়া হয়েছে। আল্লাহর প্রতি পূর্ণ ভরসা রেখে মুসলমানদেরকে সমরাস্ত্রে সজ্জিত থাকারও নির্দেশ করা হয়েছে যাতে কেউ শুধুমাত্র আল্লাহর উপর ভরসা করে অস্ত্র ছাড়া বসে না থাকে। কারণ, আল্লাহ্‌ তাজ্ঞআলা এসব উপকরণের মধ্যেও অনেক প্রভাব রেখেছেন। সে সব প্রভাব শক্তিকে নিজেদের কাজে লাগানোর জন্য নির্দেশ করা হয়েছে।\n\nআলোচ্য আয়াতে কোন নির্দিষ্ট অস্ত্রের কথা বলা হয়নি বরং ‘শক্তি’ (কুওয়্যাত) সঞ্চার করার জন্য নির্দেশ করা হয়েছে। সুতরাং যে সব শক্তি যুদ্ধের মধ্যে কাজে আসবে সব ধরনের শক্তিকেই ‘কুওয়্যাত’ বলা হয়। যেমন, ইমাম বায়দ্বাভী রহমাতুল্লাহি আলাইহি قُوَّةٌ (কুওয়্যাত) শব্দের ব্যাখ্যায় লিখেছেন যে, كل ما يتقوى به فى الحرب অর্থাৎ ‘শক্তি’ হল প্রত্যেক সে সব বস্তু যা দ্বারা যুদ্ধ ও রণাঙ্গনে শক্তি অর্জন করা যায়।\n\nইমাম আবূ জাস্‌সাস রহমাতুল্লাহি আলাইহি ‘আহকামে কোরআন قوة (শক্তি) শব্দের ব্যাখ্যায় লিখেছেন যে, عموم اللفظ شامل لجمیع مایستعن بہ علی العدو من سائر الانواع السلاح وآلات الحرب   অর্থাৎ قوة শব্দটা সাধারণভাবে বলাতে বুঝা যাচ্ছে যে, প্রত্যেক ওই সব অস্ত্রশস্ত্র (আধুনিক ও পুরাতন) যা দ্বারা যুদ্ধে শক্তি অর্জন করা সম্ভব হয়।\n\nহুজূর আন্‌ওয়ার সাল্লাল্লাহু আলাইহি ওয়াসাল্লাম আলোচ্য আয়াত তিলাওয়াত করে এরশাদ করেছেন\n\nاعدوا لھم ما استطعتم من قوۃ الا انّ القوّۃ الرمی الا ان القوۃ الرمی الا ان القوۃ الرمی (ابو داؤد، کتاب الجھاد باب الرمی)\n\nঅর্থাৎ হুজূর সাল্লাল্লাহু আলাইহি ওয়াসাল্লাম এরশাদ করেছেন তাদের জন্য প্রস্তুত রেখো যে শক্তি তোমাদের মধ্যে রয়েছে। সাবধান! শক্তি হল শত্রুর প্রতি নিক্ষেপ করা, সাবধান! শক্তি হল, শত্রুর প্রতি নিক্ষেপ করা, সাবধান! শক্তি হল শত্রুর প্রতি নিক্ষেপ করা। -(আবু দাঊদ, কিতাবুল জিহাদ)\n\nএখানে গায়েবের সংবাদদাতা নবী হুজূর আকরম সাল্লাল্লাহু আলাইহি ওয়াসাল্লাম ‘শক্তি’ বলতে নিক্ষেপ করাকে নির্দেশ করেছেন। অর্থাৎ প্রত্যেক নিক্ষিপ্ত অস্ত্রশস্ত্র, বোমা-বারুদ ইত্যাদি যা কিয়ামত পর্যন্ত আবিষ্কার হবে তাঁর প্রতি ইঙ্গিত করা হয়েছে।\n\nএ আয়াত ও তাফসীর এবং হাদীসের আলোকে বুঝা গেল যে, শত্রু তথা কাফির-মুশরিক ও ইয়াহুদী-নাসারা এবং মুনাফিক ইত্যাদির মোকাবেলায় বর্তমান যুগের প্রত্যেক আধুনিক অস্ত্র-শস্ত্র অর্জন করা মুসলমানের উপর একান্ত কর্তব্য। সূরা আনফালে বর্ণিত এ সব শক্তি প্রস্তুত রাখার একমাত্র উদ্দেশ্য হল শত্রুর মনে ভয় সৃষ্টি করা। আর ভয় সৃষ্টি তখনই হবে যখন শত্রুর মোকাবেলায় ভারী ও শক্তিশালী সমরাস্ত্রের মালিক হওয়া যাবে। তাই কাফির মুশরিকগণকে সর্বদা মুসলমানদের আনুগত্যে রাখার জন্য তাদের চেয়ে উন্নত প্রযুক্তি সম্পন্ন যুদ্ধাস্ত্র তৈরী করা বর্তমান প্রেক্ষাপটে মুসলমান নেতৃবৃন্দ ও বৈজ্ঞানিকদের উপর ধর্মীয় দৃষ্টিকোণে একান্ত দায়িত্ব। উল্লেখ্য যে, প্রত্যেক যুগে যুগে খোদাদ্রোহী ও নবী-দ্রোহীরা যে সমস্ত অস্ত্র-শস্ত্র ঈমানদারদের বিরুদ্ধে ব্যবহার করেছে, নবীগণের ঈমানদার উম্মতগণ উক্ত সময়ের অস্ত্র-শস্ত্রের মাধ্যমে শত্রুকে প্রতিহত করেছেন এবং আল্লাহর দ্বীন কায়েম করেছেন। তারই ধারাবাহিকতায় সাহাবায়ে রসূল সাল্লাল্লাহু আলাইহি ওয়াসাল্লাম সরকারে দু’আলম সাল্লাল্লাহু আলাইহি ওয়াসাল্লাম এর প্রত্যক্ষ নির্দেশে আল্লাহর রসূলের দুশমনের মোকাবেলায় তৎকালীন সমরাস্ত্র তীর, বল্লম, নেযা, বর্শা, তলোয়ার ইত্যাদি জিহাদের ময়দানে ব্যবহার করেছেন এবং শত্রুকে প্রতিহত করেছেন। বদর, ওহুদ, হুনাইন, তবুক, ইয়ারমুক ইত্যাদি যুদ্ধসমূহ ইসলামের ইতিহাসে তারই জ্বলন্ত প্রমাণ। সুতরাং বর্তমান আধুনিক বিশ্বে শত্রুর মোকাবেলায় আধুনিক মারণাস্ত্রসমূহ এটম বোমা, ক্ষেপণাস্ত্র বিভিন্ন প্রযুক্তি ও বৈজ্ঞানিক সরঞ্জাম ইত্যাদির প্রয়োগ ও ব্যবহার মুসলিম মুজাহিদদের একান্তই জরুরী। আদি যুগের তীর-বল্লম-তলোয়ার নিয়ে বসে থাকলে শত্রুর মোকাবেলা করা মোটেই সম্ভবপর নয়, বরং শত্রুরা আধুনিক শক্তিশালী মারণাস্ত্র দিয়ে মুসলিম শক্তিকে নিশ্চিহ্ন করে ফেলবে সহজেই। তাই আল্লাহ্‌-রসূলের দুশমনদের বিরুদ্ধে কুফর ও তাগুতী শক্তির মোকাবেলায় জিহাদের নিয়্যতে মুসলিম রাষ্ট্রনায়কগণ বোমা ও ক্ষেপণাস্ত্রসহ আধুনিক মারণাস্ত্র প্রস্তুত করা পরীক্ষা- নিরীক্ষা করা এবং মুজাহিদীন-ই ইসলাম কর্তৃক শত্রুর মোকাবেলায় তা প্রয়োগ করা মোটেই ইসলাম পরিপন্থী নয়, বরং কোরআন-সুন্নাহ্‌ মোতাবেক অবশ্যই জরুরী। এটাই ইসলামী শরীয়তের চূড়ান্ত ফায়সালা। তবে এ সমস্ত মারণাস্ত্রের সাহায্যে এক মুসলিম রাষ্ট্র আরেক মুসলিম রাষ্ট্রকে বা এক মুসলিম অপর মুসলমানকে স্বীয় স্বার্থ চরিতার্থ করার জন্য ধ্বংস করা, ঘায়েল করা বা ক্ষতিগ্রস্ত করা অবশ্যই জঘণ্যতম জুলুম ও নিন্দনীয় অপরাধ। যা ইসলামের দৃষ্টিকোণে অবশ্যই হারাম ও বর্জনীয়।\n\n[সূত্র. যুগ-জিজ্ঞাসা, পৃ. 17-19]"
    },
    {
        "1": "প্রশ্নোত্তর : ৭১  - নবীজীর রওজা মোবারকে প্রবেশ করতে না দেয়া",
        "2": "প্রশ্নঃ হযরত মুহাম্মদ সাল্লাল্লাহু আলাইহি ওয়াসাল্লাম’র রওজা মোবারকে কাউকে নাকি ঢুকতে দেয়া হয় না, কি জন্য দেয়া হয় না জানালে কৃতজ্ঞ থাকব।\n\nউত্তর: বর্তমানে সৌদি আরবে যারা ক্ষমতা দখল করে আছে তারা মুহাম্মদ বিন আবদুল ওহাব নজদীর বাতিল আকীদায় বিশ্বাসী। যারা নবীজির তাজিমকে সহ্য করতে পারে না। নবীপ্রেমিক মুসলমানদেরকে তারা পছন্দ করে না। এটা মূলত: ইহুদি-নাসারার ষড়যন্ত্রের অংশ, যার মাধ্যমে প্রিয়নবীর প্রেম ও মুহাব্বত থেকে মুসলমানদেরকে দূরে সরানোর অপপ্রয়াস। তাই, তারা ঈমানদারগণকে প্রিয় নবীর রওজা শরীফ থেকে দূরে সরানোর চেষ্টায় সর্বদা রত থাকে। তবে, যিয়ারতকারীগণের উচিত যেন প্রিয় রসূলের রওজা শরীফ যিয়ারতের সময় জালি শরীফ থেকে একটু দূরে অবস্থান করে এবং নেহায়ত তাজিম ও ভক্তি-শ্রদ্ধাসহকারে প্রিয় রসূল সাল্লাল্লাহু আলাইহি ওয়াসাল্লাম’র দরবারে সালাত-সালাম পেশ করে যিয়ারতের আদবের প্রতি লক্ষ্য রাখে। যেন প্রিয়নবীর দুয়ারে আদবের পরিপন্থী কিছু না হয়। [রদ্দুল মোহতার কৃত. ইমাম ইবনে আবেদীন শামী রহ]\n\n[সূত্র. যুগ-জিজ্ঞাসা, পৃ. ১৬]"
    },
    {
        "1": "প্রশ্নোত্তর : ৭২  - হাশরের ময়দানে নবীজির সুপারিশ কারা পাবে?",
        "2": "প্রশ্নঃ হাশরের ময়দানে রসূল সাল্লাল্লাহু আলাইহি ওয়াসাল্লাম তাঁর উম্মতের জন্য আল্লাহর দরবারে সুপারিশ করবেন। তবে যে উম্মতরা জঘণ্য অপরাধ করেছে, শির্‌ক-কুফরী এবং নবী-অলীর শানে বেআদবী করছে এরাও কি নবীজির সুপারিশ পাবে?\n\nউত্তর: পবিত্র হাদীস শরীফে নবীয়ে পাক সাল্লাল্লাহু আলাইহি ওয়াসাল্লাম এরশাদ করেছেন- شَفاعَتِىْ لَاَهْلِ الْكَبَائِرِ مِنْ اُمَّتِىْ (رواه ابو داود)\n\nআমার উম্মতের মধ্যে কবিরাগুনাহ্‌কারীদের জন্য আমার শাফায়াত রয়েছে। অর্থাৎ হাশরের ময়দানে নবীজি গুনাহ্‌গার উম্মতের জন্য শাফায়াত করবেন। কিন্তু যারা কুফরী করে, শির্‌ক করলে তারাতো মুসলমানই না। বরং ঈমানের গন্ডি থেকে তারা বেরিয়ে গেছে। মনে রাখতে হবে, নবীর উম্মতের মধ্যে যারা ঈমানদার তাদের জন্যই নবীজি সুপারিশ করবেন। এটা আহলে সুন্নাত ওয়াল জামাতের অন্যতম আকীদা। মুশরিক, কাফির, মুনাফিক ও নবী-অলীগণের শানে কটূক্তিকারীদের জন্য হাশরের ময়দানে আল্লাহর দয়া ও নবীজির সুপারিশ হবে না।\n\n[নিবরাছ, কৃত: আল্লামা মুহাম্মদ আবদুল আজিজ ফরহারভী রহমাতুল্লাহি আলাইহি; শাফা’আতে মুস্তফা, কৃত: ইমাম আহমদ রেযা রহমাতুল্লাহি আলাইহি; সহীহ বুখারী, শাফা’আতের হাদীস ইত্যাদি।] [সূত্র. যুগ-জিজ্ঞাসা, পৃ. ১৬]"
    },
    {
        "1": "প্রশ্নোত্তর : ৭৩  - মহিলাদের তাবলিগের ছিল্লায় যাওয়া ও পোষাক পরিধান",
        "2": "প্রশ্ন: অনেক সময় আমাদের বাসায় এবং দেশের বাড়িতে তবলীগ জামাতের মহিলারা এসে আমাদেরকে ২/৪ দিনের ছিল্লায় যেতে বলে এবং সালোয়ার কামিজ পড়ে নামায না পড়লে নামায নাকি হবে না বলে জানায়। মহিলাদের মাঝে অনেকেই আছে বয়স্ক এবং মোটা, এই অবস্থায় সালোয়ার কামিজ পড়ার জন্য শরীয়তের বিধান কি? জানালে উপকৃত হবো।\n\nউত্তর: ইসলামের সঠিক রূপরেখা আহ্‌লে সুন্নাত ওয়াল জামাত। আর ওহাবী মতবাদ হলো আহ্‌লে সুন্নাত এর পরিপন্থী বাতিল ফিরকা। সুতরাং পুরুষ হোক বা নারী হোক কারো জন্য এই মতবাদে বিশ্বাসী হয়ে প্রচলিত ইলিয়াছী ও ওহাবী-তবলীগে অংশ গ্রহণ করা, ছিল্লা দেয়া ইত্যাদি শরীয়ত সম্মত নয়। কারণ, এদের আক্বীদা বিশুদ্ধ নয়।\n\nউল্লেখ্য যে, মহিলাদের জন্য সেলোয়ার কামিজ, শাড়ি, পেটিকোট ইত্যাদি পরিধানের অনুমতি রয়েছে। তবে এমন পোশাক পরিধান করবে, যা দ্বারা সতর সম্পূর্ণ ঢেকে যায় এবং শরীর উন্মুক্ত না হয় এবং শরীরের আকৃতি-অবয়ব অস্পষ্ট থাকে।\n\n-(মিশকাত ও মিরকাত, লেবাস অধ্যায়)"
    },
    {
        "1": "প্রশ্নোত্তর : ৭৪  - বাতিল আক্বীদার পেছনে নামায আদায় ও আত্মীয়তা করা শুদ্ধ হবে কিনা?",
        "2": "প্রশ্নঃ আমাদের আলিমগণ বলে থাকেন- ওহাবীদের সাথে সুন্নী আক্বীদার লোকের কোন আত্মীয়তা করা ঠিক নয় এবং তাদের পেছনে আদায়কৃত নামায শুদ্ধ হবে না। আমাদের প্রিয়নবী সাল্লাল্লাহু আলাইহি ওয়াসাল্লাম ওহাবীদেরকে ভালবাসেন্‌ না। আশা করি এ ব্যাপারে বিস্তারিত আলোচনা তুলে ধরবেন।\n\nউত্তর: কেবল ওহাবী ফেরকা নয় বরং বাতিল যত মতবাদী রয়েছে তাদেরকে হাদীসের পরিভাষায় আহ্‌লে বিদ’আত বলা হয় অর্থাৎ বিদ’আত ফিল আক্বায়েদ তথা আক্বীদাগত ভ্রান্ত। সুতরাং এদের সাথে সকল ঈমানদার মুসলমানদের কোন সম্পর্ক থাকতে পারে না। এ ব্যাপারে পবিত্র হাদীস শরীফে নিষেধাজ্ঞা এসেছে।\n\nযেমন- সহীহ মুসলিম শরীফে আহ্‌লে বিদ’আত হতে দূরে থাকার হাদীস বর্ণিত রয়েছে। হযরত আবূ হুরায়রা রদিয়াল্লাহু আনহু হতে বর্ণিত নবী পাক সাল্লাল্লাহু আলাইহি ওয়াসাল্লাম এরশাদ করেন- اياكم واياهم لايضلونكم ولايفتنونكم অর্থাৎ- তোমরা তাদের থেকে দূরে থেকো আর তারাও যেন তোমাদের থেকে দূরে থাকে; যেন তোমাদেরকে বিভ্রান্ত করতে না পারে এবং তোমাদেরকে ফিতনায় জড়াতে না পারে।\n\nআবূ দাঊদ শরীফে হযরত আবদুল্লাহ্‌ ইবনে উমর রদিয়াল্লাহু আনহু হতে বর্ণিত হাদীস শরীফে আরো একটু বাড়িয়ে বলা হয়েছে । নবীজী এরশাদ করেন- وان مرضوا فلا تعودهم وان ماتوا فلا تشهدوهم অর্থাৎ তারা রোগাক্রান্ত হলে তাদের দেখতে যেয়োনা আর তারা মৃত্যু বরণ করলে জানাযায় উপস্থিত হয়ো না।\n\nহযরত আনাস রদিয়াল্লাহু আনহু কর্তৃক বর্ণিত অপর এক হাদীস শরীফে বর্ণিত রয়েছে- রসূলে আকরম সাল্লাল্লাহু আলাইহি ওয়াসাল্লাম এরশাদ করেন-لا تجالسوهم ولاتشاربوهم ولاتواكلوهم ولاتنكحوهم\n\nঅর্থাৎ ‘‘তোমরা তাদেরকে বসতে দিও না, তাদেরকে কিছু পান করতে দিও না, তাদেরকে আপ্যায়ন করিও না এবং তাদের সাথে বৈবাহিক সম্পর্কও স্থাপন করবে না।’’ ইবনে হিব্বান রদিয়াল্লাহু আনহু এর বর্ণনায় রয়েছে- لاتصلوا معهم অর্থাৎ তাদের সাথে নামায পড়িও না’। আর গুনিয়াতুত তালেবীন কিতাবে রয়েছে- لا يسلم عليهم অর্থাৎ- ‘‘তাদেরকে সালাম দেয়া যাবে না।’’\n\nএভাবে অসংখ্য বর্ণনা রয়েছে, যাতে বাতিল মতবাদীদের সাথে সম্পর্ক রাখা সম্পূর্ণরূপে নিষিদ্ধ করা হয়েছে। যেহেতু তাদের ভ্রান্ত আক্বীদা, আল্লাহ্‌ এবং আল্লাহর নবী-রসূলগণের শানে তাদের কটূক্তি ও বেআদবীসমূহ কুফর পর্যন্ত পৌঁছে গেছে। সুতরাং, কোন প্রকৃত ঈমানদার জেনে শুনে তাদেরকে কোন ভাবেই সমর্থন করতে বা তাদের সাথে সম্পর্ক রাখতে পারে না।\n\n[এ ব্যাপারে গুনিয়াতুত তালেবীন, কৃত: পীরানে পীর গাউসুল আজম শায়খ সৈয়্যদ আবদুল কাদের জিলানী রদ্বিয়াল্লাহু আন্‌হু, তাফসীরাতে আহমদিয়া, কৃত: শায়খ মোল্লা জিওয়ান রহমাতুল্লাহি আলাইহি এবং বাগে খলীল, ১ম খন্ড দেখার অনুরোধ রইল।]"
    },
    {
        "1": "প্রশ্নোত্তর : ৭৫  - মৃত ব্যক্তির ঈসালে সাওয়াবের উদ্দেশ্যে দিন তারিখ ‘চার দিনা/চল্লিশা’ নির্দিষ্ট করা কি?",
        "2": "প্রশ্নঃ আমি মাকছুদুল মো’মেনিন বইয়ে পড়েছি, ‘‘মুর্দার রূহের শাফায়াতের জন্য ৪/১০ ইত্যাদি কোন তারিখ ঠিক রাখিয়া খাওয়ানো হারাম।’’ যদি এ রকম তারিখ ঠিক রাখিয়া খাওয়ানো হারাম হয়, তাহলে আমরা যে, মৃত মানুষের মেজবান তারিখ ঠিক করিয়া থাকি তা কি হারাম হবে?\n\nউত্তর: দিন তারিখ নির্ধারণ করে কোন আমল করা বা ইবাদত-বন্দেগী করা বা ঈসালে সাওয়াবের মাহফিল করা নিশ্চয়ই ঐ কাজের শৃঙ্খলার প্রমাণ। সুনির্দিষ্ট নিয়মনীতি আর শৃঙ্খলার অনুসরণ না করলে কোন কাজেই সফলতা আসে না।ইসলামের প্রতিটি কর্মই নিয়মতান্ত্রিক এবং সুশৃঙ্খল। বিশৃঙ্খলার সুযোগ ইসলামে নেই। সুতরাং দিন তারিখ ঠিক না করে ইসলামের কোন কাজ করা মানে ইসলামকে শৃঙ্খলা বিবর্জিত ধর্মে রূপান্তরের নামান্তর। মৃত ব্যক্তির ঈসালে সাওয়াবের উদ্দেশ্যে দিন তারিখ ঠিক করে কোন জেয়াফতের আয়োজন করা হারাম এই জাতীয় ফতোয়া নিঃসন্দেহে গোমরাহী ও হাস্যকর।\n\nইসলামের মৌলিক বিষয়গুলি যেমন- পাঞ্জেগানা ফরজ নামায, মাহে রমজানের ফরজ রোযা, হজ্ব, কোরবানী, জুমু’আ, দু’ঈদের নামায ও আশুরা ইত্যাদি নির্ধারিত তারিখ ও সময়ের উপরেই প্রবর্তিত। বিয়ে-শাদী, জোড়া ইত্যাদির ক্ষেত্রে যদি দিন-তারিখ ঠিক না করে, তাহলে সুষ্ঠুভাবে আঞ্জাম দেয়ার কোন উপায়ই নেই। সুতরাং, মৃত ব্যক্তির মাগফিরাত কামনায় দিন-ক্ষণ ঠিক করে ফাতিহাখানী, জিয়াফত, ঈসালে সাওয়াব ইত্যাদি করা যাবে না মর্মে বকাবকি করা বর্তমান বিজ্ঞানের চরম উন্নতির যুগে হাস্যকর ও পাগলামী ছাড়া আর কী! এ সমস্ত বিষয়ে অভিজ্ঞতা অর্জনের নিমিত্তে বাজে বই-পুস্তক না পড়ে হক্কানী পারদর্শী সুন্নী অভিজ্ঞ ওলামায়ে কেরামের নির্ভরযোগ্য বই-পুস্তক, যেমন- গুলজারে শরীয়ত, আমলে শরীয়ত, কানুনে শরীয়ত এবং মুফতী আমজাদ আলী রহমাতুল্লাহি আলাইহি কর্তৃক রচিত জ্ঞবাহারে শরীয়তঞ্চ ইত্যাদি পড়ার পরামর্শ রইল।"
    },
    {
        "1": "প্রশ্নোত্তর : ৭৬  - মুর্দাকে কবরে দাফনের পর তালক্বীন করা",
        "2": "প্রশ্নঃ আহলে সুন্নাত ওয়াল জামাতের নিয়ম অনুযায়ী মুর্দাকে কবরে দাফন করার পর কবর তালক্বীন করা হয়। এই তালক্বীনের নিয়ম কোন ধরণের হবে? এটা কি সবার উপস্থিতিতে যিয়ারতের আগে নাকি সবাই যিয়ারত করে চলে যাওয়ার পরে। এবং কবর তালক্বীনের সময় কোন্‌ ধরণের দু’আ পড়তে হয় জানানোর অনুরোধ রইল।\n\nউত্তরঃ কবর তলক্বীনের ব্যাপারে পবিত্র হাদীস শরীফের প্রমাণ পাওয়া যায়। রসূলে করিম সাল্লাল্লাহু আলাইহি ওয়াসাল্লাম এরশাদ করেন-\n\nاذ مات احدکم من اخوانکم فسویتم التراب علی قبرہ فلیقم احدکم علی رأس قبرہٖ ثم لیقل یا فلان بن فلانۃ فانہ یسمعہ ثم یقول یا فلان بن فلانۃ فانہ یستوی قاعدًا ثم یقول یا فلان بن فلانۃ فانہ یقول ارشدنا یرحمک اللہ ولکن لاتشعرون فلیقل اذکر ما خرجت علیہ من الدنیا شھادۃ ان لّا الٰہ الا اللہ وان محمدًا عبدہٗ ورسولہٗ وانک رضیت باللّٰہ ربًا وّبالاسلام دینًا وّبمحمّدٍ نبیًا وّبالقراٰن اماما فان منکرا و نکیرًا یأخذ کل واحد منھما بیدصاحبہ ویقول انطلق بنا ماقعدنا عند من لقن حجتہ۔ وقال رجل یارسول اللہ فان لم یعرف امہ قال فینسبہ الی امہ حواء یقول یا فلان بن حوٓاء (رواہ الطّبرانی)\n\nঅর্থাৎ- নবী করীম সাল্লাল্লাহু আলাইহি ওয়াসাল্লাম এরশাদ করেন- তোমাদের কোন মুসলমান ভাই মারা গেলে তাকে কবরস্থ করে উপরে মাটি ঠিকঠাক করে দিয়ে তোমাদের কেউ যেন তার শিয়রের কাছে দাঁড়িয়ে এভাবে আহবান করে বলে, হে অমুক মহিলার পুত্র অমুক! (লোকটি মায়ের নাম এবং তার নাম ধরে ডাক দেবে)। তখন মৃত লোকটি ঐ আওয়াজ শুনতে পাবে। একই ভাবে দ্বিতীয়বার ডাক দিবে তখন সে সোজা হয়ে বসবে। তারপর আবার ডাক দিলে সে কবরের ভিতর থেকে বলবে আমাকে কিছু উপদেশ দিন; আল্লাহ্‌ তায়ালা আপনাকে রহম করুন। নবীজি এরশাদ করেন- যদিও তোমরা তা বুঝতে পারবে না। অতঃপর শিয়রের কাছে দাঁড়ানো ব্যক্তি যেন বলে- তুমি দুনিয়া হতে যে কালেমায়ে শাহাদাত নিয়ে বিদায় নিয়েছ তা স্মরণ করো। আর স্মরণ করো এ কথা যে, আমি রব হিসেবে আল্লাহর উপর সন্তুষ্ট এবং দ্বীন হিসেবে ইসলামের উপরে রাজি; নবী হিসেবে হযরত মুহাম্মদ সাল্লাল্লাহু আলাইহি ওয়াসাল্লাম এর উপর সন্তুষ্ট এবং পথ প্রদর্শক হিসেবে পবিত্র কুরআনের উপর সন্তুষ্ট।\n\nনবীজি এরশাদ করেন- তালক্বীনের পর মুনকার-নাকীর ফেরেশ্‌তাদ্বয় একে অপরের হাত ধরে বলাবলি করে চলো। যাকে নাজাতের দলিল শিক্ষা দেয়া হচ্ছে তার কাছে বসে থেকে লাভ নেই। জনৈক সাহাবী আরজ করলেন- ইয়া রসূলাল্লাহ্‌! যদি মৃত ব্যক্তির মায়ের নাম জানা না থাকে তবে, কার পুত্র বলবো? হুজূর বললেন- সকলের মা হযরত হাওয়া আলাইহাস্‌ সালামঞ্চর দিকেই সম্পর্ক করে বলবে হে হাওয়ার পুত্র অমুক! -[তাবরানী]\n\nসুতরাং, দাফনের পর যিয়ারত করবে আর যিয়ারতের পর একজন পরহেজগার আলেমে দ্বীন উপরোক্ত নিয়মে কবর তালক্বীন করবেন। এটা মুস্তাহাব ও পূণ্যময়।\n\n[শারহুস্‌ সুদূর, কৃত: ইমাম সুয়ূতী রহমাতুল্লাহি আলাইহি ও রদ্দুল মুহতার, কৃত: ইমাম ইবনে আবেদীন শামী রহমাতুল্লাহি আলাইহি ইত্যাদি]\n\nউল্লেখ্য থাকে যে, উপরোক্ত নিয়ম ছাড়া ফিকহ ফতোয়ার কিতাবে তালকিন করার সময় অন্য ইবারত দিয়েও তালকিনের নিয়মসমূহ বর্ণনা করা হয়েছে। সুতরাং উক্ত নিয়ম সমূহের যে কোন নিয়মেও তালকিন করা যায় অসুবিধা নাই।[বাহারে শরিয়ত ইত্যাদি]"
    },
    {
        "1": "প্রশ্নোত্তর : ৭৭  - আবূ হুরায়রা রদিয়াল্লাহু আনহু এর বর্ণিত হাদীস সংখ্যা বেশী কেন?",
        "2": "প্রশ্নঃ রসূল সাল্লাল্লাহু আলাইহি ওয়াসাল্লাম এর সাথে সব সময় আবূ বকর ছিদ্দীক রদিয়াল্লাহু আনহু থাকতেন। তাঁর বর্ণিত হাদীস এর চেয়ে আবূ হুরায়রা রদিয়াল্লাহু আনহু এর বর্ণিত হাদীস সংখ্যা বেশী কেন? দলীলসহকারে জানালে উপকৃত হব।\n\nউত্তর: হযরত আবূ বকর ছিদ্দীকে আকবার রদিয়াল্লাহু আনহু প্রিয়নবী সরকারে আলামীন সাল্লাল্লাহু আলাইহি ওয়াসাল্লাম সান্নিধ্য ও ছোহবত অনেক অনেক বেশী পাওয়ার এবং প্রিয় রসূলের নূরানী জবান মোবারকের হাদীস ও বাণীসমূহ বেশী বেশী শুনার সুযোগ পাওয়ার পরেও নবীজির হাদীসসমূহ কম বর্ণনা করেছেন।\n\nপ্রথমত: নেহায়ত সতর্কতা ও সাবধানতা অবলম্বন করার কারণে- যাতে প্রিয় রসূল সাল্লাল্লাহু আলাইহি ওয়াসাল্লামারই হাদীস বর্ণনার ক্ষেত্রে ত্র“টি-বিচ্যুতির শিকার না হন।\n\nদ্বিতীয়ত: নিজেকে ছোট ও তুচ্ছ মনে করার কারণে- অর্থাৎ এত বিরাট গুরু দায়িত্ব আদায়ের আমি যোগ্য নয়।\n\nতৃতীয়ত: অন্যান্য দায়িত্ব আদায় করতে করতে হাদীস বর্ণনা করার বিশাল দায়িত্ব যথাযথ আদায় করা থেকে নিজেকে বিরত  রেখেছেন। চতুর্থত: পরম করুণাময়ের মর্জি যাঁকে যে কাজের জন্য সৃষ্টি করেছেন তা তাঁর জন্য তিনি সহজ করে দিয়েছেন। হাদীস শরীফে প্রিয় রসূল সাল্লাল্লাহু আলাইহি ওয়াসাল্লাম এরশাদ করেছেন كُلُّ ميسر لما خلق له ..الحديث “যাকে যে কাজের জন্য সৃষ্টি করা হয়েছে ঐ সমস্ত কাজ তার জন্য সহজ করে দেয়া হয়েছে।”[সুনানি ইবনে মাজাহ]\n\nসুতরাং, মহান আল্লাহ্ হযরত আবূ হুরায়রা রদিয়াল্লাহু আনহু থেকে এক বিশাল খেদমত (হাদীস বর্ণনা) কবূল করেছেন আর ছিদ্দীকে আকবার রদিয়াল্লাহু আনহু থেকে অন্যান্য বিশাল বিশাল খেদমত কবূল করেছেন। এটা প্রভুর কুদরতের লীলা। তদুপরি, প্রিয় রসূল সাল্লাল্লাহু আলাইহি ওয়াসাল্লাম এর অনেক বেশী বেশী সান্নিধ্য প্রাপ্ত বড় বড় সাহাবায়ে কেরাম হাদীস শরীফ বর্ণনা থেকে নিজেদেরকে সতর্কতা ও সাবধানতা অবলম্বন স্বরূপ বিরত রেখেছেন। এটা তাঁদের হাদীস না জানার দলিল বা প্রমাণ নয়।\n\n[ইমাম মুসলিম রহমাতুল্লাহি আলাইহি কর্তৃক রচিত মুকাদ্দামায়ে সহীহ মুসলিম শরীফ ও সুনানি ইবনে মাজাহ শরীফ, ১ম খন্ড ইত্যাদি] [সূত্র. যুগ-জিজ্ঞাসা, পৃ. ১০-১১]"
    },
    {
        "1": "প্রশ্নোত্তর : ৭৮  - উপমহাদেশের মধ্যে কোন নবী-রসূল কি এসেছিলেন?",
        "2": "প্রশ্নঃ প্রত্যেক সম্প্রদায়ের ও জাতিকে হিদায়ত করার জন্য আল্লাহ তা’আলা নবী রসূল প্রেরণ করেছেন। তার ইশারা পাওয়া যায় সূরা নাহলের ৩৬ নং আয়াতে। এখন প্রশ্ন হলো- আমাদের এই উপমহাদেশের মধ্যে কোন নবী-রসূল কি এসেছিলেন?\n\nউত্তরঃ প্রসিদ্ধ নবী-রসূল যাঁদের নাম পবিত্র কোরআন-হাদীসে দেখা যায়, তাঁদের কেউ পাক-ভারত উপমহাদেশে এসেছিলেন বলে ইতিহাসে প্রমাণ পাওয়া যায় না। তবে, ভারতের পাঞ্জাব প্রদেশের ব্রাশ নামক এলাকায় পূর্ববর্তী ১৪ জন নবীর মাযার রয়েছে মর্মে জনশ্র“তি রয়েছে। মনে হয়, তারা মানুষদেরকে হেদায়তের উদ্দেশ্যে অত্র এলাকায় এসেছিলেন।\n\nউল্লেখ্য যে, উল্লেখিত নবীদের মাযার শরীফ সিরহিন্দ এ হযরত মুজাদ্দেদে আল্ফ সানী রহমাতুল্লাহি আলাইহি এর মাযার এর নিকটবর্তী। আর আমাদের এ উপমহাদেশে কোন নবীর আগমন না হলেও কোরআন-হাদীস মত কোন অসুবিধা নাই। যেহেতু, সর্বশ্রেষ্ঠ ও সর্বশেষ প্রিয় নবী (সাল্লাল্লাহু আলাইহি ওয়াসাল্লাম)’র এ ধরাবুকে শুভাগমন আমরাসহ আরব-অনারব কেয়ামত পর্যন্ত সকল মানব গোষ্ঠির জন্য তাঁর নবুয়ত-রিসালত ও পয়গাম বিস্তৃত। সুতরাং সূরা নাহলের উপরোক্ত আয়াতের সাথে কোন প্রকার দ্বন্দ্ব নাই।"
    },
    {
        "1": "প্রশ্নোত্তর : ৭৯  - তা’জিমী সাজদা হারাম?",
        "2": "প্রশ্ন: মে ২০০৩ সালের তরজুমানে খালেকুজ্জামানের উত্তরে লিখেছেন: নবী-রসূল, পীর-মাশায়েখ ও পিতা-মাতাকে সম্মানার্থে সিজদা করা হারাম। যদি তাই হয় তাহলে নবী করীম সাল্লাল্লাহু আলাইহি ওয়াসাল্লাম যেদিন দুনিয়ায় তাশরীফ এনেছেন সেদিন খানায়ে কাবা ও ফেরেশতারা শীর ঝুকিয়ে সিজদা করেছিল কেন? আল্লাহ্‌ তা’আলা ফেরেশতাদেরকে কেন আদম আলাইহিস্‌ সালামকে সিজদা করতে বলেছিলেন? সম্মানের জন্য না ইবাদতের জন্য?\n\nআল্লাহর জাতে পাকের নূর থেকে রসূল সাল্লাল্লাহু আলাইহি ওয়াসাল্লামকে সৃষ্টি করেছেন। তাঁকে কীভাবে সম্মান করা যাবে? পীর-মাশায়েখের ব্যাপারে মুফতীয়ে আজম হযরতুল আল্লামা মাওলানা সৈয়দ আমিনুল হক ফরহাদাবাদী রহমাতুল্লাহি আলাইহির ফার্সি কিতাবে লিখেছেন তাজিমী সিজদা জায়েয। বেলায়তে মুত্বলাকা অছিয়ে গাউসুল আজম হযরত শাহ্‌ সূফী মাওলানা দেলোয়ার হুসাইন আল্‌-মাইজভান্ডারী রহমাতুল্লাহি আলাইহিও একই কথা লিখেছেন। তাঁরা কি মিথ্যা লিখেছেন? বাতিল ফিরকা তথা ওহাবী মওদূদীদেরকে আমরা ভয় করি না ভয় করি শুধু আল্লাহ্‌কে। অনুগ্রহ পূর্বক সঠিক উত্তর দিয়ে খুশী করবেন।\n\nউত্তরঃ সিজদায়ে তাজিমী তথা কারো সম্মানার্থে সিজদা করা সম্পর্কে মাসিক তরজুমানে আমরা একাধিকবার আলোচনা করেছি। ইসলামী শরীয়তে সিজদায়ে তা’জিমী হারাম -এটাই অধিকাংশ ফক্বীহগণের অভিমত। কারণ, সাহাবায়ে কেরাম রদ্বিয়াল্লাহু আনহুম মুহাব্বতের অতিশয্যে হুজূরে আকরম সাল্লাল্লাহু আলাইহি ওয়াসাল্লামকে সম্মানার্থে সিজদা করার অনুমতি প্রার্থনা করেছিলেন, কিন্তু হুজূর পাক সাল্লাল্লাহু আলাইহি ওয়াসাল্লাম অনুমতি দেন্‌ নি, বরং বারণ করেছিলেন।\n\nপূর্বেকার নবীগণ আলাইহিমুস্‌ সালাম এর যুগে তা’জিমী সিজদা জায়েয ছিল। পরবর্তীতে আমাদের শরীয়তে অধিকাংশ ইমামগণের মতে তা ‘হারাম ও নাজায়েয’ হিসেবে সাব্যস্ত হয়।\n\nসিজদায়ে তা’জিমী নাজায়েয ও হারাম হওয়ার ব্যাপারে সুস্পষ্ট দলীল থাকা সত্ত্বেও খানায়ে কা’বা ইত্যাদি হুজূর পাকের শুভাগমনের মুহূর্তে সিজদা করেছে।\n\nমূলতঃ তার অর্থ খানায়ে কা’বা নবীজিকে সম্মান প্রদর্শন করেছে। সুতরাং এ সব বলে সিজদায়ে তা’জিমী জায়েয বলা যুক্তিযুক্ত নয়। তদুপরি হুজূর পাকের শুভ পদার্পনের সময় ফেরেশতাগণ সিজদা করেছেন মর্মে কোন সুস্পষ্ট দলীল  নেই। বরং তাঁরা ওই সময় হুজূর পাক সাল্লাল্লাহু তা’আলা আলায়হি ওয়াসাল্লামা’র উপর সালাত- সালামই আরজ করেছিলেন এবং তাঁর গুণকীর্তন করেছেন মর্মে বর্ণনাসমূহ বিভিন্ন কিতাবে দেখা যায়।\n\nতবে প্রিয় নবীকে চতুষ্পদ জন্তু উট ইত্যাদিও সিজদা করেছে মর্মে বিভিন্ন বর্ণনা দেখা যায়। যার অর্থ সম্মান প্রদর্শন করা। তদুপরি চতুষ্পদ জন্তু আর মানুষের হুকুম এক নয়। ইসলামী শরীয়তে মাতা-পিতা, শিক্ষক, পীর-মুরশিদ প্রমুখকে সম্মান জানানোর সুনির্দিষ্ট রীতি রয়েছে। আর তাহল- সালাম দেয়া, কদমবুচি বা হাত ও পায়ে চুম্বন দেয়া, মুসাফাহা ও কোলাকুলি করা ইত্যাদি।\n\nসুতরাং হুজূর পাক সাল্লাল্লাহু আলাইহি ওয়াসাল্লামকে সাহাবায়ে কেরাম ও আল্লাহর পূণ্যাত্মা বান্দাগণ যেভাবে আদব বা শ্রদ্ধা জানিয়েছেন আমরাও তাঁকে সেভাবে সম্মান জানাবো। যেমন, হুজূরের বেলাদত বা শুভাগমনের আলোচনান্তে দাঁড়িয়ে সালাত-সালাম আরজ করা। তাঁর প্রতি মুহাব্বত ও ভক্তি-শ্রদ্ধা প্রকাশ করা ও তাঁর সুন্নাতসমূহের পূর্ণানুসরণ করা। মূলতঃ তাঁর প্রতি সম্মান প্রদর্শনের নামান্তর।\n\nতবে কোন কোন ফকীহগণ আমাদের শরীয়ত তথা বর্তমানেও নবী-ওলী, গাউস-কুতুব, মাতা-পিতা, উস্তাদ-মুরশিদ ও ন্যায়-পরায়ন বাদশাহের সামনে সম্মানার্থে সিজদায়ে তাহিয়্যা বা সম্মান সূচক সিজদা পেশ করা বৈধ মর্মে স্বীয় মতামত ব্যক্ত করেছেন। যেমন- হযরত মুফতী আমীনুল হক ফরহাদাবাদী রহমাতুল্লাহি আলাইহি এবং হযরত দেলোয়ার হুসাইন মাইজভান্ডারী রহমাতুল্লাহি আলাইহি স্বীয় কিতাবে কোন কোন ফক্বীহগণের উক্ত উক্তি ও উদ্ধৃতি পেশ করেছেন।\n\nকিন্তু উক্ত মত অধিকাংশ ফক্বীহগণ সমর্থন করেন্‌ নি। বরং ইসলামী শরীয়তে সম্মানসূচক সিজদাকে নাজায়েয ও হারাম বলে অধিকাংশ ফক্বীহগণ ফতওয়া প্রদান করেছেন। যা ইমাম ইবনে নুজাইম আল্‌-মিসরী আল্‌-হানাফী রহমাতুল্লাহি আলাইহি কিতাবুল আশবাহ্‌ ওয়ান্‌ নাজায়ের, ১ম খণ্ডে এবং ইমাম আহমদ রেযা রহমাতুল্লাহি আলাইহি ‘ফতওয়া-ই রজভিয়া’ ও আয্‌যুবদাতুয্‌ যাকিয়্যাহ্‌’য় বিস্তারিত আলোচনা করেছেন।\n\nসুতরাং আমরাও মাসিক তরজুমানে একাধিকবার অধিকাংশ ইমামগণের ফতওয়া মর্মে আলোচনা করেছি মাত্র। যেহেতু ইখতিলাফী মাসআলাসমূহে অধিকাংশ ইমাম ও ফক্বীহগণের মতামতের উপরই ফতওয়া ও চূড়ান্ত ফায়সালা প্রদান করা হয়।\n\n[সূত্র. যুগ-জিজ্ঞাসা, পৃ. ৮-৯]"
    },
    {
        "1": "প্রশ্নোত্তর : ৮০  - বিশ্ব ইজতেমাকে পবিত্র হজ্জের সাথে তুলনা",
        "2": "প্রশ্নঃ ঢাকার তুরাগ নদীর তীরে প্রতি বৎসর বিশ্ব ইজতেমা উদ্‌যাপিত হয়। যাতে বিশ্বের দেশ বরেণ্য অনেক মুসলিম ভাইয়ের সমাগম হয়। যা নিয়ে এক শ্রেণীর লোক খুবই গর্বের সাথে বলে থাকেন- পবিত্র হজ্ব মোবারকের পর এটা দ্বিতীয় মুসলিম সমাবেশ। এরূপ বলার ভাষা ও ইসলামের স্তম্ভ পবিত্র হজ্বের সাথে তুলনা করা কতটুকু গ্রহণীয়? ব্যাখ্যা সহকারে উত্তরদানে খুশী করবেন।\n\nউত্তরঃ টঙ্গীর ইজতেমা সম্পর্কে এ ধরণের বেশ কিছু অলিক, উদ্ভট আর হাস্যকর মন্তব্য-ধারণা শোনা যায়, যা একজন সত্যিকার মুসলমান মেনে নিতে পারে না। অধিকন্তু কোরআন-সুন্নাহ্‌ বিরোধী এ জাতীয় কথাবার্তা বাতিল ফিরকা ওহাবীদের মুখেই মানায়।\n\nমূলতঃ টঙ্গীর ইজতেমার আয়োজকরা হলো ওহাবী-দেওবন্দী আক্বীদার অনুসারী। এদের মতবাদটাই কাল্পনিক। এরাই কিতাবে লিখেছে- ‘আল্লাহ্‌ মিথ্যা বলতে পারেন’।\n\nএরাই বলে থাকে- ‘নামাযে হুজূর সাল্লাল্লাহু আলাইহি ওয়াসাল্লাম এর খেয়াল আসা গরু-গাধার খেয়াল আসার চাইতেও মারাত্মক’।\n\nকোরআন-সুন্নাহ্‌ বিরোধী ঈমান বিধ্বংসী অসংখ্য আক্বীদা বুকে ধারণ করে গাড়ি নিয়ে এরা ঘুরে এ প্রান্তর থেকে অন্য প্রান্তরে।\n\nআশ্চর্যজনক হলেও সত্য যে, এদের আমীর (প্রতিষ্ঠাতা) ইলিয়াছ মেওয়াতী। যে পরোক্ষভাবে নিজেকে নবী দাবী করতেও কুন্ঠাবোধ করেনি।-\n\n[মলফুজাতে ইলিয়াস মেওয়াতী ও আল্লামা আরশাদুল কাদেরী প্রণীত ‘তাবলীগী জামাআত’।\n\n[সূত্র. যুগ-জিজ্ঞাসা, পৃ. ৭]"
    },
    {
        "1": "প্রশ্নোত্তর : ৮১  - আদম আলাইহিস্‌ সালামকে সাজদা করার নির্দেশ দিয়েছিলেন কেন?",
        "2": "প্রশ্নঃ আল্লাহ্‌ পাক হযরত আদম আলাইহিস্‌ সালামকে সাজদা করার জন্য ফেরেশতাদের নির্দেশ দিয়েছিলেন কেন? কোরআন-হাদীসের আলোকে জানতে চাই।\n\nউত্তরঃ পবিত্র কোরআনে এরশাদ হয়েছে- واذا قلنا للملائكة اسجدوا الادم فسجدوا الا ابليس অর্থাৎ- স্মরণ করুন সেই সময়ের কথা যখন আমি ফেরেশতাদের উদ্দেশ্যে বলেছিলাম, তোমরা আদমকে সাজদা কর, তখন ইবলিস ব্যতীত সবাই সাজদা করেছিলেন। -]সূরা বাক্বারা]\n\nউক্ত নির্দেশের মূল উদ্দেশ্য ছিল আল্লাহর আনুগত্য এবং নবীগণের প্রতি সম্মান প্রদর্শন পরীক্ষা করা। আর সেই পরীক্ষায় সবাই উত্তীর্ণ হলেও শয়তান ধরা পড়ে যায়।\n\n[তাফসীরে রূহুল বায়ান ও তাফসীরে কাবীর, সূরা বাক্বারা।]\n\n[সূত্র. যুগ জিজ্ঞাসা, পৃ. ৮]"
    },
    {
        "1": "প্রশ্নোত্তর : ৮২  - ইসলামী শরীয়তের দৃষ্টিতে কাদিয়ানী",
        "2": "প্রশ্নঃ ইসলামী শরীয়তের দৃষ্টিতে কাদিয়ানীদের উপযুক্ত শাস্তি কি? কাদিয়ানীদের প্রতিষ্ঠাতা কে, তার আবাসস্থল কোথায়? কেন সে ফিতনার গোড়াপত্তন করলো? বিস্তারিত জানতে আগ্রহী।\n\nউত্তরঃ মুসলিম বিশ্বের সমস্ত আলেম, ফকীহ ঐক্যমত্যের ভিত্তিতে ফতোয়া দিয়েছেন যে, কাদিয়ানী মতবাদ কুফুরী মতবাদ। তারা আমাদের প্রিয় রসূল খাতামুন্ নাবীয়্যীন, শাফীঊল মুযনিবীন হযরত মুহাম্মদ সাল্লাল্লাহু আলাইহি ওয়াসাল্লাম’কে শেষনবী স্বীকার করে না। অথচ, পবিত্র কোরআনের ফায়সালা হলো-\n\nمَاکَانَ مُحَمَّدٌا اَبَا اَحَدٍ مِّنْ رِّجَالِکُمْ  وَلَکِن رَّسُوْل اللّٰہ وَخَاتَمَ النَّبِیِیِّن (سورۃ الاحزاب(\n\nঅর্থাৎ-“হযরত মুহাম্মদ (সাল্লাল্লাহু আলাইহি ওয়াসাল্লাম) তোমাদের কারো পিতা (সাধারণ মানুষ) নন, বরং তিনি হলেন আল্লাহর প্রিয় রসূল এবং সর্বশেষ নবী।”[সুরা আহযাব]\n\nকাদিয়ানী মতবাদের প্রবর্তক পাকিস্তানের পাঞ্জাব প্রদেশের গুরুদাসপুরের অন্তর্গত কাদিয়ান নিবাসী মীর্জা গোলাম আহমদ কাদিয়ানী (জন্ম ১৮৩৫, মৃত্যু ১৯০৮ ইংরেজী) এক ভন্ডনবী। মূলত: সে ইংরেজ শাসকদের ক্রীড়নক হিসেবে সরলমনা মুসলিম মিল্লাতের ঈমান আকীদাকে বিনষ্ট করার অপপ্রয়াসে লিপ্ত হয়েছিল। মনে রাখতে হবে- সমগ্র পৃথিবীব্যাপী মুসলমানদের আদি শত্র“হলো ইহুদী ও নাসারা এ দু’টি শ্রেণী। এরা যুগে যুগে মুসলমানদের মাঝে দ্বন্দ্ব-কলহ সৃষ্টি করে তাতে ইন্ধন দিয়ে আসছে এবং মুসলমানদের মধ্য থেকেই কিছু লোককে কৌশলে প্রয়োজনে অর্থের বিনিময়ে তাদের অনুগত বানিয়ে মুসলমানদের ঐক্যে ফাটল সৃষ্টি করে বৃহত্তর মুসলিম শক্তিকে দুর্বল করে দেয়ার প্রয়াসে রত। আর তারই একটি ধারাবাহিকতার ফলশ্র“তি হলো কাদিয়ানী ফিতনা। সুতরাং তাদের ব্যাপারে প্রতিটি মুসলমানদের সচেতন থাকা দরকার যেন কোন প্রতারণার শিকার হয়ে নিজেদের মূল্যবান ঈমান হারিয়ে না ফেলে।"
    },
    {
        "1": "প্রশ্নোত্তর : ৮৩  - রসূল সাল্লাল্লাহু আলাইহি ওয়াসাল্লাম কি নূরের সৃষ্টি?",
        "2": "প্রশ্ন: রসূল সাল্লাল্লাহু আলাইহি ওয়াসাল্লাম কি নূরের সৃষ্টি না কি স্বামী-স্ত্রীর দ্বারা যেভাবে বীর্য হতে সৃষ্টি হয় সেভাবে সৃষ্টি? এ ব্যাপারে কোরআন-হাদীস দ্বারা প্রমাণ করলে উপকৃত হবো।\n\nউত্তরঃ রসূলে পাক সাল্লাল্লাহু আলাইহি ওয়াসাল্লাম নূরের সৃষ্টি। আঠার হাজার মাখলূকাত সৃষ্টির আগেই মহান আল্লাহ্ তাঁর হাবীব ও নবী হযরত মুহাম্মদ সাল্লাল্লাহু আলাইহি ওয়াসাল্লাম এর নূর মোবারক সৃষ্টি করেছেন এবং নূর মোবারক থেকেই সবকিছু সৃষ্টি করা হয়েছে। এ প্রসঙ্গে হযরত জাবের রদিয়াল্লাহু আনহু থেকে বর্ণিত হাদীস শরীফ প্রণিধানযোগ্য। তিনি নবীজির দরবারে আরজ করলেন- ইয়া রসূলাল্লাহ্, আমাদের দয়া করে বলুন, আল্লাহ্ কোন জিনিসটি সর্বপ্রথম সৃষ্টি করেছিলেন? উত্তরে তিনি ইরশাদ করলেন-\n\nاِنَّ اللّٰہَ خَلَقَ قَبْلَ الْاَشْیَآء نُوْر نَبِیکَ\n\nআল্লাহ্ তায়ালা সর্বপ্রথম তোমার নবীর নূরকেই সৃষ্টি করেছেন। যখন চন্দ্র, সূর্য, আসমান, যমীন, র্আশ, কুরসী, বেহেশ্ত, দোযখ কিছুই ছিল না।”\n\n-[আল্ আনওয়ারুল মুহাম্মাদিয়া মিনাল মাওয়াহিবিল লাদুনিয়া]\n\nপবিত্র কোরআনে ইরশাদ হয়েছে-\n\nقَدْ جَآءَ کُمْ مِنَ اللّٰہِ نُوْرٌ وَّکِتَابٌ مُّبِیْن\n\nঅর্থাৎ-“আল্লাহর পক্ষ হতে তোমাদের নিকট এসেছে\n\nমহান নূর এবং স্পষ্ট কিতাব”[সুরা মায়েদা]\n\nএই আয়াতের ব্যাখ্যায় তাফসীরে জালালাঈনসহ অধিকাংশ তাফসীর শাস্ত্রে ‘নূর’ বলতে নবীয়ে আকরম সাল্লাল্লাহু আলাইহি ওয়াসাল্লাম’কে বুঝানো হয়েছে। এছাড়া কোরআন হাদীসের অসংখ্য দলিল ও প্রমাণ রয়েছে যে, প্রিয়নবী সাল্লাল্লাহু আলাইহি ওয়াসাল্লাম এর হাকীকত নূরের সৃষ্টি।\n\nজাহেরীভাবে মাতা-পিতার মাধ্যমে ধরাবুকে প্রিয় রসূলুল্লাহ্ সাল্লাল্লাহু আলাইহি ওয়াসাল্লাম এর শুভাগমন হওয়া নূর হওয়ার অন্তরায় নয়। বরং এটা আল্লাহর কুদরতের কৌশল ও সুন্নাত। এটা দ্বারা আদম জাতির মর্যাদা অধিকতর বৃদ্ধি করা হয়েছে। তার অর্থ এই নয় যে, তিনি আমাদের মত সাধারণ মানব। এই জাতীয় বিভ্রান্তিকর ধারণার বিন্দুমাত্র অবকাশ নাই। কারণ, তা প্রিয় রসূল সাল্লাল্লাহু আলাইহি ওয়াসাল্লাম এর শানে চরম কটুক্তি ও বেআদবী; যা স্পষ্ট কুফুরীর নামান্তর। বরং তিনি অতুলনীয় ও অসাধারণ নূরানী মানব এবং সর্বশ্রেষ্ঠ আল্লাহর প্রিয় রসূল। এটাই প্রকৃত ঈমানদারের আকীদা ও বিশ্বাস। আল্লাহ্ সবাইকে মহানবী সাল্লাল্লাহু আলাইহি ওয়াসাল্লাম এর শান-মান, মর্যাদা বুঝার তাওফীক দান করুন; আমীন।\n\n[তাফসীরে কাবীর, রূহুল মাআ’নী ও আল্ খাছায়েছুল কুবরা,  কৃত: ইমাম জালালুদ্দীন সুয়ূতী রহমাতুল্লাহি আলাইহি ইত্যাদি]"
    },
    {
        "1": "প্রশ্নোত্তর : ৮৪  - রসূল সাল্লাল্লাহু আলাইহি ওয়াসাল্লাম এর সৃষ্টি",
        "2": "প্রশ্নঃ রসূল সাল্লাল্লাহু আলাইহি ওয়াসাল্লাম এর সৃষ্টি না হলে আল্লাহ্ তাআ‘লা আসমান-জমিন সৃষ্টি করতেন্ না”কোরআন ও হাদীসের আলোকে এ কথাটি আলোচনা করলে উপকৃত হবো।\n\nউত্তরঃ এটা হাদীসে কুদসী। যেখানে আল্লাহ্ পাক রব্বুল আলামীন স্বযং ঘোষণা দিয়েছেন-لَوْلَاکَ لمَا خَلَقْتُ الْاَفْلَاک অর্থাৎ হে হাবীব, আপনি যদি না হতেন তাহলে আমি আসমান সমূহের কিছুই সৃষ্টি করতাম না। এই হাদীস শরীফ তাফসীরে রূহুল বায়ান, ১ম খন্ড ২৮ পৃষ্ঠায় এবং শায়খ মুহাক্কিক্ব আবদুল হক দেহলভী রহমাতুল্লাহি আলাইহি ‘মাদারিজুন্ নুবুওয়্যত’ কিতাবে সহীহ  হাদীস হিসেবে উল্লেখ করেছেন। অপর হাদীসে উল্লেখ আছে- لَوْلَاکَ لمَا اَظْھرتُ الرّبوبیّۃ “আপনি যদি না হতেন তাহলে আমার প্রভুত্বও প্রকাশ করতাম না।”\n\nঅপর বর্ণনায় হাদীসে কুদসীতে মহান আল্লাহ্ বলেন- হে হাবীব! আপনাকে সৃষ্টি না করলে আদম আলাইহিস্ সালাম’কেও সৃষ্টি করতাম না।\n\nএ সমস্ত হাদীস বিস্তারিত বর্ণনা করেছেন- শারেহে সহীহ বুখারী ইমাম আহমদ কস্তুলানী স্বীয় কিতাব আল্ মাওয়াহেবুল লাদুনিয়ায়।\n\n[মাওয়াহেবে লাদুনিয়া, ১ম খন্ড ও আন্ওয়ারে মুহাম্মদিয়া, কৃত: আল্লামা ইউসুফ নিবহানী রহমাতুল্লাহি আলাইহি ইত্যাদি]"
    },
    {
        "1": "প্রশ্নোত্তর : ৮৫  - হযরত আবদুল কাদির জিলানী রহমাতুল্লাহি আলায়হিকে গাউসে আযম বলা যাবে কিনা?",
        "2": "প্রশ্ন: বড়পীর হযরত আবদুল কাদির জিলানী রহমাতুল্লাহি আলায়হিকে গাউসে আযম বলা যাবে কিনা? একজন মওলভী সাহেব বললো, আল্লাহ্ তা‘আলাই একমাত্র গাউসে আযম। বিস্তারিত জানালে কৃতজ্ঞ থাকব।\n\nউত্তর: আউলিয়ায়ে কেরামের স্তর সমূহের মধ্যে একটি স্তরের নাম গাউসুল আযম। যার অর্থ মহান সাহায্যকারী। এটা আল্লাহর গুণবাচক নামসমূহের অন্তর্ভুক্ত নয়। ক্বোরআনুল করিম ও হাদিস শরীফের কোথাও প্রমাণ নেই যে, এটা আল্লাহর জন্য নির্দিষ্ট, আর আল্লাহ্ ছাড়া অন্য কারো জন্য এটা ব্যবহৃত হতে পারবে না ব্যবহার করা যাবে না রবং এটা আল্লাহর অলির গুণবাচক নাম। হুযূর পীরানেপীর গাউসে পাকের উপাধি সমূহের মধ্যে একটি উপাধি গাউসে আযম, স্বয়ং রাব্বুল আলামীন ইলহামের মাধ্যমে এ নামে হুযুর গাউসে পাককে আহ্বান করেছেন। যেমন হুযূর গাউসে পাকের রচিত কিতাব রেসালায়ে গাউসুল আযম তার প্রমাণ। উক্ত কিতাবে দেখা যায় যখনই আল্লাহ্ তা‘আলা তাকে কোন বিষয়ে ইলহামের মাধ্যমে আহ্বান করেছেন তখনই এরশাদ করেছেন ইয়া গাউসাল আযম।\n\nক্বোরআন শরীফে আল্লাহ্ তা‘আলা এরশাদ করেন-\nولله الاسماء الحسنى فاعوا بها الاية – (اعراف-১৮০)\nঅর্থাৎ আল্লাহর বহু সুন্দর গুণবাচক নাম আছে সেই নামেই তাঁকে আহ্বান কর। [সূরা আরাফ: আয়াত১৮] উক্ত আয়াতের ব্যাখ্যায় হাদিস শরীফে উল্লেখ আছে হযরত আবু হুরায়রা রাদ্বিয়াল্লাহু আনহু থেকে বর্ণিত- নবী করীম সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, আল্লাহ তা‘আলার ৯৯টি নামগুলোর মধ্যে গাউসুল আযম নামটির উল্লেখ নেই। সুতরাং এটা আল্লাহর জন্য নির্দিষ্ট আর কারো জন্য ব্যবহৃত হতে পারে না বলা মুর্খতা ও অজ্ঞতা। হুযূর গাউসে পাক বড়পীর সৈয়্যদুনা আবদুল কাদের জিলানীকে গাউসুল আযম বলা বা তাঁর বরকতমণ্ডিত নামের সাথে উক্ত উপাধি ব্যবহার করা ইসলামী শরীয়ত সম্মত। তবে যে কেউ গাউসুল আযম দাবী করতে পারে না। কারণ এটা আল্লাহর বান্দাদের মধ্য থেকে বিশেষ নির্দিষ্ট বান্দার উপাধি আউলিয়ায়ে কেরাকমের মধ্যে এটা সর্বোচ্চ উপাধি। এই পদবীর জন্য বিশেষ গুণাবলী ও যোগ্যতা আবশ্যকীয়। যোগ্যতা ব্যতীত গাউসে আযম উপাধি প্রয়োগ করা মূলত দ্বীনের ও জাতির সাথে ভন্ডামি/প্রতারণা ছাড়া আর কিছুই নয়। সৈয়্যদুনা ইমাম মাহদী আলায়হিস্ সালাম আগমনের পূর্ব পর্যন্ত পীরানে পীর শেখ আবদুল কাদের জিলানী রাদ্বিয়াল্লাহু আনহু আল্লাহ্ প্রদত্ত বিশেষ ক্ষমতা বলে গাউসুল আযম পদে অধিষ্ঠিত থাকবেন। যা ইমাম আহমদ রেযা আ’লা হযরত রাহমাতুল্লাহি আলায়হি বিস্তারিত আলোচনা করেছেন। আল্লাহ্ প্রদত্ত বিশেষ ক্ষমতা বলে আল্লাহর পক্ষ হতে তাঁর সৃষ্টিজগত ও মাখলুকাতের প্রতি দয়া ও সাহায্য প্রদানকারী নির্ধারিত বিশেষ ব্যক্তি, অলি, গাউস, কুতুব ও আবদালের মধ্যে সর্বোচ্চ ডিগ্রী গাউসুল আযম। যা সাধারণ মানুষ তো দূরের কথা যে কোন প্রকৃত হক্কানী আল্লাহর অলিও এ উপাধি নিজের জন্য ব্যবহার করেনি। এ বিষয়ে তরজুমান প্রশ্নত্তোর বিভাগে বিস্তারিত আলোচনা করা হয়েছে।\n\n[জামিয়ূ কারামাতিল আউলিয়া কৃত: আল্লামা ইউসূফ নিবহানী রাহ., মাজহারে জামালে মোস্তফায়ী কৃত: সৈয়্যদ নাছির উদ্দীন রাহ. ও তাফরিহুল খাতিরীল ফাতির ফি মানাকিবে আশ্ শায়খ আবদুল কাদির কৃত: হযরত মোল্লা আলী ক্বারী হানাফী রাহ. ইত্যাদি]"
    },
    {
        "1": "প্রশ্নোত্তর : ৮৬  - খতমে গাউসিয়া ও গেয়ারভী শরীফ কোরআন- হাদীসসম্মত কিনা?",
        "2": "প্রশ্ন: খতমে গাউসিয়া ও গেয়ারভী শরীফ কোরআন-হাদীস সম্মত কিনা? আমাদের অঞ্চলের কিছু আলেম এটাকে নাজায়েজ, বিদআত এবং কোরআন হাদীসে নেই বলে দাবী করে। তাদের এই দাবী কি যথার্থ? জানিয়ে ধন্য করবেন।\n\nউত্তর: কাদেরিয়া তরিকার আউলিয়ায়ে কেরাম কর্তৃক নির্বাচিত এবং কুরআনুল করিম ও হাদিস শরীফ থেকে সংগৃহীত, বকরতমণ্ডিত ও ফজিলতপূর্ণ যিকির-আযকার, দোয়া-দরূদ, বিভিন্ন সূরা ও আয়াতের সমষ্টিগত নাম হল খতমে গাউসিয়া ও গেয়ারভী শরীফ।\n\nউল্লেখ্য যে, খতমে গাউসিয়া ও গেয়ারভী শরীফের তরতীবে যে অজিফাগুলো স্থান পেয়েছে তা বিশেষ মর্যাদা ও ফজিলতে পরিপূর্ণ। যা ভক্তি সহকারে পালনের মধ্যে রয়েছে দুনিয়া ও আখিরাতের অনেক কল্যাণ ও সফলতা। এটা শরীয়ত সম্মত। এটাকে অস্বীকার করা কোরআন-হাদিস তথা শরিয়ত সম্পর্কে অজ্ঞতার নামান্তর এবং সত্যিকার অর্থে আল্লাহর অলিদের প্রদর্শিত মত ও পথকে অবজ্ঞা করা, যা চরম বেয়াদবী ও গোমরাহীর সামিল। খতমে গাউসিয়া ও গেয়ারভী শরীফ এবং এ জাতীয় বরকতমণ্ডিত খতমসমূহ যেমন খতমে খাজেগান ইত্যাদি মূলত আমলে সালেহ বা সৎ কর্ম। কেননা এতে রয়েছে আল্লাহ্ ও তাঁর রসূলের স্মরণে যিকির-আযকার, দোয়া-দরূদ, ফাতেহাখানি এবং আল্লাহর বান্দাদের মাঝে তবররুক পরিবেশন। এসবই আমলে সালেহ বা নেক কাজ। এ প্রসঙ্গে কুরআন শরীফে উল্লেখ আছে-\nان الذين امنوا وعملوا الصالحات فلهم جنت\nتجرى من تحتها الانهار ذالك الفوز الكبير\nঅর্থাৎ যারা ঈমান এনেছে এবং ভাল আমলসমূহ করেছে, তাদের জন্য রয়েছে এমন জান্নাত তথা বাগিছা যার তলদেশে থাকবে অনেক নহর বা ঝর্ণাধারা। এটা তাদের জন্য বড়ই কামিয়াবী। অপর এক আয়াতে পাকে রয়েছে-\nمن عمل صالحًا من ذكر وانثى وهو مؤمن\nفلنحينه حيواة طيبة الخـ\nঅর্থাৎ ‘‘ঈমান থাকাবস্থায় পুরুষ বা মহিলা থেকে যে ভাল কাজ করবে তাকে আমি পবিত্র জীবন দান করব।’’ খতমে গাউসিয়া, খতমে খাজেগান ও গেয়ারভী শরীফ ইত্যাদি মূলত: উল্লিখিত আয়াতসমূহ বাস্তব আমল। তদুপরি উপরোক্ত খতমসমূহ হল মূলত আল্লাহ্র প্রিয় রাসূল ও আউলিয়ায়ে কেরামকে স্মরণ করার অন্যতম মাধ্যম আর কোরআন-হাদিস দ্বারাই প্রমাণিত এবং তা যিকরুল্লাহ্র সামিল। কেননা আল্লাহ্র যিকির, তিন প্রকারঃ ১. সরাসরি আল্লাহর যাত ও গুণাবলী স্মরণ করা, ২. আল্লাহর রসূল তথা প্রিয় বান্দাগণ ও তাঁর প্রিয় জিনিসসমূহের মাহাত্ম্য বর্ণনামূলক যিকির, ৩. আল্লাহর দুশমনদের তিরস্কার ও নিন্দাপূর্বক আলোচনা।\n\nকাজেই বুঝা গেল, খতমে গাউসিয়া ও খতমে খাজেগান ও গিয়ারভী শরীফের শুরু থেকে শেষ পর্যন্ত মহান আল্লাহর যিকির ও আল্লাহর বন্ধুদের স্মরণ। আল্লাহর যিকির সম্পর্কে কোরআন-হাদিসে অনেক বর্ণনা রয়েছে, খতমে গাউসিয়া ও গেয়ারভী শরীফ পালন করা মানে আল্লাহকে স্মরণ করা। এটা অস্বীকার করা মানে মহান আল্লাহর যিকিরকে অস্বীকার করা, যা খোদাদ্রোহীতার শামিল। বিশেষত যেসব মুসলমান কোরআন তেলাওয়াত জানে না, এসব খতম শরীফ দ্বারা পবিত্র কোরআনের অশেষ ফজিলতপূর্ণ বিশেষ বিশেষ সূরা ও আয়াতসমূহ তেলাওয়াতের সুযোগ সৃষ্টি হয়। বিভিন্ন আসমায়ে হুসনা অর্থাৎ আল্লাহর গুণাবলী পবিত্র নামসমূহ ও আল্লাহর প্রিয় বন্ধু ও অলীগণের নামসমূহ স্মরণ করা এবং শাজরা শরীফের মাধ্যমে এসব মহান অলিগণের উছিলায় আল্লাহর দরবারে দোয়া-মুনাজাত করার সুযোগ সৃষ্টি হয়। তদুপরি খতমে গাউসিয়া, (গেয়ারভী) শরীফ ও খতমে খাজেগান ইত্যাদিতে আদব-ভক্তিসহকারে উপস্থিত থাকলে সওয়াব ও নেকীর সাথে সাথে এ সময়টুকু গুনাহ্-নাফরমানী থেকে বিরত থাকার এক অনন্য সুযোগ সৃষ্টি হয়। সুতরাং এ সব নেক আমল ও খতম নিয়ে বাড়াবাড়ি করা, বিদ‘আত, কোরআন-হাদিসে নেই ইত্যাদি বলা মূলত: ফিতনা-ফ্যাসাদ সৃষ্টির নামান্তর। পরম করুণাময় এ জাতীয় নেক আমলসমূহের গুরুত্ব ও ফজিলত অনুধাবন করে এ সব খতম শরীফে হাজির হয়ে সৌভাগ্য ও নেকী অর্জন করে আল্লাহ-রসূলের রেজামন্দি হাছিলের তাওফিক দান করুন!।\n[বিস্তারিত দেখুন, আমার রচিত যুগ-জিজ্ঞাসা, প্রকাশনায়, আনজুমান]"
    },
    {
        "1": "প্রশ্নোত্তর : ৮৭  - গাউসে আযম বলা শিরক কিনা?",
        "2": "প্রশ্ন: আমাদের এলাকার এক মওলভী বলেছে- ‘গাউসুল আযম’ মূলত আল্লাহ্ তা‘আলা। কোন মানুষ বা অলিকে ‘গাউসে আযম’ বলা শিরক। এখন প্রশ্ন হলো ‘আমরা বড়পীর আব্দুল কাদের জিলানী রাদ্বিয়াল্লাহু তা‘আলা আনহুকে ‘গাউসে আযম’ বলি। তা কতটুকু যুক্তিযুক্ত? বিস্তারিত জানিয়ে ধন্য করবেন।\n\nউত্তর: ‘গাউসুল আযম’ আরবী শব্দ। যার অর্থ মহান সাহায্যকারী। এটা আল্লাহর গুণবাচক নামসমূহের অন্তর্ভুক্ত নয়। বরং আউলিয়া-এ কেরামের স্তরসমূহের মধ্যে একটি স্তরের নাম ‘গাউসুল আযম’। এটা যে শুধুমাত্র আল্লাহ তা‘আলার জন্য নির্দিষ্ট, যা আর কারো জন্য ব্যবহৃত হবে না -এ ব্যাপারে কুরআন ও হাদীসে কোন দলিল বা প্রমাণ নেই। এ সব কথা নবী-অলির বিদ্রোহীরা বলে বেড়ায়। বড়পীর আব্দুল কাদের জীলানী রাদ্বিয়াল্লাহু তা‘আলা আনহু-এর উপাধীসমূহের একটি হলো ‘গাউসুল আযম’ যা তাঁর এক বিশেষ গুণবাচক উপাধি। স্বয়ং রাব্বুল আলামীন বড়পীরকে এই নামে ইলহামের মাধ্যমে আহ্বান করেছেন। যা তাঁর রচিত কিতাব ‘রেসালায়ে গাউসুল আযম’ এ বর্ণনা করা হয়েছে। উক্ত কিতাবে দেখা যায়, ‘যখনই আল্লাহ্ তায়ালা কোন বিষয়ে তাঁকে ইলহামের মাধ্যমে আহ্বান করেছেন তখনই আল্লাহ্ তায়ালা আহ্বান করেছেন- এয়া গাউসুল আযম।\nকোরআন শরীফে আল্লাহ্ তায়ালা এরশাদ করেছেন-ولله الاسماء الحسنى فادعوبها অর্থাৎ আল্লাহর বহু সুন্দর সুন্দর গুনবাচক নাম রয়েছে, সেই নামগুলো দিয়ে তোমরা তাকে আহ্বান কর। অত্র আয়াতে করীমার তাফসীর ও ব্যাখ্যায় উল্লেখ করা হয়েছে, হযরত আবু হুরায়রা রাদ্বিয়াল্লাহু তা‘আলা আনহু হতে বর্ণিত, নবী করীম সরওয়ারে কায়েনাত সাল্লাল্লাহু তা‘আলা আলায়হি ওয়াসাল্লাম এরশাদ করেছেন আল্লাহ্ তা‘আলার ৯৯টি গুণবাচক নাম রয়েছে, তোমরা সে নামগুলো শিখে নাও। যে ব্যক্তি ঐ ৯৯টি নাম শিখে নেবে সে অবশ্যই বেহেশতে প্রবেশ করবে। এ গুণবাচক ৯৯ নামের মধ্যে ‘গাউছুল আযম’ নামটির উল্লেখ নেই। সুতরাং এটা আল্লাহর জন্য নির্দিষ্ট আর কারো জন্য ব্যবহৃত হতে পারে না’ এমনটি বলা মূর্খতা ও অজ্ঞতা বৈ কি?\nহুজুর গাউসে পাককে ‘গাউসুল আযম’ বলা বা তাঁর বরকতমণ্ডিত নামের সাথে উক্ত উপাধি ব্যবহার করা কখনো শিরক নয় এবং এটা শিরক বলে ফতোয়া দেয়া, শিরকের অর্থ সম্পর্কে তাঁর সম্যক জ্ঞান না থাকার পরিচায়ক। বস্তুত গাউসুল আযম আল্লাহর বান্দাদের মধ্য থেকে আল্লাহ প্রদত্ত ক্ষমতাসম্পন্ন নির্দিষ্ট বান্দার উপাধি। সুতরাং যে কেউ চাইলে ‘গাউসুল আযম’ দাবী করতে পারে না। গাউসে আযম পদবীর জন্য এমন বিশেষ যোগ্যতা প্রয়োজন যা বড়পীর গাউসে পাকের মধ্যে বিদ্যমান ছিল। তাছাড়া বর্তমানে যদি কেউ জোরপূর্বক বা বল-শক্তি প্রয়োগ করে ‘গাউসে আযম’ উপাধি দাবী করে মূলত তা দ্বীনের ও জাতির সাথে ‘নিছক ভণ্ডামী’ ছাড়া আর কিছুই নয়। বস্তুত: গাউসুল আযমের অর্থ হল- আল্লাহ্ প্রদত্ত বিশেষ ও অসাধারণ ক্ষমতা বলে আল্লাহর পক্ষ হতে তাঁর সৃষ্টি জগৎ ও মাখলুকাতের প্রতি দয়া ও সাহায্য প্রদানকারী সুতরাং বিশেষ যেগ্যতার ভিত্তিতে পীরানে পীর হুজুর সৈয়্যদুনা গাউসে পাক রাদ্বিয়াল্লাহু তা‘আলা আনহুকে গাউসে আযম বলতে অসুবিধা নেই আর মিথ্যা দাবী ও অপবাদ থেকে মুক্ত থাকার নিমিত্তে কোন পীর/অলির ক্ষেত্রে গাউসে আযম উপাধি ব্যবহার না করাই নিরাপদ। যেহেতু এটা মূলত আউলিয়ায়ে কেরামের মধ্যে সর্বোচ্চ মকামে অধিষ্ঠিত আল্লাহর খাস বেলায়তী ক্ষমতা সম্পন্ন প্রকৃত অলির শান ও মহান উপাধি।\n[মাজহারে জামালে মোস্তফা, কৃত. সৈয়্যদ নাসির উদ্দিন রহমাতুল্লাহি আলায়হি, তাফরিহুল খাতিরিল ফাতির ফী মানাকিবে শাইখ আব্দুল কাদির, কৃত. হযরত মোল্লা আরী কারী হানাফী রহমাতুল্লাহি আলায়হি, তরজুমানে আহলে সুন্নাত-প্রশ্নোত্তর বিভাগ বিগত রবিউস সানী সংখ্যাসমূহ ইত্যাদি]"
    },
    {
        "1": "প্রশ্নোত্তর : ৮৮  - আহলে সুন্নাত ওয়াল জামাত কি",
        "2": "প্রশ্নঃ কোরআন-হাদীসের আলোকে আহলে সুন্নাত ওয়াল জামাতের পরিচিতি এবং বাতিলের কথা আলোচনা করলে খুশি হব।\n\nউত্তরঃ ইসলাম কালজয়ী ও শ্রেষ্ঠ দর্শন। আল্লাহর নিকট একমাত্র মনোনীত ধর্ম হল ইসলাম। ইয়াহুদী-নাসারা, কাফির-মুশরিকরা ইসলামের আদি শত্রু। এরা যুগে যুগে ইসলামের বিরুদ্ধে ষড়যন্ত্রে লিপ্ত ছিল এবং অনেক ক্ষেত্রে বাহ্যিকদৃষ্টিকোণে সফলও হয়েছিল। ফলে মুসলমানদের মধ্য হতে কিছু সংখ্যক অর্থলোভী, দূর্বল ঈমানদারকে তাদের অনুগত বানিয়ে মুসলমানদের সুদৃঢ় ঐক্যে ফাটল ধরাবার অপচেষ্টায় মেতে ওঠে। তাই প্রিয়নবী সাল্লাল্লাহু আলাইহি ওয়াসাল্লাম অনেক আগেই উম্মতকে হুশিয়ার করে দিয়েছেন- ‘বনী ইসরাঈল বাহাত্তর দলে বিভক্ত ছিল, আর আমার উম্মত তিয়াত্তর দলে বিভক্ত হবে। সবই জাহান্নামে যাবে একটি দল ছাড়া। নবীজির খিদমতে আরজ করা হলো ইয়া রসূলাল্লাহ্‌। সেই নাজাত প্রাপ্ত দল কোনটি? উত্তরে নবীজি ইরশাদ করেন- যে দলে আমি এবং আমার সাহাবাগণ রয়েছে। -[আবূ দাঊদ শরীফ ও মিশকাত শরীফ]\n\nহযরত আবদুল্লাহ্‌ ইবনে মাসঊদ রদিয়াল্লাহু আনহু হতে বর্ণিত, তিনি বলেন- রসূলে করীম সাল্লাল্লাহু আলাইহি ওয়াসাল্লাম আমাদের সামনে একটি রেখা অঙ্কণ করলেন। অত:পর বললেন এটা আল্লাহর রাস্তা। অত:পর ঐ সরল রেখার ডানে-বামে আরো অনেক রেখা অঙ্কণ করলেন এবং বললেন এ হলো কতগুলো রাস্তা, এর প্রত্যেকটিতে একটি করে শয়তান রয়েছে। সে ঐ ভ্রান্তপথে আহবান করছে। অত:পর এরশাদ করলেন-ان هذا صراطى متقيما فاتبعوه   অর্থাৎ এটা (প্রথম রেখাই) আমার সহজ-সরল পথ। তোমরা এ পথের অনুসরণ কর।\n\n[মুসনাদে আহমদ মুসনাদুল মুকসিরিন মিনাস সাবাহ, মুসনাদি আব্দুল্লাহ ইবনে মাসউদ, হাদিস নং-৩৯২৮, নাসায়ী, সুনানু কুবরা, ৬ষ্ঠ খণ্ড, পৃ.৩৪৩, হাদিস নং-১১১৭৪, সুনানে দারেমী, বাবু ফি কাবাহিয়্যাতি আখযির রায, ১ম খণ্ড, পৃ. নং-২৩০, হাদিস নং-২৯৮ ইত্যাদি]\n\nনবীজির নির্দেশিত সেই পথই আহ্‌লে সুন্নাত ওয়াল জামাত। আর আহলে সুন্নাত ওয়াল জামাতের পরিপন্থী অবশিষ্ট মতবাদগুলো হলো বাতিল ফিরকা বা গোমরাহ দল। উল্লিখিত হাদীস শরীফে নবীজি যে বাহাত্তরটি জাহান্নামী দলের কথা উল্লেখ করেছেন মূলত: সেগুলোই হলো বাতিল ফিরকা। নবীজির সেই ভবিষ্যত বাণী পরবর্তীতে বাস্তবে পরিণত হয়েছিল।\n\nমুহাদ্দিসীনে কেরাম ঐ হাদীসের ব্যাখ্যায় ইসলামের নামে সৃষ্ট বাতিল ফিরকাগুলোর তালিকা প্রণয়ন করেছেন।\n\nপ্রথমত: তাঁরা ৭২টি বাতিল ফিরকার মূল ছয়টি উল্লেখ করেছেন। তা হলো ১.খারেজী, ২. ক্বদরিয়া, ৩.জাহমিয়া, ৪.মুরজিয়া,  ৫. রাফেজী, ৬. জবরিয়া। আবার এগুলোর প্রত্যেকটি বার শাখায় বিভক্ত।\n\nআমাদের দেশে প্রচলিত বাতিল মতবাদ, ওহাবী, মওদূদী, তবলীগী, কাদিয়ানী, শিয়া  ও খারেজী ইত্যাদি উপরোক্ত ছয়টি বাতিল ফিরকার কোন না কোন দলের অনুসারী ও তাদের আকীদায় বিশ্বাসী বলে এরা আহ্‌লে সুন্নাত ওয়াল জামাতের পরিপন্থী।\n\n[গুনিয়াতুত তালেবীন, কৃত: পীরানে পীর শায়খ আবদুল কাদের জিলানী রহমাতুল্লাহি আলাইহি, তাফসীরাতে আহমদিয়া, কৃত: শায়খ আহমাদ জীওয়ান, বাগে খলীল, ১ম খন্ড (আমার রচিত), এবং মাওলানা কাজী মঈনুদ্দীন আশরাফী রচিত ‘কোরআন-সুন্নাহর আলোকে ইসলামের মূলধারা ও বাতিল ফিরকা’ ইত্যাদি।]\n\n[সূত্র. যুগ-জিজ্ঞাসা, পৃ. 2-৩]"
    },
    {
        "1": "প্রশ্নোত্তর : ৮৯  - মিলাদুন্নবী ও সিরাতুন্নবী কী?",
        "2": "প্রশ্ন: আমাদের দেশে কিছু বাতিল ফেরকা আছে যাদের নিয়ে সব সময় মিলাদুন্নবী নিয়ে ঝগড়া হয়, অর্থাৎ তারা বলে যে মিলাদুন্নবী করার প্রয়োজন নেই সিরাতুন্নবী করলে হয়। তাই আমি জানতে চাই, মিলাদুন্নবী আর সিরাতুন্নবী এর মধ্যে আসল সমস্যাটা কী? দলিল সহকারে জানালে উপকৃত হব।\n\nউত্তর: পবিত্র ঈদে মিলাদুন্নবী সাল্লাহু আলায়হি ওয়াসাল্লাম আজ সারা বিশ্বে স্বীকৃত এক সম্পূর্ণ শরীয়তসম্মত অশেষ ফজিলতপূর্ণ ইবাদত ও অনুষ্ঠান। যা বিশ্বজগতের প্রাণ রহমাতুল্লিল আলামীন হুজূর পুরনূর সাল্লাল্লাহু আলাইহি ওয়াসাল্লাম এর শুভাগমনকে উপলক্ষ করে উদ্‌যাপন করা হয়। মিলাদুন্নবী উদ্‌যাপন করা পবিত্র কোরআনের নির্দেশ। পাশাপাশি হাদীস, ইজমা, ক্বিয়াস ইত্যাদি দ্বারা প্রমাণিত।\n\nপক্ষান্তরে সিরাতুন্নবী কাকে বলে? এর মৌলিকতা যথার্থতা ইত্যাদি গবেষণা অবশ্যই প্রয়োজন। এ পর্যায়ে সর্বজন সমাদৃত ব্যক্তিত্ব শায়খুল হাদীস ওয়াল ফিকহ ওয়াত্‌ তাফসীর আল্লামা সৈয়দ মুফতী আমীমুল ইহসান মুজাদ্দেদী বারকাতী রহমাতুল্লাহি আলাইহিঞ্চর মতে-\n\nالسیر جمع سیرۃ وھی الطریقۃ سوآء کانت خیرا او شرا ثم غلب فی الشرع علی طریقۃ المسلمین فی المعاملۃ مع الکافرین والبغاۃ و غیرھما من المستامنین والمرتدین قال ابن ھمام غلب فی عرف الفقھآء علی الطریق المامور فی غزو الکفار وفی الکفایۃ انہ یختص بسیر النبی ﷺ فی المغازی سمیت المغازی مسیرا لان اول امورہ السیر الی الغزو وقال النسفی السیر امور الغزو کالمناسک امور الحج قواعد الفقۃ ص\n\nঅর্থাৎ: সীরাত শব্দটি একবচন, তার বহুবচন সিয়র। আভিধানিক অর্থ পদ্ধতি, ভাল হোক কিংবা মন্দ হোক। আর পারিভাষিক অর্থে কাফির, বিদ্রোহী, ধর্মবিরোধী এবং মুরতাদের সাথে মুসলমানদের যুদ্ধ বিগ্রহ বা মোকাবেলার নাম সীরাত।\n\nইমাম ইবনে হুম্মাম বলেন-ফিকহবিদদের পরিভাষায় কাফিরদের সাথে যুদ্ধ জিহাদ করার ক্ষেত্রে শরীয়তের যে সমস্ত কর্মপদ্ধতি প্রয়োগ করা হয় তার নামই সীরাত।  আল্‌ কিফায়া নামক কিতাবে রয়েছে- সিয়ারুন্নবী বা সীরাতুন্নবী সাল্লাল্লাহু আলাইহি ওয়াসাল্লাম নবীর যুদ্ধ জীবনের জন্য সীমিত। আর সীয়র শব্দটি এসেছে সা-ইরুন থেকে যার অর্থ সফর করা ভ্রমণ করা ইত্যাদি। সুতরাং যুদ্ধকে সিয়র এ জন্য বলা হয়, যেহেতু যুদ্ধ করার জন্য প্রথমে যুদ্ধের ময়দানে সফর করতে হয়।\n\nইমাম নাসাফী রহমাতুল্লাহি আলাইহি বলেন- জিহাদের কর্মপদ্ধতির নাম হল সীরাত আর হজ্বের কর্মপদ্ধতির নাম মানাসিক। [কাওয়ায়েদুল ফিকহ, ৩৩১ পৃষ্ঠা, কৃত: মুফতী আমীমুল ইহসান রহমাতুল্লাহি আলাইহি]\n\nউপরোক্ত আলোচনা থেকে প্রতীয়মান হয় যে, সীরাতুন্নবী নবীজির জাহেরী-বাতেনী বিশাল জীবনের সীমিত একটা অংশমাত্র। আর মীলাদুন্নবী হলো ব্যাপক: যাতে নবীজির নূরী জগতের আদি সৃষ্টি হতে শুরু করে নূরানী জগতে লক্ষ লক্ষ বৎসর বিচরণ, দুনিয়ার বুকে শুভাগমন ব্যক্তিগত, পারিবারিক, সামাজিক, রাষ্ট্রীয় আধ্যাত্মিক কর্মময় জীবনের নবুয়তের এলান, দ্বীনের দাওয়াত মুজিযাসহ নবীজির জীবনে বিশাল অঙ্গণ নিয়ে বহুমুখি আলোচনার নামই হলো মিলাদুন্নবী সাল্লাল্লাহু আলাইহি ওয়াসাল্লাম। সাধারণত: সীরাত শব্দের অর্থ- চরিত্র, অভ্যাস, বৈশিষ্ট্য ইত্যাদি। কিন্তু সীরাত শব্দটি যখন নবীর দিকে সম্বোধন করা হয়, তখন নবীজির যুদ্ধ জীবন বা নবুয়ত প্রকাশের পরবর্তী তেইশ বৎসর জীবনের কথাই বুঝানো হয়। দুঃখজনক হলেও সত্য সম্প্রতি একটি কুচক্রি মহল মিলাদুন্নবীর বিশাল আয়োজন আর বর্ণাঢ্য অনুষ্ঠান থেকে সাধারণ মুসলমান তথা নবীপ্রেমিকদের দূরে সরিয়ে রাখার অপকৌশল হিসেবে সীরাতুন্নবী মাহফিল এর অবতারণা করেছে। উদ্দেশ্য কেবল মিলাদুন্নবীর বিরোধিতা করা। তদুপরি মাহে রবিউল আউয়াল প্রিয়নবী সাল্লাল্লাহু আলাইহি ওয়াসাল্লাম এর ধরা বুকে শুভাগমনের মাস হিসেবে এ মাসে মিলাদুন্নবী সাল্লাল্লাহু আলাইহি ওয়াসাল্লাম পালন করাটাই যথার্থ ও যুক্তিযুক্ত। তাই যুগ যুগ ধরে সারা বিশ্বে ইসলামী স্কলারগণ বিশেষত পবিত্র রবিউল আউয়ালে মিলাদুন্নবী সাল্লাল্লাহু আলাইহি ওয়াসাল্লাম উদ্‌যাপন করে আসছেন। যা শরীয়তের আলোকে মুস্তাহাব এবং অনেক অনেক কল্যাণকর। [আল হাবী লিল ফতোয়া- কৃত. ইমাম জালাল উদ্দিন সূয়ূতী (رحمة الله) ইত্যাদি]\n\n[সূত্র. যুগ-জিজ্ঞাসা, পৃ. ১-২]"
    },
    {
        "1": "প্রশ্নোত্তর : ৯০  - ঈদ - ঈদুল ফিতর ও ঈদুল আযহা ছাড়া অন্য ঈদের অস্তিত্ব নেই, ঈদে মিলাদুন্নবীর সঠিক ফয়সালা কি?",
        "2": "প্রশ্ন: কেউ কেউ বলেন, ইসলামে দুটি ঈদ- ঈদুল ফিতর ও ঈদুল আযহা ছাড়া অন্য কোন ঈদের অস্তিত্ব নেই। আর কেউ বলেন ঈমানদার মুসলমানদের জন্য সবচেয়ে খুশীর দিন হল প্রিয়নবীর শুভাগমনের দিন তথা ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম। এ বিষয়ে ক্বোরআন-সুন্নাহর আলোকে সঠিক ফয়সালা জানিয়ে ধন্য করবেন।=\n\nউত্তর: শুধুমাত্র ঈদুল ফিতর ও ঈদুল আযহা এ দুটিকে ইসলাম ও মুসলমানদের ঈদ হিসেবে সীমাবদ্ধ করা অজ্ঞতা ও মূর্খতা। কারণ এ দু’টি ঈদ ছাড়াও মুসলমানদের আরো ঈদ উদ্যাপনের বিষয়টি ইসলামী শরীয়তে প্রমাণিত। যেমন- আরাফাহ্ দিবস ও জুমার দিবসকে ঈদের দিন বলা হয় যা হাদীসে পাক দ্বারা প্রমাণিত। যেমন সহীহ বুখারী শরীফের ২য় খণ্ডে উল্লেখ রয়েছে-\nقالت اليهود لعمر انكم تقرئون اية لو نزلت فِيْنَا لَا تخذنا يومها عيدًا فقَال عمرانى لاعلم حيث انزلت – – – – – يوم العرفة وانا والله بعرفة- الخ – (الصحيح للبخارى- ج ২- ص ৬৬২)\n\nঅর্থাৎ- জনৈক ইহুদি হযরত ওমর রাদ্বিয়াল্লাহু আনহুকে বলে, এমন একটি আয়াত যা আপনারা তিলাওয়াত করে থাকেন যদি এ আয়াতটি আমাদের ইহুদি সম্প্রদায়ের উপর নাযিল হতো তাহলে আয়াত নাযিল হওয়ার দিনটিকে আমরা ঈদ হিসেবে উদ্যাপন করতাম। আর তা হলো ‘আল্ ইয়াওমা আকমালতু লাকুম দ্বীনাকুম’’ অর্থাৎ আজ আমি তোমাদের জন্য তোমাদের দ্বীনকে পরিপূর্ণ করে দিলাম এবং তোমাদের উপর আমার অনুগ্রহ সম্পূর্ণ করে দিলাম আর তোমাদের জন্য ইসলামকে দ্বীন হিসেবে মনোনীত করলাম। হযরত ওমর রাদ্বিয়াল্লাহু আনহু উত্তরে বললেন, আমি নিশ্চয় জানি আয়াতটি কোন দিন, কখন এবং কোথায় নাযিল হয়েছিল। আর সেদিন ছিল আরাফাতের দিন। [সহীহ বুখারী শরীফ: ২য় খণ্ড, পৃষ্ঠা ৬৬২]\n\nঅনুরূপভাবে হযরত আবদুল্লাহ্ ইবনে আব্বাস রাদ্বিয়াল্লাহু আনহুমা ‘‘আল্ ইয়াওমা আক্মালতু লাকুম দ্বীনাকুম’’ আয়াতটি জনৈক ইহুদির সামনে তিলাওয়াত করলে সে বলল-\nلو انزلت هذه الاية علينا لاتخذنا يومها عيدًا فقال ابن عباس رضى الله عنه فانها نزلت فى يوم عيدين فى يوم الجمعة ويوم عرفة- (الجامع للترمذى-১৩৪: ২)\nঅর্থাৎ যদি এ আয়াত আমাদের ব্যাপারে নাযিল হতো, তাহলে আমরা সেদিন ঈদ উদ্যাপন করতাম! উত্তরে হযরত আবদুল্লাহ্ ইবনে আব্বাস রাদ্বিয়াল্লাহু আনহুমা বলেন, আয়াতটি তো এমন দিন নাযিল হয়েছে যেদিন দুটি ঈদই উদ্যাপিত হচ্ছিল। একটা হল জুমার ঈদ অপরটি হল আরাফাহর ঈদ।\n[জামে তিরমিযী: ২য় খণ্ড, পৃষ্ঠা ১৩৪]\n\nহযরত ওমর ও হযরত আবদুল্লাহ ইবনে আব্বাস রাদ্বিয়াল্লাহু আনহুম আরাফাহ্ ও জুমার দিনের কথা উল্লেখ করে উক্ত ইহুদিকে বলেন যে, আয়াতটি ঈদের দিনেই নাযিল হয়েছে। অপর একটি হাদীসে পাকে বর্ণিত রয়েছে- انَّ هذا يوم جعله الله عيدًا অর্থাৎ জুমার দিন হচ্ছে এমন একটি দিন, যেদিনকে আল্লাহ্ পাক ঈদের দিন হিসেবে সাব্যস্ত করেছেন। [মিশকাত শরীফ: জুমা অধ্যায়]\n\nউপরোক্ত বর্ণনা হতে প্রমাণিত হল যে, ঈদুল ফিতর ও ঈদুল আয্হা ছাড়াও ইসলামে জুমা ও আরাফাহ্ দিবসকেও ‘ঈদ’ হিসেবে চিহ্নিত করা হয়েছে। অতএব, দু’ঈদ ছাড়া ইসলামে তৃতীয় কোন ঈদ নেই বলা ক্বোরআন-হাদীস সম্পর্কে অজ্ঞতারই প্রমাণ বহন করে।\n\nতাই যুগশ্রেষ্ঠ হাদীস বিশরাদ, ফেকাহবিদ ও প্রখ্যাত ইমামগণ আপন আপন নির্ভরযোগ্য কিতাব সমূহে ধরা বুকে প্রিয়নবী সাল্লাল্লাহু তা‘আলা আলায়হি ওয়াসাল্লাম-এর শুভাগমনের সময়, মাস ও মুহূর্তকে সমগ্র জগতবাসীর জন্য বিশেষত মুমিন নর-নারীর জন্য ঈদ ও পবিত্র খুশীর দিন ও মুহূর্ত হিসেবে উল্লখ করেছেন। এ ব্যাপারে বহুবার তরজুমানে আহলে সুন্নাতে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম সংখ্যায় গুরুত্বের সাথে বিস্তারিত আলোকপাত করা হয়েছে।\n\n[আল্ মওয়াহেবুল লাদুনিয়া কৃত- ইমাম আহমদ কছতালানী রাহ. এবং আন্ নেমাতুল কুবরা আলাল আলম ফি মওলদে সাইয়্যিদে উলফে আদম কৃত- ইমাম শায়খ ইবনে হাজর মক্কি রাহ. ইত্যাদি]"
    },
    {
        "1": "প্রশ্নোত্তর : ৯১  - মিলাদুন্নবী ও সিরাতুন্নবীর মধ্যে পার্থক্য কি?",
        "2": "প্রশ্ন: মিলাদুন্নবী ও সিরাতুন্নবী (ﷺ) এর মধ্যে পার্থক্য কি? কোনটি উদ্যাপন যথাযথ। সঠিক তথ্য জানিয়ে ধন্য করবেন।\n\nউত্তর: মিলাদুন্নবী ও সিরাতুন্নবী হল ব্যাপক আলোচিত শব্দ। শাব্দিক তথা আভিধানিক অর্থে মিলাদুন্নবী সাল্লাল্লাহু তা‘আলা আলায়হি ওয়াসাল্লাম দ্বারা নবী করীম সাল্লাল্লাহু তা‘আলা আলায়হি ওয়াসাল্লাম-এর শুভাগমন এবং সিরাতুন্নবী সাল্লাল্লাহু তা‘আলা আলায়হি ওয়াসাল্লাম দ্বারা নবী করীম সাল্লাল্লাহু তা‘আলা আলায়হি ওয়াসাল্লাম-এর চরিত্র বুঝালেও ইসলামী শরীয়তের পরিভাষায় উভয় শব্দ বিশেষ অর্থে ব্যবহৃত। আল্কিফায়া নামক কিতাবে উল্লেখ আছে সিরাতুন্নবী নবী করীম সাল্লাল্লাহু তা‘আলা আলায়হি ওয়াসাল্লাম-এর যুদ্ধ জীবনের সাথে সম্পৃক্ত। ইমাম ইবনে হুম্মাম হানাফী রাহমাতুল্লাহি আলায়হি বলেন ফোকাহায়ে কেরামের পরিভাষায় কাফেরদের সাথে যুদ্ধ/জিহাদ করার ক্ষেত্রে শরীয়তের আলোকে যে সমস্ত কর্ম পদ্ধতি প্রয়োগ করা হয় তার নামই হল সিরাত। অনুরূপভাবে ইমাম নাসাফী রাহমাতুল্লাহি আলায়হি বলেন, জিহাদ তথা যুদ্ধের কর্ম পদ্ধতির নাম হল সিরাত। পক্ষান্তরে নবী করীম সাল্লাল্লাহু তা‘আলা আলায়হি ওয়াসাল্লাম-এর নূরী জগতের সৃষ্টি হতে শুরু করে নূরানী জগতে লক্ষ লক্ষ বৎসর বিচরণ, তারপর দুনিয়ার বুকে শুভাগমন ও দুধপান করার অবস্থা থেকে তেষট্টি বছর নূরানী জাহেরি হায়াতে তৈয়্যবার প্রতিটি বিষয় আলোচনায় স্থান পায় মিলাদুন্নবীর মাহফিলে বা অনুষ্ঠানে। তাই সিরাতুন্নবী হল শুধু নবীজির যুদ্ধ ও জিহাদী জিন্দেগীর অংশের নাম। আর মিলাদুন্নবী হল নবীজির নূর মোবারকের সৃষ্টি থেকে ইন্তেকাল পর্যন্ত গোটা নূরানী হায়াতের বর্ণনার নাম। তদুপরি মাহে রবিউল আউয়াল প্রিয়নবীর শুভাগমনের মাস হিসেবে এ মাসের সাথে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম-এর সংশ্লিষ্টতা ও সম্পৃক্ততা বিদ্যমান। কোন কোন কুচক্রী মহল মিলাদুন্নবীর বিশাল আয়োজনকে সহ্য করতে না পেরে ফিতনা ফ্যাসাদ সৃষ্টির উদ্দেশ্যে বরকতময় ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লামার নূরানী মাহফিল থেকে মুসলমানদের দূরে সরানোর অপচেষ্টা হিসেবে সিরাতুন্নবী মাহফিলের অবতারণা করেছে। তাদের উদ্দেশ্য হল নবী প্রেমিক মুমিনদের সাথে পবিত্র ঈদে মিলাদুন্নবীর সাথে সংঘর্ষ ও বিরোধিতা করা এবং মিলাদুন্নবী সাল্লাল্লাহু তা‘আলা আলায়হি ওয়াসাল্লাম-এর প্রতি আঘাত ও কটূক্তি করা। যুগ যুগ ধরে বিশ্বের মুসলমানগণ রবিউল আওয়াল মাসে ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম নামে নবীজির শুভাগমনকে অতি ভক্তি-শ্রদ্ধার সাথে পালন করে আসছেন। এটাকে ইসলামী শরীয়তের ফকিহ-মুফতিগণ বরকতময় ও মুস্তাহাব হিসেবে ফতোয়া ও ফায়সালা প্রদান করেছেন। যা প্রকৃত ওলামায়ে কেরাম ও আউলিয়া কেরামের উত্তম তরিকা। তাছাড়া বর্তমান বিশ্বের প্রতিটি মুসলিম দেশে এ দিনটিকে সরকারি ছুটি ঘোষণা দিয়ে ঈদে মিলাদুন্নবীকে রাষ্ট্রীয়ভাবে উদ্যাপন করছে। আর তার বিপরীত করা মিলাদুন্নবীকে অস্বীকার করার নামান্তর এবং নবী-বিদ্বেষী ও ফিতনাবাজ কুচক্রী মুনাফিকদের চরিত্র হিসেবে প্রতীয়মান।"
    },
    {
        "1": "প্রশ্নোত্তর : ৯২  - মিলাদুন্নবীর তাৎপর্য ক্বোরআন-হাদীসের আলোকে",
        "2": "প্রশ্ন: মিলাদুন্নবী সাল্লাল্লাহু তা‘আলা আলায়হি ওয়াসাল্লাম উপলক্ষে জশনে জুলুস উদযাপনের তাৎপর্য ক্বোরআন-হাদীসের আলোকে জানালে উপকৃত হব।\n\nউত্তর: জুলুস শব্দটি আরবী। আভিধানিক অর্থ শোভাযাত্রা বা বর্ণাঢ্য র‌্যালী ও শাহী সাওয়ারী ইত্যাদি। শরীয়তের পরিভাষায় সমগ্র সৃষ্টির প্রাণ ও উৎস হুযূর করিম সাল্লাল্লাহু তা‘আলা আলায়হি ওয়াসাল্লামার এ ধরা বুকে শুভাগমনকে কেন্দ্র করে শুকরিয়া আদায়ের উদ্দেশ্যে হাম্দ-না’ত, দরূদ-সালাম, যিকির-আযকার ইত্যাদির মাধ্যমে শোভাযাত্রা ও খুশী উদ্যাপন করাকে জশনে জুলুসে ঈদে মিলাদুন্নবী (সাল্লাল্লাহু তা‘আলা আলায়হি ওয়াসাল্লাম) বলা হয়। নবী করিম সাল্লাল্লাহু তা‘আলা আলায়হি ওয়াসাল্লাম-এর শুভাগমনের খুশী উদ্যাপন করা, হাম্দ-না’ত, দরূদ-সালাম ও যিকির আযকারের মাধ্যমে জুলুস করত: উক্ত মহান নিয়ামতের শুকরিয়া আদায় করা এবং তার প্রতি ভক্তি-শ্রদ্ধা ও ভালোবাসা প্রদর্শন করা শরীয়ত সম্মত এবং তা ক্বোরআনুল করিমের নির্দেশ। আল্লাহর করুণা ও খাস রহমতকে স্মরণ করে খুশী উদ্যাপন করার আদেশ প্রদান করে। সূরা ইউনূসে মহান আল্লাহ্ এরশাদ করেন- قُلْ بِفَضْلِ اللهِ وَبِرَحْمَتِهِ فَبِذَالِكَ فَلْيَفْرَحُوْا هُوَ خَيْرٌ مِمَّا يَجْمَعُوْنَ-\nঅর্থাৎ হে হাবীব! আপনি (বিশ্ববাসীকে) বলুন, আল্লাহর অনুগ্রহ ও তাঁরই দয়া (তথা প্রিয় মাহবূব সাল্লাল্লাহু তা‘আলা আলায়হি ওয়াসাল্লাম)কে স্মরণ করে সেটার উপর তারা যেন আনন্দ প্রকাশ করে। এটা তাদের জমাকৃত সমস্ত ধন-সম্পদ ও নেক আমল সমূহ অপেক্ষা অধিক উত্তম।\n\nবিভিন্ন তাফসীর গ্রন্থে উপরোক্ত আয়াতে করীমার ‘‘برحمته’’ শব্দ দ্বারা ‘প্রিয়নবী রাহমাতুল্লিল আলামীনের পবিত্র ও নূরানী’ জাতে পাক বলে বর্ণিত হয়েছে।\n[তাফসীরে দুররে মানসুর: কৃত- ইমাম জালাল উদ্দীন সুয়ূতী রাহমাতুল্লাহি আলায়হি ইত্যাদি]\n\nউল্লেখিত আয়াতের আলোকে মহানবী সাল্লাল্লাহু তা‘আলা আলায়হি ওয়াসাল্লাম-এর শুভাগমনকে উপলক্ষ করে, তাঁরই শুভাগমনের মাসে শরীয়ত সম্মত তরিকায় হাম্দ-না’ত, দরূদ-সালাম, যিকির-আযকার ও দু’আর মাধ্যমে আনন্দ উৎসব করা, শান-শওকতপূর্ণ জশনে জুলুস বের করা নবী প্রেমের বহিঃপ্রকাশ।\n\nবিশেষত: প্রিয়নবী সাল্লাল্লাহু আলায়হি ওয়াসাল্লামার শুভাগমনের মুহূর্তে আল্লাহ্ তা‘আলার হুকুমে অসংখ্য নূরানী ফেরেশতা দলে দলে জুলুস সহকারে আসমান হতে মক্কা শরীফে নবীর দাদা খাজা আবদুল মোত্তালেবের ঘরে হামদ-না’ত সহকারে নূরানী পতাকাসহ অবতরণ করেছেন। জশনে জুলুসের প্রমাণ সমূহের মধ্যে এটা অন্যতম। যা ইমাম কসতলানী রাহমাতুল্লাহি আলায়হি সহ অনেক হাদিস-ফিক্হের ইমামগণ বর্ণনা করেছেন। [মাওয়াহেবে লাদুনিয়া ইত্যাদি]"
    },
    {
        "1": "প্রশ্নোত্তর : ৯৩  - নবীজিকে যারা হাজির নাযির, ইলমে গায়েব, জিন্দা-নবী, নূরের নবী না মানে তাদের কি সরাসরি কাফির বলা যাবে? বিস্তারিত ক্বোরআন হাদীস মোতাবেক জানালে উপকৃত হব।",
        "2": "প্রশ্ন: নবীজিকে যারা হাজির নাযির, ইলমে গায়েব, জিন্দা-নবী, নূরের নবী না মানে তাদের কি সরাসরি কাফির বলা যাবে? বিস্তারিত ক্বোরআন হাদীস মোতাবেক জানালে উপকৃত হব।\n\nউত্তর: নূরের নবী, হায়াতুন্নবী আল্লাহ্ প্রদত্ত ইলমে গায়েবের অধিকারী, নবীজি সাল্লাল্লাহু তা’আলা আলায়হি ওয়াসাল্লাম আল্লাহ্ প্রদত্ত বিশেষ ক্ষমতা ও অনুগ্রহে হাজির ও নাযির এসব খাছায়েসে মুস্তফা সাল্লাল্লাহু তা’আলা আলায়হি ওয়াসাল্লাম যা আল্লাহ্ তা’আলা বিশ্বনবী, আকা ও মাওলা তাজেদারে মদিনা হুযূর আকরাম সাল্লাল্লাহু তা’আলা আলায়হি ওয়াসাল্লামকে বিশেষভাবে দয়া ও দান করেছেন। যেমন নবীজিকে সশরীরে মেরাজ তথা মহান রাব্বুল আলামীনের দীদার লাভে ধন্য করেছেন। সুতরাং এ সমস্ত বৈশিষ্ট্যসমূহ অস্বীকার করা ও প্রিয় নবীর এসব গুণাবলী নিয়ে ঠাট্টা-বিদ্রোপ করা নিঃসন্দেহে কুফরী ও গোমরাহী এবং কাফির ও মুনাফিকদের চরিত্র। সত্যিকারের কোন প্রকৃত মুমিন নবী প্রেমিক নবী পাক সাহেবে লাওলাক সাল্লাল্লাহু তা’আলা আলায়হি ওয়াসাল্লাম-এর বৈশিষ্ট্যাবলী অস্বীকার করতে পারবে না। যদি কেউ নবী পাক সাল্লাল্লাহু তা’আলা আলায়হি ওয়াসাল্লাম-এর এই সমস্ত খাছায়েছ বা বৈশিষ্ট্যাবলী না বুঝে অস্বীকার করে জানা ও অবগত হওয়ার পর খালিস নিয়তে তাওবা করতে হবে। আর জেনে-শুনে গোস্তাখী করে অস্বীকার করলে গোস্তাখে রাসূল, মুনাফিক ও বেঈমানদের অন্তর্ভুক্ত হয়ে যাবে।\n[জা-আল হক কৃত: মুফতি আহমদ ইয়ার খাঁন নঈমী রহ., বাহারে শরিয়ত: ১ম অংশ আকায়িদ অধ্যায় কৃত: মুফতি আজমাদ আলী হানাফী রহ. ইত্যাদি]"
    },
    {
        "1": "প্রশ্নোত্তর : ৯৪  - ১. কানযুল ঈমান ২য় খণ্ডের ৩৪ পৃষ্ঠায় সূচিপত্রে রয়েছে নবীগণকে মানুষ বলা কাফিরের পন্থা। আমরা জানি নবীগণকে মানুষ মানতে হবে তবে আমাদের মত সাধারণ মানুষ নয়। সূচিতে এভাবে লিখলে হত যে, নবীগণকে সাধারণ মানুষ/ আমাদের মত মানুষ বলা কাফিরের পন্থা। বিস্তারিত জানালে উপকৃত হব।",
        "2": "প্রশ্ন: ১. কানযুল ঈমান ২য় খণ্ডের ৩৪ পৃষ্ঠায় সূচিপত্রে রয়েছে নবীগণকে মানুষ বলা কাফিরের পন্থা। আমরা জানি নবীগণকে মানুষ মানতে হবে তবে আমাদের মত সাধারণ মানুষ নয়। সূচিতে এভাবে লিখলে হত যে, নবীগণকে সাধারণ মানুষ/ আমাদের মত মানুষ বলা কাফিরের পন্থা। বিস্তারিত জানালে উপকৃত হব।\n\n উত্তর: সমস্ত সৃষ্টির মধ্যে মানব জাতিকে রাব্বুল আলামীন সর্বোত্তম আকৃতি দান করেছেন। আর মানব জাতির হেদায়াতের জন্য মানব বংশে ও মানবাকৃতিতে বহু নবী-রাসূল আলায়হিমুস্ সালামকে যুগে যুগে মহান রাব্বুল আলামীন পৃথিবীর বিভিন্ন দেশে/গোত্রে/সম্প্রদায়ে প্রেরণ করেছেন। মহান প্রতিপালক সৃষ্টিকর্তা নবীগণকে যদি ও মানবাকৃতি দান করে মানব বংশে প্রেরণ করেছেন বস্তুত নবীগণ হলেন আল্লাহর পক্ষ হতে প্রেরিত আল্লাহর প্রিয় বন্ধু ও প্রতিনিধি। সম্মানিত নবীগণ যখন হেদায়াতের বাণী নিয়ে মানব সম্প্রদায়ের নিকট প্রেরিত হতেন তখন নবীগণকে কাফির ও মুশরিক সম্প্রদায় হেয় প্রতিপন্ন করতে নিজেদের সাথে তুলনা করত। যেমন ক্বোরআনুল করীমে রাব্বুল আলামীন এরশাদ করেন-\nذالك بانه كانت تاتيهم رسلهم بالبينت فقالوا ابشرو يهدوننا فكفروا وتولّوا—– الخ\nঅর্থাৎ এটা এ জন্য যে, তাদের নিকট তাদের জন্য প্রেরিত রাসূলগণ সুস্পষ্ট প্রমাণাদি নিয়ে আসতেন, তখন তারা বলেছে ‘‘মানুষই কি আমাদেরকে হেদায়াত বা পথ প্রদর্শন করবে? সুতরাং তারা কাফির হয়েছে এবং হেদায়াত গ্রহণ করা হতে ফিরে গেছে।\n[সূরা আত্তাগাবুন: আয়াত- ৬, পারা- ২২]\n\nএ আয়াতে কারীমা থেকে এই কথা সুস্পষ্ট যে, সমকক্ষতা দাবী করার জন্য আল্লাহ তা’আলার প্রেরিত মহান নবীগণকে ‘বশর’ বা সাধারণ মানুষ বলা ক্বোরআনের ভাষায় বেঈমানী ও কুফর। সাধারণ মানুষের সাথে তুলনা করে নবীগণকে মানুষ বা বশর ডাকা কাফিরদেরই প্রথা যা সম্পূর্ণ হারাম ও কুফরী। আর রাব্বুল আলামীনের নির্দেশ হচ্ছে বান্দাগণ যেন তাঁর প্রেরিত নবী ও রাসূলগণকে নিজেদের মত একে অপরকে সাধারণত যেভাবে আহ্বান করে সেভাবে যেন আহ্বান না করে। আল্লাহ্ তা’আলা এরশাদ করেছেন-لَا تَجْعَلُوْا دَعَاءَ الرسولِ بَيْنَكُمْ كَدْعَاء بَعْضِكُمْ بَعْضًا الاية-\nঅর্থাৎ হুযূরে আনোয়ার রাসূলে আকরম সাল্লাল্লাহু তা’আলা আলায়হি ওয়াসাল্লাম-এর স্মরণ ও আহ্বানকে তোমাদের পরস্পরের আহ্বানোর মত করো না যেমন তোমরা একে অপরকে সাধারণভাবে ডেকে থাকো। [সূরা আন্নূর: আয়াত-৩৬]\n\nআলোচ্য আলোচনা হতে প্রতীয়মান যে আল্লাহর প্রিয় রাসূল ও সাধারণভাবে নবীগণকে মানুষ বলা সাধারণ মানুষের মত মনে করা কাফিরের তরিকা। যেহেতু উম্মতের কারো সাথে সম্মানিত নবীগণের তুলনা হতে পারে না। কানযুল ঈমানের শিরোনামে এদিকেই ইঙ্গিত করা হয়েছে।"
    },
    {
        "1": "প্রশ্নোত্তর : ৯৫  - পবিত্র ঈদে মিলাদুন্নবী (ﷺ) এর উৎস ও উৎপত্তি কখন থেকে সর্বপ্রথম মিলাদুন্নবী তথা প্রিয় নবীর শুভাগমনের বর্ণনা কে করেছেন? ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করা নিয়ে কোন কোন মহল বিরূপ মন্তব্য করতে শুনা যায়। সুতরাং এর সঠিক উত্তর পেলে আন্তরিকভাবে কৃতজ্ঞ হব",
        "2": "প্রশ্ন: পবিত্র ঈদে মিলাদুন্নবী (ﷺ) এর উৎস ও উৎপত্তি কখন থেকে সর্বপ্রথম মিলাদুন্নবী তথা প্রিয় নবীর শুভাগমনের বর্ণনা কে করেছেন? ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করা নিয়ে কোন কোন মহল বিরূপ মন্তব্য করতে শুনা যায়। সুতরাং এর সঠিক উত্তর পেলে আন্তরিকভাবে কৃতজ্ঞ হব।…\n\n উত্তর: পবিত্র ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম ইসলামী শরিয়তে নতুন কিছুই নয়। বরং আল্লাহ্ প্রদত্ত সকল দ্বীন আর শরিয়তেই ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম অর্থাৎ সর্বশ্রেষ্ঠ ও সর্বশেষ নবীর শুভাগমনের আনন্দপূর্ণ আলোচনা ছিল এবং রয়েছে। পার্থক্য কেবল এতটুকু যে, পূর্বেকার নবী-রাসূলগণের শরিয়তে ভবিষ্যৎকাল জ্ঞাপন ক্রিয়াপদ ব্যবহার হয়েছে অর্থাৎ এ রকম সর্বশ্রেষ্ঠ নবী দুনিয়ায় শুভাগমন করবেন এখন অতীতকাল জ্ঞাপন ক্রিয়াপদ ব্যবহার করা হয়। যেহেতু মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর উৎপত্তি মহান আল্লাহ রাব্বুল আলামীন হাজার হাজার যুগ পূর্বেই সকল নবী ও রাসূলগণের রূহ মোবারককে একত্রিত করে করেছেন। যেমন পবিত্র ক্বোরআনুল করীমে আহকামূল হাকেমীন আল্লাহ্ জাল্লাশানুহু সূরা আলে ইমরানের ৮১ ও ৮২ নম্বর আয়াতে এরশাদ করেন-\nواذاخذ الله ميثاق النبيين لما اتيتكم من كتاب وحكمة ثم جائكم رسول مصدق لما معكم لتومنن به ولتنصرنه ط قال أقررتم واذخذتم على ذالكم اصرى ط قالوا أقررنا قال فاشهدوا وانا معكم من الشهدين- فمن تولى بعد ذالك فاولئك هم الفسقون-\nঅর্থাৎ এবং হে আমার প্রিয় হাবীব! সাল্লাল্লাহু তা’আলা আলায়হি ওয়াসাল্লাম আপনি স্বরণ করুন, যখন আল্লাহ্ তা’আলা নবীগণের নিকট থেকে অঙ্গিকার নিয়েছিলেন, আমি যদি তোমাদেরকে আসমানী কিতাব ও হিকমত প্রদান করি, অতপর যদি তাশরীফ নিয়ে আসেন তোমাদের নিকট আমার সর্বশ্রেষ্ঠ রাসূল, যিনি তোমাদের কিতাবগুলোর সত্যায়ন করেন, তখন তোমরা নিশ্চয় নিশ্চয় তাঁর উপর ঈমান আনবে এবং তাঁকে সাহায্য করবে। আল্লাহ্ তা’আলা এরশাদ করলেন, তোমরা কি স্বীকার করলে এবং এ সম্পর্কে আমার গুরু দায়িত্ব তথা অঙ্গিকার গ্রহণ করলে? নবীগণ সবাই আরজ করলেন, ‘আমরা স্বীকার করলাম। এরশাদ করলেন- তোমরা একে অপরের উপর সাক্ষী হয়ে যাও। আমি (আল্লাহ) নিজেও তোমাদের সাথে সাক্ষীদের মধ্যে অন্তর্ভুক্ত হলাম। সুতরাং যে কেউ এরপর (এ অঙ্গিকার হতে) ফিরে যাবে, তবে তারা ফাসিক।\n\nএ আয়াতে পাক থেকে তিনটি বিষয় সুস্পষ্ট হয়-প্রথমত হুযূর করীম সাল্লাল্লাহু তা’আলা আলায়হি ওয়াসাল্লাম-এর শুভামনের তথা মিলাদুন্নবীর আলোচনা স্বয়ং মহা রাব্বুল আলামীন করেছেন। দ্বিতীয়ত রাব্বুল আলামীন বরকতময় কাজের সূচনাও মহা বরকতময় সত্তাগণকে সাথে নিয়ে করেছেন এবং তৃতীয়ত উক্ত আয়াতে সম্মানিত নবী ও রাসূলগণ হতে অঙ্গীকার নেয়া হয়েছে ফলে তাঁদের উম্মতদেরকেও এ উত্তম কাজে অন্তর্ভুক্ত করা হয়েছে। [তাফসীরে নুরুল ইরফান কৃত: মুফতি আহমদ ইয়ার খান নঈমী রহ.]\n\nএভাবে অনেক আয়াতে পাকে ঈদে মিলাদুন্নবীর সাল্লাল্লাহু তা’আলা আলায়হি ওয়াসাল্লামার উৎস ও নির্দেশ খুজে পাওয়া যায়। নমুনা স্বরূপ কিছু আয়াতে করীমা সূরার নাম ও আয়াত নম্বরসহ তুলে ধরা হল। যথা:\nক. সূরা মায়েদার ১৫ নম্বর আয়াতে মহান আল্লাহ্ পাক এরশাদ করেন-\nقد جاء كم من الله نور\nঅর্থাৎ নিশ্চয় তোমাদের নিকট আল্লাহর পক্ষ হতে মহা নূর তথা সর্বশ্রেষ্ঠ রাসূল শুভাগমন করেছেন।\nখ. সূরা আলে ইমরান ১৬৪ নম্বর আয়াত-\nلقد منَّ الله على المؤمنين اذ بعث فيهم رسولا من انفسهم يتلوا عليهم اياته ويزكيهم ويعلمهم الكتاب والحكمة وان كانوا من قبل لفى ضلال مبين-\nঅর্থাৎ নিশ্চয় আল্লাহ্ তা’আলা মুমিনগণের উপর বড় দয়া করেছেন যেহেতু তাদের মধ্যে তাঁদের তথা বনি আদম হতে মহান রাসূল প্রেরণ করেছেন যিনি তাদের নিকট তাঁর আয়াতসমূহ তেলাওয়াত করবেন তাদেরকে পুতঃপবিত্র করবেন এবং তাদেরকে কিতাব ও হিকমত দান করবেন যদিও তারা তার আগমনের পূর্বে স্পষ্ট গোমরাহীতে নিমজ্জিত ছিল।\nগ. সূরা নিসার ১৭০ নম্বর আয়াতে এরশাদ হচ্ছে-\nيا ايهاالناس قد جاءكم الرسول بالحق من ربّكم فامنوا خيرا لكم الاية-\nঅর্থাৎ হে লোক সকল! তোমাদের নিকট সর্বশ্রেষ্ঠ মহান রাসূল শুভাগমন করেছেন তোমাদের রবের পক্ষ হতে সত্য নিয়ে, সুতরাং তোমরা তাঁর উপর ঈমান গ্রহণ কর, এটা তোমাদের জন্য অনেক উত্তম ও কল্যাণকর।\nঘ. সূরা নিসা ১৭৪ নম্বর আয়াত আল্লাহ্ তা’আলা এরশাদ করেন-\nيا ايها الناس قدجاءكم برهان من ربكم- الخ\nঅর্থাৎ হে লোক সকল! তোমাদের নিকট তোমাদের রবের পক্ষ হতে অকাট্য দলিল (হুযূর পুরনূর সাল্লাল্লাহু তা’আলা আলায়হি ওয়াসাল্লাম) আগমন করেছেন।\nঙ. সূরা তাওবা ১২৮ নম্বর আয়াত-\nلقد جائكم رسول من انفسكم عزيز عليه ما عنتم حريص عليكم بالمؤمنين رؤف رحيم-\nঅর্থাৎ নিশ্চয় তোমাদের নিকট তোমাদের বংশ হতে মহান রাসূল শুভাগমন করেছেন। তোমাদের কষ্ট তাঁর জন্য অনেক ভারী ও দুঃখ তোমাদের মঙ্গলকামনাকারী ও বড় কাণ্ডারী এবং ঈমানদারগণের জন্য বড়ই দয়াবান।\nচ. সূরা আম্বিয়া ১০৭ আয়াত-\nوما ارسلنك الا رحمة للعلمين-\nঅর্থাৎ আমি (আল্লাহ্) আপনাকে পৃথিবীতে প্রেরণ করেছি সমগ্র কায়েনাতের জন্য রহমত বানিয়ে (তথা রহমত বিতরণকারী হিসেবে)।\nছ. সূরা আহযাব শরীফের ৪৫ নম্বর আয়াত-\nيا ايها النبى انا رسلنك شاهدا ومبشرًا ونذيرًا وداعيا الى الله باذنه وسراجا ميرًا-\nঅর্থাৎ হে আমার প্রিয় নবী (সরকারে দু’আলম সাল্লাল্লাহু তা’আলা আলায়হি ওয়াসাল্লাম) নিশ্চয় আমি আপনাকে (পৃথিবীতে) প্রেরণ করেছি সাক্ষী দাতা তথা হাজির নাজির। জান্নাতের শুভসংবাদ দাতা, জাহান্নামের ভয় প্রদর্শনকারী। আল্লাহ্ তা’আলার দিকে তার হুকুমে (আল্লাহর বান্দাগণকে) আহ্বানকারী এবং আলোক প্রদীপ হিসেবে।\nএ ধরণের অসংখ্য আয়াতে করীমায় আল্লাহ্ রাব্বুল আলামীন স্বীয় হাবীবে পাক, সাহেবে লাওলাক, সাইয়ারে আফলাক, রাসূলে মুয়াজ্জম, নূরে মুজাস্সাম, রাহমাতুল্লিল আলামীন, খাতামুন্ নবীয়্যীন হযরত মুহাম্মদুর রাসূলুল্লাহ্ সাল্লাল্লাহু তা’আলা আলায়হি ওয়াসাল্লাম এর ধরাধামে তাশরীফ আওয়ারী তথা শুভাগমনের সুন্দর আলোচনা করে ঈদে মিলাদুন্নবীর শুভ সূচনা করেছেন। সূরা আলে ইমরানে ১০৩ নম্বর আয়াতে করীমায় আরো ইরশাদ করেন- ‘হে মুমিনগণ! তোমরা আল্লাহ্ পাকের সে মহান অনুগ্রহ ও নেয়ামতুল্লাহ্ (তথা রাসূলে আকরাম সাল্লাল্লাহু তা’আলা আলায়হি ওয়াসাল্লামকে) স্মরণ কর যা তোমাদেরকে আল্লাহ্ তা’আলা এমন এক সময়ে দান করেছেন, যখন তোমরা পরস্পর শত্র“ ছিলে। তাঁর সে নেয়ামতের বদৌলতে তিনি (আল্লাহ্ তা’আলা) তোমাদের সাথে সম্প্রীতির বন্ধন সৃষ্টি করেছেন। ফলে তোমরা পরস্পর ভাই ভাই হয়েছ অথচ তোমরা জাহান্নামের গর্তের একেবারে কিনারায় পতিত হওয়ার উপক্রম হয়েছিলে। তিনি তাঁর সে নেয়ামতের বদৌলতে তোমাদেরকে জাহান্নাম হতে মুক্তি দান করেছেন। এভাবেই আল্লাহ্ তা’আলা তোমাদের জন্য স্বীয় নিদর্শনসমূহ বর্ণনা করেন, যাতে তোমরা হেদায়াত প্রাপ্ত হও।’’\nআর প্রিয়নবী সাল্লাল্লাহু তা’আলা আলায়হি ওয়াসাল্লাম-এর শুভাগমন ঈদ তথা খুশী-আনন্দ প্রকাশ করার জন্য মহান আল্লাহ্ পবিত্র ক্বোরআনে সরাসরি নির্দেশ দিয়ে এরশাদ করেন-\nقل بفضل الله وبرحمنه فبذالك فليفرحوا هو خير ممّا يجمعون-\nঅর্থাৎ (হে হাবীব) আপনি আমার বান্দাদের বলুন! আল্লাহরই অনুগ্রহ ও তাঁর রহমত প্রাপ্তিতে তারা যেন অবশ্যই আনন্দ-খুশী উদ্যাপন করে। তা তাদের সমস্ত সঞ্চয়কৃত ইবাদত-বন্দেগীও ধন-দৌলত হতে অধিক শ্রেয় ও উত্তম। [সূরা ইউনুস: আয়াত ৫৮] উক্ত আয়াতে করীমায় ইমাম জালাল উদ্দীন সুয়ূতী রহমাতুল্লাহি আলায়হি সহ অনেক তাফসীর বিশারদগণ আল্লাহর রহমত হতে রাহমাতুল্লিল আলামীন রাসূলে আনোয়ার সাল্লাল্লাহু তা’আলা আলায়হি ওয়াসাল্লাম মুরাদ নিয়েছেন।[তাফসীরে দূররে মনসূর]\n\nসুতরাং উক্ত আয়াতে করীমায় আল্লাহ্ পাক তাঁর অনুগ্রহ ও দয়ার মূর্তিপ্রতিক প্রিয় রাসূলের শুভাগমনে খুশী তথা আনন্দ উদযাপনের নির্দেশ দিয়ে মূলত মিলাদ ও ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম পালন করার নির্দেশ দান করেছেন মুমিন মুসলমানদের প্রতি। বলা বাহুল্য, ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন স্বয়ং আল্লাহরই নির্দেশ এবং ক্বোরআনই এর প্রকৃত উৎস তথা ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করা মূলত সুন্নাতে ইলাহী। আর মুমিন মুসলমানরা তারই নির্দেশ ও সুন্নাতে ইলাহী পালন করছে মাত্র। তদ্রুপ নূরানী জগতের ফেরেশতারা আল্লাহর হুকুমে প্রিয় নবী সাল্লাল্লাহু তা’আলা আলায়হি ওয়াসাল্লাম-এর মিলাদ তথা মক্কা নগরীতে মা-আমেনার ঘরে শুভাগমনের মুহূর্তে জুলুস সহকারে হামদ-সালাম, তাকবির-তাসবীহ এবং অনেক শান মানের সাথে ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করেছেন। যুগেযুগে সম্মানিত সাহাবায়ে কেরাম, তাবেয়ীন, তাবে-তাবেয়ীন এবং হক্কানী ইমাম ও অলি-আবদালগণ বৈধ পন্থায় পবিত্র গম্ভীর পরিবেশে বিশেষত প্রিয় রাসূলের শুভাগমনের মাস রবিউল আউয়াল শরীফে ক্বোরআন তেলাওয়াত, হামদ-নাত, জিকির-আজকার, বয়ান-তাফসীর, দরূদ-সালাম পাঠ, জশনে জুলুস, দান খায়রাত, দোয়া-মুনাজাত ও খানা-পিনা তথা তবারুক বিতরণের মাধ্যমে ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করেছেন মর্মে বিস্তারিত বিবরণ পেশ করেছেন।\n\nবিশ্বখ্যাত তাফসীর, হাদীস ও ফিকহের জলিলুল কদর ইমামগণ ও ইসলামী স্কলারগণ তারই ধারাবাহিকতায় বর্তমান বিশ্বে ও আশেকানে মোস্তফা তথা সুন্নি মুসলমানগণ উক্ত ইমাম ও অলিগণের অনুসরণে বিশেষত মাহে রবিউল আউয়ালে ভাব-গম্ভীর পরিবেশে নেহায়ত আদব ও ইহতেরামের সাথে ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর উদ্যাপনের মাধ্যমে মহান আল্লাহর দরবারে শুকরিয়া আদায় করছেন ও শান্তি-রহমত বরকত কামনা করে দোয়া-মুনাজাতের ব্যবস্থা করছেন। এ বিষয়ে বিরূপ মন্তব্য ও কটূক্তি কোন ঈমানদার করতে পারে না তবে মুনাফিক, নাস্তিক ও খোদাদ্রোহী ও নবীদ্রোহী তথা ইসলামের দুশমনরাই একমাত্র ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম নিয়ে বিরূপ মন্তব্য করতে পারে।\n\n[আল্ মাওয়াহেবুল লাদুনিয়া কৃত: ইমাম আহমদ কস্তালানী রহ., আন নেমতুল কোবরা আলাল আলম কৃত: ইমাম ইবনে হাজর মক্কী রহ., আল্ হাবীলিল্ ফতোয়া কৃত: ইমাম জালাল উদ্দীন সুযূতী রহ., মা’ছাবাতা বিস্সুন্নাহ্ কৃত: শেখ আবদুল হক দেহলভী রহ., মাসিক তরজুমানে আহলে সুন্নাত বিগত রবিউল আউয়াল সংখ্যা, বাগে খলিল ১ম খণ্ড ও যুগজিজ্ঞাসা ইত্যাদি]"
    },
    {
        "1": "প্রশ্নোত্তর : ৯৬  - রাসূলে আকরাম সাল্লাল্লাহু তা’আলা আলায়হি ওয়াসাল্লাম আল্লাহর নূর হতে সৃষ্ট। এ কথার বিশ্লেষণ মূলক ও প্রামাণ্য আলোচনা পেশ করার অনুরোধ রইল। কোন কোন মহল রাসূলে পাকের শানে এ ধরণের মন্তব্য করতে শুনা যায় তিনি আমাদের মত সাধারণ মানুষ, দশজনের মত/মাটির তৈরি/ কবরের মাটির সাথে মিশে গেছে। লাভ-ক্ষতির ক্ষমতা নেই। পরের কল্যাণ সাধন করা দূরের কথা নিজের কল্যাণ করতেও অক্ষম। তাদের ব্যাপারে ইসলামী শরীয়তের ফায়সালা কি? বিস্তারিত জানিয়ে ধন্য করবেন।",
        "2": "প্রশ্ন: রাসূলে আকরাম সাল্লাল্লাহু তা’আলা আলায়হি ওয়াসাল্লাম আল্লাহর নূর হতে সৃষ্ট। এ কথার বিশ্লেষণ মূলক ও প্রামাণ্য আলোচনা পেশ করার অনুরোধ রইল। কোন কোন মহল রাসূলে পাকের শানে এ ধরণের মন্তব্য করতে শুনা যায় তিনি আমাদের মত সাধারণ মানুষ, দশজনের মত/মাটির তৈরি/ কবরের মাটির সাথে মিশে গেছে। লাভ-ক্ষতির ক্ষমতা নেই। পরের কল্যাণ সাধন করা দূরের কথা নিজের কল্যাণ করতেও অক্ষম। তাদের ব্যাপারে ইসলামী শরীয়তের ফায়সালা কি? বিস্তারিত জানিয়ে ধন্য করবেন।\n\n উত্তর: হযরত জাবের রাদ্বিয়াল্লাহু তা’আলা আনহু কর্তৃক মরফু হাদীস দ্বারা প্রমাণিত যে, নবী করীম সাল্লাল্লাহু তা’আলা আলায়হি ওয়াসাল্লাম মহান আল্লাহর জাতি নূরের জ্যোতি থেকে সৃষ্ট। অতঃপর উক্ত নূর হযরত আদম আলায়হিস্ সালামের ললাটে এই জগতে তশরীফ এনেছেন এবং আল্লাহর কুদরতে বিশেষ প্রক্রিয়ার মাধ্যমে ঐ নূরে পাক এক দেহ হতে অন্য দেহে স্থানান্তরিত হতে হতে অবশেষে হযরত আবদুল্লাহ্ রাদ্বিয়াল্লাহু আনহুর ললাট হতে ঐ পবিত্র নূর সরাসরি হযরত আমেনা রাদ্বিয়াল্লাহু আনহার গর্ভে স্থান লাভ করেন। তারপর যথাযথ সময়ে আল্লাহ তা’আলার হুকুমে দুনিয়াতে শুভাগমন করেন। তাতে বুঝা গেল যে, নবী করীম সাল্লাল্লাহু তা’আলা আলায়হি ওয়াসাল্লামের দেহ মোবারক নূরের সৃষ্টি। হুযূর করীম সাল্লাল্লাহু তা’আলা আলায়হি ওয়াসাল্লাম নূরে মুজাস্সম তথা আপাদমস্ততক নূর ছিলেন। বিধায় বিশুদ্ধ বর্ণনা অনুযায়ী চন্দ্র সূর্যের আলোতে রাসূলে করীমের (সাল্লাল্লাহু তা’আলা আলায়হি ওয়াসাল্লাম) নূরানী শরীর মোবারকের ছায়া কখনো জমিনে পতিত হয়নি এবং কেউ দেখেনি যেহেতু হুযূর সাল্লাল্লাহু তা’আলা আলায়হি ওয়াসাল্লাম আল্লাহর নূর হতে সৃষ্টি বিধায় নূরের ছায়া হয় না। এবং পবিত্র মেরাজ রজনীতে সরওয়ারে কায়েনাত নবী করীম সাল্লাল্লাহু তা’আলা আলায়হি ওয়াসাল্লাম মহান আল্লাহর বিশেষ দয়া ও মেহেরবানীতে রাতের সামান্য সময়ে মসজিদুল হারাম (মক্কা শরীফ) হতে বায়তুল্ল মোকাদ্দাস, সেখান হতে উর্ধ্ব জগত তথা সপ্ত আসমান বেহেশত-দোজখ, লওহ কলম, আরশ-কুরছি সব পরিদর্শন করত: স্বশরীরে জাগ্রতাবস্থায় আল্লাহর দিদারে ধন্য হয়ে পুনরায় মূহূর্তের মধ্যে মক্কা শরীফে ফিরে এসেছেন। যা সহীহ বোখারীসহ অনেক হাদীসের নির্ভরযোগ্য কিতাবের বিশুদ্ধ বর্ণনা (হাদীস) দ্বারা প্রমাণিত। তা একমাত্র সম্ভব হয়েছে এ জন্য যে, তিনি (আক্বা ও মওলা মুহাম্মদুর রাসূলুল্লাহ্ সাল্লাল্লাহু তা’আলা আলায়হি ওয়াসাল্লাম) আপাদ-মস্তক অর্থাৎ তার পবিত্র দেহ মোবারকসহ নূর ছিলেন। নূরানী স্বত্তা না হলে স্বশরীরে জাগ্রতাবস্থায় পবিত্র মেরাজের সফর কখনো সম্ভবপর হত না। অবশ্য রাসূলে করীম সাল্লাল্লাহু তা’আলা আলায়হি ওয়াসাল্লাম নূরের সৃষ্টি হওয়া সত্ত্বেও তিনি মানব বংশে নূরানী মানব ও সর্বশ্রেষ্ঠ রাসূল হিসেবে পৃথিবীতে মহান আল্লাহর পক্ষ হতে মানব জাতির হেদায়তের জন্য প্রেরিত হয়েছেন। ফেরেশতা বা জিন জাতীয় তিনি নন। কিন্তু সমগ্র কায়েনাতের এবং খোদার সমগ্র খোদায়ীর তিনি সর্বশ্রেষ্ঠ নবী-রাসূল। সুতরাং প্রিয় নবী সাল্লাল্লাহু তা’আলা আলায়হি ওয়াসাল্লাম এর ব্যাপারে প্রত্যেক প্রকৃত মুসলমানের এ আদর্শ ও বিশ্বাস পোষণ করতে হবে যে, আক্বা ও মওলা হযরত মুহাম্মদ মোস্তফা সাল্লাল্লাহু তা’আলা আলায়হি ওয়াসাল্লাম সর্বশ্রেষ্ঠ নবী ইমামুল আম্বিয়া এবং অদ্বিতীয় ও অতুলনীয় বেমেসাল নূরানী মানব ও আল্লাহর প্রিয় হাবীব সাল্লাল্লাহু তা’আলা আলায়হি ওয়াসাল্লাম। তাঁর উপর লাখো দরূদ লাখো সালাম। তাঁর শানে তিনি আমাদের মত সাধারণ মানুষ /দশজনের মত/ বড় ভাইয়ের মত মাটির তৈরি/ কবরের মাটির সাথে মিশে গেছে/ লাভ-ক্ষতির ক্ষমতা নাই/ পরের কল্যাণ সাধন করা দূরের কথা নিজের কল্যাণ সাধন করতেও অক্ষম ইত্যাদি এ জাতীয় মন্তব্য করা বা লেখা অবশ্যই জঘন্যতম বেয়াদবি ও বেঈমানীর নামান্তর। যদি না জেনে না বুঝে অন্য একজন হতে শুনে মন্তব্য করে জানার সাথে সাথে তওবা করবে এবং কলমা পড়ে সহীহ রাস্তায় অটল থাকবে। আর জেনে-বুঝে এ ধরণের কটূক্তিকারী বেঈমান হয়ে যাবে তার তওবা কবুল হবে না।\n[আল্ মাওয়াহেবুল লাদুনিয়া কৃত: ইমাম কসতলানী রহ., রেসালায়ে নূর কৃত: মুফতি আহমদ ইয়ার খান নঈমী রহ., নূরুন্নবী (ﷺ) কৃত অধ্যক্ষ হাফেজ এম এ জলিল রহ., বাগে খলিল ১খণ্ড, তরজুমানে আহলে সুন্নাত বিগত রবিউল আউয়াল তথা ঈদে মিলাদুন্নবী (ﷺ) সংখ্যা সমূহ ইত্যাদি]"
    },
    {
        "1": "প্রশ্নোত্তর : ৯৭  - আমার এলাকায় কিছু সংখ্যক চায়ের দোকানে ডিস এন্টিনার সংযোগ রয়েছে। একইভাবে বিভিন্ন ছোট-খাটো দোকানে কম্পিউটার দিয়ে মোবাইলে বিভিন্ন গান ও রিংটোন দেওয়া হয়। ঐ সব দোকানে ডিস এন্টিনা/কম্পিউটারের মাধ্যেমে বিভিন্ন অর্ধ-অলঙ্গ মহিলাদের নৃত্য ও গান-বাজনা চলে। কিন্তু আবার দেখা যায়, ঐ সব দোকানে ডিস এন্টিনা/কম্পিউটারের মাধ্যমে ক্বোরআন তেলাওয়াতও করে। প্রশ্ন হলো টেলিভিশন/কম্পিউটারের মাধ্যমে অশ্লীল ও অর্ধনগ্ন-অশ্লীল ভিডিও ভারতীয় গান বাজনা দেখে, আর একই টেলিভিশনের মাধ্যমে যে ক্বোরআন তেলাওয়াত করা হয়। কাজেই তা জায়েয হবে কিনা? আর টেলিভিশন/কম্পিউটারের মাধ্যমে যে ক্বোরআন পড়ে তাতে ক্বোরআনের বেইজ্জত হবে কিনা? যদি বেইজ্জত হয়, তাহলে দোকানদারের গুনাহ্ হবে কিনা জানতে চাই।",
        "2": "প্রশ্ন: আমার এলাকায় কিছু সংখ্যক চায়ের দোকানে ডিস এন্টিনার সংযোগ রয়েছে। একইভাবে বিভিন্ন ছোট-খাটো দোকানে কম্পিউটার দিয়ে মোবাইলে বিভিন্ন গান ও রিংটোন দেওয়া হয়। ঐ সব দোকানে ডিস এন্টিনা/কম্পিউটারের মাধ্যেমে বিভিন্ন অর্ধ-অলঙ্গ মহিলাদের নৃত্য ও গান-বাজনা চলে। কিন্তু আবার দেখা যায়, ঐ সব দোকানে ডিস এন্টিনা/কম্পিউটারের মাধ্যমে ক্বোরআন তেলাওয়াতও করে। প্রশ্ন হলো টেলিভিশন/কম্পিউটারের মাধ্যমে অশ্লীল ও অর্ধনগ্ন-অশ্লীল ভিডিও ভারতীয় গান বাজনা দেখে, আর একই টেলিভিশনের মাধ্যমে যে ক্বোরআন তেলাওয়াত করা হয়। কাজেই তা জায়েয হবে কিনা? আর টেলিভিশন/কম্পিউটারের মাধ্যমে যে ক্বোরআন পড়ে তাতে ক্বোরআনের বেইজ্জত হবে কিনা? যদি বেইজ্জত হয়, তাহলে দোকানদারের গুনাহ্ হবে কিনা জানতে চাই।\n\nউত্তর: ডিস এন্টিনা, কম্পিউটার, টিভি, মোবাইল ফোন, ইউ-টিউব ইত্যাদি মাধ্যমে ক্বোরআনে পাকের তিলাওয়াত ইসলামী আচার-অনুষ্ঠান দেখা ও শোনা ইসলামের দৃষ্টিতে অসুবিধা নেই। বরং ভালো ও উত্তম। আর ক্বোরআন তেলাওয়াতের সময় মনোযোগ সহকারে শ্রবণ করা ক্বোরআনের প্রতি আদব ও তাজিম। তবে হাটে-বাজারে, দোকানে-রাস্তাঘাট ও হাটা-চলার সময় টিভি ও কম্পিউটার সহ ইত্যাদির আধুনিক যোগাযোগ ও প্রযুক্তির মাধ্যমে ক্বোরাআন তেলাওয়াত প্রচারিত হলে শ্রবণ করা বাধ্যতামূলক নয়। যেহেতু সে সকল জায়গায় মানুষ বিভিন্ন কাজে ব্যস্ত থাকেন। তবে কেউ আন্তরিকতার সাথে শ্রবণ করলে অবশ্যই সওয়াব রয়েছে। প্রত্যেক বস্তুর দুটি দিক রয়েছে- ভালো আর মন্দ। তেমনি বিজ্ঞানের আবিস্কৃত বস্তুসমূহেও। বিজ্ঞানের প্রতিটি আবিস্কার কে ভালো ও পুণ্যের কাজে ব্যবহার করা নিঃসন্দেহে সওয়াবের কাজ এবং বৈধ। যা ব্যক্তি, রাষ্ট্র সমাজের জন্য আশীর্বাদ স্বরূপ। আর মন্দ ও খারাপ কাজে ব্যবহার করা যেমন টিভি, কম্পিউটার, মোবাইল ফোন সহ যাবতীয় নিত্য নতুন প্রযুক্তি মন্দ ও অশ্লীল কাজে ব্যবহার করা অবশ্যই নিন্দনীয় ও গুনাহের কাজ। তাই টেলিভিশন, কম্পিউটার, ডিস লাইন মোবাইল ফোন ইত্যাদির মাধ্যমে অশ্লীল, নগ্ন ছায়া-ছবি, নাচানাচি, অশ্লীল গান-বাজনা ইত্যাদি দেখা এবং দেখানো দুটোই সমান অপরাধ, পাপ ও গর্হিত কাজের অন্তর্ভুক্ত। যা আল্লাহ্ তা’আলা পছন্দ করেন না। রাব্বুল আলামীন ইরশাদ করেন-\nلايحب الله الجهر بالسوء من القول الا من ظلم وكان الله سميعا عليما- (نساء ১৪৮)\nঅর্থাৎ আল্লাহ্ তা’আলা অশ্লীল ও কোন মন্দ বিষয় প্রকাশ করা পছন্দ করেন না। কিন্তু মজলুমের বিষয় স্বতন্ত্র, অর্থাৎ যার উপর অন্যায়ভাবে জুলুম করা হয়েছে সে জালেমের মন্দ দিকগুলো প্রকাশ করতে পারবে। [সূরা নিসা: ১৪৮]\n\nতবে চায়ের দোকানে বা বিভিন্ন এন্টিনা ও কম্পিউটার দোকানে কাষ্টোমারকে আকৃষ্ট করার জন্য ডিস-এন্টিনা এর সাথে সংযোগ স্থাপন করে নারী-পুরুষ ও যুবক-যুবতীদের অর্ধ উলঙ্গ ছায়া-ছবি ও নাচানাচি প্রদর্শন করা নিঃসন্দেহে বেহায়াপনা ও অশ্লীলতা যা মুসলিম নর-নারী, মা-বোন, ও যুবক-যুবতী ও ছাত্র-ছাত্রীদের চরিত্র ধ্বংস ও অশ্লীল করে দিচ্ছে। সামর্থবান ও সক্ষম মুসলমানের উপর এ জাতীয় গর্হিত কূকর্মকে প্রতিহত করা অবশ্যই জরুরী। নতুবা আল্লাহর দরবারে জবাব দিহি করতে হবে। অশ্লীল নাচ-গান প্রদর্শন কারীর গুনাহ্ ও অপরাধ যে ব্যক্তি দেখে তার চেয়ে অনেক বেশী। যারা এসব দোকানে অশ্লীল ছায়া-ছবি দেখে নষ্ট হচ্ছে তাদের সকলের গুনাহের বোঝা প্রদর্শনকারীর উপর বর্তাবে।\n\nএদেরকে বাধা দেয়া ও প্রতিরোধ করা আল্লাহ ও তাঁর প্রিয় রাসূলের নির্দেশ। এ সম্পর্কে ক্বোরাআন অসংখ্য বর্ণনা এসেছে। যেমন আল্লাহর তা’আলা আমাদের প্রিয় নবীর উম্মতের চরিত্র ও প্রশংসা বর্ণনা করতে গিয়ে ক্বোরআনে পাকে ইরশাদ করেন-\nكنتم خير امة اخرجت للناس تامرون بالمعروف تنهون عن المنكر- الاية (سورة ال عمران১১০)\nঅর্থাৎ হে আমার হাবীবের উম্মত। তোমরা সর্বশ্রেষ্ঠ সম্প্রদায় তোমাদেরকে মানুষের কল্যাণের জন্য পৃথিবীতে পাঠানো হয়েছে যেন তোমরা একে অপরকে সৎ ও পুণ্যের দিকে আদশে করবে এবং (যত প্রকারের) অশ্লীল মন্দ কাজ আছে তা হতে একে অপরকে বিরত রাখবে ও নিষেধ করবে। [সূরা আলে ইমরান: আয়াত-১১০] প্রিয় নবী সরকারে দু’জাহান রাসূলে আকরাম সাল্লাল্লাহু তা’আলা আলায়হি ওয়াসাল্লাম এ বিষয়ে হাদীস শরীফে ইরশাদ করেন-\nمن راى منكم منكرا فلغيره بيده فان لم يستطع فبلسانه وان لم يستطع فبقلبه وذالك اضعف الايمان-( صحيح مسلم وغيره)\nঅর্থাথ তোমাদের মধ্যে যে ব্যক্তি অশ্লীল ও কু-কর্ম দেখবে তা অবশ্যই হাতে প্রতিরোধ করবে অর্থাৎ শক্তি থাকলে শাস্তি প্রয়োগ করবে আর যদি হাতে বাধা দেয়ার সামর্থ না রাখে তবে মুখে বাধা দিবে আর যদি মুখে ও বাধাঁ দেয়ার সামর্থ না রাখ তবে এ জাতীয় অশ্লীল ও গুনাহের কাজকে মনে-প্রাণে ঘৃণা করবে। আর এটা হল খুবই দুর্বল ঈমানের পরিচয়।\n[সহীহ মুসলিম শরীফ]\n\nউল্লেখ্য এ সব নগ্ন ও উলঙ্গ অশ্লীল ছায়া-ছবি ও নাচা-নাচি প্রদর্শন কারীরা উক্ত ডিস-এন্টিনা ও কম্পিউটার হতে কখনো কখনো পবিত্র ক্বোরআনের তেলাওয়াত ও প্রচার করে থাকে তাদের উদ্দেশ্য যদি ক্বোরআন তেলাওয়াতকে হেয় প্রতিপন্ন ও বেইজ্জত করা হয় তখন ঈমান ধ্বংস হয়ে যাওয়ার আশংকা, আর এ উদ্দেশ্যে ও নিয়ত না হলে অসুবিধা নেই। আর শ্রবণকারী ও দর্শক যদি ভাল ও সওয়াবের নিয়তে টিভি-ডিস-এন্টিনা ও কম্পিউটার হতে ক্বোরআন তেলাওয়াত ভক্তি ও আদবের সাথে শ্রবণ করে তা হলে সওয়াব। এ সব বিষয়ে ইসলামী আইন ও ফিকহ ফতোয়ার ধারা হল الامور بمقاصدها অর্থাৎ কর্ম-কাণ্ডে ও দ্বীনী-দুনিয়াবী বিষয় সমূহ লক্ষ্য ও উদ্দেশ্যের সাথে সম্পৃক্ত। উদ্দেশ্য ও নিয়ত সহীহ হলে সওয়াব পাবে আর উদ্দেশ্য শুদ্ধ না হলে গুনাহ হবে। [কিতাবুল আশবাহ ওয়ান্নাযায়ের কৃত: ইবনে নুজাইম হানাফী মিসরী রহ.]"
    },
    {
        "1": "প্রশ্নোত্তর : ৯৮  - আমরা রবিউল আউয়াল মাসে মিলাদুন্নবী (ﷺ) পালন করি এবং জশনে জুলুসও করি। কিন্তু কোন কোন স্থানে মিলাদুন্নবী (ﷺ)কে গুরুত্ব না দিয়ে একই মাসে সীরাতুন্নবী (ﷺ) উদ্যাপন করে। প্রশ্ন হলো নবীজির আগমনের মাসে মিলাদুন্নবী (ﷺ) নাকি সীরাতুন্নবী (ﷺ) উদ্যাপন করা কোনটি যুক্তিযুক্ত, জানালে উপকৃত হব।",
        "2": "প্রশ্ন: আমরা রবিউল আউয়াল মাসে মিলাদুন্নবী (ﷺ) পালন করি এবং জশনে জুলুসও করি। কিন্তু কোন কোন স্থানে মিলাদুন্নবী (ﷺ)কে গুরুত্ব না দিয়ে একই মাসে সীরাতুন্নবী (ﷺ) উদ্যাপন করে। প্রশ্ন হলো নবীজির আগমনের মাসে মিলাদুন্নবী (ﷺ) নাকি সীরাতুন্নবী (ﷺ) উদ্যাপন করা কোনটি যুক্তিযুক্ত, জানালে উপকৃত হব।…\n\n উত্তর: রবিউল আউয়াল মাস পবিত্র ঈদে মিলাদুন্নবী সাল্লাল্লাাহু তা’আলা আলায়হি ওয়াসাল্লাম-এর মাস। নবী-প্রেমিক আশেকে রাসূলগণ এ মাসে আগমনের অপেক্ষায় থাকেন। নূরে মুজাস্সাম প্রিয় নবী সাল্লাল্লাহু তা’আলা আলায়হি ওয়াসাল্লাম-এর শুভাগমনকে স্বাগত জানিয়ে মহান আল্লাহর দরবারে শুকরিয়া আদায় এবং রাসূলে পাকের প্রতি ভক্তি-সম্মান প্রদর্শনের জন্য পবিত্র ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম ও জশনে জুলুস উদ্যাপন করেন। রবিউল আউয়াল মাসেই মহানবী রাহমাতুল্লিল আলামীন সাল্লাল্লাহু তা’আলা আলায়হি ওয়াসাল্লাম এ ধরা বুকে শুভাগমন করেছেন এটাই বিশুদ্ধ এবং প্রসিদ্ধ মত। তাই প্রকৃত নবী প্রেমিক ঈমানদার আশেকগণ এই মাসে দরূদ-সালাম, হামদ-নাত, প্রিয় নবীর শান-মান আলোচনা, দোয়া-মুনাজাত ও তবররুক বিতরণের মাধ্যমে ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করেন। এটাই যথাযথ এবং এ মাসের সাথে সম্পৃক্ত। মিলাদুন্নবী (ﷺ) অর্থ নবীপাক রহমতে দো’জাহা, সরকারে কায়েনাত সাল্লাল্লাহু তা’আলা আলায়হি ওয়াসাল্লাম-এর শুভাগমন ও শুভপদার্পন। আর সীরাতুন্নবীর শাব্দিক ও আভিধানিক অর্থ নবী করীম রাউফুর রাহীম সাল্লাল্লাহু তা’আলা আলায়হি ওয়াসাল্লাম-এর চরিত্র বা আখলাক ও ইসলামী শরীয়তের পরিভাষায় ‘সীরাত’ শব্দটি বিশেষ অর্থে ব্যবহৃত হয়। যেমন আল কিফায়া ও কাওয়ায়েদুল ফিক্বহ কিতাবে উল্লেখ করা হয়েছে যে, ইসলামী শরীয়তের পরিভাষায় ‘সীরাত’ শব্দটি দ্বারা মহানবী সাল্লাল্লাহু তা’আলা আলায়হি ওয়াসাল্লাম-এর যুদ্ধ বা জিহাদ সময়কাল জীবনকে বুঝায়। হাদীসের অন্যতম ইমাম হযরত ইমাম নাসাফী রহমাতুল্লাহি আলায়হি বলেন, জিহাদ সংক্রান্ত তথা যুদ্ধের কর্ম পদ্ধতির বর্ণনার নামই হল সিরাত। হযরত ইমাম বোখারী সিয়ার বা সিরত শব্দটি জিহাদের সাথে বয়ান করেছেন। নবী পাক সাল্লাল্লাহু তা’আলা আলায়হি ওয়াসাল্লাম-এর সুবিশাল তথা ৬৩ বছর দীর্ঘ বর্ণাঢ্য হায়াতে জিন্দেগীকে সংকোচিত করে শুধু মাত্র যুদ্ধকালীন জীবন নিয়ে আলোচনা করা বিশেষত মাহে রবিউল আউয়ালে যুক্তি যুক্ত নয়। যেহেতু পবিত্র রবিউল আউয়াল মাসে মুমিন মুসলমানদের জন্য ঈদুল ফিতর ও ঈদুল আযহার চেয়েও বেশী খুশী ও আনন্দের একমাত্র কারণ হলো হুজুর পুরনূর রাহমাতুল্লিল আলামীন সাল্লাল্লাহু তা’আলা আলায়হি ওয়াসাল্লাম-এর শুভাগমনের তথা মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর পবিত্র মাস হওয়ার কারণে।\nঅথচ ক্বোরআন হাদীস ও ইতিহাস পর্যালোচনা করলে দেখা যায় যে, সর্ব-সাধারণের নিকট প্রসিদ্ধ কোন যুদ্ধ বা বিজয় ‘রবিউল আওয়াল‘ মাসে অর্জিত হওয়ার কোন প্রমাণ নেই। তাই পবিত্র রবিউল আউয়াল মাসে মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপনের পরিবর্তে ‘সীরাতুন্নবী’ সাল্লাল্লাহু তা’আলা আলায়হি ওয়াসাল্লাম উদ্যাপন করার কোন যৌক্তিক কারণ নেই, বরং বাহ্যিক দৃষ্টিতে পবিত্র ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম যা সলফে সালেহীন ও বুজর্গানে দ্বীনের জমানা হতে যুগ যুগ ধরে হয়ে আসছে তাকে কৌশলে প্রতিহত করার জন্য ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর প্রতি বিদ্বেষী মনোভাব ও গভীর ষড়যন্ত্র।\n\nআর ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম’র নূরানী মাহফিলে নবীজির নূর মুবারকের সৃষ্টি থেকে ওফাত তথা প্রকাশ্য হায়াত হতে পর্দা করা পর্যন্ত যথা সম্ভব গোটা নূরানী হায়াতে পাকের আলোচনা করা হয়। তদুপরি মাহে রবিউল আউয়াল প্রিয় নবীর শুভাগমনের মাস হিসেবে এ মাসের সাথে ঈদ মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন করার সম্পৃক্ততা বিদ্যমান। বর্তমান এই তথ্য প্রযুক্তির যুগে মিডিয়াকে অপব্যবহার করে টেলিভিশনের বিভিন্ন চ্যানেলে সময় খরিদ করে কুচক্রী নবী বিদ্বেষী জ্ঞান পাপী মহল ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর বিশাল আয়োজনকে সহ্য করতে না পেরে ফিতনা-ফ্যাসাদ সৃষ্টির উদ্দেশ্যে গভীর ষড়যন্ত্র পূর্বক মিলাদুন্নবী সাল্লাল্লাহু তা’আলা আলায়হি ওয়াসাল্লাম উদ্যাপন-এর মত বিশাল পুণ্যময় আমল সোজা সরলপ্রাণ মুসলমানদেরকে দূরে সরানোর অপচেষ্টা হিসেবে ঈদে মিলাদুন্নবীর মাস রবিউল আউয়ালে সীরাতুন্নবী মাহফিলের আয়োজন করতে তৎপর হয়ে যায়। তাদের আসল উদ্দেশ্য হলো প্রকৃত ঈমানদার ও নবী প্রেমিক মুমিন মুসলমান কর্তৃক যুগযুগ ধরে আয়োজিত হয়ে আসা ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম-এর সাথে বিরোধিতা করা। যা তাদের হিংস্যাত্মক ও ঈদে মিলাদুন্নবীর প্রতি আক্রমণাত্মক কথাবার্তা দ্বারা প্রমাণিত।\n\nসুতরাং যুগযুগ ধরে আউলিয়ায়ে কেরাম, ফকিহগণ ও ওলামায়ে রাব্বানির দৃষ্টিতে ফজিলতপূর্ণ বরকতময় ও মুস্তাহাব সাব্যস্ত ঈদে মিলাদুন্নবীর বিরুদ্ধে ষড়যন্ত্র করা বা বিপরীত অবস্থান গ্রহণ করা মূলত ঈদে মিলাদুন্নবী সাল্লাল্লাহু তা’আলা আলায়হি ওয়াসাল্লাম অস্বীকার করার নামান্তর। যা নবী বিদ্বেষী, মুনাফিক ও ফিতনা বাজদের চরিত্র। আল্লাহ্ পাকের নিকট ফরিয়াদ তিনি যেন আমাদের কে যথাযথ মর্যাদা ও ভক্তি-শ্রদ্ধার সাথে ঈদে মিলাদুন্নবী উদ্যাপনের তাওফিক দান করেন এবং সকল মুসলমানকে সত্যকে বুঝার শক্তি দান করেন।"
    },
    {
        "1": "প্রশ্নোত্তর : ৯৯  - আমি ওহাবী মতবাদের এক ব্যক্তিকে প্রশ্ন করেছিলাম, আপনারা সিরাতুন্নবী করেন, না কি ঈদে মিলাদুন্নবী করেন? তিনি বললেন ১২ রবিউল আউয়াল নবী করিম সাল্লাল্লাহু তা‘আলা আলায়হি ওয়াসাল্লাম দুনিয়াতে আসেন এবং ঐ দিন আবার দুনিয়া থেকে বিদায় নেন। তাই আমরা ঐ দিন ঈদে মিলাদুন্নবী করি না। যেহেতু তিনি ঐ দিন দুনিয়া থেকে বিদায় নেন। সেজন্য আমরা শোক প্রকাশ করে সিরাতুন্নবী করি। এ উত্তর কতটুকু যথার্থ- জানালে কৃতজ্ঞ হব।",
        "2": "প্রশ্ন: আমি ওহাবী মতবাদের এক ব্যক্তিকে প্রশ্ন করেছিলাম, আপনারা সিরাতুন্নবী করেন, না কি ঈদে মিলাদুন্নবী করেন? তিনি বললেন ১২ রবিউল আউয়াল নবী করিম সাল্লাল্লাহু তা‘আলা আলায়হি ওয়াসাল্লাম দুনিয়াতে আসেন এবং ঐ দিন আবার দুনিয়া থেকে বিদায় নেন। তাই আমরা ঐ দিন ঈদে মিলাদুন্নবী করি না। যেহেতু তিনি ঐ দিন দুনিয়া থেকে বিদায় নেন। সেজন্য আমরা শোক প্রকাশ করে সিরাতুন্নবী করি। এ উত্তর কতটুকু যথার্থ- জানালে কৃতজ্ঞ হব।\n\nউত্তর: ইমাম ইবনে জোজী রাহমাতুল্লাহি তা‘আলা আলায়হি, ইমাম কোস্তালানী, মুহাদ্দিস ইমাম ইবনে দাহিরাহ্ এবং শায়খ আব্দুল হক মুহাদ্দিস দেহলভী রাহমাতুল্লাহি তা‘আলা আলায়হিমসহ বিশ্বের সকল ইমাম, মুহাদ্দিস ও ঐতিহাসিকগণের মতে ১২ রবিউল আউয়াল শরীফে যুগে যুগে বিশ্বের সমস্ত মুসলমান হুযূর পাক সাল্লাল্লাহু তা‘আলা আলায়হি ওয়াসাল্লাম এর ধরা বুকে বেলাদত শরীফ তথা পবিত্র শুভাগমনের খুশী উদ্যাপন করে আসছেন। রবিউল আউয়াল শরীফে প্রিয় নবী সাল্লাল্লাহু তা‘আলা আলায়হি ওয়াসাল্লাম’র ওফাত শরীফ হওয়া সত্ত্বেও এ মাসে কেউ ‘ওফাতুন্নবী’ বা ওফাত দিবস ইত্যাদি পালনার্থে শোক বা দুঃখ প্রকাশ করতে ইসলামী মনীষীগণ নিষেধ করেছেন। কেননা প্রিয় নবী সাল্লাল্লাহু তা‘আলা আলায়হি ওয়াসাল্লাম হাদিস শরীফে ইরশাদ করেছেন ‘‘আমার হায়াত অর্থাৎ দুনিয়ার বাহ্যিক জীবন যেভাবে তোমাদের জন্য মঙ্গলময় আমার ওফাত শরীফও তোমাদের জন্য মঙ্গলময় ও কল্যাণময় (দুঃখ বা শোকের বিষয় নয়)। রবিউল আউয়াল মাসে যুগ যুগ ধরে চলে আসা ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম এর অনুষ্ঠান না করে যারা এ পবিত্র মাসে ‘সীরাতুন্নবী’ বা ‘ওফাতুন্নবী’ ইত্যাদি অনুষ্ঠান করে থাকে তাদের আসল উদ্দেশ্য হলো এ সবের মাধ্যমে ‘মিলাদুন্নবী’ এর খুশী উদ্যাপনের দিক থেকে মুসলিম সমাজের ধর্মীয় অনুভূতিকে অন্যদিকে ফেরানোর অপচেষ্টা। মূলত এটা সৎ উদ্দেশ্যে নয় বরং ষড়যন্ত্রমূলক। আরো উল্লেখ্য যে, ১২ রবিউল আউয়াল  কোন কোন ইতিহাসবিদগণের মতে হুযূর পাক সাল্লাল্লাহু তা‘আলা আলায়হি ওয়াসাল্লাম’র ‘ওফাত দিবস’ প্রমাণিত হলেও ওফাতের শোক পালন করা শরিয়ত মোতাবেক নিষিদ্ধ। কারণ শরীয়ত মতে ওফাতের শোক প্রকাশ, ওফাতের তিন দিন পর স্ত্রী ছাড়া সকলের জন্য অকাট্যরূপে নিষিদ্ধ। তদুপরি আল্লাহর সম্মানিত নবীগণ আলাইহিমুস্ সালামের ইনতিকাল, ওফাত দিবস ও উম্মতের জন্য শোকের নয়। বরং মঙ্গল ও কল্যাণের দিন হিসাবে স্বীকৃত। এটা মূলতঃ সাধারণ মানুষও আল্লাহর প্রিয় নবীগণের ওফাতের মধ্যে এক বিরাট পার্থক্য। পবিত্র হাদিসে প্রিয় নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nاِنَّ من افضل ایامکم یوم الجمعۃ فیہ خلق اٰدم وفیہ قبض الحدیث (سنن نسائی صفح ۱۵۰)\n\nঅর্থাৎ তোমাদের দিনগুলোর মধ্যে আফজল, উৎকৃষ্ট দিন হচ্ছে জুমার দিন। কারণ ঐ দিনে হযরত আদম আলাইহিস্ সালামকে সৃষ্টি করা হয়েছে এবং ঐ দিনেই তাঁর ওফাত হয়েছে। [সুনানে নাসাঈ, পৃ.১৫০]\n\nঅতঃপর হুযূর পাক সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nان ہذا یوم عید جعلہ اللہ للمسلمین (سنن ابن ماجہ ۷۸)\n\nঅর্থাৎ এ জুমার দিবস হচ্ছে ঈদের দিন। এটাকে আল্লাহ তা‘আলা মুসলমানদের জন্য ঈদের দিন হিসেবে সাব্যস্ত করেছেন। [সুনানে ইবনে মাজাহ্ পৃ. ৭৮]\n\nসুতরাং পবিত্র হাদিসের আলোকে স্পষ্ট হয়ে গেলো যে, জুমার দিনটি হচ্ছে একজন নবীর (হযরত আদম আলাইহিস্ সালাম) এর ‘মীলাদ বা সৃষ্টির দিনও, আবার তাঁর ওফাতের দিনও। এটা সত্ত্বেও আল্লাহর প্রিয় নবী সাল্লাল্লাহু তা‘আলা আলায়হি ওয়াসাল্লাম ওফাতের শোক কে উপেক্ষা করে বাবা আদম নবীর সৃষ্টির দিবসের খুশিকেই স্থায়ীত্ব দান করেছেন এবং প্রত্যেক জুমার দিবসে ইবাদত-বন্দেগীর মাধ্যমে ঈদ বা খুশী উদ্যাপনের নির্দেশ দিয়েছেন। অতএব কোন কোন ঐতিহাসিক ১২ রবিউল আউয়ালকে প্রিয় নবীর ‘মিলাদ’ দিবসের সাথে ‘ওফাত’ দিবস হিসেবে মেনে নিলেও উক্ত দিবস বা উক্ত মাসে ওফাত দিবসের শোক পালনের বৈধতা ওফাত শরীফের তিন দিন পরই শেষ হয়ে গেছে। কিন্তু মীলাদের খুশী কিয়ামত পর্যন্ত বাকী থাকবে। তাই এ মোবারক মাস ও দিনে ওফাত দিবস বা শোক দিবস নয় বরং মিলাদুন্নবী সাল্লাল্লাহু তা‘আলা আলায়হি ওয়াসাল্লাম’র উৎসব পালনই শরিয়ত সমর্থিত। ১২ রবিউল আউয়ালের দিনে ওফাতুন্নবী ও সীরাতুন্নবী ইত্যাদি পালনের মাধ্যমে যারা হুযূর পাক সাল্লাল্লাহু তা‘আলা আলায়হি ওয়াসাল্লাম এর ওফাতের শোক দিবস পালন করে বলে বেড়ায় তারা মূলত শরিয়ত সম্পর্কে মূর্খ ও অজ্ঞ।\n\nউল্লেখ্য, ইনতেকাল ও ওফাতের পর সাধারণত তিন দিন পর্যন্ত পরিবারের সদস্যরা শোক পালন করবে তার পরে নয়। তবে স্বামী মারা গেলে শুধু স্ত্রী অন্তঃসন্ত্বা হলে গর্ভ প্রসব করা পর্যন্ত, অন্যথা স্ত্রী স্বামীর মৃত্যুর চার মাস দশদিন পর্যন্ত শোক পালন করবে। শুধু স্বামী মারা গেলে স্ত্রীর ক্ষেত্রে এ বিধান। অন্য কারো জন্য নয়।\n\n[মা ছাবাতা বিছ্ সুন্নাহ্, কৃত. শেখ আব্দুল হক মুহাদ্দিস দেহলভী (رحمة الله) ও আল হাবী লিল ফতোয়া কৃত. ইমাম জালার উদ্দিন সুয়ূতী রহ. ও আল্ মাওয়াহেবুল লাদুন্নিয়া কৃত. ইমাম আহমদ কুস্তালানী রহ. ইত্যাদি]"
    },
    {
        "1": "প্রশ্নোত্তর : ১০০  - মিলাদ মাহফিলে নবী করিম সাল্লাল্লাহু তা‘আলা আলায়হি ওয়াসাল্লাম এর সম্মানে কিয়াম করা শরিয়তসম্মত কিনা? আমাদের এলাকার এক ওহাবী মৌলভী একে না জায়েজ ও শরিয়ত বহির্ভূত কাজ হিসেবে আখ্যায়িত করেছে। এ ব্যাপারে শরীয়তের ফয়সালা জানিয়ে খুশী করবেন।",
        "2": "প্রশ্ন: মিলাদ মাহফিলে নবী করিম সাল্লাল্লাহু তা‘আলা আলায়হি ওয়াসাল্লাম এর সম্মানে কিয়াম করা শরিয়তসম্মত কিনা? আমাদের এলাকার এক ওহাবী মৌলভী একে না জায়েজ ও শরিয়ত বহির্ভূত কাজ হিসেবে আখ্যায়িত করেছে। এ ব্যাপারে শরীয়তের ফয়সালা জানিয়ে খুশী করবেন।\n\nউত্তর: মিলাদ মাহফিলে নবী করিম সাল্লাল্লাহু তা‘আলা আলায়হি ওয়াসাল্লাম এর সম্মানার্থে কিয়াম করা অর্থাৎ দাড়িয়ে সম্মান প্রদর্শন করা মুস্তাহাব এবং কিয়ামকারী এর মাধ্যমে মহান আল্লাহর পক্ষ থেকে অনেক সওয়াব  মর্যাদার অধিকারী হয়ে থাকে। কিয়ামকে নাজায়েয বলা নবীবিদ্বেষীর পরিচয় এবং মুসলিম সমাজকে ভাল কাজ থেকে বিরত রাখার অপচেষ্টা। আ’লা হযরত ইমামে আহলে সুন্নাত শাহ্ আহমদ রেযা রাহমাতুল্লাহি তা‘আলা আলায়হি ‘‘ইকামাতুল কিয়ামাহ্ আলা তা-ইনিল কিয়াম’’ নামক কিতাবে উল্লেখ করেছেন বিশিষ্ট ফকিহ ও মুহাদ্দিস আল্লামা ওসমান ইবনে হামাম দিমতী রাহমাতুল্লাহি তা‘আলা আলায়হি তাঁর লিখিত কিতাব রিসালায়ে ইসবাতে কিয়াম এর মধ্যে উল্লেখ করেছেন-\n\nالقیام عند ذکر ولادۃ سید المرسلین صلّٰی اللہ علیہ وسلم امر لاشک فی استحبابہ واستحابہ وندبہ یحصل لفاعلہ من الثواب الاوفر والخیر الاکبر لانہ تعظیم النبی صلی اللہ علیہ وسلم\n\nঅর্থাৎ মিলাদ শরীফ পাঠকালে বা নবী করিম সাল্লাল্লাহু তা‘আলা আলায়হি ওয়াসাল্লাম এর বেলাদত মুবারকের বর্ণনাকালে হুযূর আকরাম সাল্লাল্লাহু তা‘আলা আলায়হি ওয়াসাল্লাম এর সম্মানার্থে দাঁড়িয়ে কেয়াম করা মুস্তাহাব, মুস্তাহসান এবং উত্তম যার কর্তা অনেক সওয়াব ও মহান মর্যাদার অধিকারী হয়, কেননা কেয়াম করা মানে নবীজিকে সম্মান করা।\n\nদেওবন্দী, ওহাবী, তবলীগিদের নির্ভরশীল ব্যক্তি মাওলানা রফী উদ্দীন ‘‘তারিখে হেরেমাইন’’ কিতাবে উল্লেখ করেছেন-\n\nقد استحسن القیام عند ذکر ولادتہ الشر یفۃ ذوروایۃ ودرایۃ فطوبٰی لمن کان تعظیمہ غایۃ مرامہٖ\n\nঅর্থাৎ নবী করিম সাল্লাল্লাহু তা‘আলা আলায়হি ওয়াসাল্লাম এর মিলাদ বা বিলাদত শরীফ বর্ণনার মুহূর্তে কিয়াম করা ঐ সমস্ত আলেম মুস্তাহাছান বা উত্তম আমল বলেছেন যারা হলেন যুগের মুহাদ্দিস ও ফকিহ্। অতএব শুভ সংবাদ ও আনন্দের ব্যাপার হল ঐসব ব্যক্তির জন্য যার মুখ্য উদ্দেশ্য হল নবীজীকে সম্মান করা।\n\nওহাবী দেওবন্দী মৌলভীদের শ্রদ্ধেয় পীর হাজী ইমদাদুল্লাহ্ মুহাজিরে মক্কী রাহমাতুল্লাহি তা‘আলা আলায়হি স্বীয় কিতাব ফায়সালাহ্ এ হাপত মাসাআলায় উল্লেখ করেছেন\n\nمیں خود قیام کرتاہو ں اور قیام میں لذت پاتاہوں\n\nঅর্থাৎ মিলাদ পাঠের সময় আমি নিজে দাঁড়িয়ে কিয়াম করি এবং কিয়ামকালে আমি তৃপ্তি পায়।\n\nআল্লামা মুহাম্মদ সালেহ রাহমাতুল্লাহি তা‘আলা আলায়হির বরাতে আ’লা হযরত ইমাম আহমদ রেযা রাহমাতুল্লাহি তা‘আলা আলায়হি বলেন –\n\nامۃ النبی صلی اللہ علیہ وسلم من العرب والمصر والشام والروم والاندلس وجیمع بلاد الاسلام مجتمع ومتفق علی استجابہ واستحسانہ\n\nঅর্থাৎ আরব, মিসর, সিরিয়া, রোম, আন্দালুস ও সমস্ত মুসলিম রাষ্ট্রসমূহে নবীজির সমস্ত উম্মত ঐক্যমত পোষণ করেছেন যে মিলাদ শরীফ পাঠে কিয়াম করা মুস্তাহাব ও মুস্তাহসান। খাতেমুল মুহাদ্দেসীন হযরত সৈয়দ আহমদ দাহলাম মক্কী রাহমাতুল্লাহি তা‘আলা আলায়হি স্বীয় কিতাব ‘‘আদ্্দুররাস্ সানিয়্যাহ্ ফির রদ্দে আলাল ওয়াহাবিয়্যার’’ মধ্যে উল্লেখ করেছেন-\n\nمن تعطیمہ الفرح بلیلۃ ولادتہ وقراۃ المولد والقیام عند ذکر ولادتہ واطعام الطعام\n\nঅর্থাৎ নবীজির শুভাগমন ও মিলাদ রজনীতে খুশী উদ্যাপন করা, মিলাদ শরীফ পাঠ করা, বেলাদত শরীফের বর্ণনার মুহূর্তে কিয়াম করা তথা দাড়িয়ে সম্মান প্রদর্শন করা এবং মিলাদ মাহফিলে উপস্থিত জনতাকে খাবার পরিবেশন করা নবীজির প্রতি সম্মান  প্রদর্শনেরও তাজিমের অন্তর্ভুক্ত। তারপরেও মিলাদ শরীফ ও কিয়ামের মত একটি বরকতমণ্ডিত নেক আমলকে নাজায়েজ ও শরিয়ত বহির্ভূত কাজ বলা প্রকৃত মুসলমানদের পক্ষে শোভা পায় না। মুনাফেক যার অন্তরে প্রিয় নবীর প্রতি হিংসার আগুন জ্বলছে তার পক্ষে সম্ভব হতে পারে।\n\n[ইকামাতুল কিয়ামাহ্, কৃত. ইমাম আ’লা হযরত শাহ্ আহমদ রেযা (رحمة الله), ফয়সালায়ে হাপ্ত মাসআলা কৃত. হাজী এমদাদুল্লাহ্ মুহাজিরে মক্কী (রহ) ও আমার রচিত বাগে খলিল ১ম খণ্ড ইত্যাদি]"
    },
    {
        "1": "প্রশ্নোত্তর : ১০১  - কোরআন ও হাদিস দ্বারা বুঝা যায় যে আল্লাহ যখন তার হাবীবকে সৃষ্টি করার ইচ্ছা করল তখন তিনি এক মুষ্টি নূরকে আদেশ করার পর তা নূরে মুহাম্মাদী হয়ে গেল এবং তা সিজদায় পতিত হলেন অন্য হাদিস দ্বারা জানা যায় যে, রাসূলুল্লাহ সাল্লাল্লাহু তায়ালা আলায়হি ওয়াসাল্লাম মাতৃগর্ভ থেকে জন্ম গ্রহণ করেছেন। এমতাবস্থায় তিনি মাতৃগর্ভে জন্ম নিয়েছেন না কি আল্লাহর আদেশক্রমে নূর থেকে হয়েছেন জানালে ধন্য হব?",
        "2": "প্রশ্ন: কোরআন ও হাদিস দ্বারা বুঝা যায় যে আল্লাহ যখন তার হাবীবকে সৃষ্টি করার ইচ্ছা করল তখন তিনি এক মুষ্টি নূরকে আদেশ করার পর তা নূরে মুহাম্মাদী হয়ে গেল এবং তা সিজদায় পতিত হলেন অন্য হাদিস দ্বারা জানা যায় যে, রাসূলুল্লাহ সাল্লাল্লাহু তায়ালা আলায়হি ওয়াসাল্লাম মাতৃগর্ভ থেকে জন্ম গ্রহণ করেছেন। এমতাবস্থায় তিনি মাতৃগর্ভে জন্ম নিয়েছেন না কি আল্লাহর আদেশক্রমে নূর থেকে হয়েছেন জানালে ধন্য হব?\n\nউত্তর: আল্লাহর প্রিয় মাহবুব সাল্লাল্লাহু তায়ালা আলায়হি ওয়াসাল্লাম আল্লাহর জাতী নূর থেকে সৃষ্ট, এটা সত্য, যা কুরআন করিমের আয়াত, নবী করিম সাল্লাল্লাহু তায়ালা আলায়হি ওয়াসাল্লাম, সাহাবায়ে কেরাম, ওলামায়ে কেরামের বাণী দ্বারা প্রমাণিত। অনুরূপভাবে তিনি বশরিয়্যাত তথা মানবের আকৃতিতে মানব বংশে মা আমেনা খাতুনের পবিত্র গর্ভ হয়ে সোমবার সুবহে সাদিকের সময় মাহে রবিউল আউয়ালে দুনিয়ায় শুভাগমন করেছেন- তাও সত্য। ফলে আঁ হযরত সাল্লাল্লাহু তায়ালা আলায়হি ওয়াসাল্লাম আল্লাহর নূর থেকে সৃষ্ট হয়ে আল্লাহ তায়ালার হুকুম ও ইচ্ছায় মা আমেনা খাতুনের গর্ভে মানবীয় আকৃতি ধারণ করে এ ধরা বুকে তাশরীফ আনয়ন করেছেন। যেহেতু এ পৃথিবীতে তাঁর শুভাগমন মানব বংশে নির্ধারিত-তাই মহান আল্লাহর বিধান মোতাবেক তাঁর ওই নূর মোবারক মানবীয় আকৃতি ধারণ করতঃ দুনিয়াতে এসেছিলেন, সুতরাং তিনি হলেন বিশ্ব মানবতার মুক্তির দিশারী, অতুলনীয় ও অসাধারণ নূরানী-মানব এবং আল্লাহর শ্রেষ্ঠতম নূরানী রাসূল আক্বা ও মওলা হযরত মুহাম্মদুর রাসূলুল্লাহ্, যাঁর উপর লাখো দরুদ ও লাখো সালাম, এটাই সকল সাহাবা-ই কেরাম, তাবেয়ীন, তবে তাবেয়ীন, বুজুর্গানে দ্বীন ও হক্কানী-আউলিয়ায়ে কেরামের ফায়সালা।\n\n[আল মাওয়াহেবুল লাদুনিয়া কৃত. শেখ আহমদ কছতালানী রহ. আননেমাতুল কোব্রা কৃত. ইমাম ইবনে হাজর হায়তামী মক্কী রহ. ও খাচায়েছুল কোবরা কৃত. ইমাম জালঅর উদ্দিন সূয়ূতী রহ.]"
    },
    {
        "1": "প্রশ্নোত্তর : ১০২  - জুলুস শব্দের অর্থ কি? জশনে জুলুস সম্পর্কে বিস্তারিত জানতে চাই?",
        "2": "প্রশ্ন: জুলুস শব্দের অর্থ কি? জশনে জুলুস সম্পর্কে বিস্তারিত জানতে চাই?\n\nউত্তর: জুলুস আরবি শব্দ। যার শাব্দিক অর্থ হল বসা, শাহী সওয়ারী, শান ও শওকতপূর্ণ শোভাযাত্রা, মিছিল ইত্যাদি। শরিয়তের পরিভাষায় সমগ্র সৃষ্টির প্রাণ ও উৎস হুজুর পূরনুর সাল্লাল্লাহু তায়ালা আলায়হি ওয়াসাল্লাম এর শুভাগমনকে স্মরণ করে খুশী উদ্যাপন ও শুকরিয়া আদায়ের জন্য হামদ-নাত, জিকির ও দরূদ সালামের সাথে অত্যন্ত শান শওকতের ভিত্তিতে নবী প্রেমিকদের শোভাযাত্রাকে জশনে জুলুসে ঈদে মিলাদুন্নবী সাল্লাল্লাহু তায়ালা আলায়হি ওয়াসাল্লাম বলা হয়। প্রিয়নবীর প্রতি ভক্তিশ্রদ্ধা ও ভালবাসা প্রদর্শনের এবং সমগ্র সৃষ্টির জন্য অদ্বিতীয় নেয়ামত নবী করীম সাল্লাল্লাহু তায়ালা আলায়হি ওয়াসাল্লামের আগমনে খুশী ও শোকরিয়া প্রকাশের নিমিত্তে এ ধরনের জুলুস নুরানী জগতের ফেরেশতাগণের সুন্নাতের অনুসরণ।\n\nপবিত্র কুরআনের সূরা ইউনুসের ৫৮নং আয়াতে পরম করুণাময় আল্লাহ তায়ালা তাঁর বিশেষ অনুগ্রহ ও রহমতকে বিশেষভাবে স্মরণ এবং বৈধ পন্থায় খুশী উদ্যাপন করার জন্য আদেশ তদুপরি মহানবী সাল্লাল্লাহু তায়ালা আলায়হি ওয়াসাল্লামের আম্মাজান হযরত আমেনা খাতুনের বর্ণনা মতে দেখা যায় আল্লাহর প্রিয় মাহবুবের আবির্ভাবের শুভ মুহুর্তে অসংখ্য নুরানী ফেরেশতা দলে দলে জুলুস সহকারে নবী করীম সাল্লাল্লাহু তায়ালা আলায়হি ওয়াসাল্লামকে মোবারকবাদ ও স্বাগতম জানানোর জন্য আসমান থেকে হযরত আমেনার গৃহে নাযিল হয়েছিলেন। উক্ত বর্ণনাসমূহ জগদ্বিখ্যাত হাদিসের ইমামগণ স্ব স্ব রচিত কিতাবে বর্ণনা করেছেন। যেমন আন্-নেয়ামতুল কুবরা আলাল আলম, কৃতঃ ইবনে হাজর হায়তমী মক্কী রহ., মাওয়াহেবে লাদুনীয়া কৃতঃ ইমাম কোস্তলানী রহ. আনওয়ারে মুহাদ্দীয়া কৃত আল্লামা ইউসুফ নেবহানী রহ. ও আল খাচায়েচুল কোবরা কৃতঃ ইমাম জালাল উদ্দিন সুয়ূতী রহ. সহ অনেক নির্ভরযোগ্য কিতাবে এ ধরনের উদ্ধৃতি বর্ণিত আছে।\n\nসুতরাং নবী করিম সাল্লাল্লাহু তায়ালা আলায়হি ওয়াসাল্লামের শুভাগমনের মাস রবিউল আউয়ালে, নবী করিম সাল্লাল্লাহু তায়ালা আলায়হি ওয়াসাল্লাম’র শান-মান মর্যাদা প্রদর্শন এবং শ্রদ্ধা ও ভালবাসা নিবেদনের জন্য জশনে জুলুসে ঈদে মিলাদুন্নবী সাল্লাল্লাহু তায়ালা আলায়হি ওয়াসাল্লাম’র আয়োজন এবং মহান রবের দরবারে শোকরিয়া আদায়ের জন্য সর্বত্র ঈদে মিলাদুন্নবী সাল্লাল্লাহু তায়ালা আলায়হি ওয়াসাল্লাম এর মাহফিল, দরুদ সালাম ও তাবাররুকের ব্যবস্থাপনা যুগযুগ ধরে হক্কানী ওলামায়ে কেরাম ও ফোকহায়ে এযাম অতি বরকতময়, পুণ্যময় ও অন্যতম ইবাদত হিসেবে ফতোয়া, ফায়সালা প্রদান করেছেন। সুতরাং এ সব নেক আমলসমূহকে ঠাট্টা-বিদ্রোপ করা, বিদআত-হারাম ইত্যাদি বলা মূলত, হামদ-নাত, দরুদ-সালাম, বয়ান-তকরির, খানা-পিনা পরিবেশন ও দোয়া মুনাজাতকে অস্বীকার করার নামান্তর যা সুস্পষ্ট গোমরাহী।"
    },
    {
        "1": "প্রশ্নোত্তর : ১০৩  - এক শ্রেণীর মৌলভী বলে থাকে, ইসলামে ঈদুল ফিত্র ও ঈদুল আযহা ছাড়া তৃতীয় কোন ঈদের অস্তিত্ব নেই। তাই ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম পালন করার মধ্য দিয়ে তৃতীয় ঈদের অনুপ্রবেশ ঘটানো ইসলাম বিরোধী। কটাক্ষ করে বলে- এটা কোন ঈদ? এ ব্যাপারে কুরআন-সুন্নাহর আলোকে জানালে ধন্য হব।",
        "2": "প্রশ্ন: এক শ্রেণীর মৌলভী বলে থাকে, ইসলামে ঈদুল ফিত্র ও ঈদুল আযহা ছাড়া তৃতীয় কোন ঈদের অস্তিত্ব নেই। তাই ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম পালন করার মধ্য দিয়ে তৃতীয় ঈদের অনুপ্রবেশ ঘটানো ইসলাম বিরোধী। কটাক্ষ করে বলে- এটা কোন ঈদ? এ ব্যাপারে কুরআন-সুন্নাহর আলোকে জানালে ধন্য হব।\n\nউত্তর: ইসলাম ও মুসলমানদের ঈদ হিসেবে শুধু ঈদুল ফিতর ও ঈদুল আযহাকে সীমাবদ্ধ করা অজ্ঞতা ও জেহালত। কারণ এ দু’ঈদ ছাড়াও মুসলমানদের আরো ঈদ উদ্যাপনের বিষয়টি ইসলামী শরীয়তে প্রমাণিত। যেমন- আরাফাহ্ দিবস ও জুমার দিবস ‘ঈদ’ হওয়া পবিত্র হাদীসে পাক দ্বারা প্রমাণিত।\n\nযেমন বুখারী শরীফে বর্ণিত আছে যে,\n\nقَالت الیہود لعمر انکم تقرؤن ایۃ لونزلت فینا لاتخذنا یومہا عیدًا فقال عمرانی لاعلم حبیث انزلت واین انزلت واین رسول اللہ صلی اللہ علیہ وسلم حین انزلت یوم العرفۃ وانا واللہ بعرفۃ [الصحیح للبخاری ۶۶۲/۲]\n\nঅর্থাৎ জনৈক ইহুদি হযরত ওমর রাদ্বিয়াল্লাহু তা‘আলা আনহুকে বলে, এমন একটি আয়াত যা আপনারা তিলাওয়াত করে থাকেন যদি এ আয়াতটি আমাদের ইহুদি সম্প্রদায়ের উপর নাযিল হতো, তাহলে আয়াত নাযিল হওয়ার দিনটিকে আমরা ‘ঈদ’ হিসেবে উদ্যাপন করতাম। আর তাহলো- ‘‘আল ইয়াওমা আক্মালতু লাকুম দীনাকুম।”\n\nঅর্থাৎ আজ আমি তোমাদের জন্য তোমাদের দ্বীনকে পরিপূর্ণ করে দিলাম এবং তোমাদের উপর আমার অনুগ্রহ সম্পূর্ণ করে দিলাম আর তোমাদের জন্য ইসলামকে দ্বীন হিসেবে মনোনীত করলাম। হযরত ওমর রাদ্বিয়াল্লাহু তা‘আলা আনহু উত্তরে বললেন- আমি নিশ্চয় জানি আয়াতটি কোন দিন, কখন এবং কোথায় অবতীর্ণ হয়েছে। আর সেদিন ছিল আরাফাতের দিন। [সহীহ্ বুখারী ২য় খণ্ড, ১৮পারা, ৬৬২পৃষ্ঠা]\n\nঅনুরূপভাবে হযরত আব্দুল্লাহ্ ইবনে আব্বাস রাদ্বিয়াল্লাহু তা‘আলা আনহু ‘‘আল ইয়াওমা আকমালতু লাকুম দ্বীনাকুম্….আয়াতটি জনৈক ইয়াহুদির সামনে তিলাওয়াত করলে সে বলল-\n\nلوانزلت ہذہ الایۃ علینا لاتتخذنا یومہا عیدًا فقال ابن عباس رضی اللہ عنہ فانہا نزلت فی یوم عیدین فی یوم الجمعۃ ویوم عرفۃ      [الجامع الترمذی ۱۳۴:۲]\n\nঅর্থাৎ- যদি এ আয়াত আমাদের ব্যাপারে নাযিল হতো তাহলে আমরা সে দিন ঈদ উদ্যাপন করতাম। উত্তরে হযরত আব্দুল্লাহ্ ইবনে আব্বাস রাদ্বিয়াল্লাহু তা‘আলা আনহু বলেন- আয়াতটি তো এমন দিন নাযিল হয়েছে, যেদিন দু’টি ঈদই উদ্যাপিত হচ্ছিল। একটা হল জুমার, অপরটি হল আরাফাহর ঈদ।       [জামে তিরমিযী, ২য় খণ্ড, ১৩৪ পৃষ্ঠা]\n\nহযরত ওমর ও হযরত আব্দুল্লাহ্ ইবনে আব্বাস রাদ্বিয়াল্লাহু তা‘আলা আনহুমা আরাফাহ্ ও জুমার দিনের কথা উল্লেখ করে উক্ত ইয়াহুদীকে বলেন যে, আয়াতটি ঈদের দিনেই নাযিল হয়েছে। এ দ্বারা প্রমাণিত হল যে- ঈদুল ফিত্র ও ঈদুল আয্হা ছাড়াও ইসলামে জুমা ও আরাফাহ্ দিবসকেও ‘ঈদ’ হিসেবে চিহ্নিত করা হয়েছে।\n\nঅতএব, দু’ ঈদ ছাড়া ইসলামে তৃতীয় কোন ঈদ নেই যারা বলে কোরআন-হাদীস সম্পর্কে তাদের অজ্ঞতাই প্রমাণ করে।\n\nতাই যুগশ্রেষ্ঠ হাদীস বিশারদ, ফেকাহ্বিদ ও প্রখ্যাত ইমামগণ আপন আপন নির্ভরযোগ্য কিতাবসমূহে ধরা বুকে প্রিয়নবী সাল্লাল্লাহু তা‘আলা আলায়হি ওয়াসাল্লাম’র শুভাগমনের সময় মাস ও মুহুূর্তকে সমগ্র জগতবাসীর জন্য বিশেষত মুমিন নর-নারীর জন্য ঈদ ও পবিত্র খুশীর দিন ও মুহুর্ত হিসেবে উল্লেখ করেছেন। এ ব্যাপারে পূর্বে তরজুমানে ‘ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম’র বিশেষ সংখ্যাসমূহে বিস্তারিত আলোকপাত করা হয়েছে। ওই সংখ্যাগুলো দেখার অনুরোধ রইল।\n\n[আলমাওয়াহেবুল লাদুনিয়া কৃত. ইমাম আহমদ কছতালানী রহ. এবং আননেমাতুল কোবরা আলাল আলম ফি মওলদে সাইয়্যিদে উলফে আদম কৃত. ইমাম ইবনে হাজর মক্কি রহ. ইত্যাদি]"
    },
    {
        "1": "প্রশ্নোত্তর : ১০৪  - আমাদের দেশে জায়গা-জমি কট বা বন্ধক দেওয়ার নিয়মনীতি ও রেওয়াজ চালু আছে। যেমন, আমার জায়গা নির্দিষ্ট কিছু টাকা বা কর্জের বিনিময়ে বন্ধক বা কট দিলাম। এ মর্মে যতদিন বন্ধক গ্রহীতার পাওনা টাকা আমি পরিশোধ করতে পারব না, ততদিন আমার জমিন বন্ধক গ্রহীতা ভোগ করতে পারবেন। নির্দিষ্ট সময়ে যে দিন আমি বন্ধক গ্রহীতার সম্পূর্ণ টাকা ফেরত দিব সে দিন আমার জমিন আমাকে ফেরত দিবেন। এটাতে বন্ধক গ্রহীতার যে কোন প্রকারের দাবী রহিত হয়ে যাবে। এখন আমার প্রশ্ন-এ জায়গা-জমি ভোগ-দখলের শর্তে টাকার বিনিময়ে বন্ধক দেয়া বা নেয়া আল্লাহ্ ও রাসূল সাল্লাল্লাহু তা‘আলা আলায়হি ওয়াসাল্লাম-এর বিধান মোতাবেক জায়েজ কিনা? যদি না জায়েজ বা হারাম হয় তাহলে নিম্নে আমার কয়েকটি প্রশ্ন পেশ করা হল....",
        "2": "প্রশ্ন: আমাদের দেশে জায়গা-জমি কট বা বন্ধক দেওয়ার নিয়মনীতি ও রেওয়াজ চালু আছে। যেমন, আমার জায়গা নির্দিষ্ট কিছু টাকা বা কর্জের বিনিময়ে বন্ধক বা কট দিলাম। এ মর্মে যতদিন বন্ধক গ্রহীতার পাওনা টাকা আমি পরিশোধ করতে পারব না, ততদিন আমার জমিন বন্ধক গ্রহীতা ভোগ করতে পারবেন। নির্দিষ্ট সময়ে যে দিন আমি বন্ধক গ্রহীতার সম্পূর্ণ টাকা ফেরত দিব সে দিন আমার জমিন আমাকে ফেরত দিবেন। এটাতে বন্ধক গ্রহীতার যে কোন প্রকারের দাবী রহিত হয়ে যাবে। এখন আমার প্রশ্ন-এ জায়গা-জমি ভোগ-দখলের শর্তে টাকার বিনিময়ে বন্ধক দেয়া বা নেয়া আল্লাহ্ ও রাসূল সাল্লাল্লাহু তা‘আলা আলায়হি ওয়াসাল্লাম-এর বিধান মোতাবেক জায়েজ কিনা? যদি না জায়েজ বা হারাম হয় তাহলে নিম্নে আমার কয়েকটি প্রশ্ন পেশ করা হল-\nক. যদি এ কট বা বন্ধক না জায়েজ হয় তবে উক্ত টাকা সওয়াবের নিয়তে মসজিদ, মাদরাসায় ও কবরস্থানের দেওয়ালে খরচ করা যাবে কি না?\nখ. যদি উক্ত টাকা হারাম ও না জায়েজ হয় তবে আমি উক্ত টাকাকে যদি হালাল মনে করি তা হলে আমার কি গুনাহ হবে?\nগ. উক্ত বিষয়কে যদি আমার আত্মীয়-স্বজন, পাড়া-পড়শী সমর্থন করে তবে তাদের বেলায় কি হুকুম?\nঘ. আবার কতগুলো লোক এমন দেখা যায় তারা উক্ত কাজকে ভালো মন্দ কিছুই বলে না, তাদের বেলায় কি হুকুম?\nঙ. হক্কানি রাব্বানি আলেমদের নিকট শুনেছি হাদিস শরীফে আছে শয়তান দুই প্রকার- ১. প্রকাশ্য শয়তান ও ২. অপ্রকাশ্য শয়তান অর্থাৎ বোবা শয়তান। এ বোবা শয়তানদের বেলায় কি হুকুম? উপরোক্ত বিষয়গুলো ইসলামী শরিয়ত মোতাবেক জানানোর আবেদন রইল।\n\nউত্তর: একটি নির্দিষ্ট অংক বা টাকার বিনিময়ে জায়গা-জমি বা যে বস্তু কোন বস্তু ভোগ করা অথবা ফায়দা অর্জনের শর্ত আরোপ করা ছাড়া বন্ধক ও গ্রহণ করা কোরআন-সুন্নাহর বিধান অনুযায়ী জায়েজ ও ইসলামী শরীয়ত কর্তৃক অনুমোদিত। যেমন কিতাবুল হেদায়ায় Ž¦  অর্থাৎ বন্ধক অধ্যায়ে ইমাম বুরহান উদ্দনি আলী বিন আবু বকর ফরগানী হানাফী রহমাতুল্লাহি আলায়হি বলেন-\nঅর্থাৎ(রাহান) শব্দটির আভিধানিক অর্থ যে কোন কারণে কোন বস্তুকে আটকে রাখা। শরিয়তের পরিভাষায় হক তথা কর্জের পরিবর্তে কোন বস্তুকে এমনভাবে আটকে রাখা যাতে বন্ধকী বস্তুর দ্বারা হক উসূল করা সম্ভবপর হয়। এভাবে বন্ধক রাখার বিষয়টি পবিত্র কুরআন ও হাদিস শরীফের আলোকে শরিয়ত কর্তৃক সমর্থিত। যেমন পবিত্র কোরআনে এরশাদ হয়েছে- অর্থাৎ বন্ধকী বস্তুসমূহ বন্ধক গ্রহীতার কব্জায় বা জিম্মায় থাকবে।\n[সূরা বাক্বারা, আয়াত নম্বর ২৮৩] তদুপরি হাদিসে পাকে বর্ণিত আছে, একদা রাসূলে পাক সাল্লাল্লাহু তা‘আলা আলায়হি ওয়াসাল্লাম এক ইয়াহুদি হতে কিছু খাদ্যদ্রব্য ক্রয় করেছিলেন এবং এর মূল্যের বিনিময়ে প্রিয় নবী সাল্লাল্লাহু তা‘আলা আলায়হি ওয়াসাল্লাম তাঁর বর্মটি (যুদ্ধ পোশাক) ইয়াহুদির নিকট বন্ধক রেখেছিলেন। (সহীহ্ বোখারী ও সহীহ্ মুসলিম শরীফ, বন্ধক অধ্যায়) উল্লেখ থাকে যে, বন্ধক রাখা ও গ্রহণ করা বৈধ হওয়ার বিষয়ে ইজমা (ইমামগণের ঐকমত্য) প্রতিষ্ঠিত হয়েছে।\n[হেদায়া, কিতাবুর রাহান, ৪র্থ খণ্ড, পৃ.৫০০] তবে বন্ধকদাতা যতদিন টাকা পরিশোধ করতে পারবে না ততদিন বন্ধকী জমিন বন্ধক গ্রহীতা ভোগ করবে ও চাষাবাদের মাধ্যমে ফায়দা অর্জন করবে এ শর্তে জায়গা-জমি বন্ধক রাখা ও গ্রহণ করা ঈমানদারের জন্য হারাম ও মারাত্মক অপরাধ; যা বর্তমানে আমাদের দেশে রেওয়াজ ও প্রচলন হয়ে গেছে। জায়গা-জমিন বন্ধক রেখে নির্দিষ্ট অংক গ্রহণ করা ঋণ ও কর্জ গ্রহণ করার নামান্তর। আর উক্ত ঋণ বা কর্জের টাকা উসূল করার জন্য ঋণ গ্রহীতা হতে জায়গা-জমি বা অন্য কোন বস্তু বন্ধক রাখা হয়। এটাই বন্ধক রাখা বা বন্ধক গ্রহণ করার মূল উদ্দেশ্য, যা কিতাবুল হেদায়ার উপরোক্ত উদ্ধৃতিসহ ইলমূল হাদিস ও ইলমূল ফিকাহ এর নির্ভরযোগ্য কিতাবসমূহের বর্ণনা দ্বারা স্পষ্ট। কর্জ বা ঋণ উসূল করার জন্য যে সব জায়গা-জমি বন্ধক গ্রহণ করা হয় তা হতে বন্ধক গ্রহীতার জন্য ফায়দা অর্জন করা নিঃসন্দেহে ইসলামী শরীয়তের বিধান মতে সুদ ও হারাম। যেমন হাদীস শরীফে রাসূলে মাকবুল সাল্লাল্লাহু তা‘আলা আলায়হি ওয়াসাল্লাম এরশাদ করেছেন- অর্থাৎ প্রত্যেক ঋণ বা কর্জ যা হতে কর্জদাতা ফায়দা অর্জন করে তা সুদের মধ্যে অন্তর্ভুক্ত। উল্লেখ্য যে, সুদী কারবার বা লেনদেন যারা করে এবং যারা এ জাতীয় লেনদেনে স্বাক্ষী হয় সকলে গুনাহের মধ্যে বরাবর।\nহাদিসে পাকে রাসূলে আকরাম সাল্লাল্লাহু তা‘আলা আলায়হি ওয়াসাল্লাম সুদী কারবারে বা লেনদেনের সাথে জড়িত সকলের উপর লা’নত (অভিশাপ) করেছেন। [সহীহ মুসলিম শরীফ] ইমাম আহমদ, দারকতনীও মেশকাত শরীফে বর্ণিত হাদিসে প্রিয় নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন- সুদের মাত্র এক দিরহাম যে ব্যক্তি জেনে শুনে খাবে তা ছয়ত্রিশ বার যেনা (ব্যাভিচার) করার গুনাহের চেয়েও মারাত্মক। অপর হাদিসে হযরত রাসূলে পাক সাল্লাল্লাহু তা‘আলা আলায়হি ওয়াসাল্লাম এরশাদ করেছেন- সুদের গুনাহ্ এমন সত্তর গুনাহের সমান যে সত্তর গুনাহের মধ্যে সবচেয়ে কম দরজার গুনাহ্ হল স্বীয় মায়ের সাথে ব্যভিচার করা। (নাউজুবিল্লাহ)\n[সুনানে ইবনে মাযাহ্ ও বায়হাকী, সুদ অধ্যায়] বাহারে শরীয়তে মুফতি আমজাদ আলী খাঁন রহমাতুল্লাহি আলায়হি বলেন-বন্ধকদাতা যদি বন্ধক গ্রহীতাকে বন্ধক লেনদেনের সময় বন্ধকী জায়গা-জমিন হতে ফায়দা অর্জনের অনুমতি প্রদান করে এ অর্থে যে, অনুমতি না দিলে বন্ধকগ্রহীতা বন্ধকী জমিন গ্রহণ করবে না এবং বিনিময়ে টাকাও দিবে না তখন তা শর্ত আরোপের ন্যায় হয়ে গেল যেমন বর্তমানে আমাদের দেশে করা হয় তা অবশ্যই নাজায়েজ ও সুদ। আর যদি এ রকম না হয় বরং বন্ধকী লেনদেন বা চুক্তি সংগঠিত হওয়ার পর কোন পক্ষের শর্ত আরোপ করা ছাড়া বা বাধ্যবাধকতা ছাড়া স্বেচ্ছায় বন্ধকদাতা বন্ধকগ্রহীতাকে অথবা বন্ধক গ্রহীতা বন্ধকদাতাকে যদি বন্ধকী জায়গা-জমিন থেকে ফায়দা অর্জনের অনুমতি প্রদান করে এবং একে অপরকে এ কথা বলে যে, বন্ধকী জমিনটি এভাবে পড়ে থাকলে চাষাবাদের উপযোগী থাকবে না। সুতরাং তুমি ইচ্ছা করলে তা হতে ফায়দা অর্জন করতে পারো। তখন ফায়দা অর্জন করা নাজায়েজ বা সুদ হবে না বরং জায়েজ ও বৈধ।\n[দুররে মোখতার ও বাহারে শরীয়ত, রাহান অধ্যায়] অতএব, ফিকহ-ফতোয়ার উপরোক্ত উদ্ধৃতিসমূহের আলোকে স্পষ্ট হয়ে যায় যে,\nক. যদি বন্ধকী লেনদেন বন্ধকী জমি হতে ফায়দা অর্জনের শর্তের ভিত্তিতে সংগঠিত হয় যা বর্তমানে আমাদের দেশে রেওয়াজে পরিণত হয়েছে তবে তা শরিয়ত মোতাবেক না জায়েজ হওয়ার কারণে জায়গা-জমিন বন্ধক দিয়ে নেয়া টাকা সওয়াবের নিয়তে মসজিদ, মাদরাসা ও কবরস্থান ইত্যাদিতে খরচ করা যাবে না।\nখ. নাজায়েজ পন্থায় নেয়া টাকা জেনে শুনে হালাল মনে করা মারাত্মক গুনাহ্। আল্লাহর দরবারে অবশ্যই খালেস নিয়তে তাওবা করবে এবং এ ধরনের নাজায়েজ তরিকায় বন্ধকী লেনদেন হতে বিরত থাকবে।\nগ. গুনাহের কাজকে সমর্থন করাও গুনাহ। সুতরাং জায়গা- জমিনের বন্ধক রাখা আমাদের দেশের প্রচলিত নাজায়েজ প্রথাকে পাড়া-পড়শী ও আত্মীয়-স্বজন যারা সঠিক মাসয়ালা না জানার কারণে সমর্থন করে তারা এ ফতোয়ার মাধ্যমে সঠিক মাসয়ালা অবগত হওয়ার দরুন উক্ত গুনাহের কাজকে আর সমর্থন করবেনা। আর যদি জানার পরও সমর্থন করে তবে মারাত্মক গুনাহগার হবে। এ জন্য তাওবা করতে হবে।\nঘ. সঠিক মাসয়ালা না জানার কারণে যদি কেউ উপরোক্ত বিষয়ে চুপ থাকে এবং কোন প্রকার মন্তব্য না করে তবে তাকে অপরাধী বা গুনাহগার বলা যাবে না।\nঙ. আর যদি সঠিক মাসয়ালা অবগত হওয়ার পরেও হক ও সত্যকে মানুষের সামনে তুলে না ধরে, সে রাসূলে পাক সাল্লাল্লাহু তা‘আলা আলায়হি ওয়াসাল্লাম-এর হাদিস মতে বোবা শয়তান ও জঘন্যতম অপরাধী। অতএব সে খালিস নিয়তে তাওবা করবে।"
    },
    {
        "1": "প্রশ্নোত্তর : ১০৫  - আমি হিন্দু পরিবারে কয়েকটি টিউশনি করি। এদের চা-নাস্তা খাওয়া যাবে কিনা?",
        "2": "প্রশ্ন: আমি হিন্দু পরিবারে কয়েকটি টিউশনি করি। এরা আমার জন্য চা-নাস্তা আপ্যায়নের ব্যবস্থা করেন। প্রশ্ন হল- এদের চা-নাস্তা খাওয়া যাবে কিনা। যদি খাওয়া যায় তাহলে সৌজন্যবোধ রক্ষা করার জন্য কি কি খাওয়া যাবে। জানালে উপকার হবে।\n\nউত্তর: হিন্দু, বৌদ্ধ ইত্যাদি বিধর্মীর ঘরে চা নাস্তা খাওয়া শরীয়তের দৃষ্টিতে অবৈধ নয়। তবে তা হালাল দ্রব্য হতে হবে। নাস্তা ও খাদ্য দ্রব্য যদি হালাল ও বৈধ বস্তু না হয় তখন উক্ত খাদ্য দ্রব্যকে গ্রহণ করা শরীয়ত সম্মত হবে না বরং তা গ্রহণ করা হারাম। বিধর্মীর কোন অনুষ্ঠানে মুসলমানদেরকে দাওয়াত করা হলে এবং উক্ত অনুষ্ঠানে হালাল পশু মুসলিম কর্তৃক যবেহ ও রান্না করা হলে তখন মুসলমানদের উক্ত অনুষ্ঠানে যোগদান করা এবং আয়োজিত খাবার গ্রহণ করতে শরীয়তের দৃষ্টিতে কোন অসুবিধা নেই আর হালাল পশু ইত্যাদি যদি মুসলিম কর্তৃক আল্লাহর নামে যবেহ না হয় তবে উক্ত খাবার গ্রহণ করা মুসলমানের জন্য বৈধ হবে না। অবশ্যই বিধর্মীদের ধর্মীয় অনুষ্ঠানাদি থেকে মুসলমান বিরত থাকবে এবং বিধর্মীদের খানা পিনা থেকে বিরত থাকাই শ্রেয়। এটা তকওয়ার দাবী।\n\nপ্রশ্ন: বর্তমান সরকার নারী নীতিমালায় পৈত্রিক সম্পত্তিতে নারীর যে সমঅধিকারের কথা বলছে সেটা কতটুকু কোরআন-হাদীসসম্মত। মুসলিম আইনে, পিতা ও স্বামীর সম্পত্তিতে নারীর যে অধিকার দেওয়া হয়েছে সেটা যে কোন প্রেক্ষাপটে যথার্থ। এ সম্পর্কে আলোচনা করার জন্য অনুরোধ রইল।\n\nউত্তর: বর্তমান সরকার নারী নীতিমালায় পৈত্রিক সম্পত্তিতে নারীর সম অধিকারের কথা বলেছে যা নিয়ে কিছুদিন পূর্বে সারা দেশে বিক্ষোভের আগুন জ্বলেছিল- তবে নারীর সম অধিকারের মর্মার্থ যদি এভাবে করা হয় যে, পিতার মৃত্যুর পর পিতার পরিত্যাক্ত সম্পত্তিতে ছেলেদেরও অধিকার আছে মেয়েদেরও অধিকার স্বীকৃত আছে তা সহীহ ও বিশুদ্ধ। আর যদি নারীর সম-অধিকারের কথা বলে এটা বলতে চায় যে পিতার পরিত্যক্ত সম্পত্তিতে ছেলে ও মেয়ে এক সমান তর্কা পাবে, ছেলে বেশী আর মেয়ে তার অর্ধেক এটা হবে না। বা এ কথা বলা বা উক্তি করা পবিত্র কোরআন ও সুন্নাহর সাথে প্রত্যক্ষ সংঘর্ষে লিপ্ত হওয়া এবং কোরআন-সুন্নাহকে অবমাননা করা, যা কোন ঈমানদারের চরিত্র হতে পারে না বরং বেঈমানীর নামান্তর। স্বয়ং রাব্বুল আলামীন সূরা নিসায় বর্ণনা করেছেন যে, পিতা ও মাতার মৃত্যুর পর তাঁদের পরিত্যক্ত সম্পত্তিতে মেয়ে পাবে ছেলের অর্ধেক। এখানে একটি যুক্তিও আছে আর তা হল- সাধারণত মেয়ে বড় হয়ে বিবাহের পর স্বীয় স্বামীর ঘরে চলে যায় আর সাধারণভাবে ছেলেও বড় হওয়ার পর পিতার সব কিছু সংরক্ষণ করতে হয় এবং মা-বাবার খেদমতও অধিকাংশ ক্ষেত্রে তাকে (ছেলেকে) আনজাম দিতে হয়।\n\nউল্লেখ্য যে, ইসলামের পূর্বে তথা জাহেলী যুগে পিতা ও স্বামীর পরিত্যক্ত সম্পত্তিতে নারী, মেয়ে ও স্ত্রীর কোন অধিকার সংরক্ষিত ছিল না বরং পিতা ও স্বামীর মৃত্যুর পর নারী সমাজের জন্য বোঝা হয়ে ঘৃণ্য, নিষ্পেষিত ও করুণ অবস্থায় নারীকে জীবন-যাপন করতে হত। কোথাও তার জন্য ঠাঁই ছিল না, ইসলাম নারীকে সম্মান ও ইজ্জতের আসনে আসীন করে পিতা ও স্বামীর পরিত্যাক্ত সম্পত্তিতে নারীর অধিকার সম্মানের সাথে সাব্যস্ত করেছে। আল-কোরআনের সূরা নেসার তাফসির ও হাদিসের নির্ভরযোগ্য গ্রন্থসমূহের ফরায়েজ অধ্যায়ে এসব বিষয় গুরুত্ব সহকারে আলোকপাত করা হয়েছে। কোরআন-সুন্নাহর সম্পর্কে যারা অজ্ঞ একমাত্র তারাই বলতে পারে ইসলামে নারীর অধিকার যথাযথ সংরক্ষণ করা হয় নাই। তাদেরকে কোরআন-সুন্নাহ সম্পর্কে সঠিক জ্ঞান অর্জনের অনুরোধ রইল।"
    },
    {
        "1": "প্রশ্নোত্তর : ১০৬  - সুন্নী ও ওহাবীর মধ্যে যে পার্থক্য কী/ জানালে ধণ্য হব।",
        "2": "প্রশ্ন: সুন্নী ও ওহাবীর মধ্যে যে পার্থক্য কী/ জানালে ধণ্য হব।\n\nউত্তর: সুন্নী ও ওহাবীর মধ্যে পার্থক্য বিদ্যমান তা মূলতঃ ঈমান ও আক্বিদা সম্পর্কিত। আকিদা ও ঈমান হল দ্বীন ইসলামের মূলভিত্তি। সঠিক আকিদা ছাড়া একজন ব্যক্তি সত্যিকার অর্থে মুমিন হতে পারে না। আর সত্যিকার অর্থে মুমিন না হলে তার নামায রোজা, যাকাত, তথা সমস্ত ইবাদত আল্লাহর দরবারে কবুল হয় না, তাই আকিদা শুদ্ধ হওয়া অপরিহার্য। সুন্নী আকিদাই হল মূলত ইসলামী আকিদা। আর ওহাবী আকিদা হল ইসলামী আকিদা থেকে বিচ্যুত একটি ভ্রান্ত আকিদা। ওহাবী ও সুন্নীদের মধ্যে আকিদাগত অনেক বিষয়ে তফাৎ রয়েছে নিম্নে তন্মধ্যে কিছু আলোচিত হল- যেমন ওহাবীদের ভ্রান্ত আকিদা সমূহের মধ্যে-\n১. আল্লাহ্ তায়ালা মিথ্যা বলতে পারে।\n[বারাহীনে কাতেয়া কৃত. ওহাবী মওলভী খলিল আহমদ আম্বটবী] ২. আল্লাহ্ তায়ালা থেকে চুরি শরাবখুরী তথা সব খারাপ কাজ সংঘঠিত হওয়া সম্ভব।\n[আযযুহদুল মুকিল কৃত. ওহাবী মওলভী মাহমুদুল হাসান দেওবন্দী] ৩. আল্লাহ্ বান্দাদের মত কাল ও স্থানের মুখাপেক্ষী।\n[ইদাহুল হক, কৃত. ওহাবী মওলভী ইসমসাইল দেহলভী] ৪. ইমামূল আম্বিয়া হুজুর নবী করীম সাল্লাল্লাহু তা‘আলা আলায়হি ওয়াসাল্লাম এর ইলম বা জ্ঞান ইবলিস শয়তান ও মলকুল মওতের জ্ঞানের চেয়ে কম।\n[বারাহীনে কাতেয়া, কৃত. ওহাবী মওলভী খলীল আহমদ আম্বটবী] ৫. নবী করীম সাল্লাল্লাহু তা‘আলা আলায়হি ওয়াসাল্লামার অদৃশ্য জ্ঞান পাগল ও চতুস্পদ জন্তদের জ্ঞানের ন্যায়\n[হেফজুল ঈমান, কৃত. ওহাবীদের বড় মওলভী আশরাফ আলী থানবী] ৬. খাতেমুন নবীয়ীন মানে শেষ নবী নয় বরং আসলী নবী ও আফজল নবী সুতরাং নবী করীম সাল্লাল্লাহু তা‘আলা আলায়হি ওয়াসাল্লামের পরেও অন্য কোন নবী এসে গেলে খাতেমিয়্যাতের কোন পার্থক্য সৃষ্টি হবে না।\n[তাহজীরুন্ নাস, কৃত. ওহাবীদের বড় মওলভী কাসেম নানাতুবী] ৭. নামাযে নবীয়ে পাক হুজুর করিম সাল্লাল্লাহু তা‘আলা আলায়হি ওয়াসাল্লাম-এর স্মরণ ও খেয়াল আসা গরু গাঁধার খেয়ালের চেয়ে নিকৃষ্ট।\n[ছিরাতে মুস্তাকিম, কৃত. ইসমাইল দেহলভী] ৮. নবী ও অলী সবার কবরগুলো ভেঙ্গে ফেলা ওয়াজিব।\n[ফতহুল মজিদ, কৃত. নবাব সিদ্দিক হাসান খান ভুপালী] ৯. নবীগণ মিথ্যা বলা ও গুনাহ্ হতে নিষ্পাপ ও পবিত্র নন। [তসফিয়াতুল আকায়েদ, কৃত. কাসেম নানুতবী] ১০. নবীজির রওজা পাকের পাশে দোয়া ও মুনাজাত করা বেদআত। [নাহজুল মকবুল কৃত. নবাব সিদ্দিক হাসান ভুপালী] আরো অনেক মারাত্মক আকিদা ও কটুক্তি তাদের রচিত কিতাব সমূহে লিপিবদ্ধ আছে তন্মধ্যে উল্লিখিত আকিদাগুলো ওহাবীদের ভ্রান্ত আকিদা যা একজন মুসলমানের আকিদা হতে পারে না এ ধরনের ভ্রান্ত আকিদা পোষণ করলে ঈমান নষ্ট হয়ে যায়। ওহাবী আকিদা ভ্রান্ত আকিদা হওয়ার কারণে সুন্নীদের সাথে তাদের অনৈক্য, দুনিয়াবী কোন বিষয়ে মতপার্থক্য নয়।\n[জা-আল হক, কৃত. মুফতি আহমদ ইয়ারখান নঈমী (رحمة الله),\nদেওবন্দী মাজহাব, কৃত. আল্লামা গোলাম মেহের আলী ও\nওহাবী মাজহাব কি হাক্বীক্বত, কৃত. আল্লামা যিয়াউল্লাহ্ কাদেরী]"
    },
    {
        "1": "প্রশ্নোত্তর : ১০৭  - কোনো ব্যক্তি নামায পড়া অবস্থায় অপর ব্যক্তি সামনে দিয়ে হেঁটে যেতে পারবে কিনা? কোরআন হাদীসের আলেকে জানাবেন।",
        "2": "প্রশ্ন: কোনো ব্যক্তি নামায পড়া অবস্থায় অপর ব্যক্তি সামনে দিয়ে হেঁটে যেতে পারবে কিনা? কোরআন হাদীসের আলেকে জানাবেন।\n\nউত্তর: নামাযী ব্যক্তির সামনে দিয়ে কোন প্রকারের সুতরা বা আড়াল ছাড়া অতিক্রম করা বড় গুনাহ। মুসল্লির সামনে সুতরা আড়াল থাকলে তখন সুতরা ও আড়ালের সামনে দিয়ে অতিক্রম করতে অসুবিধা নেই। বোখারী শরীফ ও মুসলিম শরীফে বর্ণিত আছে নবী করীম সাল্লাল্লাহু আলায়হি ওয়াসাল্লাম এরশাদ করেছেন- অর্থাৎ নামাযী ব্যক্তির সামনে দিয়ে অতিক্রম করা কত বড় অপরাধ তা অতিক্রমকারী ব্যক্তি যদি জানত অবশ্যই সে চল্লিশবছর পর্যন্ত দণ্ডায়মান থাকাকে নামাযী ব্যক্তির সামনে দিয়ে অতিক্রম করার চেয়ে উত্তম মনে করত। মেশকাত শরীফে আছে হযরত কা’বুল আহবার রাদ্বিয়াল্লাহু তায়ালা আনহু থেকে বর্ণিত তিনি বলেছেন- অর্থাৎ নামাযী ব্যক্তির সামনে দিয়ে অতিক্রম করা কত বড় অপরাধ তা অতিক্রমকারী ব্যক্তি যদি জানত তথা সে যমীনের ভিতরে ধসে যাওয়াকে নামাযী ব্যক্তির সামনে দিয়ে অতিক্রম করার চেয়ে উত্তম মনে করত।\nউল্লিখিত বর্ণনা দ্বারা বুঝা গেল, নামাযী ব্যক্তির সামনে তার সিজদার বরাবর জায়গা দিয়ে কারো হেঁটে যাওয়া মারাত্মক অপরাধ। তবে নামাযী ব্যক্তির সামনে কোন ব্যক্তির অতিক্রম করাটা সিজদার স্থান থেকে অনেক দূরে হলে তখন তা শরিয়তের দৃষ্টিতে অপরাধী হবে না। অর্থাৎ সিজদার স্থানে মুসল্লি দৃষ্টিপাত করলে দৃষ্টির সীমানা সামনের দিকে যতটুকু যায় তার বাইরে দিয়ে অতিক্রম করলে গুনাহগার হবে না। উল্লেখ্য যে, নামাযের জামাতের সময় ইমামের সামনে সুতরা/আড়াল থাকলে তখন জমাতে শরীক কোন মুসল্লীর সামনে কেউ অতিক্রম করলে তাতেও অসুবিধা নাই। ইমামের সুতরা/আড়াল জমাতে শরীক সকল মুসল্লিদের জন্য যথেষ্ট। [হিন্দিয়া ও রদ্দুল মোহতার ইত্যাদি] ´"
    },
    {
        "1": "প্রশ্নোত্তর : ১০৮  - বর্তমানে আউলিয়ায়ে কেরামের ওরসে পাকে মেলা, বিভিন্ন বাদ্য-বাজনা, মান্নতকৃত গরু-মহিষকে উত্যক্ত করা, নারী-পুরুষের একসাথে আনাগোনা পরিলক্ষিত হয়। এটি কতটুকু শরীয়তসম্মত তা কোরআন- হাদীসের আলোকে জানালে উপকৃত হব।",
        "2": "প্রশ্ন: বর্তমানে আউলিয়ায়ে কেরামের ওরসে পাকে মেলা, বিভিন্ন বাদ্য-বাজনা, মান্নতকৃত গরু-মহিষকে উত্যক্ত করা, নারী-পুরুষের একসাথে আনাগোনা পরিলক্ষিত হয়। এটি কতটুকু শরীয়তসম্মত তা কোরআন-হাদীসের আলোকে জানালে উপকৃত হব।\n\nউত্তর: হক্কানী আউলিয়ায়ে কেরামের পবিত্র ওরস শরীফের নামে অশ্লীল বাদ্য-বাজনা, বেগানা যুবক-যুবতীদের মেলামেশা ও অশ্লীল নাচগান কোরআন-সুন্নাহ্ ও ইসলামী ফিকহের নির্ভরযোগ্য ফিক্হ ফতোয়া গ্রন্থের বর্ণনা অনুযায়ী সম্পূর্ণ নিষিদ্ধ ও বর্জনীয়। এগুলো নি:সন্দেহে রং তামাশা, অশ্লিলতা ও বেহায়াপনার নামান্তর। এসব আয়োজন যারা করে এবং তাতে যারা অংশ গ্রহণ করে ও উপভোগ করে সবাই অপরাধী; এমনকি প্রকৃত আউলিয়ায়ে কেরামের দরবারের সাথে জঘন্যতম বেয়াদবী। তাদেরকে অবশ্যই লজ্জিত হয়ে মহান আল্লাহর দরবারে খালিস নিয়তে তাওবা করতে হবে এবং এ সব ভণ্ডামী থেকে বিরত থাকতে হবে।\n\nতবে হক্কানী আউলিয়ায়ে কেরামের বার্ষিক ওরস শরীফে ফাতেহায় খতমে কোরআন, খতমে গাউসিয়া, খতমে ছহি বোখারী, খতমে মজমুয়ায়ে সালাওয়াতে রসূল সাল্লাল্লাহু তা‘আলা আলায়হি ওয়াসাল্লাম, খতমে খাজেগান, মিলাদ কিয়াম, দরুদ-সালাম, ওয়াজ নসিহত, হামদ-নাত যিকির-আযকার ও দোয়া-মুনাজাতের মাধ্যমে আদব আর গম্ভীর পরিবেশে পবিত্র অনুষ্ঠান আয়োজন করা অবশ্যই মুস্তাহাব, কল্যাণময় এবং অনেক সাওয়াবজনক। অলির দরবারে আগত মেহমানগণের জন্য ফাতেহা ও তাবারুক দেয়ার ব্যবস্থা করা নি:সন্দেহে নেকী ও ইবাদত। ঢালাওভাবে এসব ভাল ও নেক আমলগুলোকে বিদআত বা কোরআন-সুন্নাহ্ বিরোধী বলা জঘন্যতম সীমালঙ্ঘন ও চরম অজ্ঞতা।"
    },
    {
        "1": "প্রশ্নোত্তর : ১০৯  - বর্তমানে দেখা যায় অনেক মহিলা মাজারে গিয়ে নামায পড়ে। মাজারে যাওয়া মহিলাদের জন্য কতটুকু জায়েয জানালে উপকৃত হব।",
        "2": "প্রশ্ন: বর্তমানে দেখা যায় অনেক মহিলা মাজারে গিয়ে নামায পড়ে। মাজারে যাওয়া মহিলাদের জন্য কতটুকু জায়েয জানালে উপকৃত হব।\n\nউত্তর: মহিলাদের জন্য আউলিয়া কেরামের মাজারে যাওয়া, কবর জিয়ারতের উদ্দেশ্যে ঘর হতে বের হওয়া এবং সেখানে অবস্থান করা, বর্তমান ফিতনা ফ্যাসাদের যুগে অধিকাংশ ফকিহগণের দৃষ্টিতে মাকরূহে তাহরীমা। যেমন গুনিয়া কিতাবে উল্লেখ আছে- অর্থাৎ পুরুষের জন্য মাজার/কবর যিয়ারত করা মুস্তাহাব এবং মহিলাদের জন্য মাকরূহ।\n\nতাতারখানিয়া কিতাবে উল্লেখ আছে-অর্থাৎ কাজী খান থেকে প্রশ্ন করা হল যে, মহিলাদের জন্য কবরস্থানে যাওয়া বৈধ কিনা? তদুত্তরে তিনি বলেন এ ক্ষেত্রে বৈধ কিনা তা নিয়ে প্রশ্ন নয় বরং প্রশ্ন হল এতে লান’তের পরিমাণ কত? জেনে রেখো যখন তারা (মহিলারা) ঘর থেকে বেপর্দা বের হয় তখন তারা আল্লাহ ও ফেরেশতাদের লানতে পতিত হয় আর যখন তারা ঘর থেকে রওয়ানা হয় তখন শয়তান তাদেরকে ঘিরে নেয় যখন কবরসমূহে আসে মৃতের আত্মা তাদেরকে লানত করে আর যখন প্রত্যাবর্তন করে তখন আল্লাহর লানতের মধ্যে থাকে।\n\nঅবশ্য ফোকহায়ে কেরামের মধ্যে কেউ কেউ মহিলাদের জন্য পর্দাপুশিদা সহকারে কবর যিয়ারত বৈধ বলেছেন কিন্তু ফিতনা ফ্যাসাদের কারণে অধিকাংশ ফোকহায়ে কেরাম কবর জিয়ারত এমনকি জুমা জামআত এবং জানাজার নামাজে শামিল হওয়ার জন্য ঘর হতে বের হওয়া মহিলাদের জন্য মাকরূহে তাহরীমি বলে ফতোয়া দিয়েছেন। কিন্তু নবী করিম সাল্লাল্লাহু তা‘আলা আলায়হি ওয়াসাল্লাম এর রওজা পাকের যিয়ারত নারী পুরুষ সবার জন্য ইমাম ইবনে হুম্মাম হানাফীর মতে ওয়াজিবের কাছাকাছি। আর রদ্দুল মুহতারে ইমাম ইবনে আবেদীন শামী (রাহ.) উল্লেখ করেছেন।\n\nঅর্থাৎ মেয়েদের জন্য নবী করিম সাল্লাল্লাহু তা‘আলা আলায়হি ওয়াসাল্লাম এর রওজা পাকে হাযির হওয়া মুস্তাহাব না কি শুদ্ধ? উত্তরে বলা হয়েছে হ্যাঁ মুস্তাহাব, মাকরূহ নয়। তবে রওজা পাকের আদব সম্মানের প্রতি লক্ষ্য রাখা পূর্বশর্ত।"
    },
    {
        "1": "প্রশ্নোত্তর : ১১০  - খাদ্য দ্রব্য গুদাম জাত করণের ব্যাপারে শরিয়তের বিধান কি? জানালে খুশি হবো।",
        "2": "প্রশ্ন: খাদ্য দ্রব্য গুদাম জাত করণের ব্যাপারে শরিয়তের বিধান কি? জানালে খুশি হবো।\n\nউত্তর: মানুষের একান্ত নিত্যপ্রয়োজনীয় জিনিস যে গুলোর সংকটের কারণে মানুষের জীবন ধারণ কষ্ট সাধ্য যেমন খাদ্য শস্য ইত্যাদির গুদামজাত করে জনসাধারণকে বেকায়দায় ফেলে ব্যবসায়ীদের অধিক মুনফা লাভ করার মনোবৃত্তি শরিয়তের দৃষ্টিতে সম্পূর্ণ হারাম। নবী করিম সাল্লাল্লাহু তা’আলা আলায়হি ওয়াসাল্লাম এরশাদ করেছেন-অর্থাৎ যে লোক চল্লিশ দিন পর্যন্ত খাদ্য শস্য মজুদ রাখে সে পরে তা দান করে দিলেও তার গুনাহের কাফ্ফারা হবে না।\n\nঅন্য রেওয়াতে রয়েছে- অর্থাৎ যারা মুসলমানদেরকে ক্ষতি করে খাদ্য শস্য গুদামজাত করে আল্লাহ্ তাদেরকে কুষ্ঠব্যাধি ও দরিদ্রতা দ্বারা শাস্তি দেন। তাই সম্মানিত ফোকহা ও মুজতাহিদগণ বলেছেন সাধারণ জনগণের ক্ষতি সাধনের জন্য বাজারে কৃত্রিম সংকট সৃষ্টি করার মাধ্যমে অধিক মুনাফা লাভের আশায় নিত্য প্রয়োজনীয় দ্রব্য সামগ্রী গুদামজাত করা না জায়েয ও হারাম। এটা বিশেষ করে খাদ্য শস্যের বেলায় প্রযোজ্য, অবশ্য সব ধরনের বস্তুর জন্য বাজারে কৃত্রিম সংকট করে অধিক মুনাফা গ্রহণের অশুভ পাঁয়তারা করাও নাজায়েয। বর্তমানে আমাদের দেশে ও বিভিন্ন সিন্ডিকেট করে বাজারে কৃত্রিম সংকট সৃষ্টি করে পণ্য-দ্রব্যের মূল্য আগুনের মত যেভাবে বেড়ে চলেছে তা সম্পূর্ণ হারাম ও গুনাহ্।\n[ইনায়া ও ফাতহুল কাদির শরহে হেদায়া ইত্যাদি]"
    },
    {
        "1": "প্রশ্নোত্তর : ১১১  - কবর তলকীন শরিয়তসম্মত কিনা? এ বিষয় নিয়ে সমাজে অনেকে বিতর্ক করতে দেখা যায়। কোরআন হাদিসের আলোকে জানিয়ে খুশী করবেন।",
        "2": "প্রশ্ন: কবর তলকীন শরিয়তসম্মত কিনা? এ বিষয় নিয়ে সমাজে অনেকে বিতর্ক করতে দেখা যায়। কোরআন হাদিসের আলোকে জানিয়ে খুশী করবেন।\n\nউত্তর: ঈমানদার নর-নারীকে কবরে দাফন করার পর কবর তলকীন করা হাদিস ও শরীয়ত সমর্থিত। এটা নবী করীম সাল্লাল্লাহু তা’আলা আলায়হি ওয়াসাল্লাম এর হাদিস দ্বারা প্রমাণিত। এর দ্বারা মৃত ব্যক্তি মুনকির নাকিরের প্রশ্ন সমূহের জওয়াব দানে সফল হয়। সুতরাং মৃত ব্যক্তিকে দাফন করার পর মুনকির নকীরের সওয়াল জওয়াবের মুহূর্তে তলকিন করে তাকে সহযোগিতা করা উচিত। যেমন- তিবরানী শরীফে উল্লেখ আছে নবী করিম সাল্লাল্লাহু তা’আলা আলায়হি ওয়াসাল্লাম এরশাদ করেছেন-অর্থাৎ- নবী করিম সাল্লাল্লাহু তা’আলা আলায়হি ওয়াসাল্লাম এরশাদ করেন ‘তোমাদের কোন মুসলমান ভাই মারা গেলে তাকে দাফন করে উপরে মাটি যথাযথ করে দিয়ে তোমাদের কেউ যেন তার শিয়রের কাছে দাঁিড়য়ে এভাবে আহবান করে বলে হে অমুক মহিলার পুত্র অমুক। তখন মৃত লোকটি ঐ আওয়াজ শুনতে পাবে একইভাবে দ্বিতীয় বার ডাক দেবে তখন সে সোজা হয়ে কবরে বসবে তারপর আবার ডাক দিলে সে কবরের ভিতর থেকে বলবে আমাকে কিছু উপদেশ দিন আল্লাহ তা‘আলা আপনাকে রহম করুন। নবীজি এরশাদ করেন- যদিও তোমরা তা বুঝতে পার না। অতপর শিয়রের কাছে দাঁড়ানো ব্যক্তি যেন বলে তুমি দুনিয়া হতে যে কলেমায়ে শাহাদাত নিয়ে বিদায় হয়েছ তা স্মরণ কর আর স্মরণ কর একথা যে, আমি রব হিসেবে আল্লাহর উপর সন্তুষ্ট এবং দ্বীন হিসেবে ইসলামের উপর রাজি, নবী হিসেবে হযরত মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম এর উপর সন্তুষ্ট এবং পথ প্রদর্শক হিসেবে পবিত্র কুরআনের উপর সন্তুষ্ট। নবী করিম সাল্লাল্লাহু তা‘আলা আলায়হি ওয়াসাল্লাম এরশাদ করেন তলকীনের পর মুনকির/নকীর ফেরেশতাদ্বয় একে অপরের হাত ধরে বলাবলি করে চলো থাকে নাজাতের দলিল শিক্ষা দেয়া হচ্ছে। তার কাছে বসে থেকে লাভ নেই। জনৈক সাহাবী আরজ করলেন ইয়া রাসূলাল্লাহ্ যদি মৃত ব্যক্তির মায়ের নাম জানা না থাকে তবে কার পুত্র বলব- হুজুর সাল্লাল্লাহু তা‘আলা আলায়হি ওয়াসাল্লাম বললেন সকলের মা হযরত হাওয়া আলাইহাস্ সালামের দিকে সম্পর্ক করে বলবে হে হাওয়ার পুত্র অমুক। সুতরাং দাফনের পর যিয়ারত করবে আর যিয়ারতের পর একজন পরহেজগার আলেমে দ্বীন উপরোক্ত নিয়মে কবর তলকীন করবেন। এটা মুস্তাহাব ও উত্তম।\n[শরহুস্ সুদুর কৃত: ইমাম সুয়ূতী আলাইহির রহমত ও রদ্দুল মুহতার কৃত ইমাম ইবনে আবেদীন শামী হানাফী আলাইহির রাহমাত ইত্যাদি]"
    },
    {
        "1": "প্রশ্নোত্তর : ১১২  - পায়ে ধরে সালাম করা জায়েয আছে কী? অনেক আলেম পায়ে ধরে সালাম করাকে শিরক বলে, আবার অনেকে এটাকে মুর্তি পূজারীদের কাজ বলে ফতোয়া দেয়, কুরআন-হাদিসের অকাট্য দলিল দ্বারা জানালে কৃতজ্ঞ থাকব।",
        "2": "প্রশ্ন: পায়ে ধরে সালাম করা জায়েয আছে কী? অনেক আলেম পায়ে ধরে সালাম করাকে শিরক বলে, আবার অনেকে এটাকে মুর্তি পূজারীদের কাজ বলে ফতোয়া দেয়, কুরআন-হাদিসের অকাট্য দলিল দ্বারা জানালে কৃতজ্ঞ থাকব।\n\nউত্তর: পায়ে ধরে কদমবুচি করা শিরক নয় এবং মূর্তি পূজারীদের ন্যায় কাজও নয় বরং তা সম্মানিত সাহাবায়ে কেরামের তরিকা, সুতরাং এটা সুন্নাতে মুস্তাহাব্বা ও উত্তম আমল। একে শিরক ও মূর্তি পূজারীদের ন্যায় কাজ বলা দ্বীন ও শরিয়ত সম্পর্কে অজ্ঞতার পরিচয়। ইসলাম বড়জনকে সম্মান ও ছোটজনকে স্নেহের নির্দেশ দিয়েছে। ইসলামে বড়জনকে সম্মানের বিভিন্ন ধরণ রয়েছে যেমন সালাম প্রদান, সম্মানার্থে দাঁড়ানো, কদমবুচি করা, হস্তবুচি করা ইত্যাদি। কদমবুচির বৈধতার উপর শরিয়তে অনেক দলিল বিদ্যমান। নিম্নে কয়েকটি প্রদত্ত হল। শিফা শরীফ, আবু নাঈম ইত্যাদি কিতাবে উল্লেখ আছে হযরত বুরাইদা রাদ্বিয়াল্লাহু তা‘আলা আনহু বলেন-অর্থাৎ একজন বেদুঈন নবী করিম সাল্লাল্লাহু তা‘আলা আলায়হি ওয়াসাল্লামার কাছে কোন নিদর্শন চাইল। অতঃপর নবীজি সাল্লাল্লাহু তা‘আলা আলায়হি ওয়াসাল্লাম উক্ত বেদুঈনকে এরশাদ করলেন ওই বৃক্ষটাকে বল আল্লাহর রাসুল তোমাকে ডাকছেন। সে যখন বললো বৃক্ষটা তার ডানে, বামে, সামনে, পেছনে ঝুঁকল তখন এটার শেকড়গুলো ভেঙ্গে গেল। তারপর তা মাটি উপড়ে করে শিকড়গুলো টেনে ও বালি উড়িয়ে হুজুর আকরাম সাল্লাল্লাহু তা‘আলা আলায়হি ওয়াসাল্লামার সম্মুখে এসে দাঁড়াল এবং বলল আস্সালামু আলাইকা এয়া রাসূলাল্লাহ! বেদুঈন বলল আপনি তাকে আদেশ প্রদান করেন যেন এটা স্বীয় স্থানে ফিরে যায়। তাঁর নির্দেশে ওটা ফিরে গেল এবং তার শেকড় গুলোর উপর দিয়ে সোজা হয়ে দাঁড়ালো। বেদুঈন বলল আমাকে অনুমতি দিন আমি আপনাকে সিজদা করবো, তিনি এরশাদ করলেন যদি কাউকে সিজদা করার হুকুম দিতাম তাহলে নারীকে হুকুম দিতাম সে যেন তার স্বামীকে সিজদা করে। বেদুঈন আরয করল হুজুর তা হলে আমাকে আপনার হস্ত ও উভয় কদম চুম্বন করার অনুমতি দিন। তিনি তাকে অনুমতি প্রদান করলেন। বুখারী ফিল আদাবিল মুফরাদ গ্রন্থে উল্লেখ আছে, হযরত সোহাইব রাদ্বিয়াল্লাহু তা‘আলা আনহু বলেন- অর্থাৎ আমি হযরত আলী রাদ্বিয়াল্লাহু আনহুকে দেখেছি তিনি হযরত আব্বাস রাদ্বিয়াল্লাহু তা‘আলা আনহুর হাতে ও পায়ে চুমু দিতে।\n\nউল্লেখিত আলোচনা দ্বারা বুঝা গেল মা, বাবা, শিক্ষকমণ্ডলী, পীর মাশায়েখ, বুযুর্গানে দ্বীন এর সম্মান প্রদর্শনার্থে কদমবুচি নিঃসন্দেহে বৈধ, মুস্তাহাব ও উত্তম আমল। [শিফা শরীফ ও ওমদাতুল ক্বারী শরহে ছহি বোখারী ইত্যাদি]"
    },
    {
        "1": "প্রশ্নোত্তর : ১১৩  - আয়াতুল কুরসী শরীফের ফজিলত ও বরকত কি? তা কোরআন হাদিসের আলোকে জানালে খুশি হব।",
        "2": "প্রশ্ন: আয়াতুল কুরসী শরীফের ফজিলত ও বরকত কি? তা কোরআন হাদিসের আলোকে জানালে খুশি হব।\n\nউত্তর: আয়াতুল কুরসী নামে খ্যাত আয়াত কুরআন মজিদের একটি গুরুত্বপূর্ণ শ্রেষ্ঠ আয়াত, এটার ফজিলত বরকত ও মর্যাদা অপরিসীম। এ আয়াতে মহান আল্লাহ্ রাব্বুল আলামিন স্বীয় অস্তিত্ব, তাওহীদ ও অন্যান্য গুণাবলীর বর্ণনা বিশেষভাবে ব্যক্ত করেছেন। সকাল-বিকাল আয়াতুল কুরসির তেলাওয়াতে রয়েছে মুমিন বান্দার জন্য অনেক সুফল। ইমাম বুখারী রহমাতুল্লাহি আলায়হি স্বীয় তারিখ গ্রন্থে আনস ইবনে মালিক রাদ্বিয়াল্লাহু তা‘আলা আনহু থেকে বর্ণনা করেছেন- নবী করিম সাল্লাল্লাহু তা‘আলা আলায়হি ওয়াসাল্লাম এরশাদ করেছেন আরশ আযিমের নিম্নস্থান থেকে আয়াতুল কুরসী আমাকে দান করা হয়েছে। তফসীরে কবির ও তফসীরে নঈমীতে উল্লেখ আছে হযরত আলী রাদ্বিয়াল্লাহু তা‘আলা আনহু থেকে বর্ণিত, নবী করিম সাল্লাল্লাহু তা‘আলা আলায়হি ওয়াসাল্লামা এরশাদ করেছেন যে ব্যক্তি প্রত্যেক ফরয নামাযের পর আয়াতুল কুরসী তিলাওয়াত করবে তার এবং বেহেশতের মাঝখানে মৃত্যু ব্যতীত আর কোন বাঁধা থাকবে না। মৃত্যুর সাথে সাথে বেহেশতে প্রবেশের অধিকার উক্ত ব্যক্তি অর্জন করবে। আর সদা এ আয়াত তিলাওয়াতকারী সিদ্দিক ও আবিদ বান্দাগণের দলভুক্ত হওয়ার সৌভাগ্য অর্জন করবে। তফসীরে দুররে মনসুর-এ উল্লেখ আছে আয়াতুল কুরসী তিলাওয়াতকারীর উপর একজন ফেরেশতা নিযুক্ত হয়। সে ফেরেশতা দ্বিতীয় দিন তিলাওয়াতের সময় আসা পর্যন্ত তেলাওয়াতকারীর আমলনামায় নেকী লিপিবদ্ধ করেন এবং আমলনামা থেকে গুণাহ্ মোচন করতে থাকেন। তফসীরে কবির ও তফসীরে নঈমীতে উল্লেখ আছে, যে ব্যক্তি ঘুমানোর আগে এ আয়াত তেলাওয়াত করবে তার ও তার প্রতিবেশীর ঘর বাড়ি চোর ডাকাত ও আগুণ থেকে সকাল পর্যন্ত নিরাপদে থাকবে। যে ঘরে আয়াতুল কুরসী পাঠ করা হয় সে ঘর থেকে শয়তান একমাস পর্যন্ত এবং যাদুকর চল্লিশ দিন পর্যন্ত দূরে সরে পড়ে।\n\nযে লোক সকাল সন্ধ্যায় নিজের ছেলে মেয়েদের উপর আয়াতুল কুরসী পড়ে ফুঁক দেবে এর বরকতে তারা শয়তান, যাদু ও বদ নযর থেকে নিরাপদে থাকবে। একজন সাহাবী নবী করিম সাল্লাল্লাহু তা‘আলা আলায়হি ওয়াসাল্লাম-এর দরবারে এসে আরজ করলেন এয়া রাসূলাল্লাহ্ সাল্লাল্লাহু তা‘আলা আলায়হি ওয়াসাল্লাম আমার ঘরে কোন কিছুতে বরকত নেই, তদুত্তরে নবী করিম সাল্লাল্লাহু তা‘আলা আলায়হি ওয়াসাল্লামা এরশাদ করলেন আয়াতুল কুরসী পাঠ করতে থাক। এর দ্বারা বুঝা গেল আয়াতুল কুরসী পাঠে বরকত নাযিল হয়। যে ব্যক্তি সফরে রওয়ানা হওয়ার আগে ঘরে আয়াতুল কুরসী পাঠ করে ফুঁক দিয়ে বের হবে, সফর থেকে ফিরে আসা পর্যন্ত তার সম্পদ ও পরিবার পরিজন নিরাপদে থাকবে।\n[তাফসীরে দুররে মনসুর, তফসীরে কবির ও তফসীরে নঈমী ইত্যাদি]"
    },
    {
        "1": "প্রশ্নোত্তর : ১১৪  - একটি টিভি চ্যানেল-এর প্রশ্ন উত্তর পর্বে বলা হয়েছে যে, আমরা যেভাবে নামাযের সালাম শেষে দুহাত তুলে মুনাজাত করি ও মুখমণ্ডলে হাত ফিরাই, এটি হযরত মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম করতেন না, তিনি সালামান্তে চুপচাপ বসে দোয়া করতেন। বিষয়টির সত্যতা সম্পর্কে জানালে উপকৃত হব।",
        "2": "প্রশ্ন: একটি টিভি চ্যানেল-এর প্রশ্ন উত্তর পর্বে বলা হয়েছে যে, আমরা যেভাবে নামাযের সালাম শেষে দুহাত তুলে মুনাজাত করি ও মুখমণ্ডলে হাত ফিরাই, এটি হযরত মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম করতেন না, তিনি সালামান্তে চুপচাপ বসে দোয়া করতেন। বিষয়টির সত্যতা সম্পর্কে জানালে উপকৃত হব।\n\nউত্তর: নামায শেষে দুই হাত তুলে মুনাজাত করা তারপর মুখমণ্ডলে মসেহ করা নবী করিম সাল্লাল্লাহু তা‘আলা আলায়হি ওয়াসাল্লামের সুন্নাত। তদুপরি ফরয নামাযের সালাম ফিরানোর পর বা সাধারণভাবে নামাযের পর দুই হাত তুলে মুনাজাত করা মহান আল্লাহর নির্দেশ। যে কোন মুনাজাতে উভয় হাত উত্তোলন করা এবং দোয়া শেষে মুখমণ্ডলে মসেহ করা নবীজির সুন্নাত এবং উম্মতের প্রতি নবীজির নির্দেশ। নবী করিম সাল্লাল্লাহু তা‘আলা আলায়হি ওয়াসাল্লাম এ রকম করতেন না বলা মানে নবীজির উপর মিথ্যা অপবাদ দেওয়া এবং তাঁর নির্দেশকে অমান্য ও অস্বীকার করার নামান্তর, যা অমুসলিমদেরই চরিত্র। যেমন মহান আল্লাহ্ এরশাদ করেন- অর্থাৎ (হে প্রিয় হাবীব) যখন আপনি নামায থেকে অবসর হবেন তখন দোয়ার মধ্যে লেগে যান এবং আপনার প্রভুর দিকে মনোনিবেশ করুন। [সূরা ইনশেরাহ্]\n\nএখন দেখতে হবে নামাযের পর যে দোয়া বা মুনাজাতের নির্দেশ আল্লাহ্ তা‘আলা প্রিয় নবীর মাধ্যমে আমাদেরকে দিয়েছেন তার পদ্ধতি কি রকম। পবিত্র হাদিস শরীফে নবী করিম সাল্লাল্লাহু তা‘আলা আলায়হি ওয়াসাল্লাম নিজের উম্মতদেরকে তালিম দিয়েছেন। যেমন আবু দাউদ শরীফে উল্লেখ আছে -অর্থাৎ হযরত মালিক বিন ইয়াসির রাদ্বিয়াল্লাহু তা‘আলা আনহু থেকে বর্ণিত তিনি বলেন নবী করিম সাল্লাল্লাহু তা‘আলা আলায়হি ওয়াসাল্লাম এরশাদ করেছেন যখন তোমরা আল্লাহর দরবারে দোয়া করবে তখন তোমাদের হাতের তালু উপরের দিকে করে দোয়া করবে হাতের পৃষ্ঠ দিয়ে নয় আর মুনাজাত থেকে অবসর হয়ে উভয় হাতের তালু তোমাদের চেহারাতে মসেহ করবে। তদুপরি মুসান্নাফে ইবনে আবি শায়বাতে উল্লেখ আছে- অর্থাৎ হযরত আসওয়াদ আমেরী রাদ্বিয়াল্লাহু তা‘আলা আনহু থেকে বর্ণিত তিনি তাঁর পিতা হতে বর্ণনা করেছেন তিনি বলেন আমি নবী করিম সাল্লাল্লাহু তা‘আলা আলায়হি ওয়াসাল্লাম-এর পেছনে ফজরের নামায পড়েছি। যখন তিনি ফজরের নামাযের সালাম ফিরালেন তখন ঘুরে বসলেন এবং উভয় হাত উপরের দিকে উঠিয়ে মুনাজাত করলেন। এভাবে ফোকহায়ে কেরাম ও নামাযের পর উভয় হাত উঠিয়ে মুনাজাতের পর চেহারায় মসেহ করার ফতোয়া দিয়েছেন। নুরুল ইজাহ্ কিতাবে ইমামত অধ্যায়ে উল্লেখ আছে- অর্থাৎ নামায শেষে হাত তুলে নিজেদের জন্য এবং সকল মুসলমানের জন্য দোয়া করবে। অতঃপর হাতদ্বয় দ্বারা নিজেদের চেহারা মসেহ করবে। সুতরাং ফরজ, সুন্নাত, ওয়াজিব, নফলসহ প্রত্যেক নামাযের শেষে দুয়া মুনাজাত করতঃ উভয় হাত চেহারায় মসেহ করা মুস্তাহাব ও উত্তম আমল। যা কোরআন হাদিস দ্বারা প্রমাণিত। এটা অস্বীকার করা পবিত্র কোরআন হাদিসকে অস্বীকার করার নামান্তর।\n[সুনানে আবি দাউদ শরীফ ও মুসান্নাফে ইবনে আবি শায়বা ইত্যাদি]"
    },
    {
        "1": "প্রশ্নোত্তর : ১১৫  - ইসলামে তাবিজ লাগানো বা তাবিজ দেয়া বা তাবিজের উপদেশ দেয়া জায়েয আছে কিনা? কোরআন-হাদিসের আলোকে জানাবেন।",
        "2": "প্রশ্ন: ইসলামে তাবিজ লাগানো বা তাবিজ দেয়া বা তাবিজের উপদেশ দেয়া জায়েয আছে কিনা? কোরআন-হাদিসের আলোকে জানাবেন।\n\nউত্তর: তাবিজ যদি কুফরী ও শিরক জাতীয় কালাম থেকে মুক্ত হয় এবং দোয়া-দরুদ, বিশেষতঃ কোরআনের আয়াত ও হাদিসের অংশ সম্মিলিত হয় তখন ওই ধরনের তাবিজ লাগনো বা অপরকে দেওয়া বা উপদেশ দেওয়া ইসলামী শরীয়তসম্মত। এটা না জায়েয বলার কোন অবকাশ নেই। আর যদি তাবিজ কুফরি কালামের মাধ্যমে হয়ে থাকে তখন তা শরিয়তের দৃষ্টিতে হারাম। যেমন লবিদ ইবনে আছম ইহুদি ও তার সন্তানগণ নবী করিম সাল্লাল্লাহু তা‘আলা আলায়হি ওয়াসাল্লামকে যাদু করেছিল তখন আল্লাহ্ পাক সূরা ফালাক্ব ও সূরা নাস প্রিয় মাহবুবের উপর নাযিল করলেন তখন নবীজি ওই দুই সূরাকে আমল করে অর্থাৎ তেলাওয়াত করে নূরানী শরীরে ফুক দিয়ে যাদুর প্রভাব থেকে মুক্ত হয়েছিলেন। তদুপরি হাদিস শরীফে উল্লেখ আছে একদা হযরত আসমা বিনতে উসাইম রাদ্বিয়াল্লাহু তা‘আলা আনহা (মহিলা সাহাবী) আরয করলেন এয়া রাসূলাল্লাহ্! সাল্লাল্লাহু তা‘আলা আলায়হি ওয়াসাল্লাম জাফরের সন্তানগণ বেশাবেশি বদ নযরে পতিত হয়। আমার জন্য কি জায়েয হবে তার জন্য তাবিজের আমল করা, তখন নবীজি তাকে তাবিজের আমলের অনুমতি দিলেন। সুতরাং যাচাই-বাচাই না করে ঢালাওভাবে ভাল আমল ও তাবিজ দোয়াকে না জায়েজ ও হারাম বলা হক্কানী ওলামায়ে কেরামের আদর্শ নয়, জালেম ও জ্ঞানপাপীদের চরিত্র।\n[শময়ে সবিস্তানে রেজা, কৃত. ইমাম আ’লা হযরত শাহ্ আহমদ রেযা রহ. ইত্যাদি]"
    },
    {
        "1": "প্রশ্নোত্তর : ১১৬  - আমরা যখন কয়েকজন মিলে ‘গাউসিয়া শরীফ’ পড়ি, তখন সাজরার নিয়ম মোতাবেক যে অজিফা পাঠ করি, যেমন সূরা ‘আলাম নাসরাহ লাকা’ ১০০ বার পড়ার নিয়ম। তার মধ্যে দেখা যায় একই সময়ে কেউ কেউ ৫ বারও পড়তে পারে না, অথচ কেউ কেউ ১৫-২০ বারও পড়ে ফেলে। এতে কি উক্ত সময়ে ‘গাউসিয়া শরীফ’ আমাদের তরিকা অনুযায়ী পূর্ণতা পাবে?",
        "2": "প্রশ্ন: আমরা যখন কয়েকজন মিলে ‘গাউসিয়া শরীফ’ পড়ি, তখন সাজরার নিয়ম মোতাবেক যে অজিফা পাঠ করি, যেমন সূরা ‘আলাম নাসরাহ লাকা’ ১০০ বার পড়ার নিয়ম। তার মধ্যে দেখা যায় একই সময়ে কেউ কেউ ৫ বারও পড়তে পারে না, অথচ কেউ কেউ ১৫-২০ বারও পড়ে ফেলে। এতে কি উক্ত সময়ে ‘গাউসিয়া শরীফ’ আমাদের তরিকা অনুযায়ী পূর্ণতা পাবে?\n\nউত্তর: কাদেরীয়া তরীকার মাশায়েখ হযরাত কর্তৃক নির্বাচিত এবং কুরআন করিম ও হাদিস শরীফ থেকে সংগৃহীত বরকত মণ্ডিত ও ফজিলতপূর্ণ জিকির আজকার দোয়া, দরূদ, ও সুরা-আয়াতের সমষ্টির নাম হল খতমে গাউসিয়া। খতমে গাউসিয়া শরীফের তরতীবে যে অজিফাগুলো স্থান পেয়েছে তা বিশেষ বিশেষ ফজিলতে পরিপূর্ণ। তা ভক্তিসহকারে পালনের মধ্যে রয়েছে দুনিয়া ও আখেরাতের অনেক কল্যাণ ও সফলতা। তাই একে যথাযথভাবে পালন করা উচিত। যে জিকর যেভাবে পাঠ করার বর্ণনা রয়েছে সেভাবে জিকরগুলো আদায় করতে হবে। অন্যথায় খতমে গাউসিয়ার পরিপূর্ণ ফুয়ুজাত থেকে বঞ্চিত হবার আশঙ্কা থাকে। তবে আনজুমানে রহমানিয়া আহমদিয়া সুন্নিয়া ট্রাস্ট চট্টগ্রাম হতে প্রকাশিত সাজরা শরীফে খতমে গাউসিয় শরীফে সূরা আলাম নাশরাহ্ ১০০ বার নয় বরং ১১১ (একশত এগার বার) পড়ার নিয়ম লেখা আছে। কয়েকজন পীর ভাই একত্রিত হয়ে ‘খতমে গাউসিয়া শরীফ পড়ার সময় অবশ্যই লক্ষ্য রাখতে হবে যেন অজিফাগুলো যতবার লেখা হয়েছে তা যেন পরিপূূর্ণ হয়। কারণ উক্ত সংখ্যার মধ্যে একটা আলাদা ও বিশেষ বরকত রয়েছে।"
    },
    {
        "1": "প্রশ্নোত্তর : ১১৭  - আমি একদিন ভ্রমণে গিয়েছিলাম। সেখানে বাথরুম সারাতে গিয়ে আমার শরীর ও কাপড়ে সামান্য নাপাক পানি ও প্রশ্রাবের ছিটকা পড়ে তখন আমার পক্ষে কাপড় পাল্টানো বা গোসল করা সম্ভব ছিল না। এতে আমি নামাজ পড়ে ফেলি। এমতাবস্থায় আমার কি করা উচিত ছিল? কতটুকু পরিমাণ নাপাক পানি বা দ্রব্য লাগলে নামাজ পড়া যাবে না?",
        "2": "প্রশ্ন: আমি একদিন ভ্রমণে গিয়েছিলাম। সেখানে বাথরুম সারাতে গিয়ে আমার শরীর ও কাপড়ে সামান্য নাপাক পানি ও প্রশ্রাবের ছিটকা পড়ে তখন আমার পক্ষে কাপড় পাল্টানো বা গোসল করা সম্ভব ছিল না। এতে আমি নামাজ পড়ে ফেলি। এমতাবস্থায় আমার কি করা উচিত ছিল? কতটুকু পরিমাণ নাপাক পানি বা দ্রব্য লাগলে নামাজ পড়া যাবে না?\n\nউত্তর: মানুষের শরীর থেকে বের হওয়া পায়খানা, প্রশ্রাব, প্রবহমান রক্ত ও পুঁজ ইত্যাদি হল নাজাসাতে গলিজা অর্থাৎ শক্ত নাপাকি। শরিয়তের দৃষ্টিতে ওই নাপাকের হুকুম হল যদি কারো শরীর বা কাপড়ে ওই ধরনের নাপাক এক দিরহাম বা এক সিকি পরিমাণ থেকে বেশী লাগে তখন উক্ত নাপাকী ধৌত করে পবিত্র করা ফরয। এটা পবিত্র করা ছাড়া নামায আদায় করা হলে নামায আদায় হবে না। আর এক দিরহাম বা সিকি পরিমাণ হলে তখন এটা পবিত্র করা ওয়াজিব। এ অবস্থায় পবিত্র করা ছাড়া নামায আদায় করা হলে উক্ত নামায মাকরূহে তাহরীমি হবে। কাজেই ওই নামায পুনরায় পড়তে হবে। এমতাবস্থায় ইচ্ছাকৃত নামায পড়লে গুণাহগার হবে। আর এক দিরহাম পরিমাণ থেকে কম হলে তখন এটা পবিত্র করা সুন্নাত। এটা পবিত্র করা ছাড়া নামায আদায় করা হলে সুন্নাতের খেলাপ হবে সুতরাং নামায পুনরায় পড়া উত্তম। অতএব কারো শরীরে ও কাপড়ে প্রশ্রাব ও নাপাক পানির ছিটকা পড়লে উক্ত নাপাকীকে ধৌত করে পবিত্র করবে তারপর নামায আদায় করবে। এটাই শরিয়তের বিধান। উল্লেখ্য যদি প্রশ্রাব বা পায়খানার পর পানি দ্বারা পবিত্রতা অর্জনের সময় কাপড়ে সামান্য পরিমাণ পানির ছিটকা লাগে বা সন্দেহের সৃষ্টি হয় তখন সামনে ও পেছনে কাপড়ে পবিত্র পানি দ্বারা হাতে ভালভাবে ছিটকা মারবে যাতে সন্দেহ দূর হয়ে যায়। তখন আর শরীরের কাপড় পুনরায় ধৌত করার প্রয়োজন নেই।\n[মেশকাতুল মাসাবীহ্, মেরকাতুল মাফাতিহ ও মেরাতুল মানাজিহ,\nতাহারাত (পবিত্রতা) অধ্যায় ইত্যাদি]"
    },
    {
        "1": "প্রশ্নোত্তর : ১১৮  - আখেরী চাহার শম্বাহ দিবসে মুসলিম জাতির করণীয় সম্পর্কে জানিয়ে কৃতজ্ঞ করবেন",
        "2": "প্রশ্ন: আখেরী চাহার শম্বাহ দিবসে মুসলিম জাতির করণীয় সম্পর্কে জানিয়ে কৃতজ্ঞ করবেন।\n\nউত্তর: ‘জাওয়াহেরুল কুনুজ’ কিতাবের ৫ম খণ্ডের ৬১৬ পৃষ্ঠায় উল্লেখ আছে সফর মাসের শেষ বুধবার সূর্যোদয়ের আগে গোসল করা উত্তম। সূর্যোদয়ের পর দুই রাকাত নফল নামায পড়া ভাল। নামাযের নিয়ম হল প্রথম রাকাতে সূরা ফাতেহার পর কুলিল্লা হুম্মা মালিকাল মূলক শেষ পর্যন্ত এবং দ্বিতীয় রাকাতে ফাতেহার পর কুলিদ্ উল্লাহা আবিদ উর রহমানা আয়্যামান তাদ্য়ু ফালাহুল আসমাউল হুসনা ওলা তজহার বেছালাতিকা ওয়া তোখাফিত বিহা অয়াবতাগী বাইনা জালিকা সাবিলা’ থেকে শেষ পর্যন্ত পাঠ করবে। সালাম ফিরানোর পর নিম্নোক্ত দোয়া পাঠ করবে আল্লাহুম্মাছরাফ আন্নী শররা হাজাল ইউওমে ওয়াছিমনী মিন শাওমিহি ওয়াজ তানিরনী আম্মা আখাফু ফিহি মিন নখুছাতিহী ওয়া কুরবাতিহী বিফদলিকা ইয়া দাফিয়াশ শুরুরী ইয়া মালিকান নুশুরী ইয়া আরহামার রাহিমীন।\n\nঅনুরূপভাবে জাওয়াহেরুল কুনুজ ৫মখণ্ড ৬১৭ পৃষ্ঠায় উল্লেখ আছে মাহে সফরের শেষ বুধবার সপ্ত সালাম তথা সাতটি আয়াতে সালাম লিখে তা পানিতে ধুয়ে পানিটুকু পান করবে। মাওলানা আবদুল হাই লক্ষ্মৌভী ও তার ‘মজমুয়ায়ে ফতোয়ায়’ একথা উল্লেখ করেছেন।\n\n‘তাযকিরাতুল আওরাদ’ কিতাবে উল্লেখ আছে যে ব্যক্তি আখেরি চাহার শম্বা তথা মাহে সফরের শেষ বুধবারে প্রত্যেক ওয়াক্ত নামাযের পর আয়াতে রহমত (সাত সালাম) পাঠ করে নিজের শরীরে ফুঁক দেয় বা তা পানের উপর লিখে ধুয়ে পান করে আল্লাহ পাক তাকে সব রকম বালা মুসিবাত ও রোগ ব্যাধি হতে নিরাপদ রাখবেন।\n‘আনওয়ারুল আউলিয়া’ কিতাবে বর্ণিত আছে, যে ব্যক্তি আখেরি চাহার শম্বার দিন দুই রাকাত নফল নামায আদায় করবে আল্লাহ পাক তাকে হৃদয়ের প্রশন্ততা দান করবেন। প্রত্যেক রাকাতে সূরা ফাতিহার পর এগারবার করে সূরা এখলাস পাঠ করবে এবং নামায শেষে ৭০ বার দরূদ শরীফ পড়বে অথবা প্রতি রাকাতে ৩বার সূরা ইখলাস দ্বারা নামায শেষ করে ৮০ বার সূরা আলাম নাশরাহলাকা এবং সুরা নসর, সূরা ত্বীন ও সূরা এখলাস পাঠ করবে। উপরিউক্ত নিয়মে পড়া ভাল নতুবা স্বীয় সুযোগ অনুযায়ী সূরা কেরাত দিয়ে পড়লেও অসুবিধা নাই। এ বিষয়ে ইমাম শেরে বাংলা আল্লামা সৈয়দ আজিজুল হক আলকাদেরী (রাহ.) ফতোয়ায়ে আজিজী শরীফে বিস্তারিত আলোচনা করেছেন।\nসুতরাং মাহে সফরের শেষ বুধবার দোয়া দরূদ পড়া, কলার পাতায় আয়াতে শেফা লিখে গোসল করা এবং আয়াতে সালাম লিখে পাানিতে ঢেলে তা পান করা ভাল ও উত্তম আমল। শরিয়তের দৃষ্টিতে বাধা নাই।"
    },
    {
        "1": "প্রশ্নোত্তর : ১১৯  - কয়েক বছর আগে মাসিক তরজুমান পড়ে জেনেছিলাম পায়ের গোাড়িলর দিকে প্যান্ট/পায়জামা মোচড়িয়ে নামাজ পড়লে মাকরূহে তাহরিমী হবে। যতটুকু সম্ভব কোমরের দিকে মোচড়িয়ে বা টেনে নিতে হবে। এরপরও যদি প্যান্ট/পায়জামা গোড়ালির উপরে না উঠে তাহলে ঐ অবস্থায় নামায পড়ে নিতে হবে। এখন আবার আনজুমান-এ রহমানিয়া আহমদিয়া সুন্নিয়া ট্রাস্ট কর্তৃক প্রকাশিত আমলে শরীয়ত ও সহীহ্ নামাজ শিক্ষার ২৩ পৃষ্ঠার মধ্যে আছে পায়ের গোড়ালির নিচে প্যান্ট/পায়জামা ঝুলিয়ে নামায পড়লে মাকরূহে তাহরিমী হবে। এ ব্যাপারে আলোকপাত করার অনুরোধ রইল।",
        "2": "প্রশ্ন: কয়েক বছর আগে মাসিক তরজুমান পড়ে জেনেছিলাম পায়ের গোাড়িলর দিকে প্যান্ট/পায়জামা মোচড়িয়ে নামাজ পড়লে মাকরূহে তাহরিমী হবে। যতটুকু সম্ভব কোমরের দিকে মোচড়িয়ে বা টেনে নিতে হবে। এরপরও যদি প্যান্ট/পায়জামা গোড়ালির উপরে না উঠে তাহলে ঐ অবস্থায় নামায পড়ে নিতে হবে। এখন আবার আনজুমান-এ রহমানিয়া আহমদিয়া সুন্নিয়া ট্রাস্ট কর্তৃক প্রকাশিত আমলে শরীয়ত ও সহীহ্ নামাজ শিক্ষার ২৩ পৃষ্ঠার মধ্যে আছে পায়ের গোড়ালির নিচে প্যান্ট/পায়জামা ঝুলিয়ে নামায পড়লে মাকরূহে তাহরিমী হবে। এ ব্যাপারে আলোকপাত করার অনুরোধ রইল।\n\nউত্তর: নামাযের ভেতরে বা বাইরে উভয় অবস্থাতেই অহংকারবশতঃ লুঙ্গি-পায়জামা ও প্যান্ট ইত্যাদি টাখনুর নিচে পরিধান করা অথবা ঝুলিয়ে দেয়া/পড়া পুরুষের জন্য মাকরূহে তাহরীমী। যা অত্যন্ত নিন্দনীয় নিষেধ এবং শাস্তিযোগ্য অপরাধ। সহীহ্ বুখারী শরীফে হযরত আব্দুল্লাহ্ ইবনে উমর রাদ্বিয়াল্লাহু তা‘আলা আনহু হতে বর্ণিত হয়েছে হুজুর করীম সাল্লাল্লাহু আলায়হি ওয়াসাল্লাম এরশাদ করেছেন- لا ينظر الله يوم القيامة من جر ثوبه خيلاء অর্থৎ যে ব্যক্তি তার কাপড়কে অহংকারবশত ঝুলিয়ে রাখে, কিয়ামতের দিন আল্লাহ্ তায়ালা তার দিকে রহমতের দৃষ্টিতে তাকাবেন না। [সহীহ বুখারী শরীফ]\n\nতাই নামাযের ভিতরে ও বাইরে অহংকার বশতঃ টাখনুর নিচে কাপড় তথা প্যান্ট/পায়জামা ও লুঙ্গি ইত্যাদি ঝুলিয়ে রাখা মাকরূহে তাহরিমা। যদি ঝুলিয়ে পড়া অহংকারবশত না হয় তবে মাকরূহে তানযীহি। অনেক লোককে দেখা যায়, ‘নামায পড়ার সময় পায়জামা বা প্যান্ট উপরের দিকে ভাঁজ করে দেয়, আর নামাযে এভাবে ভাজ করে দেয়াও ‘মাকরূহে তাহরীমি। পায়জামা বা প্যান্ট যদি লম্বা হয় এবং পায়ের টাখনু ঢেকে যায় তখন কাপড়কে টাখনুর উপর করার জন্য নীচের দিকে ভাজ করবে না বরং সম্ভব হলে কোমরের দিকে টেনে দিবে, এভাবে টানার দরুণও যদি কাপড় টাখনুর উপরে না উঠে তখন ওই অবস্থায় নামায পড়ে নেবে। নামাযে এভাবে আদায় করাও মাকরূহ তবে তা হবে মাকরূহে তানযীহী, তাহরীমি নয়। কিন্তু কাপড় টাখনুর উপরে তোলার জন্য নীচের দিকে ভাজ করাটা মাকরূহে তাহরিমী বিধায় ওই নামায পুনরায় আদায় করতে হবে। মাকরূহে তানযীহীর দরুণ সওয়াব কম হবে কিন্তু নামায পুনরায় আদায় করতে হবে না। বিস্ময়ের কথা এই যে, অনেক লোক ও মুসল্লিরা মাকরূহে তানযীহি থেকে বাঁচার জন্য মাকরূহে তাহরীমি করে বসে আর এটাকে সুন্নাত মনে করে। অনেক মসজিদের ইমাম/মোয়াজ্জিন/খতিব ও ওলামায়ে কেরাম এ মাসআলা সম্পর্কে উদাসীন। না জানলে জেনে নেয়ারও চেষ্টা করে না। তবে পায়জামা প্যান্ট লুঙ্গী ইত্যাদি পরিধানের সময় যেন টাখনুর (চুল গিরার) নীচে না যায় বরং টাখনু (চুল গিরা) খোলা থাকে, এটাই সুন্নাত নিয়ম। উক্ত মাসআলা দলিলসহ মাসিক তরজুমান প্রশ্নোত্তর বিভাগে একাধিকবার আলোচনা করা হয়েছে।\n\n[আল্লামা আবব্দুস সাত্তার হামদানী কর্তৃক রচিত মুমিন কি নামায’ পৃ. ১৮০-১৮১ এবং ইমাম আলা হযরত শাহ্ আহমদ রেযা (رحمة الله) কর্তৃক রচিত ‘ফতোয়ায়ে রেজভিয়া, ৯ম খন্ড, পৃ. ৮৪ ইত্যাদি]"
    },
    {
        "1": "প্রশ্নোত্তর : ১২০  - যদি কোন মাজুর ব্যক্তি নামাজের কাতাৃরের যে কোন শেষ প্রান্তে না বসে ইচ্ছাপূর্বক কাতারের ভিতরে যে কোন স্থানে, কোন মোড়া বা চেয়ারে বা এমনিই বসে জামাতে শরীক হতে চায় তবে এটা জায়েজ হবে কিনা বা যদি এভাবে কেউ নামাজ পড়ে তাহলে তার বা অন্যান্য মুক্তাদির নামাজের কোন ক্ষতি হওয়ার আশংকা আছে কিনা।",
        "2": "প্রশ্ন: যদি কোন মাজুর ব্যক্তি নামাজের কাতাৃরের যে কোন শেষ প্রান্তে না বসে ইচ্ছাপূর্বক কাতারের ভিতরে যে কোন স্থানে, কোন মোড়া বা চেয়ারে বা এমনিই বসে জামাতে শরীক হতে চায় তবে এটা জায়েজ হবে কিনা বা যদি এভাবে কেউ নামাজ পড়ে তাহলে তার বা অন্যান্য মুক্তাদির নামাজের কোন ক্ষতি হওয়ার আশংকা আছে কিনা।\n\nউত্তর: নামাযের কাতারে মুসল্লীদের দাঁড়ানোর ক্ষেত্রে শরীয়তের বিধান হল, মুসল্লীগণ পরস্পর পাশাপাশি দাঁড়াবে। যাতে দু’জনের মাঝে কোন খালি জায়গা না থাকে এবং কাঁধের সাথে কাঁধ মিলিয়ে দাঁড়াবে। সুতরাং কোন মাজুর ব্যক্তি নামাযের কাতারে মোড়া বা চেয়ারে বসে নামাযের জামাতে শরীক হতে চাইলে অন্য মুসল্লীর পাশাপাশি নামাযের কাতার সোজা রেখে নামায আদায় করবে। তবে মাজুর ও অসুস্থ ব্যক্তির জন্য কাতারের এক পার্শ্বে অবস্থান করে জমাত আদায় করা উত্তম ও শ্রেয়। যাতে জামাতের কাতারের সৌন্দর্য বহাল থাকে, তবে কোন অসুস্থ ও মাজুর ব্যক্তি যদি চেয়ারে মোড়ায় বসে কাতারের মাঝখানে কাতার সোজা রেখে জমাত আদায় করে, নামায আদায় হয়ে যাবে।"
    },
    {
        "1": "প্রশ্নোত্তর : ১২১  - আখেরী চার শম্বাহ্ কী ও কেন? এ বিষয়ে এক এক স্থানে এক এক রকম বলতে শুনা যায়। কেউ পক্ষে আর কেউ বিপক্ষে। সুতরাং বিস্তারিত আলোচনার নিবেদন রইল।",
        "2": "প্রশ্ন: আখেরী চার শম্বাহ্ কী ও কেন? এ বিষয়ে এক এক স্থানে এক এক রকম বলতে শুনা যায়। কেউ পক্ষে আর কেউ বিপক্ষে। সুতরাং বিস্তারিত আলোচনার নিবেদন রইল।\n\nউত্তর: সফর মাস আরবী হিজরি মাসের ২য় মাস। আর মাহে সফরের শেষ বুধবারকে ইসলামী পরিভাষায় মুসলিম সমাজে আখেরী চার শম্বাহ্ হিসেবে বুঝায়। যেহেতু এক সময়ে ফার্সী ভাষা প্রচলিত ছিল আর ফার্সী ভাষায় বুধবারকে চার শম্বাহ্ বলা হয়। মুসলিম সমাজে সফর মাসের শেষ বুধবারকে গুরুত্ব সহকারে পালন করা হয়। এর পেছনে যে প্রেক্ষাপট রয়েছে তা হলো ‘দুনিয়াবী সকল বাতিল অপশক্তি প্রয়োগ করে ব্যর্থ হয়ে ইহুদীগণ হুযূর করিম সাল্লাল্লাহু তা’আলা আলায়হি ওয়াসাল্লামকে যাদু করেছিল। কিন্তু তাদের যাদু শক্তি প্রিয়নবীর মধ্যে কোন প্রভাব বিস্তার করতে পারেনি। অবশেষে ৭ম হিজরীতে হুদায়বিয়ার সন্ধির পর মহররম মাসে মদিনায় ইহুদী নেতৃবৃন্দ লবীদ ইবনে আসম ইয়াহুদীকে বলল, তুমি ও তোমার কন্যাগণ তো যাদু বিদ্যায় পারদর্শী। সুতরাং মুসলমানের নবী মুহাম্মদ সাল্লাল্লাহু তা‘আলা আলায়হি ওয়াসাল্লামকে ধবংস ও ক্ষতি সাধনের জন্য যাদু করো। লবীদ কৌশলে প্রিয় রাসূলের এক ইহুদী গোলামের মাধ্যমে মহানবী সাল্লাল্লাহু তা‘আলা আলায়হি ওয়াসাল্লামার ব্যবহৃত চিরুনীর ভাঙ্গা দাঁত ও চুল মোবারক সংগ্রহ করে নিলো। তারপর মোমের একটা পুতুল তৈরি করে তাতে এগারোটি সুঁচ ঢুকিয়ে দিল। একটি সুতায় ১১টি গিরা দিলো। এসব কিছু ওই পুতুলের ভেতর স্থাপন করে প্রবহমান কূপের পানির ভিতর একটা পাথরের নিচে চাপা দিয়ে রেখে দিলো। এর প্রভাবের ফলে হুজুর পাক সাল্লাল্লাহু তা‘আলা আলায়হি ওয়াসাল্লাম দীর্ঘ চল্লিশ রাত বা ছয় মাস অথবা এক বছরকাল শারীরিকভাবে ভেঙ্গে পড়েছিলেন। অতঃপর জিব্রাইল আমীন আলায়হিস্ সালাম সূরা ফালাক্ব ও সূরা নাস এ দুটি সূরা প্রিয় নবীর উপর নাজিল/অবতীর্ণ করলেন। আর এ দু’টি সূরা মিলে আয়াত সংখ্যা হয় ১১টি। হুযূর সাল্লাল্লাহু তা‘আলা আলায়হি ওয়াসাল্লামকে ওহীর মাধ্যমে এ বিষয়ে সংবাদ দেয়া হল। আল্লাহর হাবীব হযরত আলী রাদ্বিয়াল্লাহু তা‘আলা আনহুকে উক্ত কূপে পাঠিয়ে ছিলেন, তিনি কূপের পানি ফেলে দিয়ে যাদুর সব সমগ্রী পাথরের নীচ থেকে বের করে নিয়ে আসলেন। হুজুর আলায়হিস্ সালাম এ সূরা ২টি পাঠ করলেন প্রতিটি আয়াত পাঠের সদকায় একেকটি করে গিরা খুলে গেল। ফলে আল্লাহর প্রিয় হাবীব হুযূর করীম সাল্লাল্লাহু তা‘আলা আলায়হি ওয়াসাল্লাম আরোগ্য লাভ করলেন এবং গোসল করলেন। ওলামায়ে কেরামের মধ্যে কেউ কেউ বলেছেন সে দিনটি ছিল সফর মাসের শেষ বুধবার।\nতাই বালা-মুসিবত, রোগ-শোক থেকে আল্লাহর কাছে পানাহ্ চাইতে মুসলিম সমাজ এ দিবসটি গোসল ও দোয়া দরূদের মাধ্যমে ভাল ও উত্তমপন্থা হিসেবে পালন করে থাকে। ওয়াজিব ও জরুরি হিসেবে নয়। ইমামে আহলে সুন্নাত আল্লামা গাজী সৈয়দ আজিজুল হক শেরে বাংলা আলকাদেরী রহমাতুল্লাহি আলায়হি ‘জাওয়াহেরুল কুনুজ’ কিতাবের ৫ম খণ্ডের ৬১৬ পৃষ্ঠার বরাতে স্বীয় রচিত ‘ফতোয়ায়ে আজিজীতে উল্লেখ করেন সফর মাসের শেষ বুধবার সূর্যোদয়ের পূর্বে গোসল করা উত্তম। আর সূর্যোদয়ের পর দুই রাকাত নফল নামাজ আদায় করা ভাল ও সওয়াবের কাজ। উক্ত কিতাবের ৬১৭ পৃষ্ঠায় আরও উল্লেখ রয়েছে- মাহে সফরের শেষ বুধবার সাতটি আয়াতে সালাম লিখে তা পানিতে ধুয়ে পানিটুকু পান করা উত্তম ও শেফা। ‘তাজকিরাতুল আওরাদ’ কিতাবে উল্লেখ আছে, যে ব্যক্তি আখেরি চার শম্বাহ্ তথা মাহে সফরের শেষ বুধবারে প্রত্যেক ওয়াক্ত নামাজের পর আয়াতে রহমত (সাত সালাম বিশিষ্ট আয়াতে করিমা) পাঠ করে নিজের শরীরে ফুঁক দেবে বা তা পানের উপর লিখে ধুয়ে পানি পান করবে আল্লাহ্ পাক তাকে সব রকম বালা-মুসিবত ও রোগ-ব্যাধি হতে নিরাপদে রাখবেন।\n‘‘আনওয়ারুল আউলিয়া’ কিতাবে উল্লেখ রয়েছে, যে ব্যক্তি আখেরী চার শম্বাহ্র দিন দু’রাকাত নফল নামায আদায় করবে আল্লাহ্ তাকে হৃদয়ের প্রশান্তি দান করবেন। ‘ফতোয়ায়ে আজিজী শরীফে’ ইমামে আহলে সুন্নাত মুজাহিদে মিল্লাত আল্লামা গাজী সৈয়দ আজিজুল হক শেরে বাংলা আলকাদেরী রাহমাতুল্লাহি আলায়হি এ বিষয়ে বিস্তারিত আলোকপাত করেছেন।\nসুতরাং মাহে সফরের শেষ বুধবার নফল নামাজ, দোয়া-দরুদ পড়া, কলা পাতায়/কাগজে আয়াতে শেফাসমূহ লিখে গোসল করা এবং আয়াতে সালামসমূহ লিখে পানিতে দিয়ে তা পান করা ভাল ও উত্তম আমল। এতে শরীয়তের দৃষ্টিতে বাধা নেই। তদুপরি ‘আর রাহিকুল মাখতুম্’ আরবী সীরাত গ্রন্থে সফিউর রহমান মোবারকপুরী বর্ণনা করেন-\nويوم الاربعاء قبل خمسة ايام من الوفاة اثقلت حرارة العلة فى بدنه فاشتد به الوجع وغمى فقال هريقوا علّى سبع قرب من ابارتشى حتى اخرج الى الناس فاعهد اليهم فافعدوه فى مخضب وصبوا عليه الماء حتى طفق يقوله حسبكم حسبكم وعند ذالك احس بخفةٍ فدخل المسجد وهو معصوب الرأس حتى جلس على المنبر وخطب الناس والناس مجتمعون حوله الخــ الرحيق المختوم لصفى الرحمن المباركفورى ـ الصف ……….৪৬৫\nঅর্থাৎ হুজুর নবী করীম সাল্লাল্লাহু তা‘আলা আলায়হি ওয়াসাল্লাম ইনতিকাল শরীফের পাঁচদিন পূর্বে (প্রিয় নবীর দুনিয়াবী হায়াতের শেষ বুধবারে (চার শম্বাহ্ দিবসে) প্রিয় নবীর নূরানী শরীর মোবারকের উত্তাপ অত্যন্ত বেড়ে গেল। এতে তাঁর কষ্ট বেশী হয়ে গেল। বেঁহুশের মত হয়ে গেলেন। এ সময় তিনি বললেন, তোমরা বিভিন্ন কূপের সাত মশক পানি আমার উপর ঢাল, যাতে আমি সাহাবায়ে কেরামের নিকট যেতে পারি এবং প্রতিশ্র“তি নিতে পারি। অতঃপর উপস্থিত সাহাবায়ে কেরাম তাঁকে (প্রিয় রাসূলকে) বসালেন এবং তাঁরা তাঁর শরীর মোবারকে পানি প্রবাহিত করলেন। তিনি বলতে লাগলেন, যথেষ্ট, যথেষ্ট। তিনি সুস্থতা বোধ করলেন এবং মসজিদে নববী শরীফে মাথা মোবারকে পট্টি বাঁধাবস্থায় তাশরীফ নিলেন, তারপর মিম্বর শরীফে বসে উপস্থিত সাহাবায়ে কেরামের সম্মুখে বক্তব্য পেশ করলেন, তখন সাহাবায়ে কেরাম তাঁর চতুর্পার্শে সমবেত ছিলেন। [আর রাহিকুল মাখতুম, পৃ. ৪৬৫] উপরিউক্ত বর্ণনা মতে স্পষ্ট হয়ে যায় যে, রাসূলে করীম সাল্লাল্লাহু তা‘আলা আলায়হি ওয়াসাল্লাম দুনিয়াবী হায়াতের শেষ বুধবার সাত মশক পানি দ্বারা গোসল করেছেন এবং সুস্থতা অনুভব করে মসজিদে নববী শরীফে প্রবেশ করেছেন এবং খুতবা (বয়ান) প্রদান করেছেন। এ বর্ণনা দ্বারা সফর মাসের আখেরী চার শম্বাহ্ বা বুধবার বুঝা যায় না, তাই ওলামায়ে কেরামের মধ্যে কেউ কেউ আখেরী চার শম্বাহ্ বা মাহে সফরের শেষ বুধবার গুরুত্বসহ পালন করা ভিত্তিহীন বলেছেন, হয়তো ‘জাওয়াহেরুল কুনজ’ এর বর্ণনাসমূহ তাঁদের দৃষ্টিগোচর হয়নি, বিধায় এ বিষয়ে বাড়াবাড়ি ও ফিতনা ফ্যাসাদ না করে জাওয়াহেরুল কুনজ, ফতোয়ায়ে আজিজী এর বর্ণনাসমূহ দেখার ও অনুধাবন করার আহ্বান রইল।\n[ফতোয়ায়ে আজিজী, কৃত. ইমামে আহলে সুন্নাত আল্লামা গাজী শেরে বাংলা আজিজুল হক আলকাদেরী রহ.]"
    },
    {
        "1": "প্রশ্নোত্তর : ১২২  - কোন কোন বক্তা বক্তব্যে বলে যে, মাজারের উপর গম্বুজ বানানো, মাজারের টাকা দেয়া, আগর বাতি জ্বালানো, মোমবাতি জ্বালানো, ফুল দেয়া, ইত্যাদি হারাম। এই সম্পর্কে বিস্তারিত জানালে খুশী হবো।",
        "2": "প্রশ্ন: কোন কোন বক্তা বক্তব্যে বলে যে, মাজারের উপর গম্বুজ বানানো, মাজারের টাকা দেয়া, আগর বাতি জ্বালানো, মোমবাতি জ্বালানো, ফুল দেয়া, ইত্যাদি হারাম। এই সম্পর্কে বিস্তারিত জানালে খুশী হবো।\n\nউত্তর: আম্বিয়ায়ে এযাম, আউলিয়ায়ে কেরাম ও হক্কানী ওলামায়ে রাব্বানীয়ীন এবং তাঁদের মাজার সমূহ হল আল্লাহ তা‘আলার নিদর্শন। যেমন সাফা ও মারওয়া, পাহাড়দ্বয় আল্লাহর অন্যতম নিদর্শন। আল্লাহর নিদর্শন সমূহকে সম্মান করা মহান আল্লাহর নির্দেশ ও অন্তরের তাকওয়া। আউলিয়ায়ে কেরামের সম্মান মূলত ইসলামের সম্মান। তাই আউলিয়ায়ে কেরামের রওযার চতুর্পাশে দালান তৈরি করে গম্বুজ বানানো, এতে ফুল দেয়া, গিলাফ চড়ানো, এবং বাতি জ্বালানো মূলত আউলিয়া কেরামকে সম্মান প্রদর্শন করার নামান্তর। সুতরাং এগুলো শরিয়ত সম্মত। যেমন উম্মুল মুমেনীন হযরত আয়েশা সিদ্দিকা রাদ্বিয়াল্লাহু তা‘আলা আনহা হুজরা মোবারকে নবী করীম সাল্লাল্লাহু তা‘আলা আলায়হি ওয়াসাল্লাম, হযরত আবু বকর সিদ্দিক রাদ্বিয়াল্লাহু তা‘আলা আনহু ও হযরত উমর রাদ্বিয়াল্লাহু তা‘আলা আনহুর সমাধিত হওয়ার উপর দালান ও গম্বুজ নির্মিত হওয়াটা প্রকৃত নায়েবানে নবী ও আউলিয়া কেরাম এর মাজারে গম্বুজ বানানো বৈধ হওয়ার একটি উজ্বল প্রমাণ।\nবুখারী শরীফ ১ম খণ্ড কিতাবুল জানায়েযে উল্লেখ আছে যখন হযরত হাসান ইবনে আলী রাদ্বিয়াল্লাহু তা‘আলা আনহুমা ইন্তেকাল করেন তখন তাঁর স্ত্রী তাঁর কবর তথা মাজার শরীফের উপর এক বছর পর্যন্ত গম্বুজ বিশিষ্ট ঘর তৈরি করে রেখে ছিলেন। সাহাবায়ে কেরামের যুগে সবার উপস্থিতে এটা তৈরি হয়েছিল। এবং এটাকে কেউ অস্বীকার করেননি। তাফসীরে রুহুল বয়ান ৩য় খণ্ড, ১ম পারা انّما يعمر مساجد الله الخ আয়াতের ব্যাখ্যায় উল্লেখ আছে-\nفبناء القبات على قبور العلماء والا ولياء والصلحاء المرجائز اذا كان القصد بذالك التعظيم فى اعين العامة حتى لا يحتقروا صاحب هذا القبر অর্থাৎ হক্কানী ওলামায়ে কেরাম আউলিয়ায়ে এযাম ও সালিহীনের রওজাগুলোর গম্বুজ বিশিষ্ট দালান বানানো বৈধ কাজ। যখন এর দ্বারা সাধারণ লোকদের দৃষ্টিতে তাঁদের প্রতি সম্মান প্রদর্শন উদ্দেশ্য হয়। যেন সাধারণ মানুষ উক্ত কবরবাসীকে সাধারণ মনে করে তুচ্ছ না ভাবে। মিরকাত শরহে মিশকাত কিতাবুল জানায়েযে উল্লেখ আছে قد اباح الله البناء على قبور المشائخ والعلماء المشهورين ليزورهم الناس وليستريحوا بالحلوس অর্থাৎ পূর্ববর্তী ওলামায়ে কেরাম মাশায়েখে কেরাম এবং প্রখ্যাত ওলামায়ে কেরামের কবর সমূহে দালান বানানো জায়েয বলেছেন, যেন মানুষ তাঁদের যিয়ারত করতে এবং সেখানে বসে আরাম হাসিল করতে পারে।\nউল্লেখিত আলোচনা দ্বারা বুঝা গেল হক্কানী রব্বানী ওলামায়ে কেরাম ও আউলিয়া এযামের মাজারে গম্বুজ বিশিষ্ট দালান বানানো জায়েয বরং উত্তম কাজ। অনুরূপ আউলিয়ায়ে কেরাম ও হক্কানী ওলামায়ে কেরামের মাজারে বাতি জ্বালানোও শরিয়ত সম্মত। যেমন হাদিকাতুন নদীয়া গ্রন্থে উল্লেখ আছে-\nاخراخ الشموع الى القبور بدعة واتلاف مال كذا فى البزازية وهذا كله اذا خلاعن فائدة وما اذا كان موضع القبر مسجدا او على طريق او كان هناك احد جالسا او كان قبر ولى من الاولياء او عالم من المحقيقين تعظيما لروحه اعلاما للناس انه ولى ليبتر كوابه ويدعو الله تعالى عنده فيستجاب لهم فهو امر جائز\nসাধারণ মানুষের কবরের উপর বাতি জ্বালানো বিদআত এবং সম্পদের অপচয় এরূপ বাযযিয়া নামক ফতোয়ার কিতাবে উল্লেখ আছে। তবে উক্ত হুকুম হল যদি এটা অনর্থক হয়। কিন্তু যদি কারো কবরের পার্শ্বে মসজিদ হয় বা কবর রাস্তার উপর হয় বা কবরের পার্শ্বে কেউ বসে থাকলে বা উক্ত কবর শরীফে কোন আল্লাহর ওলিকে দাফন করা হয়েছে বা কোন মুহাক্কিক আলেমকে দাফন করা হয়েছে তখন তাঁদের আত্মার প্রতি সম্মান প্রদর্শনের জন্য এবং জনগণকে একথা জানানোর জন্য যে এটা আল্লাহর ওলির কবর যেন মানুষ উক্ত মাজার থেকে বরকত হাসিল করতে পারে এবং উক্ত অলির মাজার শরীফের কাছে দুয়া করতে পারে অতঃপর আল্লাহ তা‘আলা তাদের ফরিয়াদ কবুল করবেন এসব অবস্থায় কবরে বাতি জ্বালানো বৈধ। সুতরাং আউলিয়ায়ে কেরামের মাজার সমূহে রাতের বেলায় বা অন্ধকারে বাতি /লাইট জ্বালানো মানুষের যিয়ারত, কুরআন তেলাওয়াত ও দোয়া মুনাজাতের সুবিধার্তে জায়েয ও মঙ্গলময়। তবে অপচয় ও অনর্থক যেন না হয় সেদিকে অবশ্যই দায়িত্ববান ও কর্তব্যরত ব্যক্তিবর্গ সজাগ ও সতর্ক থাকবে। তদ্রুপ জনহিতকর কাজের জন্য মকতব, মাদরাসা ও এতিমখানা পরিচালনার জন্য তাদের মাজারে টাকা দেয়া, আগরবাতি ও ফুল দেয়া শরিয়ত মত অসুবিধা নাই তবে মাজার কর্তৃপক্ষের উপর দায়িত্ব তারা যেন মাজারের দান বাক্স ও বিভিন্ন খাতে অর্জিত টাকা পয়সা মসজিদ মাদরাসা, এতিমখানা, ফোরকানীয়া, ও গরীব মিসকিনের সাহায্যে ব্যয় করেন। আর যারা আউলিয়ায়ে কেরামের মাজার শরীফে নিয়মিত খেদমতে আছেন তাদেরকে বেতন বা আহার্য সামগ্রী বা হাদিয়া স্বরূপ মাজার শরীফের জন্য জিয়ারতকারীদের প্রদত্ত হাদিয়া টাকা পয়সা থেকে প্রদান করা যাবে। খেয়াল রাখবে যেন উক্ত টাকা ইসলামের খেদমতে ব্যয় হয়, তখন আল্লাহর অলিগণের রূহানী দোয়া লাভ করা যাবে। যেহেতু আউলিয়ায়ে এযাম তাদের সারা জীবন দ্বীনের খেদমতে উৎসর্গ করে গেছেন। তাঁদের ইন্তেকালের পরেও যেন তাঁদের মাজার /দরগাহ শরীফ কে কেন্দ্র করে ইসলাম ও আহলে সুন্নতের খেদমত জারী থাকে।\n[তাফসীরে রূহুল বয়ান- কৃত: আল্লামা ইসমাঈল হক্কী রাহমাতুল্লাহি আলায়হি, মেরকাত শরহে মেশকাত- কৃত: হযরত মোল্লা আলী ক্বারী রহ. ও আমার রচিত এবং আনজুমানে রহমানিয়া আহমদিয়া সুন্নিয়া ট্রাস্ট চট্টগ্রাম কৃর্তকক প্রকাশিত যুগ জিজ্ঞাসা ইত্যাদি]"
    },
    {
        "1": "প্রশ্নোত্তর : ১২৩  - মহিলাদের কবর যিয়ারতের বিধান কি? কবর যিয়ারতের উত্তম সময় কখন, কবর যিয়ারতের নিয়মাবলী ও দোয়া কালাম কি? হক্কানী পীর-মাশায়েখ ও আউলিয়া কেরামগণের মাজার শরীফ যিয়ারতের আদব ও করণীয় বিস্তারিত জানিয়ে ধন্য করবেন।",
        "2": "প্রশ্ন: মহিলাদের কবর যিয়ারতের বিধান কি? কবর যিয়ারতের উত্তম সময় কখন, কবর যিয়ারতের নিয়মাবলী ও দোয়া কালাম কি? হক্কানী পীর-মাশায়েখ ও আউলিয়া কেরামগণের মাজার শরীফ যিয়ারতের আদব ও করণীয় বিস্তারিত জানিয়ে ধন্য করবেন।\n\nউত্তর: শরিয়ত বিশেষজ্ঞ ইমামগণের মতে পুরুষ লোকের জন্য কবর যিয়ারত করা বিনা শর্তে সুন্নাত। তবে মেয়ে লোকদের ব্যাপারে ফোকহায়ে এযামের ভিন্ন মত রয়েছে। যেমন সাহেবে দুররুল মুখতার ইমাম আলাউদ্দিন খাচকপি হানাফী আলায়হির রহমত সাধারণভাবে মহিলাদের জন্য কবর যিয়ারতকে বৈধ বলেছেন তবে আপনজনদের কবরে গেলে মহিলারা বুক ফাটা আর্তনাদ করে এবং ধৈর্যহীন হয়ে পড়ে এ কারণে তাদের জন্য আপন জনের কবর যিয়ারত নিষিদ্ধ। বুজর্গানে দ্বীনের কবরে বরকত হাসিলের উদ্দেশ্য বৃদ্ধ মহিলাগণ গমন করলে ক্ষতি নেই। যুবতী মহিলাদের জন্য নিষিদ্ধ। তবে বর্তমানে ফিতনার জামানায় নির্ভরযোগ্য অভিমত অনুযায়ী মহিলাদের কবর যিয়ারতের উদ্দেশ্যে ঘর হতে বের হওয়া নিষেধ। যেহেতু তারা আপনজনদের কবর যিয়ারতে ধৈর্যহীন ও অস্থির হয়ে যায় আর বুজর্গাণে দ্বীনের কবর যিয়ারতে সীমা লঙ্গণ করে বসে যা বেআদবীর নামান্তর। তদুপরি মহিলাদের ইজ্জত-আবরু ও পর্দা রক্ষা করা ফরয সুতরাং ফরযকে প্রাধান্য দিতে হবে। তাই ইমাম আলা হযরত আহমদ রেযা রাহমাতুল্লাহি আলায়হি বলেছেন, ফিত্না-ফ্যাসাদ থেকে মহিলাদের রক্ষার জন্য তাদের জন্য কবর জিয়ারত নিষিদ্ধ। কবর যিয়ারত প্রতি সপ্তাহে একদিন মুস্তাহাব। শুক্রবার, বৃহস্পতিবার, শনিবার ও সোমবার দিবস সমূহে যিয়ারত করা ভাল। সব চেয়ে উত্তম হলো জুমার দিন সকাল বেলা যিয়ারত করা । কবর যিয়ারতের নিয়ম হলো কবরে শায়িত মৃত ব্যক্তির পায়ের দিক থেকে গিয়ে সম্ভব ও সুযোগ হলে মৃতব্যক্তির মুখের সামনে দাঁড়াবে, মাথার দিক থেকে আসবে না। এটা মৃত ব্যক্তির জন্য কষ্টের কারণ হয় অর্থাৎ তখন মৃত ব্যক্তি আগমনকারীকে গর্দানে ফিরায়ে দেখতে হয়। তারপর আস্সালামু আলায়কুম ইয়া আহলাল দারে কওমিন মুমেনিন দোয়াটি শেষ পর্যন্ত পড়বে। বসার ইচ্ছা হলে এতটুকু দূরত্বে বসবে যতটুকু দূরত্বে উনার জীবদ্দশায় উনার পাশে বাসা হতো তারপর সুরা ফাতেহা, আলিফ লাম মিম থেকে মুফলেহুন পর্যন্ত, আয়াতুল কুরসী, আমানার রসুলু শেষ পর্যন্ত, সুরা ইয়াসীন, সুরা মুলুক, সুরা তাকাছুর সম্ভব হলে একবার করে পাঠ করবে, সুরা এখলাস একবার, বা এগারবার বা সাতবার, বা তিনবার পাঠ করবে এবং দোয়া মুনাজাতে এসবের সওয়াব কবরবাসী মৃতদের রূহে পৌঁছাবে। এবং সকলের জন্য দোয়া করবে। যদি এসব সূরা কেরাত জানা না থাকে তখন কবরবাসীকে সালাম জানিয়ে পবিত্র কুরআন হতে সূরা কেরাত যা জানে তা পড়ে মুনাজাত করবে। আউলিয়ায়ে কেরামের পবিত্র মাজার সমূহে যিয়ারতে যাওয়া অনেক উত্তম কাজ। তারা যিয়ারতকারীদের উপকার করে থাকেন। যিয়ারত কালে পায়ের দিক থেকে গিয়ে আল্লাহ্র অলির মুখের সামনে দাঁড়াবে তারপর উক্ত অলির দরবারে সালাম আরয করবে। দরবারে আসা যাওয়া, ওঠা বাসা ইত্যাদিতে আদবের প্রতি সজাগ দৃষ্টি রাখবে। যিয়ারতকালে গভীর ভাবে একাগ্রচিত্তে আল্লাহর অলির প্রতি ভক্তি সম্মান প্রদর্শন করবে। সাধ্য অনুসারে সুরা কেরাত দোয়া দরূদে পাঠরত থাকবে। এবং উক্ত অলিকে উসিলা করত মহান আল্লাহর দরবারে ফরিয়াদ করবে।\n[কৃত: ইমাম আলাউদ্দিন- দুররুল মুখতার, কৃত. ইমাম খাচকাপি হানাফী – রদ্দুল মোহতার কৃত: ইমাম আমিন ইবনে আবেদীন শামী ও ফতোয়ায়ে রজভীয়া কৃত: ইমাম আহমদ রেযা আলায়হির রহমা ইত্যাদি]"
    },
    {
        "1": "প্রশ্নোত্তর : ১২৪  - আহলে হাদিস কারা, তাদের আক্বিদা কি? মাজহাব অমান্যকারীদের ব্যাপারে শরীয়তের ফায়সালা জানানোর অনুরোধ করছি।",
        "2": "প্রশ্ন: আহলে হাদিস কারা, তাদের আক্বিদা কি? মাজহাব অমান্যকারীদের ব্যাপারে শরীয়তের ফায়সালা জানানোর অনুরোধ করছি।\n\nউত্তর: আহলে হাদিস ফেরকাটি বর্তমানে বিভিন্ন জায়গায় বিভিন্ন নামে পরিচিত। যেমন সালাফী, গাইরে মুকাল্লিদ, লা মাযহাবী ইত্যাদি। এটা মূলত ইলিয়াস মেওয়াতীর তবলীগ জামাতের ন্যায় ওহাবী মতবাদের একটি শাখা। ওহাবী মতবাদ হল ইসলামের সঠিক রূপরেখা আহলে সুন্নাত ওয়াল জামাতের পরিপন্থি একটি ভ্রান্ত পথভ্রষ্ট মতবাদ। তাদের আক্বিদা ও আদর্শ নবীবিদ্বেষী ও কুফরীতে ভরপুর। যেমন তাদের আকিদা হল নামাযের মধ্যে নবী করীম সাল্লাল্লাহু তা‘আলা আলায়হি ওয়াসাল্লামের খেয়াল করা গরু গাধার খেয়াল থেকেও নিকৃষ্ট। (নাঊযুবিল্লাহ্) আল্লাহর রসূল মাটির সাথে মিষে গেছেন। (নাঊযুবিল্লাহ্), নবী করীম সাল্লাল্লাহু তা‘আলা আলায়হি ওয়াসাল্লাম কোন কিছুর মালিক বা মুখতার নন, ইত্যাদি। উক্ত ওহাবী মতবাদ প্রথমত দুই ধারায় বিভক্ত। এক. মাযহাব চতুষ্টয়ের অনুসারী, দুই. মযহাব চতুষ্টয়কে অস্বীকারকারী। আর যারা চার মাযহাব মানাকে অস্বীকার করে তারাই আহলে হাদিস নামে খ্যাত। আহলে হাদিসের কিতাবসমূহ থেকে তাদের কিছু আক্বিদা বর্ণিত হলঃ\n১. মহান আল্লাহর জন্য মিথ্যা বলা সম্ভব।\n[সিয়ানাতুল ঈমান, কৃত. আহলে হাদিসের গুরু মওলভী শহিদুল হক] ২. নবী করীম সাল্লাল্লাহু তা‘আলা আলায়হি ওয়াসাল্লাম শেষ নবী নন।\n[নসরুল মুমেনিন, কৃত. আহলে হাদীসের নেতা আখওয়ান্দ সিদ্দিক পেশোয়ারী] ৩. আম্বিয়ায়ে কেরাম ধর্মীয় আহকামে ভুল করেছেন।\n[কিতাবে রদ্দে তকলিদ বকিতাবুল মযিদ, আহলে হাদিসের বিশেষ পুস্তক] ৪. মুযতাহিদদের কিয়াস গ্রহণযোগ্য নয়।\n[কিতাবে মিয়ারোল হক ও ইতেসামূস সুন্নাত, আহলে হাদিসের আরেকটি বই] ৫. চার ইমামের অনুসারী এবং চার তরীকার অনুসারী হল কাফের ও মুশরিক।\n[কিতাবু ইতেসামুস্ সুন্নাহ্] উল্লেখিত আকিদাসমূহ হল কুফরী আকিদা, এ রকম তাদের মধ্যে অনেক কুফরী আকিদা বিদ্যমান। উল্লেখ যে, চার মাযহাব থেকে কোন এক মাযহাবের অনুসরণ করা মুসলিম উম্মাহর জন্য ফরয হওয়ার উপর ইমামগণের ঐক্যমত প্রতিষ্ঠিত হয়েছে। সুতরাং যারা মাযহাব মানে এবং মুজতাহিদদের অনুসরণকে সমর্থন করে তারাই হল মুক্তিপ্রাপ্ত ও নাজাতপ্রাপ্ত দল। আর যারা মাযহাব মানে না এবং মুযতাহিদদের অনুসরণকে সমর্থন করে না তারা হল জাহান্নামী দলের অন্তর্ভূক্ত। যেমন দুররুল মুখতারের হাশিয়া আল্লামা আহমদ মিসরী তাহতাবী রহমতুল্লাহি আলায়হি বর্ণনা করেছেন\nمن شذ عن جمهور اهل الفقه والعلم والسواد الاعظم فقد شذ فيما يدخله فى النار فعليكم معاشر المؤمنين باتباع الفرقة الناجية المسماة باهل السنة والجماعة فان نصرة الله تعالى وحفظه وتوفيقه فى موافقتهم وخذ لانه وسخطه فى مخالفتهم وهذه الطائفة الناجية قد اجتمعت اليوم فى مذاهب اربعة وهم الحنفيون والمالكون والشافعيون والحنبليون رحمهم الله تعالى ـ من كان خارجا عن هذه الاربعة فى هذا الزمان فهو من اهل البدع والنار\nঅর্থাৎ যে ব্যক্তি অধিকাংশ আলিম, ফিকহবিদ ও সাওয়াদে আযম থেকে পৃথক হবে সে একাকী হবে, যা তাকে জাহান্নামে নিয়ে যাবে। অতঃপর হে মুমিন সম্প্রদায়! আহলে সুন্নাত ওয়াল জামাতের অনুসরণ তোমাদের জন্য অপরিহার্য। আল্লাহ্ তাআলার সাহায্য, তার হিফাযত ও তাওফীক প্রদান আহলে সুন্নাত ওয়াল জামাতের অনুসরণের উপর নির্ভরশীল। আল্লাহ্ তায়ালার নারাজী আহলে সুন্নাতের বিরোধী শক্তির উপর নির্ভরশীল এবং এই নাজাতপ্রাপ্ত দল বর্তমানে চার মাযহাবের অন্তর্ভূক্ত। এগুলো হল হানাফী, মালেকী, শাফেঈ ও হাম্বলী। আল্লাহ্ তায়ালা তাঁদের উপর রহমত বর্ষণ করুক। এ যুগে যারা এ চার মাযহাবের বাইরে তারা হল বেদআতী ও জাহান্নামী।\nউক্ত আলোচনা দ্বারা বুঝা গেল চার মাযহাবসমূহ থেকে কোন একটাকে অনুসরণ করাই হল জাহান্নাম থেকে মুক্তির একমাত্র গ্যারান্টি। অন্যথায় জাহান্নাম অনিবার্য।\nমুযতাহেদীন ও হক্কানী ফোকহায়ে কেরামকে অনুসরণ করা কুরআন করিমের নির্দেশ। যেমন আল্লাহ্ তায়ালা এরশাদ করেন-\nيا ايها الذين امنوا اطيعو الله واطيعوا الرسول واولى الامر منكم\nঅর্থাৎ হে ঈমানদারগণ, আল্লাহ্ তায়ালাকে অনুসরণ কর, রসূলকে অনুসরণ কর এবং তোমাদের মধ্যে যোগ্যতাসম্পন্ন ও নেতৃত্বের জ্ঞান সম্পন্ন শীর্ষস্থানীয় ওলামায়ে কেরামকে অনুসরণ কর।\nআল্লামা ফখরুদ্দীন রাযী রহমাতুল্লাহি আলায়হি তফসীরে কবীরে اولى الامر এর ব্যাখ্যায় বলেছেন, উক্ত আয়াতে اولى الامر এর উদ্দেশ্য হল দ্বীনের হক্কানী আলেমগণ ও ন্যায়পরায়ণ বাদশাহ্গণ। উক্ত আয়াতে আল্লাহ্ তায়ালা হক্কানী ওলামায়ে কেরাম ও ও মুযতাহেদীনে এযামকে অনুসরণ করা ওয়াজিব করেছেন। তাফসীরে সাবীতে সুরা কাহাফের আয়াত اذكر ربك اذا نيست এর ব্যাখ্যায় উল্লেখ আছে-\nلايجوز تقليد ما عدا المذاهب الاربعة ولو وافق قول الصحابة والحديث الصحيح والاية اما الخارج عن المذاهب الاربعة فضال مضل وربّما ادّاه ذالك الكفر لانّ الاخذ بظواهر الكتاب والسنة من اصول الكفر\nঅর্থাৎ চার মাযহাব (হানাফী, শাফেয়ী, মালেকী, হাম্বলী) ছাড়া অন্য কোন মাযহাব অনুসরণ করা জায়েয নেই। যদিওবা তা প্রকাশ্যভাবে সাহাবায়ে কেরামের বাণী, বিশুদ্ধ হাদিস ও আয়াতে করীমা অনুযায়ী হয়। উল্লেখিত চার মাযহাবের বাইরে যারা আমল করবে তা ভ্রান্ত ও অপরকে বিভ্রান্তকারী। কেননা কোরআন ও হাদিসের শুধু বাহ্যিক অর্থ গ্রহণ করা কুফরীর মূল। (যেহেতু কুরআন-সুন্নাহর রহস্যাদি সম্পর্কে হক্কানী মুযতাহেদীনে হযরাতই জ্ঞাত)\nসুতরাং বর্তমান সময়ের আহলে হাদিস সম্প্রদায় হল ইসলাম বহির্ভূত একটি ভ্রান্ত দলের নাম। তারা কোরআন, সুন্নাহ্, ইজমা ও কিয়াসের পরিপন্থী একটি বাতিল ও জঙ্গী সম্প্রদায় বিধায় শরীয়তের দৃষ্টিতে তারা জাহান্নামী। সুতরাং ঈমান ও আমল হেফাযতের লক্ষে তাদের থেকে দূরে থাকা অত্যন্ত জরুরী। বর্তমানে মিডিয়ার মাধ্যমে আহলে হাদিস বিভ্রান্তি ছড়াচ্ছে। সুতরাং সবাইকে সজাগ থাকার আহ্বান রইল। [তাফসীরে কবীর, হাশিয়ায়ে দুররুল মুখতার ও নুরুল আনোয়ার ইত্যাদি।]"
    },
    {
        "1": "প্রশ্নোত্তর : ১২৫  - খতমে গাউসিয়া ও গেয়ারভী শরীফ কোরআন-হাদীস সম্মত কিনা? আমাদের অঞ্চলের কিছু আলেম এটাকে নাজায়েজ, বিদআত এবং কোরআন হাদীসে নেই বলে দাবী করে। তাদের এই দাবী কি যথার্থ? জানিয়ে ধন্য করবেন।",
        "2": "প্রশ্ন: খতমে গাউসিয়া ও গেয়ারভী শরীফ কোরআন-হাদীস সম্মত কিনা? আমাদের অঞ্চলের কিছু আলেম এটাকে নাজায়েজ, বিদআত এবং কোরআন হাদীসে নেই বলে দাবী করে। তাদের এই দাবী কি যথার্থ? জানিয়ে ধন্য করবেন।\n\nউত্তর: কাদেরিয়া তরিকার আউলিয়ায়ে কেরাম কর্তৃক নির্বাচিত এবং কুরআনুল করিম ও হাদিস শরীফ থেকে সংগৃহীত, বকরতমণ্ডিত ও ফজিলতপূর্ণ যিকির-আযকার, দোয়া-দরূদ, বিভিন্ন সূরা ও আয়াতের সমষ্টিগত নাম হল খতমে গাউসিয়া ও গেয়ারভী শরীফ।\nউল্লেখ্য যে, খতমে গাউসিয়া ও গেয়ারভী শরীফের তরতীবে যে অজিফাগুলো স্থান পেয়েছে তা বিশেষ মর্যাদা ও ফজিলতে পরিপূর্ণ। যা ভক্তি সহকারে পালনের মধ্যে রয়েছে দুনিয়া ও আখিরাতের অনেক কল্যাণ ও সফলতা। এটা শরীয়ত সম্মত। এটাকে অস্বীকার করা কোরআন-হাদিস তথা শরিয়ত সম্পর্কে অজ্ঞতার নামান্তর এবং সত্যিকার অর্থে আল্লাহর অলিদের প্রদর্শিত মত ও পথকে অবজ্ঞা করা, যা চরম বেয়াদবী ও গোমরাহীর সামিল। খতমে গাউসিয়া ও গেয়ারভী শরীফ এবং এ জাতীয় বরকতমণ্ডিত খতমসমূহ যেমন খতমে খাজেগান ইত্যাদি মূলত আমলে সালেহ বা সৎ কর্ম। কেননা এতে রয়েছে আল্লাহ্ ও তাঁর রসূলের স্মরণে যিকির-আযকার, দোয়া-দরূদ, ফাতেহাখানি এবং আল্লাহর বান্দাদের মাঝে তবররুক পরিবেশন। এসবই আমলে সালেহ বা নেক কাজ। এ প্রসঙ্গে কুরআন শরীফে উল্লেখ আছে-\nان الذين امنوا وعملوا الصالحات فلهم جنت\nتجرى من تحتها الانهار ذالك الفوز الكبير\nঅর্থাৎ যারা ঈমান এনেছে এবং ভাল আমলসমূহ করেছে, তাদের জন্য রয়েছে এমন জান্নাত তথা বাগিছা যার তলদেশে থাকবে অনেক নহর বা ঝর্ণাধারা। এটা তাদের জন্য বড়ই কামিয়াবী। অপর এক আয়াতে পাকে রয়েছে-\nمن عمل صالحًا من ذكر وانثى وهو مؤمن\nفلنحينه حيواة طيبة الخـ\nঅর্থাৎ ‘‘ঈমান থাকাবস্থায় পুরুষ বা মহিলা থেকে যে ভাল কাজ করবে তাকে আমি পবিত্র জীবন দান করব।’’ খতমে গাউসিয়া, খতমে খাজেগান ও গেয়ারভী শরীফ ইত্যাদি মূলত: উল্লিখিত আয়াতসমূহ বাস্তব আমল। তদুপরি উপরোক্ত খতমসমূহ হল মূলত আল্লাহ্র প্রিয় রাসূল ও আউলিয়ায়ে কেরামকে স্মরণ করার অন্যতম মাধ্যম আর কোরআন-হাদিস দ্বারাই প্রমাণিত এবং তা যিকরুল্লাহ্র সামিল। কেননা আল্লাহ্র যিকির, তিন প্রকারঃ ১. সরাসরি আল্লাহর যাত ও গুণাবলী স্মরণ করা, ২. আল্লাহর রসূল তথা প্রিয় বান্দাগণ ও তাঁর প্রিয় জিনিসসমূহের মাহাত্ম্য বর্ণনামূলক যিকির, ৩. আল্লাহর দুশমনদের তিরস্কার ও নিন্দাপূর্বক আলোচনা।\nকাজেই বুঝা গেল, খতমে গাউসিয়া ও খতমে খাজেগান ও গিয়ারভী শরীফের শুরু থেকে শেষ পর্যন্ত মহান আল্লাহর যিকির ও আল্লাহর বন্ধুদের স্মরণ। আল্লাহর যিকির সম্পর্কে কোরআন-হাদিসে অনেক বর্ণনা রয়েছে, খতমে গাউসিয়া ও গেয়ারভী শরীফ পালন করা মানে আল্লাহকে স্মরণ করা। এটা অস্বীকার করা মানে মহান আল্লাহর যিকিরকে অস্বীকার করা, যা খোদাদ্রোহীতার শামিল। বিশেষত যেসব মুসলমান কোরআন তেলাওয়াত জানে না, এসব খতম শরীফ দ্বারা পবিত্র কোরআনের অশেষ ফজিলতপূর্ণ বিশেষ বিশেষ সূরা ও আয়াতসমূহ তেলাওয়াতের সুযোগ সৃষ্টি হয়। বিভিন্ন আসমায়ে হুসনা অর্থাৎ আল্লাহর গুণাবলী পবিত্র নামসমূহ ও আল্লাহর প্রিয় বন্ধু ও অলীগণের নামসমূহ স্মরণ করা এবং শাজরা শরীফের মাধ্যমে এসব মহান অলিগণের উছিলায় আল্লাহর দরবারে দোয়া-মুনাজাত করার সুযোগ সৃষ্টি হয়। তদুপরি খতমে গাউসিয়া, (গেয়ারভী) শরীফ ও খতমে খাজেগান ইত্যাদিতে আদব-ভক্তিসহকারে উপস্থিত থাকলে সওয়াব ও নেকীর সাথে সাথে এ সময়টুকু গুনাহ্-নাফরমানী থেকে বিরত থাকার এক অনন্য সুযোগ সৃষ্টি হয়। সুতরাং এ সব নেক আমল ও খতম নিয়ে বাড়াবাড়ি করা, বিদ‘আত, কোরআন-হাদিসে নেই ইত্যাদি বলা মূলত: ফিতনা-ফ্যাসাদ সৃষ্টির নামান্তর। পরম করুণাময় এ জাতীয় নেক আমলসমূহের গুরুত্ব ও ফজিলত অনুধাবন করে এ সব খতম শরীফে হাজির হয়ে সৌভাগ্য ও নেকী অর্জন করে আল্লাহ-রসূলের রেজামন্দি হাছিলের তাওফিক দান করুন!।\n[বিস্তারিত দেখুন, আমার রচিত যুগ-জিজ্ঞাসা, প্রকাশনায়, আনজুমান]"
    },
    {
        "1": "প্রশ্নোত্তর : ১২৬  - মুনাজাত করার জন্য কি কাবা শরীফের দিকে মুখ ফিরানো শর্ত? কবরকে সামনে রেখে মুনাজাত করার হুকুম কি? জানালে কৃতজ্ঞ হব।",
        "2": "প্রশ্ন: মুনাজাত করার জন্য কি কাবা শরীফের দিকে মুখ ফিরানো শর্ত? কবরকে সামনে রেখে মুনাজাত করার হুকুম কি? জানালে কৃতজ্ঞ হব।\n\nউত্তর: মুনাজাত করার সময় কাবা শরীফের দিকে মুখ করা শর্ত নয়, জামাত সহকারে নামায আদায় করা হলে ইমাম সাহেব মুকতাদীর দিকে ফিরে আর কবর যিয়ারত করার সময় কবরবাসীর দিকে মুখ করে মুনাজাত করা হল শরীয়ত কর্তৃক উত্তম তরিকা। বায়তুল্লাহ্ শরীফ তথা খানায়ে কাবা নামায ও যবেহের জন্য কিবলা হিসেবে নির্ধারিত। দোয়া ও মুনাজাতের কিবলা খানায়েকাবা নয় বরং দোঁয়ার কেবলা হল আসমানের দিকে, তাই আল্লাহ্ তা‘আলার সমীপে বান্দাগণের দোয়া মুনাজাত আসমানের দিকে হাত উঠিয়ে যে কোন দিকে মুখ করে করা যায়। যেমন কুরআন করিমে উল্লেখ আছে- اينما تولوا فثم وجه الله অর্থাৎ যে দিকেই তোমরা মুখ কর না কেন সেদিকে আল্লাহ্ বিরাজমান। অন্যত্র এরশাদ হয়েছে- فلله المشرق والمغرب অর্থাৎ পূর্ব পশ্চিম তথা সকল দিক আল্লাহর জন্য। সুতরাং নবী রসূল ও আউলিয়াকেরামের মাযার এবং সাধারণ মৃত ব্যক্তির কবর যিয়ারতের সময়ে মাযার ও কবরের দিকে মুখ করে দোয়া মুনাজাত করতে শরিয়ত মোতাবেক কোন অসুবিধা নেই। জামাতে নামায আদায় করলে জমাতের পর ইমাম সাহেব মুসল্লীর দিকে মুখ করে দোয়া-মুনাজাত করবে। এটা হল সুন্নাত ও উত্তম তরিকা। নামাযে জুমার পূর্বে আর ঈদের নামাযের পর খতিব সাহেব ২য় খোতবা প্রদানের সময় মুসল্লিদের জন্য বিশ্ব মুসলিমের জন্য ও স্বীয় দেশের জন্য দোয়া-মুনাজাত করা সুন্নাত। আর খতিব সাহেব জুমা ও ঈদের উভয় খোতবায় বায়তুল্লাহ্ তথা কাবা শরীফকে পিছ দিয়ে ও মুসল্লিদের দিকে মূখ করাটাও সুন্নাত। সুতরাং জুমা ও ঈদের নামাযের ২য় খোতবায় খতিব সাহেব কাবাকে পিছ দিয়ে মুসল্লিদের দিকে মুখ করে দোয়া করবে-এটাই সুন্নাত। ইসলামী শরীয়তের এ মাস্আলা দ্বারা স্পষ্ট প্রমাণিত যে দোয়া-মুনাজাতের কিবলা বায়তুল্লাহ্ শরীফ নয়। এটাও প্রমাণিত যে, কাবাকে পিছ দিয়ে কবরবাসী ও মাজার শরীফে শরিয়ত অলি-গাউস ও কুতুবের দিকে মুখ করে দোয়া মুনাজাত করা শিরক/হারাম বিদআত নয় বরং শরিয়ত সম্মত। যেভাবে ২য় খোতবায় কাবা শরীফের পিছ দিয়ে মুসল্লিদের দিকে মুখ করে খতিব সাহেবের দোয়া-মুনাজাত করা শিরক/হারাম/বিদআত না বরং সুন্নাত ও উত্তম ইবাদত। সুতরাং শরিয়তের এসব বিধি-বিধান ও মাসআলা-মাসায়েল সম্পর্কে অবগত না হয়ে কবরে ও মাজার জিয়ারতের সময় কবরবাসীর দিকে মুখ করে দোয়া-মুনাজাত করাকে বাধা দেয়া বা শিরক/হারাম/বিদআত বলা শরিয়ত সম্পর্কে চরম অজ্ঞতা ও মারাত্মক সীমা লঙ্ঘন। এ জাতীয় লোক ইসলামের হীতাকাঙ্খী নয় বরং ইসলামের পরম শত্র“।\n[ফতোয়ায়ে ফয়জুর রসূল, কৃত. মুফতি জালাল উদ্দিন আজমাদী রহ. ইত্যাদি]"
    },
    {
        "1": "প্রশ্নোত্তর : ১২৭  - প্রশ্ন: একজন হক্কানী পীরের কাছ থেকে খেলাফত পাওয়ার জন্য কি কি...",
        "2": ""
    },
    {
        "1": "প্রশ্নোত্তর : ১২৮  - একটি কিতাবে দেখেছি আ’লা হযরত শাহ্ আহমদ রেযা ফাযেলে বেরলভী রহমাতুল্লাহি আলায়হি পঞ্চান্ন প্রকারের জ্ঞান-বিজ্ঞানের অধিকারী ছিলেন। আমার প্রশ্ন হল উক্ত জ্ঞান-বিজ্ঞানগুলো কি কি ছিলো, জানিয়ে কৃতজ্ঞ করবেন।",
        "2": "প্রশ্ন: একটি কিতাবে দেখেছি আ’লা হযরত শাহ্ আহমদ রেযা ফাযেলে বেরলভী রহমাতুল্লাহি আলায়হি পঞ্চান্ন প্রকারের জ্ঞান-বিজ্ঞানের অধিকারী ছিলেন। আমার প্রশ্ন হল উক্ত জ্ঞান-বিজ্ঞানগুলো কি কি ছিলো, জানিয়ে কৃতজ্ঞ করবেন।\n\nউত্তর: আ’লা হযরত ফকিহে আযম, মুহাদ্দিসে দাওরাঁ ইমামে আহলে সুন্নাত রহমাতুল্লাহি আলায়হি বিভিন্ন ওস্তাদ এবং আপন প্রকৃতিগত প্রতিভার মাধ্যমে যে সব বিষয় ও বিদ্যায় পারদর্শিতা লাভ করেছিলেন তার সংখ্যা পঞ্চান্নটি। তিনি নিজেই এসব বিষয় এর একটি তালিকা তৈরি করে ১৩২৪ হিজরীতে মক্কা শরীফের মুফতী খলিল মক্কী রহমাতুল্লাহি আলায়হির কাছে পেশ করেছিলেন। নিম্নে তাঁর অর্জিত জ্ঞান-বিজ্ঞানের বিষয়সমূহের বিবরণী উল্লেখ করা হলঃ\n১. ইলমূল ক্বোরআন ২. ইলমূল হাদীস, ৩. ইলমে তাফসীর, ৪. ইলমে উসূলে হাদিস, ৫. ইলমে আসমাউর রিজাল, ৬. ইলমে ফিকহ, ৭. ইলমে উসূলে ফিকহ, ৮. ইলমে আকাঈদ ওয়াল কালাম, ৯. ইলমে ফরায়েয, ১০. ইলমে নাহু, ১১. ইলমে সরফ, ১২. ইলমে মাআনী, ১৩. ইলমে বয়ান, ১৪. ইলমে বদী, ১৫. ইলমে আরূজ, ১৬. ইলমে মোনাযারা, ১৭. ইলমে মানতিক, ১৮. ইলমূল আদব, ১৯. ইলমে ফিকহে হানাফী, ২০. ইলমে জদল মহাযযব, ২১. ইলমে ফলসাফা, ২২. ইলমে হিসাব, ২৩. ইলমে হাইয়াত, ২৪. ইলমে হানদাসা, ২৫. ইলমে কেরাত, ২৬. ইলমে তাজবিদ, ২৭. ইলমে তাসাউফ, ২৮. ইলমে সুলুক, ২৯. ইলমে আখলাক, ৩০. ইলমে সিয়ার, ৩১. ইলমে তারিখ, ৩২. ইলমূল লুগাত, ৩৩. এরিস মাতীকি, ৩৪. যবর ও মোকাবালাহ, ৩৫. হিসাবে সিত্তানী, ৩৬. লগারিথম, ৩৭. ইলমে তাওকিত, ৩৮. মুনাযারা ও মারাযাহ্, ৩৯. ইলমূল আকর, ৪০. যীযাত, ৪১. মুছাল্লাছে কুরভী, ৪২. মুছাল্লাছে মোসাত্তারাহ্, ৪৩. হাইয়াতে জাদীদা, ৪৪. মুরারাত, ৪৫. ইলমে জফর, ৪৬. ইলমে যায়েরজাহ্, ৪৭. আরবী পদ্য, ৪৮. ফার্সী পদ্য, ৪৯. হিন্দি পদ্য, ৫০. আরবী গদ্য, ৫১. ফার্সী গদ্য, ৫২. হিন্দি গদ্য, ৫৩. কেতাবাত, ৫৪. খত্তে নাস তালিক পদ্ধতির লিখন, ৫৫. তাজুবাদসহ কেরাত।\nবস্তুতঃ ইমাম আ’লা হযরত রহমাতুল্লাহি আলায়হি ছিলেন ইলম ও জ্ঞান রাজ্যের ইনসাইক্লোপিডিয়া বা বিশ্বকোষ। তাঁর শুভ জন্মের কয়েকশত বছর আগ হতে এ পর্যন্ত তাঁর মত জ্ঞান সম্রাট পৃথিবীর ইতিহাসে খুজে বের করা মুশকিল। উপরোক্ত বিষয়সমূহে তিনি দেড় হাজারের মত মূল্যবান জ্ঞানসমৃদ্ধ কিতাব রচনা করে বিশ্ববাসীকে তাক লাগিয়ে দিয়েছেন। মনিষীদের কেউ কেউ ফিক্হ শাস্ত্রে তাঁকে বলেছেন যুগের ইমাম আবু হানিফা, হাদিস শাস্ত্রে বলেছেন যুগের ইমাম বোখারী, তাফসির শাস্ত্রে যুগে ইমাম ফখরুদ্দিন রাযী ও তাসাওফ শাস্ত্রে যুগের ইমাম মুহাম্মদ গাজ্জালী, তাঁর জ্ঞান সমুদ্র দ্বারা বর্তমান মুসলিম বিশ্ব যেন ধন্য হতে পারে পরম করুণাময় আল্লাহ্ তা‘আলার আলীশান দরগাহে সে ফরিয়াদ রইল। [ইরফানে শরীয়ত কৃত. আলা হযরত\nশাহ্ আহমদ রেযা বেরলভী রহমাতুল্লাহি আলায়হি।\nঅনুবাদ- অধ্যক্ষ হাফেজ মুহাম্মদ আবদুল জলিল রহমাতুল্লাহি আলায়হি]"
    },
    {
        "1": "প্রশ্নোত্তর : ১২৯  - বাংলাদেশে প্রচলিত ইসলামী ব্যাংক এবং সরকারী-বেসরকারী ব্যাংকে চাকরি করে জীবন নির্বাহ করা ইসলামী শরিয়তসম্মত কিনা? জানালে উপকৃত হব।",
        "2": "প্রশ্ন: বাংলাদেশে প্রচলিত ইসলামী ব্যাংক এবং সরকারী-বেসরকারী ব্যাংকে চাকরি করে জীবন নির্বাহ করা ইসলামী শরিয়তসম্মত কিনা? জানালে উপকৃত হব।\n\nউত্তর: ২. বাংলাদেশে প্রচলিত ইসলামী ব্যাংক সহ সকল সরকারি-বেসরকারী ব্যাংক সমূহ বাংলাদেশ ব্যাংকের অধীনস্থ এবং বাংলাদেশ ব্যাংকের কাছে দায়বদ্ধ আর ব্যাংকিং লেন-দেন ও ব্যাংকে জমাকৃত টাকার উপর ব্যাংক কর্তৃক প্রদত্ত অতিরিক্ত লভ্যাংশ বা ইনটারেস্ট বর্তমান যুগের বিশুদ্ধ ও বিশিষ্ট ফকিহ, মুফতিগণের দৃষ্টিতে সুদের অবকাশ হতে মুক্ত নয়- বিধায় বৈধ পন্থায় মান-সম্মত সরকারি-বেরকারি প্রতিষ্ঠানে চাকরির সুযোগ থাকতে ব্যাংকের চাকরি হতে নিজকে পরহেজ বা বিরত রাখাই নিরাপদ ও ইহতিয়াত তথা সাবধানতা। আর যদি অন্য কোন জায়গা/প্রতিষ্ঠানে চাকরির সুযোগ না থাকে তখন একান্ত বাধ্য হলে বিশেষ প্রয়োজনে ব্যাংক চাকরি গ্রহণ করে জীবন নির্বাহ করা যায়। অনুরূপ সরকারি পোস্ট অফিস সমূহে যদি সুদের লেন-দেন করে আয় করে এবং তা হতে কর্মকর্তা ও কর্মচারীদেরকে মাসিক বেতন প্রদান করা হয় তা সুদ হিসেবে পরিগণিত হবে। তবে তা পারিশ্রমিক হিসেবে গ্রহণ করে তা দ্বারা জীবন নির্বাহ জায়েয। অর্থাৎ উক্ত শাখা/বিভাগে চাকুরি করতে অসুবিধা নেই। তবে সুযোগ হলে ওই চাকরি ছেড়ে অন্যত্র চলে যাওয়া উচিত। যেহেতু এই সম্পর্কে সহি মুসলিম শরীফের (باب الربوا) ‘বাবুর রিবা’ অধ্যায়ে বর্ণিত হাদিসে বিশিষ্ট সাহাবী হযরত জাবের বিন আবদুল্লাহ্ আনসারী রাদ্বিয়াল্লাহু তা‘আলা আনহু বলেন-\nلعن رسول الله صلى الله عليه وسلم اكل الربوا وموكله وكاتبه وشاهديه وقال هم سواء-\nঅর্থাৎ সরওয়ারে কায়েনাত হযরত রাসূলে পাক সাল্লাল্লাহু তা‘আলা আলায়হি ওয়াসাল্লাম সুদ ভক্ষণকারী আর অন্য জনকে সুদ খাওয়ার সুযোগ সৃষ্টিকারী, সুদী লেন-দেনের লেখক, সুদী কারবারের সাক্ষীদাতার উপর অভিশাপ-লানত দিয়েছেন এবং তিনি রাসূলে করীম সাল্লাল্লাহু তা‘আলা আলায়হি ওয়াসাল্লাম আরো ইরশাদ করেন ‘এরা প্রত্যেকেই গুনাহর মধ্যে এক সমান।\n[সহি মুসলিম শরীফ- সুদের অধ্যায়, শরহে সহি মুসলিম কৃত: ইমাম নববী রহ. ও শরহে সহি মুসলিম কৃত: আল্লামা গোলাম রাসূল সাঈদী রহ. ইত্যাদি]"
    },
    {
        "1": "প্রশ্নোত্তর : ১৩০  - বিধর্মীদের পূজা পর্বসহ বিভিন্ন অনুষ্ঠানের জন্য চাঁদা দেয়া মুসলমানের জন্য জায়েয কিনা? আর বিধর্মীদের পূজা পরবে খানা-পিনা গ্রহণ করা মুসলমানদের জন্য বৈধ কিনা? জানালে উপকৃত হব।",
        "2": "প্রশ্ন: বিধর্মীদের পূজা পর্বসহ বিভিন্ন অনুষ্ঠানের জন্য চাঁদা দেয়া মুসলমানের জন্য জায়েয কিনা? আর বিধর্মীদের পূজা পরবে খানা-পিনা গ্রহণ করা মুসলমানদের জন্য বৈধ কিনা? জানালে উপকৃত হব।\n\nউত্তর: বিধর্মী (হিন্দু, বৌদ্ধ, ইহুদি ও খ্রিস্টান) ও বদ মাযহাবী (ওহাবী, মওদুদী, খারেজী, রাফেজী, শিয়া, কাদিয়ানী, লা-মাযহাবী) ইত্যাদি ব্যক্তিদেরকে তাদের ধর্মীয় অনুষ্ঠানের জন্য মুসলমানদের চাঁদা বা দান-অনুদান প্রদান করা হারাম ও নাজায়েয। তাদের ধর্মীয়\nঅনুষ্ঠানে চাঁদা দেয়া মানে তাদের কুফরী ও ভ্রান্ত মতবাদকে সমর্থন করা ও তাদের কুফরী ও ভ্রান্ত মতবাদ প্রচার-প্রসারে সহযোগিতা করা। মহান আল্লাহ্ ইরশাদ করেছেন-\nتعاونوا على البر والتقوى ولاتعانوا على الاثم والعدوان-\nঅর্থাৎ তোমরা পরস্পর কল্যাণ ও তাক্বওয়ার কাজে সহযোগিতা কর এবং (আল্লাহর) নাফরমানী ও পাপ কাজে পরস্পর সাহায্য-সহযোগিতা করো না।\n[আল ক্বোরআন] তদুপরি কুফরী প্রচার-প্রসারে সহযোগিতা করাও কুফরী। তদ্রুপ বিধর্মীদের ধর্মীয় অনুষ্ঠানে মুসলিম নর-নারীর আসা-যাওয়া, আর্থিক চাঁদা দেয়া সাহায্য ও সমর্থন করার নামান্তর, যা কোন মুসলমানের আদর্শ হতে পারে না। একান্ত বিশেষ প্রয়োজনে বা রাষ্ট্রীয় ও প্রশাসনের দায়িত্বের খাতিরে যদি নিরুপায় অবস্থায় বিধর্মীদের অনুষ্ঠানে যেতেই হয়, তারপরও পরওয়ার দিগারে আলম রাব্বুল আলামীনের দরবারে তাওবা ও ক্ষমা প্রার্থনা করবে। অথচ এসব বিষয়ে বর্তমানে অধিকাংশ মুসলমান বিশেষ করে উঠতি বয়সী মুসলিম যুবক-যুবতী ছেলে-মেয়ে ও তরুণ-তরুণীরা একেবারে গাফেল ও বেখবর।\nতারা বিধর্মীদের পূজা পর্ব ও তাদের বিভিন্ন অনুষ্ঠানে গিয়ে তাদের ছেলে-মেয়েদের সাথে হৈ হুল্লা ও রং তামাশায় লিপ্ত হয়ে যায়। এটা অত্যন্ত লজ্জার বিষয়। ঈমানী চেতনা ধ্বংস হয়ে যাওয়ার চিহ্ন। আল্লাহ্ তা‘আলার দরবারে অবশ্যই তাদেরকে খালিস নিয়তে তাওবা করতে হবে। উল্লেখ্য, তাদের পূজা পরবে তাদের জবাই কৃত মুরগী ছাগল ইত্যাদির রান্নাকৃত খানা/গোশত মুসলমানদের জন্য হারাম। আর ফল, বিস্কুট, চা-নাস্তা খেতে পারবে। তবে বিরত থাকা উত্তম ও তাক্বওয়া। আল্লাহ্ তা‘আলা মুসলিম যুবক-যুবতী ও ছেলে-মেয়েদেরকে ইসলামী মূল্যবোধ এবং তাহজীব-তামাদ্দুন বুঝার তাওফীক দান করুন।"
    },
    {
        "1": "প্রশ্নোত্তর : ১৩১  - কিছুদিন পূর্বে আমাদের এলাকায় এক যুবক তার আপন চাচাতো ভাইয়ের বৌকে নিয়ে পালিয়ে যায় অতঃপর কাজি অফিসেব গিয়ে তারা বিবাহ্ করে। পূর্বের স্বামীর তালাক ব্যতীত তাদের এই বিবাহ কতটুকু শরীয়ত সম্মত? অতঃপর ওই যুবক ৪/৫ দিন থেকে আবার মেয়েটিকে ছেড়ে পালিয়ে যায়। ঐ মেয়েটিকে পূর্বের স্বামী পুনরায় গ্রহণ করতে চায়। এমতাবস্থায় শরীয়তের বিধি মোতাবেক তাদের করণীয় কি? আর উক্ত যুবক আর মেয়েটির এই অবৈধ মেলামেশার শাস্তি কি?",
        "2": "প্রশ্ন: কিছুদিন পূর্বে আমাদের এলাকায় এক যুবক তার আপন চাচাতো ভাইয়ের বৌকে নিয়ে পালিয়ে যায় অতঃপর কাজি অফিসেব গিয়ে তারা বিবাহ্ করে। পূর্বের স্বামীর তালাক ব্যতীত তাদের এই বিবাহ কতটুকু শরীয়ত সম্মত? অতঃপর ওই যুবক ৪/৫ দিন থেকে আবার মেয়েটিকে ছেড়ে পালিয়ে যায়। ঐ মেয়েটিকে পূর্বের স্বামী পুনরায় গ্রহণ করতে চায়। এমতাবস্থায় শরীয়তের বিধি মোতাবেক তাদের করণীয় কি? আর উক্ত যুবক আর মেয়েটির এই অবৈধ মেলামেশার শাস্তি কি?\n\nউত্তর: তাদের উক্ত বিবাহ্ শরীয়ত সম্মত নয়। তাদের কুকর্ম সম্পূর্ণ জেনা ও ব্যভিচার। হদ ও শাস্তিযোগ্য অপরাধ হয়েছে বিধায় খালেস নিয়তে লজ্জিত হয়ে উভয়ে মহান আল্লাহ্ তা‘আলার দরবারে তাওবা করতে হবে। জেনা ও ব্যভিচারের শাস্তি কঠিন। অবিবাহিত পুরুষ হলে একশত বেত্রাঘাত করা আর বিবাহিত অবস্থায় কোন নারী-পুরুষ ব্যভিচারে লিপ্ত হলে এবং তা প্রমাণিত হলে রজম তথা পাথর মারা। তবে শরীয়তের এ শাস্ত শুধু আদালতই কার্যকর করার ক্ষমতা রাখে আর কেউ না। পূর্বের স্বামীর নিকট উক্ত মহিলা ফিরে যেতে পারবে যেহেতু পূর্বের স্বামীর বৈধ স্ত্রী হিসেবে উক্ত মহিলা বিদ্যমান আছে। তবে অবশ্যই উক্ত স্ত্রী স্বীয় স্বামীর নিকট ক্ষমা চাইবে এবং আল্লাহ্র দরবারে তাওবা করবে। আর উক্ত ছেলেকে সামাজিকভাবে শাস্তি দেবে এবং তাওবা করাবে।"
    },
    {
        "1": "প্রশ্নোত্তর : ১৩২  - যদি কোন ছেলে ও মেয়ে অভিভাবকের অনুমতি ছাড়া কোর্ট-এ গিয়ে রেজিস্ট্রির মাধ্যমে বিবাহ্ করে তখন এ বিবাহ শুদ্ধ হবে কিনা? এমতাবস্থায় উকিলগণ শুধু স্বাক্ষীর মাধ্যমে বিবাহ্ দিয়ে থাকেন। কোন মাওলানা/হুজুরকে আনা হয় না। তখন কি বিবাহ্ শুদ্ধ হবে? নাকি হুযূর এর মাধ্যমে পুনরায় বিবাহ্ দিতে হবে। বিস্তারিত জানালে উপকৃত হব।",
        "2": "প্রশ্ন: যদি কোন ছেলে ও মেয়ে অভিভাবকের অনুমতি ছাড়া কোর্ট-এ গিয়ে রেজিস্ট্রির মাধ্যমে বিবাহ্ করে তখন এ বিবাহ শুদ্ধ হবে কিনা? এমতাবস্থায় উকিলগণ শুধু স্বাক্ষীর মাধ্যমে বিবাহ্ দিয়ে থাকেন। কোন মাওলানা/হুজুরকে আনা হয় না। তখন কি বিবাহ্ শুদ্ধ হবে? নাকি হুযূর এর মাধ্যমে পুনরায় বিবাহ্ দিতে হবে। বিস্তারিত জানালে উপকৃত হব।\n\nউত্তর: ছেলে মেয়ে যদি বালেগ-বালেগা (প্রাপ্ত বয়স্ক) হয় তখন মা-বাবা অথবা অভিভাবকের অনুমতি ও সম্মতি ছাড়া উভয়ের সম্মতিতে কোর্ট-এ গিয়ে উকিল কর্তৃক রেজিষ্ট্রির মাধ্যমে আকদ/বিবাহের আয়োজন করে এবং সেখানে যদি কমপক্ষে দু’জন মুসলিম বালেগ ও সুস্থমস্তিস্কের অধিকারী পুরুষ অথবা একজন পুরুষ ও দু’জন মুসলিম সুস্থ বালেগা মহিলা সাক্ষী হিসেবে উপস্থিত থাকে তখন ইজাব-কবুলের মাধ্যমে উভয়ের বিবাহ্/নেকাহ্ ইসলামী শরিয়ত অনুযায়ী শুদ্ধ/সহীহ হয়ে যাবে। তবে মা-বাবা ও অভিভাবকের অন্তরে কষ্ট দেয়া হারাম ও অশোভনীয়। সুতরাং তাদের সম্মতিতে বিবাহ্ করা অতীব উত্তম ও মঙ্গলময়। আক্বদ/বিবাহ্ েবুজর্গ আলেম ও হুযূরের উপস্থিতি অনেক উত্তম। যেহেতু অনেকেই বিবাহের খোতবা পাঠ, ইজাব-কবুলের শুদ্ধ নিয়ম ও দু‘আ মুনাজাত ভালোভাবে জানে না। তবে হুজুরের উপস্থিতি শর্ত নয়। অবশ্যই সাক্ষীদের উপস্থিতি বিবাহ্ শুদ্ধ হওয়ার জন্য শর্ত।\n[শরহে বেকায়া ও হেদায়া-নেকাহ্/বিবাহ অধ্যায়]"
    },
    {
        "1": "প্রশ্নোত্তর : ১৩৩  - কালিমায়ে তাইয়্যেবা অর্থাৎ لااله الا الله محمد رسول الله এক সাথে লিখা যাবে কিনা? নোয়াখালীর তথা কথিত মওলভী এক মাহফিলে বলেছে যে, এই কালিমা এক লাইনে লিখা যাবে না। লিখলে শিরক হবে। এ ব্যাপারে ক্বোরআন এবং হাদীস শরীফের আলোকে আলোচনা করলে ধন্য হব।",
        "2": "প্রশ্নঃ কালিমায়ে তাইয়্যেবা অর্থাৎ لااله الا الله محمد رسول الله এক সাথে লিখা যাবে কিনা? নোয়াখালীর তথা কথিত মওলভী এক মাহফিলে বলেছে যে, এই কালিমা এক লাইনে লিখা যাবে না। লিখলে শিরক হবে। এ ব্যাপারে ক্বোরআন এবং হাদীস শরীফের আলোকে আলোচনা করলে ধন্য হব।\n\nউত্তর: দুঃখের বিষয় হলেও সত্য যে, কিছু দিন যাবত আমাদের বাংলাদেশে কিছু আলেম ছদ্মবেশী দুশমন ও গোস্তাখে রাসূল কালিমায়ে তাইয়্যেবা তথা لااله الا لله محمد رسول الله এক সাথে লেখা যাবে না বলে জঘন্য মিথ্যাচার এবং রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর শানে আক্বদাসে জঘন্য গোস্তাখী প্রদর্শন করে আসছে। বিস্তুত তারা ঘৃণ্য মতবাদী গায়রে মুকাল্লিদ ও বদমাজহাবী। ক্বোরআনে পাকে আল্লাহ্ তা‘আলা ইরশাদ করেন-\nانّما المؤمنون الذين امنوا بالله وسوله ثم لم يرتابوا- (سورة نور-৬২)\nঅর্থাৎ নিশ্চয় তারাই একমাত্র মুমিন যারা আল্লাহ্ ও তাঁর রাসূল সাল্লাল্লাহু তা‘আলা আলায়হি ওয়াসাল্লাম-এর দৃঢ় বিশ্বাস রাখে আর (অতঃপর) সন্দেহ পোষণ করে না। [সূরা নূর: আয়াত ৬২] এ আয়াতের আলোকে বলা যায় لا اله الاّ الله লা-শরিক মহান আল্লাহ্র প্রতি এবং محمد رسول الله তথা মুহাম্মদ সাল্লাল্লাহু তা‘আলা আলায়হি ওয়াসাল্লামকে আল্লাহর প্রিয় নবী-রাসূল হিসেবে বিশ্বাস করা সমভাবে ফরজ। উভয়ের প্রতি ঈমানের ব্যাপারে বিন্দুমাত্র পার্থক্য নেই।\nআল্লাহ্ তা‘আলা ইরশাদ করেন-\nفاعلم انه لا اله الا الله (سورة محمد- ১৯)\nঅর্থাৎ অতঃপর আপনি জানুন, আল্লাহ্ ব্যতীত কোন ইলাহ্ বা ইবাদত পাওয়ার যোগ্য নেই।\n[সূরা মুহাম্মদ: ১৯] অপর আয়াতে রাব্বুল আলামীন ইরশাদ করেছেন-\nمحمد رسول الله والذين معه اشداء على الكفار رحماء بينهم- (الفتح -২৯)\nঅর্থাৎ মুহাম্মদ সাল্লাল্লাহু তা‘আলা আলায়হি ওয়াসাল্লাম আল্লাহর প্রিয় রাসুল এবং তাঁর সাথে যারা রয়েছেন কাফেরদের উপর খুবই কঠোর, তাদের পরস্পর সহানুভূতিশীল।[সূরা ফাতাহ্: আয়াত ২৯] উপরিউক্ত আয়াতে করিমাদ্বয়ের মাধ্যমে এটাই প্রমাণিত যে, ক্বোরআনে পাকে ‘কালিমায়ে তাইয়্যেবা’ অকাট্যভাবে রয়েছে। প্রশ্ন হতে পৃথকভাবে বর্ণিত আয়াত একসাথে হল কিভাবে? উত্তর হলো সাহেবে শরীয়ত হুযূর পুরনূর মুহাম্মদুর রাসূলুল্লাহ্ হাদীস শরীফে কলমায়ে তাইয়্যেবা একত্রিত করেছেন। আর হাদীস শরীফ হল মূলত ক্বোরআনে পাকের আসল ব্যাখ্যা। রাসূলে আকরাম সাল্লাল্লাহু তা‘আলা আলায়হি ওয়াসাল্লাম যেহেতু হাদীসে পাকে ‘লা-ইলাহা ইল্লাল্লাহহু মুহাম্মদুর রাসূলুল্লাহ্’ একত্রিত করেছেন বিদায় উম্মতে মুহাম্মদীর মুহাদ্দেসীন, মুফাসসেরীন সহ বিশ্বের সকল হক্কানী আউলিয়া মুজতাহিদগণ-\nلا اله الا الله محمد رسول الله এক সাথে পড়া ও লেখার উপর ঐকমত্য পোষণ করেছেন। তাই উম্মতে মুহাম্মদী (সাল্লাল্লাহু তা‘আলা আলায়হি ওয়াসাল্লাম) তথা সাহাবায়ে কেরামের যুগ হতে এযাবৎ সকল আহলে হক لااله الا الله محمد رسول الله কে কালিমা তাইয়্যেবা হিসেবে লিখে, মেনে ও আমল করে আসছেন এবং কিয়ামত পর্যন্ত মান্য করবেন।\nআর তা একত্রে লিখলে শিরক হবে এ যাবৎ প্রকৃত মুমিনের মধ্যে কেউ মন্তব্য করেন নাই। সুতরাং এ ধরনের উক্তি মূলত মুর্খ/জাহেল ও মুনাফেক এবং গোস্তাখে রাসূলের হতে পারে। কোন সত্যিকার মুমিনের উক্তি হতে পারে না। অসংখ্য হাদীসে পাক রয়েছে যেখানে কালিমা তাইয়্যেবা তথা لا اله الا الله محمد رسول الله কে একত্রে উল্লেখ করা হয়েছে। যেমন-\nاخرج ابن على وابن عساكر عن انس قال قال رسول الله صلى الله عليه وسلم لما عرج بى رأبت على ساق العرش مكتوبًا لااله الا الله محمد رسول الله ايدته بعلىّ- (الخصائص الكبرى- جلد ১ اصفحة ১৩)\nঅর্থাৎ হযরত ইমাম ইবনে আদী ও হযরত ইবনে আছাকীর রাহমাতুল্লাহি আলায়হি হযরত আনাস রাদ্বিয়াল্লাহু তা‘আলা আনহু হতে বর্ণনা করেছেন, তিনি বলেন রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, যখন আমাকে মি’রাজে নেয়া হয় আমি আরশের পায়ায় লেখা দেখলাম لااله الا الله محمد رسول الله একসাথে। কলমাকে আমি আলী রাদ্বিয়াল্লাহু তা‘আলা আনহুর মাধ্যমে শক্তিশালী করব।\n[খাসায়েসুল কুবরা, প্রথম খণ্ড, পৃষ্ঠা ১৩, কৃত: ইমাম জালাল উদ্দীন সুয়ূতী রহ.] একই কিতাবে উল্লেখ রয়েছে- ইমাম হাকেম রাহমাতুল্লাহি আলায়হি হযরত ইবনে আব্বাস রাদ্বিয়াল্লাহু তা‘আলা আনহু হতে বর্ণনা করে হাদীসটিকে বিশুদ্ধ বলেছেন। তিনি বলেন, আল্লাহ্ তা‘আলা ঈসা আলায়হিস্ সালাম-এর নিকট ওহী প্রেরণ করলেন যে, তুমি হযরত মুহাম্মদ মোস্তফা সাল্লাল্লাহু তা‘আলা আলায়হি ওয়াসাল্লাম-এর উপর ঈমান (বিশ্বাস) স্থাপন কর এবং তোমার উম্মতকে নির্দেশ দান কর যে মুহাম্মদ সাল্লাল্লাহু তা‘আলা আলায়হি ওয়াসাল্লামকে পাবে সে যেন তাঁর উপর ঈমান আনে। কেননা মুহাম্মদ সাল্লাল্লাহু তা‘আলা আলায়হি ওয়াসাল্লাম যদি সৃষ্টি না হত আমি আদম, জান্নাত ও জাহান্নাম কিছুই সৃষ্টি করতাম না। আর আমি (আল্লাহ্) অরশকে পানির উপর সৃষ্টি করি। এতে আশদ দুলতে লাগল। অতঃপর আমি আরশের উপর لا اله الاّ الله محمد رسول الله লিখে দিলে আরশ স্থির হয়ে যায়।\n[খাসায়েসুল কুবরা: ১ম খণ্ড, ১৪ পৃষ্ঠা] অপর এক হাদীস শরীফে উল্লেখ রয়েছে- খলিফাতুল মুসলেমীন হযরত ওমর ইবনে খাত্তাব রাদ্বিয়াল্লাহু আনহু হতে বর্ণিত তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেন, হযরত আদম আলায়হিস্ সালাম যখন ভুলের (খাতায়ে ইজতাহাদীর) শিকার হলেন, আদম আলায়হিস্ সালাম বলেন, হে আমার রব! আমাকে মুহাম্মদ সাল্লাল্লাহু তা‘আলা আলায়হি ওয়াসাল্লাম-এর ওসিলায় ক্ষমা করুন। আল্লাহ্ তা‘আলা বলেন, তুমি মুহাম্মদ কে কিভাবে চিনলে? হযরত আদম আলায়হিস্ সালাম বললেন, আমাকে যখন আপনি আপনার কুদরতের হাতেত সৃষ্টি করে আমার ভিতর রূহ দিলেন তখন আমি আমার মাথা উত্তোলন করে দেখলাম আরশের পায়ায় লিখা রয়েছে-لا اله الاّ الله محمد رسول الله এতে আমি বুঝলাম, সৃষ্টির মর্ধ্যে সর্বাধিক প্রিয়জন ব্যতীতত অন্য কাউকে আপনার নামে সাথে যুক্ত করেননি। আল্লাহ্ তা‘আলা বলেন, হে আদম! তুমি সঠিক বলেছ। হযরত মুহাম্মদ সাল্লাল্লাহু তা‘আলা আলায়হি ওয়াসাল্লামকে সৃষ্টি করা না হলে তোমাকেও সৃষ্টি করতাম না। (এ হাদীসটি ইমাম হাকেম তার ‘মুস্তাদরাকে, ইমাম বায়হাকী, সুনানে বায়তাকীতে ও ইমাম তাবরানী মু’জামে ছগীরে, ইমাম আবু নাঈম ও ইমাম ইবনে আছাকীর স্বীয় কিতাবে এবং ইমাম আল্লামা জালালুদ্দীন সুয়ূতী রাহমাতুল্লাহি আলায়হি ‘খাসায়েসুল কোবার’ ১ম খণ্ডের ১২ নম্বর পৃষ্ঠায় বর্ণনা করেছেন।\nকানযুল উম্মাল নামক হাদীসের গ্রন্থে উল্লেখ রয়েছে-বিশিষ্ট সাহাবীয়ে রাসূলহযরত জাবের রাদ্বিয়াল্লাহু আনহু হতে বর্ণিত তিনি বলেন, আল্লাহর পয়গাম্বর হযরত সোলায়মান ইবনে দাঊদ আলায়হ্সি সালাম এর আংটির নকশার ছিল ‘لا اله الله محمد رسول الله।’ [কানযুল উম্মাল: ৬ষ্ঠ ণ্ড, পৃৃষ্ঠা ১২৫] জ্ঞাতব্য যে, ‘কানযুল ঊম্মাল’ নামক হাদীসের এই কিতাবে শুধুমাত্র لا اله الا الله محمد رسول الله এক সাথে লিখার প্রদান স্বরূপ প্রায় ৪৩৪টি হাদীস শিরীফ বর্ণনা করা হয়েছে।\nঅপর এক হাদীসে উল্লেখ রয়েছে-\nহযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহু হতে বর্ণিত, তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর পতাকা ছিলো কালো আর তাঁর নিশান ছিল সাদা। এতে লিখা ছিল لا اله الا الله محمد رسول الله ।\n[ইমাম তিরমিযী: ও ইবনে মাজাহ্] এ ধরনের আরো অসংখ্য হাদীস রয়েছে। ইমাম আহমদ বিন হাম্বল রাদ্বিয়াল্লাহু আনহু ও মুসনাদে আহমদে এ জাতীয় হাদীস বর্ণনা করেছেন।\nউপরোক্ত হাদীস শরীফ সমূহের আলোকে স্পষ্ট হয়ে যায় যে, কালিমায়ে তাইয়্যেবা তথা لا اله الا الله محمدرسول الله – লা- ইলাহা ইল্লাল্লাহ্-এর সাথে মুহাম্মদুর রাসূলুল্লাহ্কে যুক্ত করে লেখা স্বয়ং আল্লাহর সুন্নাত। আর এই কালিমা আরশে আজীম, জান্নাতের প্রতিটি দরজায় ও তার গাছ-পালার পাতায়-পাতায় বেহেশতের হুরদের কপালেও লিখা রয়েছে। আল্লাহ্ তা‘আলা তার প্রিয় মাহবূব আক্বা মাওলা মুহাম্মদুর রাসূলুল্লাহকে স্বীয় নাম হতে পৃৃথক করেন নাই আর কাফির ও জালেমরা আল্লাহর পবিত্র নাম হতে তাঁর প্রিয় রাসূলের নাম পাককে পৃথক করতে চায়। এটা তাদের কুফরী ও চরম বেয়াদবীর নিদর্শন।\nউল্লেখ্য যে, আরশ-কুরসী জান্নাত ও আসমানের প্রতিটি দরজায় ‘লা-ইলাহা ইল্লাল্লাহু’- এর সাথে ‘মুহাম্মদুর রাসূলুল্লাহ্’ একত্রে লেখা রাসূলে পাকের (সাল্লাল্লাহু তা‘আলা আলায়হি ওয়াসাল্লাম) প্রতি আল্লাহ তা‘আলা গভীর ভালোবাসার বহিঃপ্রকাশ এবং কুল কায়েনাত ও সৃষ্টি জগতকে প্রিয় নবী সরকারে কায়েনাত হুযূর পুরনূর সাল্লাল্লাহু তা‘আলা আলায়হি ওয়াসাল্লাম শান-মান ও উঁচু মর্যাদা সম্পর্কে অবগত করাই মহান আল্লাহর উদ্দেশ্য।\nযারা প্রিয় রাসূল সাল্লাল্লাহু তা‘আলা আলায়হি ওয়াসাল্লামকে আল্লাহ্ হতে পৃথক করতে চায় তারা নিশ্চিত কাফির ও বেঈমান- এ বিষয়ে সূরা নিসায় মহান আল্লাহ্ তা‘আলা ইরশাদ করেন- ‘‘নিশ্চয় যারা আল্লাহ্ এবং তাঁর রাসূলগণের সাথে কুফরী করে আর তারা আল্লাহ্ ও তাঁর রাসূলগণের মাঝে পার্থক্য সৃষ্টি করতে চায় আরো বলে, আমরা কোন নবীর উপর ঈমান এনেছি Í কোন নবীকে অস্বীকার করি। তারা এর মধ্যে পৃথক রাস্তা বানাতে চায় তারা নিঃসন্দেহে কাফির ও বেঈমান। আর আমি কাফিরদের জন্য অপমান জনক শাস্তি তৈরি করে রেখেছি।\n[সূরা নিসা: আয়াত ১৫০-১৫১] এ আয়াতে করিমা হতে স্পষ্ট হয়ে যায় যে, যারা আল্লাহ্ এবং তার সম্মানিত রাসুলগণের মাঝে পার্থক্য সৃষ্টি করতে চায় এবং তাদের শানে আরো বাঝে কথা বলে/ কটুক্তি করে তাদের শান-মানে ব্যাঘাত সৃষ্টি করার অপচেষ্টা করে তারা অবশ্যই কাফির ও বেঈমান।\nএ ধরনের বেঈমান ও গোস্তাখানে রাসূলের ষড়যন্ত্র ও বেয়াদবী হতে আল্লাহ্ তাবারকা ও তা‘আলা দেশবাসী ও সরল প্রাণ সাধারণ মুসলমানদেরকে বাচার তাওফিক দান করুন। আমিন।\n[আল্ খাসায়েসুল কুবরা কৃত: ইমাম জালাল উদ্দীন সুয়ূতী রহ., আল্ মুসতাদরাক কৃত: হাকেম নিসাপুরী রহ., সুনানি বায়হাকী কৃত: ইমাম বায়কী রহ., মুসনাদ কৃত: ইমাম আহমদ বিন হাম্বল রাদ্বিয়াল্লাহু আনহু]"
    },
    {
        "1": "প্রশ্নোত্তর : ১৩৪  - আল্লামা মুফ্তী সৈয়দ মুহাম্মদ অছিয়র রহমান - ০১",
        "2": "মুহাম্মদ রায়হান উদ্দীন\nঅর্থনীতি বিভাগ, ঢাকা বিশ্ববিদ্যালয়।\n\n প্রশ্ন: আমাদের নবী হযরত মুহাম্মদ সাল্লাল্লাহু তা‘আলা আলায়হি ওয়াসাল্লাম সৃষ্টির প্রথম হলে হযরত আদম আলায়হিস্ সালাম এবং অন্যান্য নবীগণের পরে পাঠানো হলো কেন? রহস্যটা জানালে উপকৃত হব।\n\n উত্তর: আল্লাহ্ পাক রাব্বুল আলামীন প্রিয়নবী আকা ও মাওলা সরকারে দু‘আলম হুযূর পুরনূর রাহমাতুল্লিল আলামীন সাল্লাল্লাহু তা‘আলা আলায়হি ওয়াসাল্লামকে অসংখ্য-অগণিত সম্মান ও পবিত্র গুণাবলী দ্বারা সম্মানীত করেছেন। তন্মধ্যে তাঁর মহান একটি শান হল তিনি খাতামুন্নবীয়্যীন অর্থাৎ সর্বশেষ নবী যাঁর পরে কিয়ামতের পূর্ব মহূর্ত পর্যন্ত আর কোন নবী- নতুন কোন দ্বীন বা শরীয়ত নিয়ে আসবেন না। এ ব্যাপারে আবু দাউদ শরীফে উল্লেখ রয়েছে। প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেছেন-\nانا خَاتَمُ النبيين لا نبىَّ بعدى- (ابوداؤد شريف- كتاب الفتن)\nঅর্থাৎ আমি শেষ নবী, আমার পরে আর কোন নবী আসবেন না। [আবু দাউদ শরীফ, কিতাবুল ফেতান] সর্বাধিক হাদিস বর্ণনাকারী প্রখ্যাত সাহাবী হযরত আবু হুরায়রা রাদ্বিয়াল্লাহু তা‘আলা আনহু হতে বর্ণিত আছে তিনি বলেন, প্রিয়নবী হুযূর পুরনুর সাল্লাল্লাহু তা‘আলা আলায়হি ওয়াসাল্লাম ইরশাদ করেছেন-\nانا اول النبيين فى الخلقِ واخِرُهُمْ فى البعث-\nআমি সৃষ্টির দিক থেকে সমস্ত নবীর মধ্যে প্রথম এবং পৃথিবীতে আগমনের দিক থেকে (তাঁদের মধ্যে) সর্বশেষ।\n[কৃত : ইমাম জালাল উদ্দীন সূয়ুতী রাহমাতুল্লাহি আলায়হি (খাসায়েসে কুবরা ১ম খণ্ড, পৃষ্ঠা-৩] অপর এক হাদিসে রাসূলে মাকবুল সাল্লাল্লাহু তা‘আলা আলায়হি ওয়াসাল্লাম ইরশাদ করেছেন-\nانا اخِرُ الاَنْبِيَاءِ واَنتُمْ اَخِرُ الاُمَمِ- (ابن ماجة)\nঅর্থাৎ আমি শেষ নবী এবং তোমরা (উম্মতে মুহাম্মদী) শেষ উম্মত। [ইবনে মাজাহ্ শরীফ] আলিমকুল শিরোমণি শায়খ আবদুল হক মুহাদ্দিস দেহলভী রাহমাতুল্লাহি আলায়হি তাঁর বিখ্যাত ‘মাদারিজুন নবুয়্যত’ কিতাবের ভূমিকায় পবিত্র কুরআনের সূরা হাদীদ’র এই আয়াত উল্লেখ করেছেন-\nهو الاولُ والاخرُ والظاهِرُ والباطنُ وهو بكل شئ عليم-\nঅর্থাৎ তিনিই প্রথম, তিনিই শেষ, তিনি প্রকাশ্য, তিনিই গোপন এবং তিনিই সব কিছু জানেন।\n[সূরা হাদীদ: আয়াত -৩] এতে আল্লাহ্ রাব্বুল আলামিনের হামদ্ এবং সাথে সাথে মাহবুবে খোদা হুযূর পুরনুর মুহাম্মদ মুস্তাফা আহমদ মোজতবা সাল্লাল্লাহু তা‘আলা আলায়হি ওয়াসাল্লাম-এর না’ত বা প্রশংসা বিদ্যমান তথা এই পাঁচটি গুণ হুযূরের বেলায়ও প্রযোজ্য।\nঅর্থাৎ তিনি (রাসুলে পাক সাল্লাল্লাহু তা‘আলা আলায়হি ওয়াসাল্লাম প্রথম সৃষ্টি আর পৃথিবীতে আগমনের দিক দিয়ে সর্বশেষ নবী। তাঁর অনেক মুজেজাত ও আল্লাহ্ প্রদত্ত অলৌকিক ক্ষমতা সমূহ সকলের সামনে প্রকাশ্য ও অনেক মুজেজাত ও শান-মান গোপনীয় এবং তিনি (আঁ হযরত দ.) আল্লাহ প্রদত্ত বিশেষ ক্ষমতা বলে সৃষ্টির সব কিছু সম্পর্কে জ্ঞাত। আর মহান আল্লাহ্ এ সবগুণে গুণান্বীত নিজস্ব ও জাতী ক্ষমতা বলে।\nউক্ত আয়াতে করীমা ও হাদিসে পাক হতে প্রতীয়মান যে প্রিয়নবী হুযূর পাক সাল্লাল্লাহু তা‘আলা আলায়হি ওয়াসাল্লামার সৃষ্টি সবার পূর্বে/প্রথম এবং দুুনিয়ায় আগমন সবার শেষে। তাই কিয়ামত পর্যন্ত একমাত্র আমাদের প্রিয়নবীর কলেমা, দ্বীন ও শরীয়ত বলবৎ থাকবে। প্রিয়নবী সাল্লাল্লাহু তা‘আলা আলায়হি ওয়াসাল্লামকে সর্বপ্রথম সৃষ্টি করে মহান রাব্বুল আলামীনের মর্জি মোতাবেক সর্বশেষ ও সর্বশ্রেষ্ঠ রাসূল হিসেবে সকল নবীর পরে পৃথিবীতে প্রেরণ করেছেন। আর সকল নবী-রাসূল যুগে যুগে পৃথিবীবাসীর নিকট আমাদের প্রিয়নবী সাল্লাল্লাহু তা‘আলা আলায়হি ওয়াসাল্লামার আগমনী বার্তা এবং আমাদের নবীর শান-মান ও মহান মর্যাদা স্বীয় উম্মতের মাঝে প্রচার করেছেন। তদুপরি আমরা শেষ জমানার গুনাহগার\nউম্মতের কিসমত/ভাগ্যকে বুলন্দ ও মূল্যবান করার জন্য এবং আমাদেরকে সর্বশ্রেষ্ঠ উম্মত হিসেবে মর্যাদাবান করার জন্য আল্লাহ্ তাবারাকা ওয়া তা‘আলা প্রিয়নবী আক্বা ও মাওলা হযরত মুহাম্মদুর রাসূলুল্লাহ্ সাল্লাল্লাহু তা‘আলা আলায়হি ওয়াসাল্লামকে সকল সৃষ্টির পূর্বে সৃষ্টি করে সমস্ত নবীর পরে প্রেরণ করেছেন।\nএ বিষয়ে অনেক রহস্য রয়েছে- যা মাসিক তরজুমান ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম তথা রবিউল আউয়ালের বিগত সংখ্যা সমূহে প্রশ্নোত্তর বিভাগ ও বিভিন্ন প্রবন্ধে বিস্তারিত আলোচনা করা হয়েছে।\n[খাসায়েসে কুবরা ও খাসায়েসে সুগরা কৃত: ইমাম সূয়ুতী (রাহ.) ও শেখ আবদুল হক মুহাদ্দিসে দেহলভী (রাহ.): কতৃক রচিত মাদারিজুন্নবুয়্যত ইত্যাদি]\n\n মুহাম্মদ মিযানুর রহমান ও মাহবুব এলাহী\nহালিশহর, বন্দর, চট্টগ্রাম।\n\n প্রশ্ন: আমরা জানি, পঞ্জেগানা নামায ও রমজানের ফরয রোযা এমন ইবাদত যা প্রত্যেক বালেগ-বালেগা নারী-পুরুষের আদায় করা অপরিহার্য বিষয়। অনেক মুসলিম নর-নারী ফরয নামায-রোযা আদায় না করে মারা যায়। সুতরাং মুসলিম মৃত ব্যক্তির কাযা/অনাদায়ী ফরয নামাযের ও ফরয রোযার বিধান কি? জানালে উপকৃত হব।\n\n উত্তর: পঞ্জেগানা নামায ও রমজানের ফরয রোযা এমন ইবাদত যা প্রাপ্ত বয়স্ক সকল মুসলিম নর-নারীর উপর ফরয। যদি কারো জিম্মায় ফরয নামায ও ফরয রোযা অনাদায়ী থাকে এবং এমতাবস্থায় সে মৃত্যু বরণ করে, অসিয়ত করে থাকলে এবং সম্পদ রেখে গেলে পরিত্যক্ত সম্পদের এক তৃতীয়াংশ দ্বারা গরীব-মিসকিন, অসহায় ব্যক্তিকে বিতিরের নামায সহ দৈনিক ছয় ওয়াক্ত নামায হিসাব করে প্রতি ওয়াক্তের জন্য অর্ধ ‘সা’ তথা ২ কেজি ৫০ গ্রাম পরিমাণ গম বা তার মূল্য সদকা তথা নামাযের ফিদয়া বা কাফ্ফারা আদায় করতে হবে। প্রত্যেক ফরয রোযার ফিদয়া বা কাফফারাও প্রতি ওয়াক্ত নামাযের অনুরূপ। মৃত ব্যক্তির পরিত্যক্ত সম্পদের এক তৃতীয়াংশ যদি নামায রোযার ফিদয়ার জন্য যথেষ্ট না হয় বা ওয়ারিশগণের পক্ষে অসম্ভব হয় তবে কমপক্ষে এক ওয়াক্ত নামায বা একটি ফরয রোযার ফিদয়া অথবা যতটুকু সম্ভব তা নির্ধারণ ও হিসেব করে ফকির-মিসকিনকে মৃত ব্যক্তির পক্ষে প্রদান করবে এবং ফকির-মিসকিন তা গ্রহণ করে ফিদয়া/কাফ্ফারা দাতাকে হেবা করবে তারপর মিসকিনকে পুনরায় দেবে- ফকির/মিসকিন তা গ্রহণ পূর্বক পুনরায় ফিদয়া/কাফ্ফারা দাতাকে হেবা করবে। এভাবে একে অপরের মধ্যে আদান-প্রদান করতে থাকবে যতক্ষণ না সব কাফ্ফারা বা ফিদয়া আদায় হয়। যেমন হানাফী মাজহাবের বিখ্যাত ফিকহের কিতাব ‘দুররে মুখতারে’ উল্লেখ রয়েছে-\n\nلومات وعليه صلواة فائتة واوصى بالكفارة يعطى لكل صلواة نصف صاع من بر كالفطرة كذا حكم الوترو الصوم وانما يعطى من ثلاث ماله ولو لم يترك مالا يستفرض وارثه نصف صاع مثلا ويدفعه للفقير ثم يدفعه الفقير للوارث ثم وثم حتى يتم- الخ-\nঅর্থাৎ আর মৃত ব্যক্তি যদি ধন-সম্পদ রেখে যায় এবং নামায ও রোযার কাফ্ফারা/ফিদয়া আদায়ের জন্য অসিয়ত করে তখন অলি ও ওয়ারিশের উপর একান্ত কর্তব্য মৃত ব্যক্তির সম্পদের এক তৃতীয়াংশ হতে তার অনাদায়ী ফরয নামায ও রোযা সমূহের হিসাব করে বিতরসহ প্রতি ওয়াক্ত নামায ও ফরয রোযার জন্য এক ফিতরা সমতুল্য গম বা গমের মূল্য ফিদয়া মিসকিনকে সদকা করবে। আর যদি মৃত ব্যক্তি কোন সম্পদ রেখে না যায় এবং অলি ওয়ারেছের সামর্থও না থাকে তখন এক ওয়াক্ত বা একটি রোযার ফিদয়া কর্জ নিয়ে ফকিরকে উপরে বর্ণিত নিয়ম অনুসারে আদান-প্রদান করবে যেন অনাদায়ী সব ফরয নামায ও রোযার ফিদয়া/কাফ্ফারা আদায় হয়ে যায়। এবং পরওয়ার দিগার আল্লাহ্ তা‘আলার দরবারে ঐ ব্যক্তির মাগফিরাত-এর জন্য দু‘আ-ফরিয়াদ করবে। এটা ইসলামী শরীয়তের বিধান মৃত ব্যক্তির অনাদায়ী ফরয নামায ও রোযার কাফ্ফারা আদায়ের। এভাবে আদায় করলে এবং মহান রাব্বুল আলামীনের দরবারে মৃত ব্যক্তির জন্য দু‘আ-ফরিয়াদ করলে আশা করি তার গুনাহ আল্লাহ্ তা‘আলা মাফ করে দেবেন। যেহেতু আল্লাহ্ পরম দয়াবান, ক্ষমাশীল এবং অতিব মেহেরবান। (এটাই শুদ্ধ নিয়ম।)\n[আদ্ দুররে মুখতার ইমাম আলাউদ্দীন খাসকাপি হানাফী রাহমাতুল্লাহি আলায়হি ইত্যাদি]  মুহাম্মদ মিযানুর রহমান\nছাত্র- জামেযা আহমদিয়া সুন্নিয়া আলিয়া, চট্টগ্রাম।\n\n প্রশ্ন: সন্তানকে তিনটি বিষয় শিক্ষা দেয়ার কথা শুনেছি, তবে কোন্ তিনটি বিষয়ের কথা নবীজি বলেছেন? হাদীসের উদ্ধৃত সহকারে জানালে কৃতজ্ঞ হব।\n\n উত্তর: প্রতিটি হাদিসের কিতাবে শিষ্ঠাচারের একটি অধ্যায় বিদ্যমান। প্রিয়নবী রাসূলে পাক সাল্লাল্লাহু তা‘আলা আলায়হি ওয়াসাল্লাম তাঁর উম্মতের জীবন-যাপন, আখলাক ও চলা-ফেরা ইত্যাদি যাতে সুন্দর হয় সে লক্ষ্যে অসংখ্য শিষ্ঠাচার ও আদব কায়দা শিক্ষা দিয়েছেন। প্রিয়নবী সাল্লাল্লাহু তা‘আলা আলায়হি ওয়াসাল্লাম স্বীয় উম্মতদেরকে নিজ নিজ সন্তানদের ব্যাপারে তালিম তথা শিক্ষা/শিষ্ঠাচার সংক্রান্ত বহু হাদিসে পাকে তিনটি বিষয়ে শিক্ষাদানের কথা উল্লেখ করেছেন। বিখ্যাত হাদিস গ্রন্থ দায়লামী শরীফে রাসূলে পাক সাল্লাল্লাহু তা‘আলা আলায়হি ওয়াসাল্লাম ইরশাদ করেছেন-\nقال رسول الله صلى الله عليه وسلم اُدِبُوا اولادكم على ثلاث خصال حب نبيكم وحب اهل بيته وعلى قراة القران اوكما قال عليه الصلوة والسلام-\nঅর্র্থাৎ প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, তোমরা তোমাদের সন্তানদেরকে তিনটি বিষয়ে আদব শিক্ষা দাও। তোমাদের প্রিয় নবীর প্রতি ভালোবাসা, তাঁর (নবীজির) আহলে বায়ত তথা পরিবার ও বংশধরের প্রতি ভালোবাসা এবং ক্বোরআন মজীদ তেলাওয়াত শিক্ষা দাও।\n[দায়লামী শরীফ] উপরোক্ত হাদিস প্রখ্যাত হাদিস বিশারদ ইমাম জালাল উদ্দীন সূয়ুতী রাহমাতুল্লাহি আলায়হি তাঁর রচিত ‘আল জামেঊস সগীরে’ও বর্ণনা করেছেন।\n\n মুহাম্মদ বোরহান উদ্দীন\nচট্টগ্রাম বিশ্ববিদ্যালয়।\n\n প্রশ্ন: সুন্নী আক্বিদায় বিশ্বাসী পীরের হাতে বায়আত হয়ে অন্য পীরের বিভিন্ন কার্যক্রমে উপস্থিত হওয়া যাবে কিনা এবং ওই পীরের সবক আদায় করা যাবে কিনা- জানালে উপকৃত হব।\nউত্তর: সুন্নী আক্বিদায় বিশ্বাসী যোগ্য পীরের হাতে মুরীদ হয়ে স্বীয় পীরের প্রতি ভক্তি-শ্রদ্ধা ও অনুগত্য ঠিক রেখে অন্য সুন্নী পীরের সংস্পর্শে যাওয়া এবং ওই হক্কানী পীরের যে কোন ধর্মীয় কার্যক্রমে অংশগ্রহণ করতে অসুবিধা নেই। কিন্তু নিজ পীর-মুর্শিদ যোগ্য ও কামিল হওয়া সত্ত্বেও স্বীয় পীরের জীবদ্দশায় অন্য পীরের কাছে বায়আত হওয়া বা নিজ পীরের সবক বাদ দিয়ে অন্য পীরের সবক আদায় করা পীর বা তরীকা নিয়ে খেল-তামাশা করার নামান্তর। এতে তরীকতের প্রকৃত বরকত অর্জন করা সম্ভব হয় না। এ প্রসঙ্গে প্রখ্যাত হাদিস বিশারদ হযরত শাহ্ ওয়ালিউল্লাহ্ মুহাদ্দিস দেহলভী রাহমাতুল্লাহি আলায়হি তাঁর ‘আল্ ক্বাওলুল জামীল’ গ্রন্থে লিখেন-\nواما بلاعذر فانّه يشبه المتلاعب ويذهب بالبركة ويصرف قلوب الشيوخ عن تَعَهِده-\nঅর্থাৎ (শরীয়ত ও তরীকতের কোন যৌক্তিক) কারণ ব্যতীত নিজ পীর-মুর্শিদ ব্যতীত অন্য পীরের হাতে বায়আত হওয়া খেলা-তামাশার নামান্তর। এতে বায়আতের প্রকৃত বরকত লোপ পায় এবং স্বীয় পীর মুর্শিদের রূহানী শিক্ষা-দীক্ষা বা সুনজর মুরীদের উপর থাকে না। [আল্ ক্বাওলুল জমীল] হ্যাঁ যদি পীর বাতিল মতাদর্শী হয় বা পীর হওয়ার অযোগ্য এবং ইলম-আমলের দিক দিয়ে ভণ্ড হয় তখন অবগত হওয়ার পর এরকম ভণ্ড পীর তৎক্ষণাৎ বর্জন করে হক্কানী রব্বানী সুন্নী পীর মুর্শিদের হাতে বায়আত গ্রহণ করা বাঞ্ছনীয়। নতুবা ভণ্ড পীর মুরিদকেও জাহান্নামের দিকে নিয়ে যাবে। আর স্বীয় সুন্নী হক্কানী পীরের ইন্তিকালের পরে বরকত লাভের আশায় অন্য হক্কানী মুর্শিদের নিকট বায়আত গ্রহণে অসুবিধা নেই।\n[ক্বাওলুল জামীল কৃত: শাহ্ অলিউল্লাহ্ মুহাদ্দিস দেহলভী রাহ. ও ফতোয়ায়ে আফ্রিকা কৃত: ইমাম আলা হযরত শাহ্ আহমদ রেযা রাহ. পৃ. ৩১] সাবধান! বর্তমান ফিতনা ফ্যাসাদের যুগে ভণ্ডামী ও প্রতারণার শেষ নেই। শরীয়ত-তরীকত নিয়ে ফিতনা-ফ্যাসাদ আরো বেশী। প্রতারক ও ভণ্ডদের খপ্পর ও চক্রান্ত হতে রক্ষা পাওয়া বড়ই মুশকিল। বদ আক্বিদা মার্কা নামধারী পীর যারা নবী-অলির শান-মানে বেয়াদবী ও কটূক্তি করে এবং ফাসিক মার্কা নামধারী পীর যারা নামায-রোযার তোয়াক্কা করে না ও ইসলামী শরিয়তের বিধি-বিধান অনুসরণ করে না-তাদের হাতে মুরিদ হওয়ার অর্থ ইবলিস শয়তানের হাতে মুরিদ হওয়া।\nআর কামিল পীরের বৈশিষ্ট্য হল আক্বিদাও সহীহ। আমল তথা নামায রোযা ও ইসলামী শরীয়তের বিধি বিধান পালনে নিজেও মজবুত স্বীয় মুরিদানের প্রতি ও এ বিষয়ে কড়া নির্দেশ প্রদান করেন আর স্বীয় তরীকতের সাজরা ও সিলসিলাও সহীহ। বাতিলপন্থি মাঝখানে কেউ নেই। এ ধরনের মজবুত কামিল সুন্নি পীরের হাতে মুরিদ হওয়া সুন্নাত ও নেজাতের উসিলা আর ভণ্ড পীরের হাতে মুরিদ হওয়া হারাম।\n\n মুহাম্মদ আবু তাহের\nশিবের হাট, সন্দীপ\n\nপ্রশ্ন: যদি কোন ছেলে ও মেয়ে অভিভাবকের অনুমতি ছাড়া কোর্ট-এ গিয়ে রেজিস্ট্রির মাধ্যমে বিবাহ্ করে তখন এ বিবাহ শুদ্ধ হবে কিনা? এমতাবস্থায় উকিলগণ শুধু স্বাক্ষীর মাধ্যমে বিবাহ্ দিয়ে থাকেন। কোন মাওলানা/হুজুরকে আনা হয় না। তখন কি বিবাহ্ শুদ্ধ হবে? নাকি হুযূর এর মাধ্যমে পুনরায় বিবাহ্ দিতে হবে। বিস্তারিত জানালে উপকৃত হব।\n\n উত্তর: ছেলে মেয়ে যদি বালেগ-বালেগা (প্রাপ্ত বয়স্ক) হয় তখন মা-বাবা অথবা অভিভাবকের অনুমতি ও সম্মতি ছাড়া উভয়ের সম্মতিতে কোর্ট-এ গিয়ে উকিল কর্তৃক রেজিষ্ট্রির মাধ্যমে আকদ/বিবাহের আয়োজন করে এবং সেখানে যদি কমপক্ষে দু’জন মুসলিম বালেগ ও সুস্থমস্তিস্কের অধিকারী পুরুষ অথবা একজন পুরুষ ও দু’জন মুসলিম সুস্থ বালেগা মহিলা সাক্ষী হিসেবে উপস্থিত থাকে তখন ইজাব-কবুলের মাধ্যমে উভয়ের বিবাহ্/নেকাহ্ ইসলামী শরিয়ত অনুযায়ী শুদ্ধ/সহীহ হয়ে যাবে। তবে মা-বাবা ও অভিভাবকের অন্তরে কষ্ট দেয়া হারাম ও অশোভনীয়। সুতরাং তাদের সম্মতিতে বিবাহ্ করা অতীব উত্তম ও মঙ্গলময়। আক্বদ/বিবাহ্ েবুজর্গ আলেম ও হুযূরের উপস্থিতি অনেক উত্তম। যেহেতু অনেকেই বিবাহের খোতবা পাঠ, ইজাব-কবুলের শুদ্ধ নিয়ম ও দু‘আ মুনাজাত ভালোভাবে জানে না। তবে হুজুরের উপস্থিতি শর্ত নয়। অবশ্যই সাক্ষীদের উপস্থিতি বিবাহ্ শুদ্ধ হওয়ার জন্য শর্ত।\n[শরহে বেকায়া ও হেদায়া-নেকাহ্/বিবাহ অধ্যায়]  মুহাম্মদ গোলাম মোস্তফা\nরুয়া, কুমিল্লা।\n\n প্রশ্ন: স্বামী-স্ত্রীকে রাগ করে বা মাদক নেশা জাতীয় কোন দ্রব্য সেবন করে তালাক দিলে তালাক হবে কিনা? ইসলামী শরীয়ত মোতাবেক উত্তর দানে বাধিত করার নিবেদন রইল।\n\nউত্তর: স্বামী স্ত্রীর মধ্যে বিভিন্ন বিষয়ে তর্কের এক পর্যায়ে স্বামী রাগান্বিত হয়ে রাগের প্রথম স্তরে এবং শরাব-মদ-নেশা জাতীয় দ্রব্য সেবন করে নেশার প্রাথমিক অবস্থায় যখন স্বামীর হুশ-বুদ্ধি ও আকল বিবেক সব ঠিক থাকে তখন স্ত্রীকে তালাক প্রদান করলে ইসলামী শরীয়ত মোতাবেক তালাক কার্যকর হয়ে যাবে। শরহে বেকায়া ও আদ্দুররুল মোখতারসহ প্রায় ফিকহের কিতাবে তালাক অধ্যায়ে উল্লেখ করা হয়েছে- طلق الغضبان يقع অর্থাৎ রাগান্বিত ব্যক্তির তালাক কার্যকর হয়ে যায়। আরো উল্লেখ করা হয়েছে- طلق السكران يقع অর্থাৎ নেশাগ্রস্ত ব্যক্তির তালাক কার্যকর হয়ে যায়। তবে রাগান্বিত ব্যক্তির রাগ এবং নেশাগ্রস্ত ব্যক্তির নেশা ও মাতলামী যদি চরম পর্যায়ে পৌঁছে যায় যখন হুশ বুদ্ধি স্থির থাকে না লোপ পায়, কি বলতে কি বলেছে? কিছুই জানে না এবং তাঁর থেকে অস্বাভাবিক অবস্থা পরিলক্ষিত হয় তখন ফোকাহায়ে কেরামের মতে উক্ত ব্যক্তির তালাক ও অন্যান্য লেনদেন ইসলামী শরীয়ত মোতাবেক গ্রহণযোগ্য হয় না। এটাই ইসলামী শরীয়তের ফতোয়া ও ফায়সালা। উল্লেখ্য, চরম রাগ ও শরাব-মদ-নেশা পান করা হারাম- বিধায় উক্ত স্বামীকে অবশ্যই খালেস নিয়তে আল্লাহর দরবারে তাওবা করতে হবে এসব গুনাহ হতে বিরত থাকতে হবে।\nالله ورسوله اعلم بالصواب\n\n নাম প্রকাশে অনেচ্ছুক\nফুলগাজী, ফেনী।\n\n প্রশ্ন: কিছুদিন পূর্বে আমাদের এলাকায় এক যুবক তার আপন চাচাতো ভাইয়ের বৌকে নিয়ে পালিয়ে যায় অতঃপর কাজি অফিসেব গিয়ে তারা বিবাহ্ করে। পূর্বের স্বামীর তালাক ব্যতীত তাদের এই বিবাহ কতটুকু শরীয়ত সম্মত? অতঃপর ওই যুবক ৪/৫ দিন থেকে আবার মেয়েটিকে ছেড়ে পালিয়ে যায়। ঐ মেয়েটিকে পূর্বের স্বামী পুনরায় গ্রহণ করতে চায়। এমতাবস্থায় শরীয়তের বিধি মোতাবেক তাদের করণীয় কি? আর উক্ত যুবক আর মেয়েটির এই অবৈধ মেলামেশার শাস্তি কি?\n\nউত্তর: তাদের উক্ত বিবাহ্ শরীয়ত সম্মত নয়। তাদের কুকর্ম সম্পূর্ণ জেনা ও ব্যভিচার। হদ ও শাস্তিযোগ্য অপরাধ হয়েছে বিধায় খালেস নিয়তে লজ্জিত হয়ে উভয়ে মহান আল্লাহ্ তা‘আলার দরবারে তাওবা করতে হবে। জেনা ও ব্যভিচারের শাস্তি কঠিন। অবিবাহিত পুরুষ হলে একশত বেত্রাঘাত করা আর বিবাহিত অবস্থায় কোন নারী-পুরুষ ব্যভিচারে লিপ্ত হলে এবং তা প্রমাণিত হলে রজম তথা পাথর মারা। তবে শরীয়তের এ শাস্ত শুধু আদালতই কার্যকর করার ক্ষমতা রাখে আর কেউ না। পূর্বের স্বামীর নিকট উক্ত মহিলা ফিরে যেতে পারবে যেহেতু পূর্বের স্বামীর বৈধ স্ত্রী হিসেবে উক্ত মহিলা বিদ্যমান আছে। তবে অবশ্যই উক্ত স্ত্রী স্বীয় স্বামীর নিকট ক্ষমা চাইবে এবং আল্লাহ্র দরবারে তাওবা করবে। আর উক্ত ছেলেকে সামাজিকভাবে শাস্তি দেবে এবং তাওবা করাবে।\n\n আহমদ রেযা\nশীতল ঝর্ণা আবাসিক এলাকা, বায়েজিদ, চট্টগ্রাম।\n\n প্রশ্ন: বিধর্মীদের পূজা পর্বসহ বিভিন্ন অনুষ্ঠানের জন্য চাঁদা দেয়া মুসলমানের জন্য জায়েয কিনা? আর বিধর্মীদের পূজা পরবে খানা-পিনা গ্রহণ করা মুসলমানদের জন্য বৈধ কিনা? জানালে উপকৃত হব।\n\n উত্তর: বিধর্মী (হিন্দু, বৌদ্ধ, ইহুদি ও খ্রিস্টান) ও বদ মাযহাবী (ওহাবী, মওদুদী, খারেজী, রাফেজী, শিয়া, কাদিয়ানী, লা-মাযহাবী) ইত্যাদি ব্যক্তিদেরকে তাদের ধর্মীয় অনুষ্ঠানের জন্য মুসলমানদের চাঁদা বা দান-অনুদান প্রদান করা হারাম ও নাজায়েয। তাদের ধর্মীয়\nঅনুষ্ঠানে চাঁদা দেয়া মানে তাদের কুফরী ও ভ্রান্ত মতবাদকে সমর্থন করা ও তাদের কুফরী ও ভ্রান্ত মতবাদ প্রচার-প্রসারে সহযোগিতা করা। মহান আল্লাহ্ ইরশাদ করেছেন-\nتعاونوا على البر والتقوى ولاتعانوا على الاثم والعدوان-\nঅর্থাৎ তোমরা পরস্পর কল্যাণ ও তাক্বওয়ার কাজে সহযোগিতা কর এবং (আল্লাহর) নাফরমানী ও পাপ কাজে পরস্পর সাহায্য-সহযোগিতা করো না।\n[আল ক্বোরআন] তদুপরি কুফরী প্রচার-প্রসারে সহযোগিতা করাও কুফরী। তদ্রুপ বিধর্মীদের ধর্মীয় অনুষ্ঠানে মুসলিম নর-নারীর আসা-যাওয়া, আর্থিক চাঁদা দেয়া সাহায্য ও সমর্থন করার নামান্তর, যা কোন মুসলমানের আদর্শ হতে পারে না। একান্ত বিশেষ প্রয়োজনে বা রাষ্ট্রীয় ও প্রশাসনের দায়িত্বের খাতিরে যদি নিরুপায় অবস্থায় বিধর্মীদের অনুষ্ঠানে যেতেই হয়, তারপরও পরওয়ার দিগারে আলম রাব্বুল আলামীনের দরবারে তাওবা ও ক্ষমা প্রার্থনা করবে। অথচ এসব বিষয়ে বর্তমানে অধিকাংশ মুসলমান বিশেষ করে উঠতি বয়সী মুসলিম যুবক-যুবতী ছেলে-মেয়ে ও তরুণ-তরুণীরা একেবারে গাফেল ও বেখবর।\nতারা বিধর্মীদের পূজা পর্ব ও তাদের বিভিন্ন অনুষ্ঠানে গিয়ে তাদের ছেলে-মেয়েদের সাথে হৈ হুল্লা ও রং তামাশায় লিপ্ত হয়ে যায়। এটা অত্যন্ত লজ্জার বিষয়। ঈমানী চেতনা ধ্বংস হয়ে যাওয়ার চিহ্ন। আল্লাহ্ তা‘আলার দরবারে অবশ্যই তাদেরকে খালিস নিয়তে তাওবা করতে হবে। উল্লেখ্য, তাদের পূজা পরবে তাদের জবাই কৃত মুরগী ছাগল ইত্যাদির রান্নাকৃত খানা/গোশত মুসলমানদের জন্য হারাম। আর ফল, বিস্কুট, চা-নাস্তা খেতে পারবে। তবে বিরত থাকা উত্তম ও তাক্বওয়া। আল্লাহ্ তা‘আলা মুসলিম যুবক-যুবতী ও ছেলে-মেয়েদেরকে ইসলামী মূল্যবোধ এবং তাহজীব-তামাদ্দুন বুঝার তাওফীক দান করুন।\n\nদু’টির বেশি প্রশ্ন গৃহীত হবেনা  একটি কাগজের পূর্ণপৃষ্ঠায় প্রশ্ন লিখে নিচে প্রশ্নকারীর নাম, ঠিকানা লিখতে হবে  প্রশ্নের উত্তর প্রকাশের জন্য উত্তর দাতার সাথে ব্যক্তিগত যোগাযোগ বাঞ্ছনীয় নয়। প্রশ্ন পাঠানোর ঠিকানা: প্রশ্নোত্তর বিভাগ, মাসিক তরজুমান, ৩২১, দিদার মার্কেট (৩য় তলা), দেওয়ান বাজার, চট্টগ্রাম-৪০০০।"
    },
    {
        "1": "প্রশ্নোত্তর : ১৩৫  - আল্লামা মুফ্তী সৈয়দ মুহাম্মদ অছিয়র রহমান - ০২",
        "2": "মুহাম্মদ খোরশেদ আলম\n(দুবাই প্রাবাসী) গহিরা, রাউজান, চট্টগ্রাম।\n\n প্রশ্ন: আহলে বায়ত করা? নবীজির বংশধর আর আহলে বায়ত কি এক? ক্বোরআন ও হাদিসের আলোকে জানালে উপকৃত হবো।\n\n উত্তর: হ্যাঁ- প্রিয়নবী আক্বা ও মাওলা হুযূর পাক সাল্লাল্লাহু আলায়হি ওয়াসাল্লাম-এর পবিত্র বংশধর ও আহলে বায়তে রাসূল (সাল্লাল্লাহু আলায়হি ওয়াসাল্লাম) একই। এটা অধিকাংশ ইমামগণের অভিমত। আহলে বায়তে বলতে প্রিয়নবী হুযূর পুরনূর সাল্লাল্লাহু আলায়হি ওয়াসাল্লাম-এর প্রিয়ভাজন তথা নিকটাত্মীয়গণকে বুঝানো হয়। নবীয়ে দোজাঁহা রাহমাতুল্লিল আলামীনের নিকটাত্মীয় প্রসঙ্গে পবিত্র ক্বোরআনুল হাকীমে মহান আল্লাহ্ তা‘আলা ইরশাদ করেছেন-\nقُل لااسئلكم عليه اجرا الّا المودَّة فى القربٰى-\nঅর্থাৎ- (হে নবী) আপনি বলে দিন যে, আমি (রাসূল) তোমাদের নিকট কোন বিনিময় চাইনা, আমার বংশধরগণের ও নিকটাত্মীয়দের ভালোবাসা ব্যতীত।\n[আল্ ক্বোরআন: সূরা শু’রা, আয়াত ২৩] প্রিয়নবী ইমামুল মুরসালিন রাসূলে আকরাম সাল্লাল্লাহু আলায়হি ওয়াসাল্লাম-এর নিকটাত্মীয় প্রসঙ্গে এই আয়াতে পাক নাজিল হলে সাহাবীদের অন্তরে এ প্রসঙ্গে জানতে প্রবল ইচ্ছা জাগে। ফলে সাহাবায়ে কেরাম হুযূর পুরনূর রাহমাতুল্লিল আলামীনের দরবারে আরয করে জানতে চাইলেন- হে আল্লাহ্র রাসূল আপনার নিকটাত্মীয় কারা? এর জবাবে প্রিয়নবী সরওকারে কায়েনাত সাল্লাল্লাহু আলায়হি ওয়াসাল্লাম এরশাদ করেন- (আহলে বায়ত হলেন) হযরত আলী, হযরত ফাতিমা, হযরত ইমাম হাসান ও হোসাইন রাদ্বিয়াল্লাহু আনহুম এবং তাদের উভয়ের বংশধর তথা আউলাদ। আহলে বাইতের পরিচয় প্রদানে বহু হাদিস শরীফ রয়েছে। যেমন-\nعن اُمِّ سَلْمَةَ رضى الله عنها انَّ رسول الله صلى الله عليه وسلم جَمَعَ فاطمة وَحسَنًا وحيسنًا رضى الله تعالى عنهم ثُمَّ اَدْخَلَهُمْ تَحْتَ ثوبه- ثُمَّ قَالَ اللُهُّمَّ هَؤُلَاءِ اَهْلُ بَيْتِىْ- (طبرانى)\nঅর্থাৎ- হযরত উম্মে সালমা রাদ্বিয়াল্লাহু তা‘আলা আনহা হতে বর্ণিত, একদিন নবী করীম সাল্লাল্লাহু আলায়হি ওয়াসাল্লাম হযরত ফাতিমা, হযরত ইমাম হাসান-হোসাইন রাদ্বিয়াল্লাহু তা‘আলা আনহুমকে একত্রিত করেছেন এবং তাদেরকে একটি কাপড়ে আবৃত করে নিলেন। অতঃপর বললেন- হে আল্লাহ্ এরা আমার আহলে বায়ত।\n[তাবারানী: আল্ মুজামুল কবির, হাদীস- ২৬৬৩] অপর হাদীসে উল্লেখ আছে-\nعن سعدبن ابى وقاص رضى الله عنه قال لمَّا اَنزل الله هذه الاية تعالو ندع ابناءنا وابناءكم ونساءنا ونساءكم الاية- دعا رسول الله صلى الله عليه وسلم عَلِيًّا وفَاطمةَ وَحسنًا وحُسينًا فقال اللهُمَّ هَؤُلاءِ اَهْلِىْ- (رواه مسلم)\nঅর্থাৎ- হযরত সা’দ বিন আবু ওয়াক্কাস রাদ্বিয়াল্লাহু তা‘আলা আনহু বলেন, যখন ‘মুবাহালা (একে অপরকে অভিসম্পাৎ করা) এর আয়াত ‘‘আপনি বলে দিন, এসো! আমরা আমাদের সন্তানদের ডাকছি, আর তোমরা তোমাদের সন্তানদেরকে ডাক।’’ তখন নবী করীম সাল্লাল্লাহু আলায়হি ওয়াসাল্লাম আলী, ফাতিমা, হাসান-হেসাইন রাদ্বিয়াল্লাহু তা‘আলা আনহুমকে ডাকলেন। অতঃপর বললেন, হে আল্লাহ্ এরা আমার পরিবারবর্গ তথা আহলে বায়ত।\nএভাবে অসংখ্য হাদীসে পাকে আহলে বায়তে রাসূল (সাল্লাল্লাহু আলায়হি ওয়াসাল্লাম)-এর পরিচয় বর্ণনা রয়েছে। যাদের পবিত্রতার ব্যাপারে ক্বোরআনে পাকে বর্ণিত রয়েছে এবং এ প্রসঙ্গে একই ভাবে একটি হাদীসে পাকেও বর্ণনা পাওয়া যায়-\nعن ابى سعيد الخدرى رضى الله عنه فى قوله اِنَّمَا يُرِيْدُ اللهُ لِيُذْهَبُ عَنْكُمْ الرجس اَهْلَ البيتِ ويطهركم تطهيرًا- قال نزلت فى خمسةٍ فِى رَسولِ اللهِ صلى الله عليه وسلم وَعَلِىُّ وفَاطمةَ والحسنُ والْحسينُ- (طبرانى)\nঅর্থাৎ- হযরত আবু সাঈদ খুদরী রাদ্বিয়াল্লাহু তা‘আলা আনহু আল্লাহর বাণী ‘হে নবী পরিবার! নিশ্চয় আল্লাহ্ তা‘আলা চান তোমাদের থেকে অপবিত্রতা দূর করতে এবং তোমাদেরকে সম্পূর্ণরূপে পাক-পবিত্র করতে।\n[সূরা আহযাব] এ সম্পর্কে বলেন আয়তটি রাসূলুল্লাহ্ সাল্লাল্লাহু আলায়হি ওয়াসাল্লাম, হযরত আলী, ফাতিমা, হাসান-হোসাইন রাদ্বিয়াল্লাহু তা‘আলা আনহুম এই পাঁচ মনীষী সম্পর্কে অবতীর্ণ হয়েছে।\n[তাবরানী আল্ মু’জামুস্ সগীর, হাদীস নং ৩২৫] প্রতীয়মান হলো যে, আহলে বায়ত হলেন, শেরে খোদা হযরত আলী, হযরত মা-ফাতিমা, হযরত ইমাম হাসান-হোসাইন রাদ্বিয়াল্লাহু তা‘আলা আনহুম ও তাঁদের সন্তানগণ। তাই আহলে বায়ত তথা নবী বংশধরদের ভালবাসা, তাঁদের প্রতি সম্মান প্রদর্শন করা, অন্তরে ভক্তি শ্রদ্ধা রাখা প্রতিটি মুসলমানের জন্য ওয়াজিব। কোন কোন তাফসীর ও হাদীস বিশারদ প্রিয়নবীর বিবিগণকেও আহলে বায়তের মধ্যে অন্তর্ভুক্ত করেছেন।\n\n খায়রুন নিসা রোজী\nপটিয়া, চট্টগ্রাম।\n\n প্রশ্ন: রাত্রে ঘুমাতে যাওয়ার আগে কিছু গুরুত্বপূর্ণ মাসনুন ইবাদত বা আমল সম্পর্কে জানানোর জন্য অনুরোধ রইল।\n\n উত্তর: ইসলাম একটি পরিপূর্ণ জীবন ব্যবস্থার নাম। একজন মুসলমানের জন্য ভোরে ঘুম হতে জাগ্রত হওয়া থেকে রাত্রে ঘুমাতে যাওয়ার পূর্ব মুহূর্ত পর্যন্ত ইসলামী অনুশাসন মেনে দিবারাত্র যাপন করা অত্যন্ত সৌভাগ্যের বিষয়। রাতে শয়ন পূর্ব ও শয়নকালে বিভিন্ন বরকতময় ও ফজিলতপূর্ণ দু’আ রয়েছে। আর ইসলাম দু’আকে স্বতন্ত্র ইবাদতের মর্যাদা দিয়েছে। দোয়া বিপর্যন্ত হৃদয়ের আশ্রয়স্থল ও আশা-আকাক্সক্ষার প্রতীক। রাতে বিছানায় শয়নকালে বিশেষ কিছু মাসনুন দোয়া রয়েছে। শয়নকালে দোয়া পাঠ করা সুন্নাতে নববী। হাদীসে বর্ণিত রয়েছে- হযরত হুযাইফা ইবনুল ইয়ামান রাদ্বিয়াল্লাহু তা‘আলা আনহু হতে বর্ণিত তিনি বলেন, নবী করীম সাল্লাল্লাহু তা‘আলা আলায়হি ওয়াসাল্লাম যখন নিদ্রা যাওয়ার ইচ্ছা করতেন তখন পাঠ করতেন ‘‘বিইস্মিকা আল্লা-হুম্মা আমু-তু ওয়া আহ্য়া।’’ [বুখারী শরীফ, আদাবুল মুফরদ- হাদীস নং ৫৯৫৩] অপর হাদীসে উল্লেখ রয়েছে- বিশিষ্ট সাহাবী হযরত জাবির রাদ্বিয়াল্লাহু তা‘আলা আনহু হতে বর্ণিত, তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ‘‘আলিফ লাম মীম তানযীল ও তাবারাকাল্লাযী বি-ইয়দিহিল মুল্ক ( তথা সূরা মুলক) না পড়া পর্যন্ত শয়ন করতেন না।\n[আল্ আদাবুল মুফরাদ: হাদীস নং ১২২৪] সাহাবী হযরত আবু যুবায়র রাদ্বিয়াল্লাহু তা‘আলা আনহু বলেন, উক্ত দুই সূরা ক্বোরআন শরীফের অন্যান্য সূরার তুলনায় সত্তর (৭০)গুণ বেশি ফজিলতময়। যে ব্যক্তি উক্ত দুইটি সূরা তিলাওয়াত করবে, তার জন্য সত্তরটি দরজা বুলন্দ হয় এবং এই সূরার দ্বারা তার সত্তর (৭০)টি গুনাহ্ ক্ষমা করা হয়। [আল্ আদাবুল মুফরাদ] প্রখ্যাত সাহাবী হযরত বারা ইবনে আযেব রাদ্বিয়াল্লাহু তা‘আলা আনহু হতে বর্ণিত, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, যখন তোমরা শয়ন করতে যাও, তখন নামাযের ন্যায় অযু করো। অতঃপর নীচের দু’আটি পড়বে। রাসূল করীম সাল্লাল্লাহু তা‘আলা আলায়হি ওয়াসাল্লাম শয়নের সময় প্রায় পড়তেন-\nاَللَّهُمَّ اَسْلَمْتُ وَجْهِىَ اِلَيْكَ وَفَوَضْتُ اَمْرِىْ اِلَيْكَ والجاتُ ظهرى اليْكَ رغيْةً ورهبةً اِليِكَ لاملجأَ وَلا منجا منك اِلَّا اِلَيْكَ اللهُمَّ اَمَنْتُ بكتابك الذِى اَنْزَلْتَ وَبِنَبِيَّكَ الَّذِىْ أَرْسَلْتَ-\n[সহীহ মুসলিম শরীফ, বাবু মা ইয়াকুলু ইনদান নাওম, ক্রমিক নং ২৭১০] নিদ্রা আসার পূর্বে এ দু’আ পাঠ করা যায়-\nاَسْتَغْفِرُ اللهَ الَّذِىْ لَااِلَهَ اِلَّا هُوَ الْحَىُّ القَيُّوْمُ وَاَتُوْبُ اِلَيْهِ-\nউচ্চারণ: আস্ তাগফিরুল্লা-হাল্লাযি লা-ইলা-হা ইল্লা হুয়াল হায়্যুল ক্বাইয়ুম ওয়া-আতু-বু ইলায়হি।\nহাদীসে পাকে উল্লেখ রয়েছে, হযরত আবু সাঈদ খুদরী রাদ্বিয়াল্লাহু তা‘আলা আনহু বর্ণনা করেছেন, প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, যে ব্যক্তি বিছানায় শয়নকালে উপরোল্লিখিত দু’আটি পাঠ করবে আল্লাহ্ তা‘আলা তাঁর গোনাহ ক্ষমা করে দেবেন, যদিও তা সমুদ্রের ফেনা বা মরুভূমির বালু সমপরিমাণ হয়। [তিরমিযি শরীফ] তদ্রুপ রাত্রে ঘুমানোর সময় আয়াতুল কুরছি, সূরা ফালাক্ব ও সূরা নাস পড়ার বর্ণনা ও ফজিলত সহীহ বোখারী সহ হাদীসের নির্ভরযোগ্য কিতাবসমূহে বর্ণিত আছে।\nএছাড়াও হাদীসে পাকে ঘুমানোর পূর্বে বেশ কয়েকটি সুন্নাতের কথা উল্লেখ রয়েছে যথা ক. ভালোভাবে বিছানা ঝেড়ে নেয়া, খ. ঘরের দরজা আল্লাহর নামে বন্ধ করা, গ. ঘুমানোর দু’আ পাঠ করা, ঘ. পুরুষেরা ডান কাত হয়ে শোয়া, ঙ. স্ত্রী সহবাস করলে স্বামী-স্ত্রী উভয়ে লজ্জাস্থান ধুয়ে ওযু করে নেয়া, চ. সতর খোলা বা উলঙ্গ অবস্থায় না শোয়া, ছ. বিনা কারণে উপুড় হয়ে না শোয়া, জ. ঘুমানোর সময় বাতি বন্ধ করা, ঝ. দুঃস্বপ্ন দেখলে পার্শ্ব পরিবর্তন করা এবং দুঃস্বপ্ন দেখলে প্রথমে বাম দিকে তিনবার থু থু ছিটা ইত্যাদি। (এ সমস্ত আমল সমূহ সহীহ বুখারী ও মুসলিম শরীফে এবং সুনানে তিরমিযি শরীফের বিভিন্ন অধ্যায়ে উল্লেখ রয়েছে)। সুতরাং যতটুকু সম্ভব উপরোক্ত বিষয়াদির উপর আমল করার চেষ্টা করবে। এর মধ্যে অনেক ফজিলত ও বরকত নিহিত আছে। এ সমস্ত নেক আমল বিপদ থেকে রক্ষা পাওয়ার বিরাট সহায়ক ও ওসিলা।\n\n মুহাম্মদ গোলাম রাব্বানী\nফটিকছড়ি, চট্টগ্রাম।\n\n প্রশ্ন: মহররম মাসের দশম তারিখকে আশুরা বলা হয় কেন? ইসলামী শরিয়তের আলোকে জানালে কৃতজ্ঞ হব।\n\n উত্তর: হিজরি সনের প্রথম মাস হলো মহররম মাস। ইসলামের ইতিহাসে বহু ঘটনা এ মাসে সংঘটিত হয়েছে। শরিয়তের পরিভাষায় এ মাসের দশম তারিখকে আশুরা বলে। আশুরা শব্দটি আরবী, শব্দটি আশেরুন বা আশারুন হতে নির্গত। আদি পিতা হযরত আদম আলায়হিস্ সালাম-এর সময়কাল তথা পৃথিবীর সৃষ্টি লগ্ন থেকে বিভিন্ন কারণে এই বরকতমণ্ডিত, সম্মানিত ও ঘটনাবহুল মহররমের দশম দিবস তথা পবিত্র আশুরা। তাই দিবসটি অতি ভক্তি, শ্রদ্ধা ও সম্মানের সাথে পালন করে আসছে মুসলিম বিশ্ব। প্রিয়নবী রসূলে দোজাহাঁ, আক্বা মাওলা হুযূর পুরনূর সাল্লাল্লাহু তা‘আলা আলায়হি ওয়াসাল্লাম হিজরতের পূর্বে এবং ক্বোরাইশগণ জাহেলী যুগেও এ দিবসে রোজা পালন করতেন। আর হিজরতের পর হতে রমজান মাসের রোজা ফরজ হওয়ার পূর্ব পর্যন্ত এ দিবসে রোজা পালন ফরজ ছিল। রমজানের রোজা ফরজ হওয়ার বিধান অবতীর্ণ হলে আশুরা দিবসের রোজা রাখার ফরজিয়্যাতের হুকুম রহিত হয়ে যায়।\nদ্বীনের জন্যে শাহাদাতের বিরল দৃষ্টান্ত ৬১ হিজরিতে ইমামুশ্শুহাদা হযরত ইমাম হোসাইন রাদ্বিয়াল্লাহু তা‘আলা আনহু ৭২/৮২ জন আহলে বায়তে রাসূল (সাল্লাল্লাহু তা‘আলা আলায়হি ওয়াসাল্লাম) এবং তাঁদের একান্ত অনুসারীদেরকে কুখ্যাত ইয়াজিদ বাহিনী কর্তৃক কারবালা প্রান্তরে নিমর্মভাবে শাহাদাতের ঘটনা সহ পৃথিবী সৃষ্টিলগ্ন থেকে বহু ঘটনাবলীর সাক্ষী মহররম মাসের এ দিবসটি।\nপবিত্র আশুরার তাৎপর্য বর্ণনায় আরো দেখা যায়, হযরত মুসা আলায়হিস্ সালামকে আল্লাহ্ রাব্বুল আলামীন জালিম ও কুখ্যাত ফেরআউন ও তার সৈন্যদের জালুম নির্যাতনের হাত থেকে নাজাত দিয়ে ফেরআউন ও তার দলবলকে নীল নদে ডুবিয়ে ধ্বংস করেছিলেন এবং হযরত নূহ আলায়হিস্ সালাম এবং তাঁর নৌকায় যারা আরোহন করেছিলেন তাদেরকে মহা তুফান ও পৃথিবী ব্যাপী প্লাবন হতে পরম করুণাময় স্বীয় অনুগ্রহে নাজাত দান করেছিলেন এ আশুরা দিবসে। সুতরাং ইসলামে এ দিবস অতি গুরুত্বপূর্ণ ও ফজিলতময়। কোন কোন বর্ণনায় দেখা যায় যে, পৃথিবীর সূচনা লগ্ন হতে দশটি বড় বড় ঘটনা মুহররমের দশম দিবসে সংগটিত হয়েছে বিধায় উক্ত দিবসকে আশুরা বলা হয়।\n\n মুহাম্মদ কুতুব উদ্দীন সাদা (রোকন)\nপাইরোল, পটিয়া, চট্টগ্রাম।\n\n প্রশ্ন: ১. কেয়ামত সম্পর্কে ও কেয়ামত সংঘটিত হওয়ার প্রাক্কালে বড় বড় আলামত সমূহ সম্পর্কে জানতে আগ্রহী।\n২. ইসলামি পরিভাষায় পুলসিরাত শব্দদ্বয়ের অর্থ কি? ক্বোরআন-হাদীসের আলোকে জানতে চাই।\n\nউত্তর: কেয়ামত সংঘটিত হওয়া অনিবার্য। তবে কখন সংঘটিত হবে তা আল্লাহ্ ও তাঁর প্রিয় হাবীব সাল্লাল্লাহু তা‘আলা আলায়হি ওয়াসাল্লাম ভালো জানেন। ক্বোরআন ও হাদীস শরীফে তা সংঘটিত হওয়ার সুনির্দিষ্ট কোন বর্ণনা পাওয়া না গেলেও কেয়ামত অবশ্যই সংঘটিত হবে এ বিশ্বাস প্রত্যেক মুসলিমকে অবশ্যই রাখতে হবে এবং তা ঈমানের অপরিহার্য দাবী। কেয়ামতের নির্দিষ্ট সময় উল্লেখ না থাকলেও পবিত্র ক্বোরআন ও অসংখ্য হাদীস শরীফে এর বিভিন্ন আলামত বা নিদর্শনাবলী উল্লেখ রয়েছে। মুসলিম শরীফে হযরত হুযায়ফা ইবনে উসায়েদ রাদ্বিয়াল্লাহু আনহু হতে বর্ণিত আছে- তিনি বলেন, রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম কেয়ামতের বড় বড় আলামত সম্পর্কে ইরশাদ করেছেন- একদিন রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম আমাদের কাছে আগমন করলেন, আমরা তখন কেয়ামত সম্পর্কে আলোচনা করছিলাম। তিনি বলেন, যতদিন তোমরা দশটি আলামত দেখবে না, ততদিন কেয়ামত হবে না। আলামতগুলো হলো-১. ধোয়া বের হওয়া, ২. দজ্জালের আগমন, ৩. দাব্বা (ভূগর্ভ থেকে নির্গত অদ্ভুত এক জানোয়ারের প্রকাশ), ৪. পশ্চিমাকাশে সূর্যোদয়, ৫. হযরত ঈসা ইবনে মরিয়ামের আসমান হতে আগমন, ৬. ইয়াজুয- মা’জুযের আবির্ভাব, ৭. তিনটি বড় ধরনের ভূমিধসের মধ্যে পৃথিবীর পূর্ব প্রান্তে ভূমিধস, ৮. পশ্চিমে ভূমিধস, ৯. আরব উপদ্বীপে ভূমিধস, ১০. সর্বশেষ ইয়ামেন থেকে একটি অগ্নিশিখা বের হয়ে মানুষকে সিরিয়া তথা মাহশরের ময়দানে দিকে হাঁকিয়ে নিয়ে যাবে।\n[সহীহ মুসলিম শরীফ, কিতাবুল ফিতান অধ্যায়] এছাড়া কেয়ামত সংঘটিত হওয়ার অন্যতম বড় আলামত হলো হযরত ইমাম মাহদী আলায়হিস্ সালাম-এর আবির্ভাব, যিনি তখনকার মুসলিম মিল্লাতের একচ্ছত্র খলিফা হবেন এবং পৃথিবীর সব মানুষকে ইসলামের অধীনে আনায়ন করত: ইসলামের বিজয় পতাকা উড্ডয়ন করবেন। হাদীসে পাকে উল্লেখ রয়েছে প্রিয়নবী রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন-\nالمَهْدِى مِنِّى أحلى الجبهة اَقْنَى اَلْاَنْفِ يَمَلَاُ الْاَرْضَ قِسْطًا وَعدَلًا كما مُلِئَتْ جُوْرًا وظُلْمًا يَمْلَكَ سَبعَ سِنِّيْنَ-(رواه ابو داؤد)\nঅর্থাৎ- হযরত মাহদী আসবে আমার বংশধর হতে, তাঁর কপাল উজ্জ্বল হবে এবং নাক হবে উঁচু, পৃথিবী হতে যুলুম-নির্যাতন দূর করে ন্যায়-ইনসাফ দ্বারা তা ভরে দেবেন আর সাত বছর পর্যন্ত তিনি রাজত্ব করবেন। [আবু দাঊদ শরীফ, কিতাবুল মাহদী অধ্যায়] এছাড়া কেয়ামত সংঘটিত হওয়ার পূর্বে আরো বহু আলামাতে সুগরা বা ছোট ছোট আলামত রয়েছে। হাদীসে পাকে হক্কানী ওলামায়ে কেরামের ইন্তেকালের মাধ্যমে ইলমে দ্বীন দুনিয়া হতে উঠিয়ে নেয়া হবে, মুর্খতা, ব্যভিচার ও মদ্যপান বৃদ্ধি পাবে, পুরুষের সংখ্যা কমে যাবে, মহিলার সংখ্যা বাড়বে, এমনকি একজন পুরুষের অধীনে বা ভাগে পড়বে ৪০ জন বা ৫০ জন নারী। [সহীহ বুখারী ও মুসলিম শরীফ] আর কেয়ামত তো অবশ্যই সংঘটিত হবে- এপ্রসঙ্গে আল্লাহ্ তা‘আলা ইরশাদ করেন-\nوَاَنَّ الساعة اٰتِيَةُ لّارَيْبَ فِيْهَا وَاِنَّ الله يَبْعَثُ مَنْ فِى القبور- (سورة الحج)\nঅর্থাৎ অবশ্যই কেয়ামত আগমনকারী এতে কোন সন্দেহ নেই এবং নিশ্চয় আল্লাহ্ তা‘আলা কবরবাসীদের সেদিন জিন্দা করে কবর হতে হাশরের ময়দানে উঠাবেন। [সূরা হজ্ব: আয়াত ৭]\n\nউত্তর: ২. পুলসিরাতকে আরবী এবং ক্বোরাআন-সুন্নাহর পরিভাষায় বলা হয় صراط বা দীর্ঘ পথ/রাস্তা। বস্তুত পুলসিরাত বলা হয় জাহান্নামের উপর নির্ধারিত ত্রিশ হাজার বৎসরের রাস্তাকে যা চুলের চেয়ে অধিক চিকন ও তরবারির চেয়ে অধিকতর তীক্ষè, জাহান্নামীরা পুলসিরাতে উঠার সাথে সাথে টুকরা টুকরা হয়ে নীচে জাহান্নামের গর্তে পড়ে যাবে আর প্রকৃত মুমিন (অলি-গাউস-কুতুব-আবদাল, শহীদগণ) তথা আল্লাহ্র প্রিয়জনরা যাঁর যাঁর স্তর ও আল্লাহ্ প্রদত্ত বিশেষ ক্ষমতা ও মর্যাদা অনুযায়ী দ্রুতবেগে চোখের পলকে খুবই সহজে পুলসিরাত অতিক্রম করে জান্নাতে প্রবেশ করবেন। মূলত সিরাত (صراط) আরবী শব্দ যার অর্থ বাংলা ও উর্দুতে দীর্ঘ পুল /সেতু । আমাদের দেশে উভয় শব্দ (পুল ও সিরাত) একত্রে ব্যবহার হতে হতে এক শব্দের ন্যায় পুলসিরাত হয়ে গেছে।\n[শরহে আকায়েদে নফসী, নিবরাস্ শরহে আকায়েদে নফসী ইত্যাদি]\n\n সাদিয়া\n১ নম্বর দক্ষিণ পাহাড়তলী, হাটহাজারী, চট্টগ্রাম।\n\n প্রশ্ন: স্ত্রীর নিকট স্বামীর মর্যাদা কতটুকু এবং স্বামীর নিকট স্ত্রীর মর্যাদা কতটুকু? ক্বোরআন-সুন্নাহর আলোকে জানালে উপকৃত হবো।\n\n উত্তর: স্বামী-স্ত্রীর দাম্পত্য জীবনে সুশৃঙ্খলা ও সুব্যবস্থা প্রতিষ্ঠা করেছে ইসলাম। এখানে সোহার্দ্য, আনুগত্য, শৃঙ্খলা ও একে অপরকে সম্মান করার মনোভাব সৃষ্টি না হলে সংসার জীবন কখনো সুখী ও শান্তিময় হয় না। তাই সংসার জীবনে স্বামী-স্ত্রী উভয়ের হক/অধিকার ও মর্যাদা সুনির্দিষ্ট রয়েছে ইসলামে। অবশ্য ইসলাম পুরুষ জাতিকে নারীর উপর কর্তৃত্ব ও নেতৃত্ব দিয়েছে। মহান আল্লাহ্ তা‘আলা ইরশাদ করেন-\nالرجال قوامون على النساء بما فضل الله بعضهم على بعض-\nঅর্থাৎ পুরুষ নারীদের উপর কর্তা এজন্য যে, আল্লাহ্ তা‘আলা তাদের মধ্যে একজনকে অপরের উপর শ্রেষ্ঠত্বদান করেছেন। [সূরা নিসা: আয়াত-৩৪] তবে সংসারের ক্ষেত্রে স্বামী-স্ত্রী মিলে-মিশে পারস্পরিক সহযোগিতার মাধ্যমে সংসার পরিচালনা করবে এবং নারী/স্ত্রী সহযোগী হয়ে কাজ করবে। আল্লাহ্ পাক পবিত্র ক্বোরআনে ইরশাদ করেন-\nولِلرِّجَالِ عَلَيْهِنَّ دَرَجَةٌ- (القرأن)\nঅর্থাৎ নারীর উপরে পুরুষের বিশেষ মর্যাদা রয়েছে।\n[আল্ ক্বোরআন] এটা আল্লাহ্ তা‘আলার বিধান এবং তা কোন অপ্রাকৃতিক নিয়মও নয়। পৃথিবীর সর্বত্র একের অধীনে অন্যজন। তাই ইসলামী শরিয়ত নারীকে পুরুষের অনুগত হয়ে সংসার চালনার নির্দেশ দিয়েছে। নেতার প্রতি সম্মান প্রদর্শন করা যেমন ক্বোরআন-সুন্নাহ্ ও বিবেক সম্মত।\nউল্লেখ্য, স্বামীর হক্ব আদায় করা যেভাবে স্ত্রীর উপর ফরজ। স্ত্রীর হক্ব আদায় করাও স্বামীর উপর অপরিহার্য। স্বামীর মর্যাদা সম্পর্কে প্রিয়নবী হুযূর পুরনূর সাল্লাল্লাহু তা‘আলা আলায়হি ওয়াসাল্লাম ইরশাদ করেছেন- যদি আমি কোন বান্দাকে অন্য বান্দার উদ্দেশ্যে সাজদা করার আদেশ দিতাম তবে আমি নারীগণকে স্বামীর প্রতি সাজদা করতে হুকুম দিতাম। যেহেতু আল্লাহ্ তা‘আলা নারীদের জন্য স্বামীর অসাধারণ হক্ব নির্ধারণ করেছেন।\nঅপর একটি হাদীসে পাকে বর্ণিত রয়েছে, উম্মুল মুমিনীন হযরত আয়েশা রাদ্বিয়াল্লাহু তা‘আলা আনহা হতে বর্ণিত, তিনি বলেন, একদিন এক যুবতী নবী করিম সাল্লাল্লাহু তা‘আলা আলায়হি ওয়াসাল্লাম-এর নিকটে এসে জিজ্ঞেস করলেন, হে আল্লাহর রাসূল! স্ত্রীর উপরে স্বামীর হক্ব কতটুকু? নবী করিম সাল্লাল্লাহু তা‘আলা আলায়হি ওয়াসাল্লাম ইরশাদ করলেন, ‘যদি স্বামীর আপাদ-মস্তক মাথা হতে পা পর্যন্ত ক্ষতে ভরা থাকে আর স্ত্রী স্বীয় জিহ্বা দ্বারা তা চেটে দেয় তবুও স্বামীর ইহসানের শুকরিয়া আদায় হবে না।\n[মাজালিছুল আবরার] অন্য এক হাদীসে প্রিয় নবী সাল্লাল্লাহু তা‘আলা আলায়হি ওয়াসাল্লাম ইরশাদ করেন-\nاَيُّمَا اِمْرَأةٍ مَاتَتْ وزَوْجُهَا عَنْهَا رَاضٍ دَخَلَتِ الْجنة- (رواه الترمذى)\nঅর্থাৎ যে নারী তার স্বামীকে সন্তুষ্ট রেখে ইন্তেকাল করেছে, সে বেহেশতে প্রবেশ করেছে। [তিরমিযী শরীফ] তাই স্ত্রীর উচিত আপন স্বামীর যথা সম্ভব সেবা-যতœ নেয়া। ইসলামে পুরুষ/স্বামীকে স্ত্রীর উপর নেতৃত্ব ও কর্তৃত্ব দিয়েছেন- এর অর্থ এ নয় যে, একজন স্বামী তার স্ত্রীর সঙ্গে খারাপ আচরণ করবে। ইসলাম নারী তথা স্ত্রীকে তার প্রাপ্য হক/ মর্যাদা প্রদান করেছে, যেমন স্বামী তার স্ত্রীর পাঁচটি হক্ব/অধিকার আদায় করতে বাধ্য। তাহলো- মহর, খোরাকী-পোশাক, বাসস্থান ও জৈবিক অধিকার। স্বামীর উপর এসব মৌলিক অধিকার প্রদান করে স্ত্রী তথা নারী জাতিকে ইসলাম সম্মানিত করেছে।\nস্বামীর উপর স্ত্রীর কতটুকু হক্ব/মর্যাদা রয়েছে এ ব্যাপারে হাদীসে পাকে প্রিয়নী সাল্লাল্লাহু তা‘আলা আলায়হি ওয়াসাল্লাম ইরশাদ করেছেন- হযরত হাকিম ইবনে মুআবিয়া কুশাইরী রাদ্বিয়াল্লাহু তা‘আলা আনহু হতে বর্ণিত, তিনি তাঁর পিতা হতে বর্ণনা করেন- তিনি বলেন, এক সাহাবী স্বামীর নিকট স্ত্রীর হক্ব/মর্যাদা বা অধিকার সম্পর্কে জিজ্ঞেস করেন- হে আল্লাহ্র রাসূল স্বামীর উপর স্ত্রীর কি পরিমাণ হক রয়েছে? প্রিয়নবী সাল্লাল্লাহু তা‘আলা আলায়হি ওয়াসাল্লাম বললেন, ‘‘তুমি খোরাক-পোশাক তথা ভরণ পোষণ দেবে, তার মুখমণ্ডলে প্রহার করবে না, তার চালচলনকে বক্রদৃষ্টিতে দেখবে না, এবং ঘর ছাড়া অন্য কোথাও তাকে ফেলে রাখবে না।’’ [আবু দাঊদ শরীফ] তাছাড়া ক্বোরআন মজীদে স্ত্রীর প্রতি ভালোবাসা ও আন্তরিকতা প্রদর্শনের নির্দেশ রয়েছে। আল্লাহ্ তা‘আলা ইরশাদ করেন- وعاشروهُنَّ بالمعروف অর্থাৎ তোমরা তোমাদের স্ত্রীগণের সঙ্গে সদ্ভাবে জীবন যাপন কর।\n[আল্ ক্বোরআন: সূরা নিসা, আয়াত- ১৯] আল্লাহ্ তা‘আলা আরো ইরশাদ করেন- ‘তোমরা তোমাদের স্ত্রীদেরকে উত্তমরূপে স্বীয় ঘরে রাখ অথবা যদি তাদেরকে রাখা সম্ভবপর না হয় তবে ভদ্রতা ও সদয়ভাবে বিদায় করে দাও এবং তাদেরকে ক্ষতি সাধনের জন্য আটকে রাখবে না। (অর্থাৎ তাদের প্রতি জুলুম অত্যচার করার জন্য তাদেরকে কষ্ট দিয়ে রাখবে না)। আর যারা এরূপ করে তারা নিজ আত্মার প্রতি জুলুম করল অর্থাৎ নিজেকে আল্লাহর আযাবের জন্য উপযোগী করে নিল। [সূরা বাক্বারা, আয়াত- ২৩১] যে স্বামী স্ত্রীর নিকট ভালো সে স্বামীই প্রকৃত অর্থে ভাল ও উত্তম। প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেন-\nقال رسول الله صلى الله عليه وسلم اَكمَلُ الْمُؤمنين ايمانًا اَحْسنُهُمْ خُلْقًا وخِيَارُكُمْ خِيَارُكُمْ لنسائهم-(رواه الترمذى)\nঅর্থাৎ ঈমানের দিক দিয়ে পরিপূর্ণ মু‘মিন ব্যক্তি যার চরিত্র সুন্দর, তোমাদের মধ্যে ওরা সর্বোত্তম যারা তাদের স্ত্রীগণের নিকট উত্তম। [তিরমিযী শরীফ] উল্লেখ্য, স্বামী কর্তৃক স্ত্রীদের প্রতি জুলুম করা, কষ্ট দেযা, নির্যাতন করা, ভরণ-পোষণের হক্ব আদায় না করা, অহেতুক গালাগালি করা সম্পূর্ণ হারাম। এমতাবস্থায় স্ত্রী তার স্বামীকে ক্ষমা/মাফ না করলে আল্লাহ-রাসূলের দরবারেও স্বামী মাফ পাবে না।"
    },
    {
        "1": "প্রশ্নোত্তর : ১৩৬  - আমাদের দেশে কিছু বাতিল ফেরকা আছে যাদের নিয়ে সব সময় মিলাদুন্নবী নিয়ে ঝগড়া হয়, অর্থাৎ তারা বলে যে মিলাদুন্নবী করার প্রয়োজন নেই সিরাতুন্নবী করলে হয়। তাই আমি জানতে চাই, মিলাদুন্নবী আর সিরাতুন্নবী এর মধ্যে আসল সমস্যাটা কী? দলিল সহকারে জানালে উপকৃত হব।",
        "2": "প্রশ্ন : আমাদের দেশে কিছু বাতিল ফেরকা আছে যাদের নিয়ে সব সময় মিলাদুন্নবী নিয়ে ঝগড়া হয়, অর্থাৎ তারা বলে যে মিলাদুন্নবী করার প্রয়োজন নেই সিরাতুন্নবী করলে হয়। তাই আমি জানতে চাই, মিলাদুন্নবী আর সিরাতুন্নবী এর মধ্যে আসল সমস্যাটা কী? দলিল সহকারে জানালে উপকৃত হব।\n\nউত্তর : পবিত্র ঈদে মিলাদুন্নবী সাল্লাল্লাহু তা‘আলা আলায়হি ওয়াসাল্লাম আজ সারা বিশ্বে স্বীকৃত এক সম্পূর্ণ শরীয়তসম্মত অশেষ ফজিলতপূর্ণ ইবাদত ও অনুষ্ঠান। যা বিশ্বজগতের প্রাণ রহমাতুল্লিল আলামীন হুজূর পুরনূর সাল্লাল্লাহু আলাইহি ওয়াসাল্লাম এর শুভাগমনকে উপলক্ষ করে উদ্‌যাপন করা হয়। মিলাদুন্নবী উদ্‌যাপন করা পবিত্র কোরআনের নির্দেশ। পাশাপাশি হাদীস, ইজমা, ক্বিয়াস ইত্যাদি দ্বারা প্রমাণিত।\n\nপক্ষান্তরে সিরাতুন্নবী কাকে বলে? এর মৌলিকতা যথার্থতা ইত্যাদি গবেষণা অবশ্যই প্রয়োজন। এ পর্যায়ে সর্বজন সমাদৃত ব্যক্তিত্ব শায়খুল হাদীস ওয়াল ফিকহ ওয়াত্‌ তাফসীর আল্লামা সৈয়দ মুফতী আমীমুল ইহসান মুজাদ্দেদী বারকাতী রহমাতুল্লাহি আলাইহির মতে-\n\nالسیر جمع سیرۃ وھی الطریقۃ سوآء کانت خیرا او شرا ثم غلب فی الشرع علی طریقۃ المسلمین فی المعاملۃ مع الکافرین والبغاۃ و غیرھما من المستامنین والمرتدین قال ابن ھمام غلب فی عرف الفقھآء علی الطریق المامور فی غزو الکفار وفی الکفایۃ انہ یختص بسیر النبی ﷺ فی المغازی سمیت المغازی مسیرا لان اول امورہ السیر الی الغزو وقال النسفی السیر امور الغزو کالمناسک امور الحج قواعد الفقۃ ص۳۳۱\n\nঅর্থাৎ: সীরাত শব্দটি একবচন, তার বহুবচন সিয়র। আভিধানিক অর্থ পদ্ধতি, ভাল হোক কিংবা মন্দ হোক। আর পারিভাষিক অর্থে কাফির, বিদ্রোহী, ধর্মবিরোধী এবং মুরতাদের সাথে মুসলমানদের যুদ্ধ বিগ্রহ বা মোকাবেলার নাম সীরাত।\n\nইমাম ইবনে হুম্মাম বলেন- ফিকহবিদদের পরিভাষায় কাফিরদের সাথে যুদ্ধ জিহাদ করার ক্ষেত্রে শরীয়তের যে সমস্ত কর্মপদ্ধতি প্রয়োগ করা হয় তার নামই সীরাত। আল্‌ কিফায়া নামক কিতাবে রয়েছে- সিয়ারুন্নবী বা সীরাতুন্নবী সাল্লাল্লাহু আলাইহি ওয়াসাল্লাম নবীর যুদ্ধ জীবনের জন্য সীমিত। আর সীয়র শব্দটি এসেছে সা-ইরুন থেকে যার অর্থ সফর করা ভ্রমণ করা ইত্যাদি। সুতরাং যুদ্ধকে সিয়র এ জন্য বলা হয়, যেহেতু যুদ্ধ করার জন্য প্রথমে যুদ্ধের ময়দানে সফর করতে হয়।\nইমাম নাসাফী রহমাতুল্লাহি আলাইহি বলেন- জিহাদের কর্মপদ্ধতির নাম হল সীরাত আর হজ্বের কর্মপদ্ধতির নাম মানাসিক।\n[কাওয়ায়েদুল ফিকহ, ৩৩১ পৃষ্ঠা, কৃত: মুফতী আমীমুল ইহসান রহমাতুল্লাহি আলাইহি]\n\nউপরোক্ত আলোচনা থেকে প্রতীয়মান হয় যে, সীরাতুন্নবী নবীজির জাহেরী-বাতেনী বিশাল জীবনের সীমিত একটা অংশমাত্র। আর মীলাদুন্নবী হলো ব্যাপক: যাতে নবীজির নূরী জগতের আদি সৃষ্টি হতে শুরু করে নূরানী জগতে লক্ষ লক্ষ বৎসর বিচরণ, দুনিয়ার বুকে শুভাগমন ব্যক্তিগত, পারিবারিক, সামাজিক, রাষ্ট্রীয় আধ্যাত্মিক কর্মময় জীবনের নবুয়তের এলান, দ্বীনের দাওয়াত মুজিযাসহ নবীজির জীবনে বিশাল অঙ্গণ নিয়ে বহুমুখি আলোচনার নামই হলো মিলাদুন্নবী সাল্লাল্লাহু আলাইহি ওয়াসাল্লাম। সাধারণত: সীরাত শব্দের অর্থ- চরিত্র, অভ্যাস, বৈশিষ্ট্য ইত্যাদি। কিন্তু সীরাত শব্দটি যখন নবীর দিকে সম্বোধন করা হয়, তখন নবীজির যুদ্ধ জীবন বা নবুয়ত প্রকাশের পরবর্তী তেইশ বৎসর জীবনের কথাই বুঝানো হয়। দুঃখজনক হলেও সত্য সম্প্রতি একটি কুচক্রি মহল মিলাদুন্নবীর বিশাল আয়োজন আর বর্ণাঢ্য অনুষ্ঠান থেকে সাধারণ মুসলমান তথা নবীপ্রেমিকদের দূরে সরিয়ে রাখার অপকৌশল হিসেবে সীরাতুন্নবী মাহফিল এর অবতারণা করেছে। উদ্দেশ্য কেবল মিলাদুন্নবীর বিরোধিতা করা। তদুপরি মাহে রবিউল আউয়াল প্রিয়নবী সাল্লাল্লাহু আলাইহি ওয়াসাল্লাম এর ধরা বুকে শুভাগমনের মাস হিসেবে এ মাসে মিলাদুন্নবী সাল্লাল্লাহু আলাইহি ওয়াসাল্লাম পালন করাটাই যথার্থ ও যুক্তিযুক্ত। তাই যুগ যুগ ধরে সারা বিশ্বে ইসলামী স্কলারগণ বিশেষত পবিত্র রবিউল আউয়ালে মিলাদুন্নবী সাল্লাল্লাহু আলাইহি ওয়াসাল্লাম উদ্‌যাপন করে আসছেন। যা শরীয়তের আলোকে মুস্তাহাব এবং অনেক অনেক কল্যাণকর।\n[আল হাবী লিল ফতোয়া- কৃত. ইমাম জালাল উদ্দিন সূয়ূতী (رحمة الله) ইত্যাদি]"
    }
]