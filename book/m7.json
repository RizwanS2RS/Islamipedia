[



 
 
 { 
	"1": "হাজীর মাগফিরাত প্রসঙ্গে",
    "2": "ইমাম আবু হানিফা আলকামা (رضي الله عنه) থেকে, তিনি নবী করিম (ﷺ)  থেকে বর্ণনা করেন, হাজীকে ক্ষমা করা হয় এবং হাজী যার জন্য ক্ষমা প্রার্থনা করে, তাকেও ক্ষমা করা হয় মুহাররম মাসের শেষ পর্যন্ত।\n\n(শুয়াবুল ঈমান, ৩/৪৮৩/৪১৩৫)\n\nব্যাখ্যা: ইবনে মাজাহ শরীফে আবু হোরায়রা (رضي الله عنه) থেকে মারফু রেওয়ায়েত বর্ণিত আছে যে, হজ্জ ও ওমরা আদায়কারী আল্লাহর প্রতিনিধি। যদি তারা আল্লাহর কাছে প্রার্থনা করে তা কবুল হয়, যদি ক্ষমা প্রার্থনা করে, তবে ক্ষমা করে দেওয়া হয়।\n\n\n❏ইমাম আহমদ (رحمة الله) ইবনে ওমর (رضي الله عنه) থেকে মারফু রেওয়ায়েত বর্ণনা করেন যে, যখন তোমরা হাজীর সাথে মিলবে, তাকে সালাম কর, তার সাথে মোসাফাহা কর এবং তার কাছে আবেদন কর যাতে ঘরে প্রবেশের পূর্বে তোমাদের জন্য দোয়া করে। কেননা তারা ক্ষমা প্রাপ্ত।\n\n\n❏বুখারী ও মুসলিম শরীফে হযরত আবু হোরায়রা (رضي الله عنه) থেকে বর্ণিত , রাসূল (ﷺ)  ইরশাদ করেন, যে আল্লাহর জন্য হজ্জ করল অতঃপর কোন অশালীন কথা-কাজ ও গুনাহ না করে ঘরে ফিরে আসবে, তখন সে সেই দিনের ন্যায় হবে যে দিন তার মা তাকে জন্ম দিয়েছেন। অর্থাৎ নিষ্পাপ হয়ে সে ঘরে ফিরবে। ১৭৬\n\n➥ ইমাম বুখারী (رحمة الله), (২৫৬ হিঃ) সহীহ বুখারী, খন্ড ১, পৃষ্ঠাঃ  ২০৬, হাদীস নং ১৪৩১\n\n\nঅপর এক হাদিসে বর্ণিত আছে রাসূল (ﷺ)  ইরশাদ করেন, হজ্জ গুনাহকে এমনভাবে ধুয়ে ফেলে যেভাবে পানি ময়লাকে ধুয়ে ফেলে।\n"
 },
 
 
 { 
	"1": "হজ্জ উচ্চস্বরে লাব্বাইক বলা এবং কুরবানীর নাম",
    "2": "ইমাম আবু হানিফা কায়েস থেকে, তিনি তারেক থেকে, তিনি ইবনে মাসউদ (رضي الله عنه) থেকে বর্ণনা করেন, তিনি বলেন, রাসূল (ﷺ)  এরশাদ করেন, উত্তম হজ্জ হলো আজ্জু এবং শাজ্জু। উচ্চস্বরে তালবিয়া বলাকে আজ্জু আর পশু কুরবানীকে বলা হয় শাজ্জু। অপর রেওয়ায়েতে আছে, পশু কুরবানীকে শাজ্জু বলে। (তিরমিযী, ৩/১৮৯/৮২৭)\n\n\nব্যাখ্যা: ফযীলত এবং হজ্জের উত্তম আমলসমূহের মধ্যে তালবিয়া পাঠ ও কুরবানীর বিশেষ মর্যাদা রয়েছে যা অন্যান্য আমলের মধ্যে নেই। তালবিয়া পাঠে হাজী অত্যন্ত আদবের ও বিনয়ের সহিত আল্লাহর দরবারে উপস্থিতির কথা প্রকাশ করে থাকে যা আল্লাহ খুবই পছন্দ করেন। আর কুরবানীতে হাজী আল্লাহর রাস্তায় জীবন উৎসর্গ করে যা আল্লাহর দরবারে কবুল ও কৃতজ্ঞতার বহিঃপ্রকাশ হয়ে থাকে।\n"
 },
 
 
 { 
	"1": "তাড়াতাড়ি হজ্জ করা",
    "2": "ইমাম আবু হানিফা আতিয়্যা থেকে, তিনি আবু সাঈদ (رضي الله عنه) থেকে বর্ণনা করেন, তিনি বলেন, রাসূল (ﷺ)  এরশাদ করেন, যে ব্যক্তি হজ্জ পালনের ইচ্ছা করে, সে যেন তাড়াতাড়ি হজ্জ আদায় করে। (ইবনে মাজাহ, ২/৯৬২/২৮৮৩)\n\nব্যাখ্যা: হজ্জ তাড়াতাড়ি আদায়ের ব্যাপারে বায়হাকী শরীফে এই অতিরিক্ত বাক্য রয়েছে- فان احدكم لا يدرى ما يعرض له من مرض او حاجة “তোমাদের মধ্যে কেউ জানে না যে, তার কি রোগ হয়ে যেতে পারে কিংবা কি প্রয়োজনীয়তা দেখা দিতে পারে।”[বায়হাকী, খন্ড ৪, পৃষ্ঠাঃ  ৩৪০, হাদীস নং ৮৪৭৭, বৈরুত]\n\nসুতরাং হজ্জ ফরয হলে এবং হজ্জের ইচ্ছা করলে যথাসম্ভব দ্রুত আদায় করা উত্তম। তাই ইমাম আবু ইউসুফ (رحمة الله) হজ্জ ফরয হওয়ার সাথে সাথে হজ্জ আদায় করার পক্ষে মত দিয়েছেন।\n\n\n❏ইমাম আবু হানিফা, ইমাম মালিক, ইমাম আবু ইউসুফ (رحمة الله) এবং অন্যান্য আরো অনেক ফোকাহায়ে কিরামের মতে হজ্জ তাৎক্ষণিক ফরয। পক্ষান্তরে ইমাম মুহাম্মদ ও ইমাম শাফেঈ (رحمة الله)’র মতে বিলম্ব সহকারে ফরয। তবে যেন ফওত না হয়। ইমাম আহমদ (رحمة الله) থেকে উভয় মত পাওয়া যায়। তবে প্রথম বছর আদায় না করে পরের বছর আদায় করলে সর্বসম্মতিক্রমে আদায়ই হবে। আর অনাদায় অবস্থায় মৃত্যুবরণ করলে সর্বসম্মতিক্রমে গুনাহগার হবে। ইমাম আবু ইউসুফ (رحمة الله)’র মতে বিলম্বের কারণে গুনাহগার হবে। পক্ষান্তরে ইমাম মুহাম্মদ (رحمة الله)’র মতে বিলম্বের কারণে গুনাহগার হবেনা। (শরহে বেকায়া)\n\nহজ্জ শারীরিক ও আর্থিক ইবাদত। এটি বিশুদ্ধ মতানুযায়ী নবম হিজরী সনে ফরয হয়েছে। দশম হিজরী সনে নবী করিম (ﷺ)  হজ্জ করেন যা বিদায় হজ্জ নামে খ্যাত। হজ্জ প্রত্যেক সামর্থবান প্রাপ্ত বয়স ও সুস্থ মুসলমান নর-নারীর উপর জীবনে একবার ফরয। ইসলামে এর গুরুত্ব ও ফযীলত অপরিসীম।\n"
 },
 
 
 { 
	"1": "মাথা মুন্ডানোর বর্ণনা",
    "2": "কৃতঃ আল্লামা আজিজুল হক আল কাদেরী (رحمة الله)\n\n\n❏ মাসয়ালা: (২৪১)\n\n➠ফতোয়ায়ে আলমগীরির মধ্যে তাহাবী হতে উদ্ধৃত করে বলেন- মাথা মুন্ডানো সুন্নাত এবং আইয়্যাম্মায়ে ছালাছা [ইমাম শাফেয়ী, মালেক ও আহমদ ইবনে হাম্বল (رحمة الله)] এটিকে সুন্নাত বলেছেন। রাওজায়ে জন্দলছের মধ্যেও মাথা মুন্ডানো সুন্নাত লেখেছে।\n\n➠তবে মোল্লা আলী ক্বারী এবং হাফেজ ইবনে হাজর (رحمة الله) লেখেছেন যে- মাথা মুন্ডানো খারেজীর আলামত।\n\n➠আর মাওলা আলী (رحمة الله) এর আনুগত্যের পরিপন্থী فعل نبوى (রাসূলের কর্ম) সুন্নাত হতে পারে না। তবে হজ্জ ও ওমরার মধ্যে চুল ছাটানো হতে মাথা মুন্ডানো উত্তম। হুজুর (ﷺ) এর চুল মোবারক সমস্ত মাথা মোবারকে ছিল। হজ্জ ব্যতীত রাসূল (ﷺ) হতে মাথা মুন্ডানোর কোন প্রমাণ নাই। অধিকাংশ ছাহাবায়ে কেরাম হজ্জ ও ওমরা ব্যতীত حلق তথা মাথা মুন্ডাতেন না।\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ১",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\n\n\nইসলামের মূল স্তম্ভসমূহের পঞ্চমটি হল হজ্বে বায়তুল্লাহ। ঈমান, নামায, যাকাত ও রোযার পরই হজ্বের অবস্থান। হজ্ব মূলত কায়িক ও আর্থিক উভয়ের সমন্বিত একটি ইবাদত। তাই উভয় দিক থেকে সামর্থ্যবান মুসলিমের উপর হজ্ব পালন করা ফরয। অর্থাৎ হজ্ব আদায়ে সক্ষম এমন শারীরিক সুস্থতার পাশাপাশি নিত্যপ্রয়োজনীয় খরচাপাতি ও আসবাবপত্রের অতিরিক্ত হজ্বে যাওয়া-আসার ব্যয় এবং হজ্ব আদায়কালীন সাংসারিক ব্যয় নির্বাহে সক্ষম এমন সামর্থ্যবান ব্যক্তির উপর হজ্ব আদায় করা ফরয। যা সক্ষম ব্যক্তির জীবনে একবারই ফরজ। হজ্জ অস্বীকারকারী ইসলাম থেকে সম্পূর্ণরুপে খারিজ হয়ে যায়।\n\nআল্লাহ তা’লা বলেন, وَلِلَّهِ عَلَى ٱلنَّاسِ حِجُّ ٱلْبَيْتِ مَنِ ٱسْتَطَاعَ إِلَيْهِ سَبِيلًا ۚ وَمَن كَفَرَ فَإِنَّ ٱللَّهَ غَنِىٌّ عَنِ ٱلْعَٰلَمِينَ এবং সামর্থ্যবান মানুষের উপর আল্লাহর জন্য বায়তুল্লাহর হজ্জ করা ফরয। আর যে কুফরী করে, তবে আল্লাহ তো নিশ্চয় সৃষ্টিকুল থেকে অমুখাপেক্ষী। ( সূরা আলে ইমরান,আয়াতঃ ৯৭)\n\n\nহজ্জ ও ওমরার আভিধানিক ও পারিভাষিক সংজ্ঞাঃ হজ্জ শব্দটি ح বর্ণে যবরযুক্ত করে حَجٌّ(হাজ্জুন) কিংবা যেরযুক্ত করে حِجٌّ (হিজ্জুন) উভয়ভাবেই পড়া যায়। ইমাম নব্বী রহমাতুল্লাহ আলাইহি বলেন, হাজ্জুন যবরযুক্ত হলে মাসদার অর্থে হজ্জ করা অর্থে ব্যবহ্রত হবে। হজ্জকে আরবিতে মানাসিকও (مناسك)বলা হয়। পবিত্র কুরআন ও হাদিসে একাধিক স্থানে মানাসিক বলে হজ্জকে বুঝানো হয়েছে।\n\nআভিধানিকঃ হজ্জ শব্দের অর্থ হলো ইচ্চা করা, সংকল্প করা ইত্যাদি। নিহায়া অভিধানে আছে যে, কোনো জিনিসের উদ্দেশ্যে সংকল্প করাকেই হজ্জ বলা হয়। তবে মুহাক্কিকগণের মতে, কোনো মহৎ জিনিসের উদ্দেশ্যে সংকল্প করাকে হজ্জ বলা হয়। যারা হজ্জ করেন তারা সাধারণত একটি বিশেষ পর্যায়ের সংকল্প, আকাঙ্ক্ষা ও মানসিক প্রস্তুতি নিয়ে হজ্জ করে থাকেন বিধায় একে হজ্জ বলে।\n\nহজ্জ আরবি শব্দ। অর্থ নিয়ত করা, দর্শন করা, সঙ্কল্প করা, এরাদা করা, গমন করা, ইচ্ছা করা, প্রতিজ্ঞা করাসহ , কোনো মহৎ কাজে ইচ্ছা করা। আর শরিয়তের পরিভাষায় নির্দিষ্ট দিনে নিয়তসহ ইহরামরত অবস্থায় আরাফার ময়দানে অবস্থান করা এবং বায়তুল্লাহ শরীফ তাওয়াফ করা।\n\nপারিভাষিক সংজ্ঞাঃ আল্লামা ইবনে হাজার আসকালানী রহমাতুল্লাহ আলাইহি বলেন, هوالقصد إلى البيت الحرام باعمال مخصوصة অর্থাৎ বিশেষ কিছু আমল সম্পাদনসহ পবিত্র কা’বাগৃহের উদ্দেশ্যে গমন করাকে হজ্জ বলে। আবার কেউ কেউ বলেন, নির্দিষ্ট আমলসহ নির্দিষ্ট সময়ে নির্দিষ্ট স্থানে গমন করাকে হজ্জ বলে।\n\nহজ্জের প্রধান লক্ষ্য হলো বায়তুল্লাহ শরিফের যিয়ারত- ইরশাদ হচ্ছে-\n\nإِنَّ أَوَّلَ بَيْتٍ وُضِعَ لِلنَّاسِ لَلَّذِى بِبَكَّةَ مُبَارَكًا وَهُدًى لِّلْعَٰلَمِينَ নিশ্চয় প্রথম ঘর, যা মানুষে জন্য স্থাপন করা হয়েছে, তা মক্কায়। যা বরকতময় ও হিদায়াত বিশ্ববাসীর জন্য। (সূরা আলে ইমরান,আয়াতঃ৯৬)\n\nআবার কেউ বলেন, জিলহজ্বের ৯ তারিখ ইহরাম বেঁধে আরাফাতের মাঠে অবস্থানসহ কয়েকটি নির্দিষ্ট স্থানে নির্ধারিত কয়েকটি আমল যথাযথভাবে আদায় করে কাবা গৃহ তাওয়াফ করাকে হজ্ব বলে। শরহে বিকায়া গ্রন্থাগার বলেন, “নির্দিষ্ট সময়ে সুনির্দিষ্ট স্থান যিয়ারত করার নাম হল হাজ্জ”।\n\nউমরার আভিধানিক অর্থ: যিয়ারত করা। শরীয়তের পরিভাষায় উমরা অর্থ, নির্দিষ্ট কিছু কর্ম অর্থাৎ ইহরাম, তাওয়াফ, সাঈ ও মাথা মুণ্ডন বা চুল ছোট করার মাধ্যমে বায়তুল্লাহ শরীফের যিয়ারত করা।[ড. সাঈদ আল-কাহতানী, আল-উমরাতু ওয়াল হাজ্জ ওয়ায যিয়ারাহ, পৃ. ৯।\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ২",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\nহজ্ব ও ওমরার ফযিলত:\n\nহজ্জ পালন উত্তম ইবাদাত: عَنْ أَبِي هُرَيْرَةَ قَالَ سُئِلَ النَّبِيُّ صلى الله عليه وسلم أَيُّ الأَعْمَالِ أَفْضَلُ قَالَ إِيمَانٌ بِاللهِ وَرَسُولِهِ قِيلَ ثُمَّ مَاذَا قَالَ جِهَادٌ فِي سَبِيلِ اللهِ قِيلَ ثُمَّ مَاذَا قَالَ حَجٌّ مَبْرُورٌ\n\nহযরত আবূ হুরাইরাহ্ রাদ্বিয়াল্লাহু আনহু হতে বর্ণিত যে, নবী করীম সাল্লাল্লাহু আলাইহি ওয়াসাল্লামকে জিজ্ঞেস করা হলো, সর্বোত্তম আমল কোনটি? তিনি বললেনঃ আল্লাহ ও তাঁর রাসূলের প্রতি ঈমান আনা। জিজ্ঞেস করা হলো, অতঃপর কোনটি? তিনি বললেনঃ আল্লাহর পথে জিহাদ করা। জিজ্ঞেস করা হলো, অতঃপর কোনটি? তিনি বলেনঃ হাজ্জ-ই-মাবরূর (মাকবূল হাজ্জ)। (বুখারী,হাদিস নং-১৫১৯)\n\nঅন্য রেওয়াতে রয়েছে: عَنْ عَائِشَةَ أُمِّ الْمُؤْمِنِينَ أَنَّهَا قَالَتْ يَا رَسُولَ اللهِ صلى الله عليه وسلم نَرَى الْجِهَادَ أَفْضَلَ الْعَمَلِ أَفَلاَ نُجَاهِدُ قَالَ لاَ لَكِنَّ أَفْضَلَ الْجِهَادِ حَجٌّ مَبْرُورٌ উম্মুল মু‘মিনীন ‘আয়িশাহ্ রাদ্বিয়াল্লাহু আনহা হতে বর্ণিত। তিনি বলেন, হে আল্লাহর রাসূল! জিহাদকে আমরা সর্বোত্তম ‘আমল মনে করি। কাজেই আমরা কি জিহাদ করবো না? তিনি বললেনঃ না, বরং তোমাদের জন্য সর্বোত্তম জিহাদ হল, হাজ্জে মাবরূর। (সহীহ বুখারী,হাদিস নং-১৫২০)\n\nعن أبي هريرة رضي الله عنه أن رسول الله صلى الله عليه وسلم قال : العمرة إلى العمرة كفارة لما بينهما ، والحج المبرور ليس له جزاء إلا الجنة ،، আবু হুরায়রা থেকে বর্ণিত এক হাদিসে এসেছে, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, ‘এক উমরা হতে অন্য উমরা, এ দুয়ের মাঝে যা কিছু (পাপ) ঘটবে তার জন্য কাফফারা। আর মাবরুর হজের বিনিময় জান্নাত ভিন্ন অন্য কিছু নয়।”(বোখারি : হাদিস নং ১৬৫০)\n\nহাদিসে আরো এসেছে, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, إن الإسلام يهدم ما كان قبله ، و أن الهجرة تهدم ما كان قبلها ، وأن الحج يهدم ما كان قبله ،، ‘কারো ইসলাম-গ্রহণ পূর্বকৃত সকল পাপকে মুছে দেয়। হিজরত তার পূর্বের সকল গুনাহ মুছে দেয়, ও হজ তার পূর্বের সকল পাপ মুছে দেয়। (মুসলিম : হাদিস নং১৭৩)\n\nইবনে মাসউদ হতে বর্ণিত এক হাদিসে এসেছে, تابعوا بين الحج والعمرة ، فإنهما ينفيان الفقر والذنوب كما ينفي الكير خبث الحديد والذهب والفضة وليس للحج المبرور ثواب إلا الجنة ‘তোমরা পর পর হজ ও উমরা আদায় করো। কেননা তা দারিদ্র্য ও পাপকে সরিয়ে দেয় যেমন সরিয়ে দেয় কামারের হাপর লোহা-স্বর্ণ-রুপার ময়লাকে। আর হজ্জে মাবরুরের ছোয়াব তো জান্নাত ভিন্ন অন্য কিছু নয়।–(সহিহুন্নাসায়ি : ২/৫৫৮)\n\nউপরে উল্লেখিত হাদিসসমূহের বক্তব্য অত্যন্ত স্পষ্ট। তাই হজ পালনেচ্ছু প্রতিটি ব্যক্তিরই উচিত পবিত্র হজের এই ফজিলতসমূহ ভরপুরভাবে পাওয়ার জন্য মরিয়া হয়ে চেষ্টা করে যাওয়া। হজ কবুল হওয়ার সকল শর্ত পূর্ণ করে সমস্ত পাপ ও গুনাহ থেকে মুক্ত থেকে কঠিনভাবে নিজেকে নিয়ন্ত্রণ করা।\n\nহাজ্ব ও ওমরা পালনকারীগন আল্লাহর মেহমান: হাদিস শরীফে এসেছে,عَنِ ابْنِ عُمَرَ، عَنِ النَّبِيِّ ـ صلى الله عليه وسلم ـ قَالَ ‏ “‏ الْغَازِي فِي سَبِيلِ اللَّهِ وَالْحَاجُّ وَالْمُعْتَمِرُ وَفْدُ اللَّهِ دَعَاهُمْ فَأَجَابُوهُ وَسَأَلُوهُ فَأَعْطَاهُمْ হযরক ইবনে উমার রাদ্বিয়াল্লাহু আনহুমা থেকে বর্ণিত। নবী করীম সাল্লাল্লাহু আলাইহি ওয়াসাল্লাম এরশাদ করেন: আল্লাহর পথের সৈনিক, হজ্জযাত্রী ও উমরা যাত্রীগণ আল্লাহর প্রতিনিধি। তারা আল্লাহর নিকট দোয়া করলে তিনি তা কবুল করেন এবং কিছু চাইলে তা তাদের দান করেন। (ইবনু মাজাহ,হাদিস নং-২৮৯৩)\n\nঅন্য রেওয়াতে রয়েছে: عَنْ أَبِي هُرَيْرَةَ، عَنْ رَسُولِ اللَّهِ ـ صلى الله عليه وسلم ـ أَنَّهُ قَالَ ‏ “‏ الْحُجَّاجُ وَالْعُمَّارُ وَفْدُ اللَّهِ إِنْ دَعَوْهُ أَجَابَهُمْ وَإِنِ اسْتَغْفَرُوهُ غَفَرَ لَهُمْ হযরত আবূ হুরায়রা রাদ্বিয়াল্লাহু আনহু থেকে বর্ণিত। রাসূলুল্লাহ সাল্লাল্লাহু আলাইহি ওয়াসাল্লাম এরশাদ করেন: হজ্জযাত্রীগণ ও উমরার যাত্রীগণ আল্লাহর প্রতিনিধিদল। তারা তাঁর নিকট দোয়া করলে তিনি তাদের দোয়া কবুল করেন এবং তাঁর নিকট মাফ চাইলে তিনি তাদের ক্ষমা করেন। (ইবনু মাজাহ, হাদিস নং-২৮৯২)\n\nমাবরুর হজের প্রতিদান: মাবরুর হজের প্রতিদান জান্নাত ভিন্ন অন্য কিছু নয়। যে হজ করল ও শরিয়ত অনুমতি দেয় না এমন কাজ থেকে বিরত রইল, যৌন-স্পর্শ রয়েছে এমন কাজ ও কথা থেকে বিরত থাকল, সে তার মাতৃ-গর্ভ হতে ভূমিষ্ট ‘হওয়ার দিনের মতো পবিত্র হয়ে ফিরে এল।\n\nحَدَّثَنَا عَبْدُ الْعَزِيزِ بْنُ عَبْدِ اللَّهِ، حَدَّثَنَا إِبْرَاهِيمُ بْنُ سَعْدٍ، عَنِ الزُّهْرِيِّ، عَنْ سَعِيدِ بْنِ الْمُسَيَّبِ، عَنْ أَبِي هُرَيْرَةَ ـ رضى الله عنه ـ قَالَ سُئِلَ النَّبِيُّ صلى الله عليه وسلم أَىُّ الأَعْمَالِ أَفْضَلُ قَالَ ‏”‏ إِيمَانٌ بِاللَّهِ وَرَسُولِهِ ‏”‏‏.‏ قِيلَ ثُمَّ مَاذَا قَالَ ‏”‏ جِهَادٌ فِي سَبِيلِ اللَّهِ ‏”‏‏.‏ قِيلَ ثُمَّ مَاذَا قَالَ ‏”‏ حَجٌّ مَبْرُورٌ ‏”‏‏.‏\n\nহযরত আবূ হুরাইরাহ্ রাদ্বিয়াল্লাহু আনহু হতে বর্ণিত যে, নবী করীম সাল্লাল্লাহু আলাইহি ওয়াসাল্লামকে জিজ্ঞেস করা হলো, সর্বোত্তম আমল কোনটি? তিনি বললেনঃ আল্লাহ ও তাঁর রাসূল সাল্লাল্লাহু আলাইহি ওয়াসাল্লাম এর প্রতি ঈমান আনা। জিজ্ঞাসা করা হল, তারপর কোন্টি? তিনি বললেনঃ আল্লাহর পথে জিহাদ করা। জিজ্ঞাসা করা হল, তারপর কোন্টি? তিনি বলেনঃ হাজ্জ-ই-মাবরূর (মাকবূল হাজ্জ (হজ্জ)।(বুখারী, পরিচ্ছদঃ ৯৬৪. হজ্জে মাবরুর (মাকবুল হজ্জ) এর ফযীলত, হাদীস নং-১৪২৯)\n\nحَدَّثَنَا آدَمُ، حَدَّثَنَا شُعْبَةُ، حَدَّثَنَا سَيَّارٌ أَبُو الْحَكَمِ، قَالَ سَمِعْتُ أَبَا حَازِمٍ، قَالَ سَمِعْتُ أَبَا هُرَيْرَةَ ـ رضى الله عنه ـ قَالَ سَمِعْتُ النَّبِيَّ صلى الله عليه وسلم يَقُولُ ‏ “‏ مَنْ حَجَّ لِلَّهِ فَلَمْ يَرْفُثْ وَلَمْ يَفْسُقْ رَجَعَ كَيَوْمِ وَلَدَتْهُ أُمُّهُ ‏\n\nহযরত আবূ হুরাইরাহ্ রাদ্বিয়াল্লাহু আনহু হতে বর্ণিত, তিনি বলেন, আমি রাসূলুল্লাহ সাল্লাল্লাহু আলাইহি ওয়াসাল্লাম কে বলতে শুনেছিঃ যে ব্যাক্তি আল্লাহর উদ্দেশ্যে হাজ্জ (হজ্জ) করলো এবং অশালীন কথাবার্তা ও গুনাহ থেকে বিরত রইল, সে নবজাতক শিশু, যাকে তাঁর মা এ মুহূর্তেই প্রসব করেছে, তার ন্যায় নিষ্পাপ হয়ে ফিরবে।(বুখারী, হাদীস নং-১৪৩১)পরিচ্ছদঃ ৯৬৪.)\n\nহজ্বের প্রত্যেকটি কাজে আল্লাহর যিকর বিদ্যমান: হজ্জ এমন একটি ইবাদাত যার প্রত্যেকটি কাজে আল্লাহর যিকর করা হয়। তাওয়াফ, সাঈ, রমঈল জিমার (পাথর নিক্ষেপ), মিনা,মুযদালিফাহ, আরাফাহসহ প্রত্যেকটি নির্দেশনায় আল্লাহর যিকরে ধ্বনিত, প্রতিধ্বনিত হচ্ছে। আল্লাহ তায়ালা বলেন,فَإِذَا قَضَيْتُم مَّنَٰسِكَكُمْ فَٱذْكُرُوا۟ ٱللَّهَ كَذِكْرِكُمْ ءَابَآءَكُمْ أَوْ أَشَدَّ ذِكْرًا ۗ فَمِنَ ٱلنَّاسِ مَن يَقُولُ رَبَّنَآ ءَاتِنَا فِى ٱلدُّنْيَا وَمَا لَهُۥ فِى ٱلْءَاخِرَةِ مِنْ خَلَٰقٍ‘তারপর যখন তোমরা তোমাদের হজের কাজসমূহ শেষ করবে, তখন আল্লাহকে স্মরণ কর, যেভাবে তোমরা স্মরণ করতে তোমাদের বাপ-দাদাদেরকে, এমনকি তার চেয়ে অধিক স্মরণ। আর মানুষের মধ্যে এমনও আছে যে বলে, হে আমাদের রব, আমাদেরকে দুনিয়াতেই দিয়ে দিন। বস্ত্তত আখিরাতে তার জন্য কোন অংশ নেই। (সূরা আল বাকারাহ,আয়াতঃ২০০)\n\nআল্লাহ আরো বলেন,لَيْسَ عَلَيْكُمْ جُنَاحٌ أَن تَبْتَغُوا۟ فَضْلًا مِّن رَّبِّكُمْ ۚ فَإِذَآ أَفَضْتُم مِّنْ عَرَفَٰتٍ فَٱذْكُرُوا۟ ٱللَّهَ عِندَ ٱلْمَشْعَرِ ٱلْحَرَامِ ۖ وَٱذْكُرُوهُ كَمَا هَدَىٰكُمْ وَإِن كُنتُم مِّن قَبْلِهِۦ لَمِنَ ٱلضَّآلِّينَ তোমাদের উপর কোন পাপ নেই যে, তোমরা তোমাদের রবের পক্ষ থেকে অনুগ্রহ অনুসন্ধান করবে। সুতরাং যখন তোমরা আরাফা থেকে বের হয়ে আসবে, তখন মাশআরে হারামের নিকট আল্লাহকে স্মরণ কর এবং তাকে স্মরণ কর যেভাবে তিনি তোমাদেরকে দিকনির্দেশনা দিয়েছেন। যদিও তোমরা এর পূর্বে অবশ্যই পথভ্রষ্টদের অন্তর্ভুক্ত ছিলে। (সূরা আল-বাকারাহ,আয়াতঃ-১৯৮)\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ৩",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\n\n\nহজ্জের প্রকারভেদ: হজ্জ তিন প্রকার। যথাঃ\n১. তামাত্তু,\n২. কিরান,\n৩. ইফরাদ।\n\nহজ্জে তামাত্তু: হজ্জের মাসগুলোতে (শাওয়াল, যিলকদ ও যিলহজ্জ) শুধু ওমরার নিয়ত করে ইহরাম বেঁধে মক্কায় পৌছার পর ওমরার ফরয ও ওয়াজিবসমূহ আদায় করে ইহরাম খুলে ফেলা এবং উকূফে আরাফার পূর্বে শুধুমাত্র হজ্জের নিয়ত করে পুনরায় ইহরাম বাঁধার নাম হজ্জে তামাত্তু। হজ্জে তামাত্তু ও হজ্জে কেরান-এ শোকরানা স্বরূপ হজ্জের দম ওয়াজিব হয় এবং এ কুরবনি ধনী হওয়ার কারণে যে কুরবানি আসে তা থেকে ভিন্ন।\n\nহজ্জে কেরানঃ একই ইহরামে ওমরা ও হজ্জ কার্য সম্পাদন করাকে হজ্জে কেরান বা কেরান হজ্জ বলে। মিকাতের বাইর থেকে আগত ব্যক্তিই কেরান হজ্জ করতে পারবে। কেউ কেরান হজ্জ করতে চাইলে মিকাতে প্রবেশের পূর্বেই একসাথে ওমরা ও হজ্জের নিয়তে ইহরাম ধারন করে মক্কা মুকাররামায় এসে ইযতিবা ও রমল সহকারে তাওয়াফ ও সায়ী।\n\nহজ্জে ইফরাদঃ শুধূমাত্র হজ্জের নিয়ত করে ইহরাম বেঁধে হজ্জ করার নাম ইফরাদ হজ্জ। ইফরাদ হজ্জের এ ইহরাম সম্পূর্ণ হজ্জ শেষ হওয়া পর্যন্ত থাকবে। এ হজ্জে কুরবানি ওয়াজিব নয়। কেউ ইচ্ছা করলে করতে পারে। তা নফল হবে।\n\nএই তিন প্রকারের হাজ্জের মধ্যে কিরান হাজ্জ সবচেয়ে ফযীলতপূর্ণ একটি হাজ্জ।\n\n\nহাজ্জ যাদের উপর ফরয:\n(১) মুসলিম হওয়া\n(২) বালিগ হওয়া\n(৩) স্বাধীন হওয়া\n(৪) বিবেকবান হওয়া\n(৫) নিসাব পরিমাণ সম্পদের মালিক যে ব্যক্তির এ পরিমাণ ধনসম্পদ আছে যে, সে হজের সফর (পথ খরচ) বহন করতে সক্ষম এবং তার অনুপস্থিতিকালীন তার পরিবারবর্গের প্রয়োজন মেটানোর মতো খরচও রেখে যেতে সক্ষম, এমন ব্যক্তির ওপর হজ ফরজ।\n(৬) যাতায়াতে নিরাপত্তা (৭) মহিলাদের সাথে মুহরিম থাকা।\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ৪",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\n\n\nআইয়্যামে হজ্বের বিভিন্ন নামসমূহ:\n\n১. যিলহজ্বের আট তারিখকে ‘ইয়াউমুত তারউইয়্যাহ’।\n২.নয় তারিখকে ‘ইয়াউমুল আরাফাহ’।\n৩. দশ তারিখকে ‘ইয়াউমুন নাহর।\n৪. এগারো তারিখকে ‘ইয়াউমুল ওকুফ’।\n৫. বারো তারিখকে ‘ইয়াউমুল নাফরিল আওয়াল’ এবং\n৬. তেরো তারিখকে ‘ইয়াউমুল নাফরিস সানি’ বলে।\n\n\nহজ্জের ফরজ ৩টি:\n১। ইহরাম বাধা\n২। উ’কুফে আ’রাফা (আরাফাতের ময়দানে অবস্থান)\n৩। তাওয়াফুয্ যিয়ারাত।\n\n\nহজ্জের ওয়াজিব ৬টি :\n(১) ‘সাফা ও মারওয়া’ পাহাড় দ্বয়ের মাঝে ৭ বার সায়ী করা।\n(২) অকুফে মুযদালিফায় (৯ই জিলহজ্জ) অর্থাৎ সুবহে সাদিক থেকে সুর্যদয় পর্যন্ত একমুহুর্তের জন্য হলেও অবস্থান করা।\n(৩) মিনায় তিন শয়তান (জামারাত) সমূহকে পাথর নিপে করা।\n(৪) ‘হজ্জে তামাত্তু’ ও ‘কি্বরান’ কারীগণ ‘হজ্জ’ সমাপনের জন্য দমে শোকর করা।\n(৫) এহরাম খোলার পূর্বে মাথার চুল মুন্ডানো বা ছাটা।\n(৬) মক্কার বাইরের লোকদের জন্য তাওয়াফে বিদা অর্থাৎ মক্কা থেকে বিদায়কালীন তাওয়াফ করা। এছাড়া আর যে সমস্ত আমল রয়েছে সব সুন্নাত অথবা মুস্তাহাব।\n\n\nওমরার ফরজ, ওয়াজিব:\n\nদুইটি ফরজ:\n(১) ইহরাম পরিধান করা\n(২) তাওয়াফ\n\nদুইটি ওয়াজিব:\n(১) সাফা ও মারওয়া মধ্যবর্তী (সবুজ বাতি) স্থানে সাতবার সায়ী করা\n(২) মাথার চুল মুন্ডানো বা ছাটা।\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ৫",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\n\n\nইহরাম অবস্থায় নিষিদ্ধ কাজ :\n\n(১) সেলাইযুক্ত যে কোন কাপড় ব্যবহার করা।\n(২) মস্তক ও মুখমন্ডল (ইহরামের কাপড়সহ যে কোন কাপড় দ্বারা) ঢাকা,\n(৩) পায়ের পিঠ ঢেকে যায় এমন জুতা পরা।\n(৪) চুলকাটা বা ছিড়ে ফেলা,\n(৫) নখকাটা,\n(৬) ঘ্রানযুক্ত তৈল বা আতর লাগানো।\n(৭) স্ত্রীর সঙ্গে সংগম করা।\n(৮) যৌন উত্তেজনামূলক কোন আচরণ বা কোন কথা বলা।\n(৯) শিকার করা।\n(১০) ঝগড়া বিবাদ বা যুদ্ধ করা।\n(১১) চুল দাড়িতে এমনভাবে চিরুনী বা আঙ্গুলী চালনা করা, যাতে ছিড়ার আশংকা থাকে।\n(১২) শরীরে সাবান লাগানো।\n(১৩) উকুন, ছারপোকা, মশা ও মাছিসহ কোন জীবজন্তু হত্যা করা বা মারা।\n(১৪) কোন গুনাহের কাজ করা, ইত্যাদি।\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ৬",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\n\n\nতাওয়াফের ওয়াজিব সমূহ :\n(১) শরীর পাক-সাফ রাখা, ওজু করা। মহিলাদের হায়েজ নেফাছ অবস্থায় তাওয়াফ করা জায়েজ নাই।\n\n(২) ছতর ঢাকা। অর্থাৎ যেটুকু ঢাকা প্রত্যেক পুরুষ-নারীর জন্য ফরজ।\n\n(৩) ‘হাতীমে কা’বার’ বাইরে থেকে ‘তাওয়াফ’ করা।\n\n(৪) পায়ে হেঁটে ‘তাওয়াফ’ করা। অক্ষম ব্যক্তি খাটিয়ার মাধ্যমে ‘তাওয়াফ’ করতে পারেন।\n\n(৫) ‘হাজরে আস্ওয়াদ’ থেকে শুরু করে ডানদিক দিয়ে ‘তাওয়াফ’ শুরু করা।\n\n(৬) এক নাগাড়ে বিরতিহীন ভাবে ‘সাতবার চক্কর’ দিয়ে ‘তাওয়াফ’ পূর্ণ করা।\n\n(৭) ‘সাত চক্করে’ এক ‘তাওয়াফ’, এটা পূর্ণ হলেই ‘তাওয়াফের’ নামাজ পড়া।\n\n\nতাওয়াফের সুন্নত কার্যাবলী :\n\n(১) ‘তাওয়াফে’র শুরুতে ‘হাজারে আসওয়াদ’ এর দিকে মুখ করা।\n\n(২) সম্ভব হলে ‘হাজরে আস্ওয়াদ’ চুম্বন করা। নতুবা হাত দ্বারা দূর থেকে ইশারা করা, এবং মুখে ‘বিসমিল্লাহি আল্লাহু আক্বার ওয়ালিল্লাহিল হামদ বলা।\n\n(৩) ‘হাজরে অস্ওয়াদ’ বরাবর দাঁড়িয়ে তাকবীরে তাহরিমা’র ন্যায় উভয় হাত সিনা পর্যন্ত উঠান।\n\n(৪) যে ‘তাওয়াফে’র পরে ‘সাঈ’ আছে তাতে ‘এযতেবা’ করা। অর্থাৎ ইহরামের চাদরের (উপরের অংশের) দুই মাথা ডান বগলের নিচ দিয়ে বাম কাঁধের উপর ফেলে দেওয়া।\n\n(৫) ‘সাঈ’ যুক্ত ‘তাওয়াফে’র প্রথম তিন চক্করে ‘রমল’ করা। তথা বীরের মত হেলে দুলে জোর ক্বদমে (একের পর এক পা ফেলে) চলা।\n\n(৬) বাকী চার চক্কর সাধারণ গতিতে (ধীরে ধীরে) সম্পন্ন করা।\n\n(৭) প্রত্যেক চক্কর তাওয়াফ শেষ করে এবং শেষ চক্করেরও পরে ‘হাজরে অস্ওয়াদ’কে চুম্বন করা। সম্ভব না হলে দূর থেকে ইশারা করে বিসমিল্লাহে আল্লাহ আকবর ওয়ালিল্লাহিল হামদ্” দোয়াটি পাঠ করা এবং ৩ নং নিয়মের ন্যায় দাড়িয়ে ইশারা করে ‘তাওয়াফ’ শেষ করা।\n\nতালবিয়া : লাব্বাঈক আল্লাহুম্মা লাব্বাঈক, লাব্বাঈক, লা-শারীকা-লাকা লাব্বাঈক, ইন্নাল হামদা ওয়ান্ নি’মাতা লাকা ওয়াল-মুল্ক, লা শারীকালাক।” অর্থ: আমি হাজির হে আল্লাহ! আমি উপস্থিত! আপনার ডাকে সাড়া দিতে আমি হাজির। আপনার কোন অংশীদার নেই। নিঃসন্দেহে সমস্ত প্রশংসা ও সম্পদরাজি আপনার এবং একচ্ছত্র আধিপত্য আপনার। আপনার কোন অংশীদার নেই।\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ৭",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\n\n\nহজ্ব একবারই ফরয: হজ্ব প্রত্যেক মুসলমানের উপর সারা জীবনে একবারই ফরয হয়। একবার ফরয হজ্ব আদায়ের পর পরবর্তী হজ্বগুলো নফল হিসেবে গণ্য হবে। এ সম্পর্কে হাদীস শরীফে বর্ণিত হয়েছে, হযরত আবু হুরায়রা রাদিয়াল্লাহু আনহু বর্ণনা করেন, একদা রাসূলুল্লাহ সাল্লাল্লাহু আলাইহি ওয়াসাল্লাম আমাদের উদ্দেশ্যে ভাষণ দিলেন। তিনি বললেন- হে মানবসকল! আল্লাহ তাআলা তোমাদের উপর হজ্ব ফরয করেছেন। সুতরাং তোমরা হজ্ব করো। এক ব্যক্তি বলল, ইয়া রাসূলাল্লাহ! প্রতি বছর কি হজ্ব করতে হবে? তিনি চুপ রইলেন এবং লোকটি এভাবে তিনবার জিজ্ঞেস করল। অতপর রাসূলুল্লাহ সাল্লাল্লাহু আলাইহি ওয়াসাল্লাম বললেন, আমি যদি হ্যাঁ বলতাম, তাহলে তা (প্রতি বছর হজ্ব করা) ফরয হয়ে যেতো, কিন্তু তোমাদের পক্ষে তা করা সম্ভব হতো না।(সহীহ মুসলিম, হাদীস : ১৩৩৭ (৪১২); মুসনাদে আহমদ, হাদীস : ১০৬০৭; সহীহ ইবনে হিববান, হাদীস : ৩৭০৪; সহীহ ইবনে খুযাইমা, হাদীস : ২৫০৮; সুনানে নাসায়ী ৫/১১০; শরহে মুশকিলুল আছার, হাদীস : ১৪৭২; সুনানে দারাকুতনী ২/২৮১)\n\nইবনে আববাস রাদিয়াল্লাহু আনহুমা হতে বর্ণিত অনুরূপ হাদীসে আরো বলা হয়েছে, হজ্ব (ফরয) হল একবার, এরপরে যে অতিরিক্ত আদায় করবে তা নফল হিসেবে গণ্য।(মুসনাদে আহমদ, হাদীস : ২৩০৪; সুনানে দারিমী, হাদীস : ১৭৮৮; সুনানে নাসায়ী ৫/১১; সুনানে আবু দাউদ, হাদীস : ১৭২১; সুনানে ইবনে মাজাহ, হাদীস : ২৮৮৬; মুসতাদরাকে হাকিম, হাদীস : ৩২০৯)\n\n\nবিনা ওজরে হজ্ব বিলম্ব না করা উত্তম: হজ্ব যেহেতু একবারই ফরয তাই যার উপর হজ্ব ফরয হয়েছে সে যদি মৃত্যুর আগে যে কোনো বছর হজ্ব আদায় করে, তবে তার ফরয আদায় হয়ে যাবে। কিন্তু হজ্ব বিধানের মৌলিক তাৎপর্য, তার যথার্থ দাবি ও আসল হুকুম হচ্ছে হজ্ব ফরয হওয়ার সাথে সাথে আদায় করা। বিনা ওজরে বিলম্ব না করা। কারণ বিনা ওজরে বিলম্ব করাও গুনাহ।\n\nআল্লাহ তাআলা ও তার রাসূল সাল্লাল্লাহু আলাইহি ওয়াসাল্লাম ফরয হজ্ব আদায়ের প্রতি এমনভাবে গুরুত্বারোপ করেছেন যে, কেউ যদি এই হজ্বকে অস্বীকার করে বা এ বিষয়ে কোনো ধরনের অবহেলা প্রদর্শন করে তবে সে আল্লাহর জিম্মা থেকে মুক্ত ও হতভাগ্যরূপে বিবেচিত হবে।\n\nআল্লাহ তাআলা ইরশাদ করেছেন, মানুষের মধ্যে যারা সেখানে (বায়তুল্লাহ) পৌঁছার সামর্থ্য রাখে তাদের উপর আল্লাহর উদ্দেশ্যে এ গৃহের হজ্ব করা ফরয। আর কেউ যদি অস্বীকার করে তাহলে তোমাদের জেনে রাখা উচিত যে, আল্লাহ তাআলা সৃষ্টিজগতের প্রতি মুখাপেক্ষী নন।(সূরা আলে ইমরান: ৯৭)\n\nতাছাড়া যে কোনো ধরনের বিপদ-আপদ, অসুখ-বিসুখের সম্মুখীন হওয়া বা মৃত্যুর ডাক এসে যাওয়া তো অস্বাভাবিক নয়। তাই হজ্ব ফরয হওয়ার পর বিলম্ব করলে পরে সামর্থ্য হারিয়ে ফেললে বা মৃত্যুবরণ করলে আল্লাহ তাআলার নিকট অপরাধী হিসেবেই তাকে হাজির হতে হবে।\n\nএজন্যই হাদীস শরীফে হজ্ব ফরয হওয়ামাত্র আদায় করার তাগিদ ও হুকুম দেওয়া হয়েছে। ইবনে আববাস রা. বর্ণনা করেন, রাসূলে কারীম সাল্লাল্লাহু আলাইহি ওয়াসাল্লাম ইরশাদ করেছেন- যে ব্যক্তি হজ্ব করার ইচ্ছে করে, সে যেন তাড়াতাড়ি তা আদায় করে নেয়। কারণ যে কোনো সময় সে অসুস্থ হয়ে যেতে পারে বা বাহনের ব্যবস্থাও না থাকতে পারে অথবা অন্য কোনো সমস্যার সম্মুখীন হতে পারে। (মুসনাদে আহমদ, হাদীস : ১৮৩৩; সুনানে ইবনে মাজাহ, হাদীস : ২৮৮৩; সুনানে আবু দাউদ, হাদীস : ১৭৩২; সুনানে দারিমী, হাদীস : ১৭৮৪; মুসতাদরাকে হাকেম, হাদীস : ১৬৮৭; তবারানী, হাদীস : ৭৩৮।)\n\nঅন্য বর্ণনায় ইরশাদ হয়েছে, ইবনে আববাস রাদিয়াল্লাহু আনহু বলেন, রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন, ফরয হজ্ব আদায়ে তোমরা বিলম্ব করো না। কারণ তোমাদের কারো জানা নেই তোমাদের পরবর্তী জীবনে কী ঘটবে। (মুসনাদে আহমদ, হাদীস: ২৮৬৭; সুনানে কুবরা বায়হাকী ৪/৩৪০)\n\nউপরন্তু একটি হাদীসে কুদসীতে আল্লাহ তাআলা যে স্বচ্ছল সামর্থ্যবান ব্যক্তি হজ্ব আদায় করে না তাকে হতভাগা ও বঞ্চিত আখ্যায়িত করেছেন।\n\nআবু সাঈদ খুদরী রাদিয়াল্লাহু আনহু হতে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন, আল্লাহ তাআলা বলেন, আমি আমার বান্দার শরীরকে সুস্থ রাখলাম, তার রিযিক ও আয়-উপার্জনে প্রশস্ততা দান করলাম। পাঁচ বছর অতিক্রান্ত হওয়ার পরও যদি সে আমার গৃহের হজ্বের উদ্দেশ্যে আগমন না করে তবে সে হতভাগা, বঞ্চিত।(সহীহ ইবনে হিববান, হাদীস : ৩৬৯৫; মুসনাদে আবু ইয়ালা, হাদীস : ১০৩১; তবারানী, হাদীস : ৪৯০; সুনানে কুবরা বায়হাকী ৫/২৬২; মাজমাউয যাওয়াইদ, হাদীস : ৫২৫৯)\n\nহজ্ব করার শক্তি-সামর্থ্য ও অর্থ-বিত্ত থাকার পরও যে ব্যক্তি হজ্ব করে না তার সম্পর্কে হাদীস শরীফে কঠোর হুমকি প্রদান করা হয়েছে। ওমর ইবনুল খাত্তাব রাদিয়াল্লাহু আনহু বলেন- যে ব্যক্তি হজ্ব করার সামর্থ্য রাখে, তবুও হজ্ব করে না সে ইহুদী হয়ে মৃত্যুবরণ করল কি খৃস্টান হয়ে তার কোনো পরোয়া আল্লাহর নেই।(তাফসীরে ইবনে কাসীর ১/৫৭৮)\n\nতিনি আরো বলেন, আমার ইচ্ছে হয় কিছু লোককে বিভিন্ন শহরাঞ্চল ও লোকালয়ে পাঠিয়ে দিই, তারা সেখানে দেখবে, কারা সামর্থ্য থাকা সত্ত্বেও হজ্ব করছে না। তারা তাদের উপর কর আরোপ করবে। তারা মুসলমান নয়, তারা মুসলমান নয়।(তাফসীরে ইবনে কাসীর ১/৫৭৮)\n\nযারা হজ্ব-উমরা না করে সন্ন্যাসী হওয়ার চেষ্টা করে ইসলাম তা কখনো অনুমোদন করে না। ইবনে আববাস রাদিয়াল্লাহু আনহু হতে বর্ণিত, নবী কারীম সাল্লাল্লাহু আলাইহি ওয়াসাল্লাম ইরশাদ করেছেন- ইসলামে বৈরাগ্য নেই। অন্য বর্ণনায় রয়েছে, হজ্বের ক্ষেত্রে কোনো বৈরাগ্য নেই।(মুসনাদে আহমদ, হাদীস : ৩১১৩, ৩১১৪; সুনানে আবু দাউদ, হাদীস : ১৭২৯; মুসতাদরাকে হাকেম, হাদীস : ১৬৮৬; তবারানী, হাদীস : ১১৫৯৫; শরহু মুশকিলুল আছার, হাদীস : ১২৮২)\n\nইকরামা রাদিয়াল্লাহু আনহুকে জিজ্ঞাসা করা হল, সারুরা কী? তিনি বলেন, যে ব্যক্তি হজ্ব-উমরাহ কিছুই করে না অথবা যে ব্যক্তি কুরবানী করে না।(শরহু মুশকিলুল আছার ২/২১৫-১৬)\n\nসুফিয়ান ইবনে উয়াইনা রাদিয়াল্লাহু আনহু বলেন, জাহেলী যুগে যখন কোনো ব্যক্তি হজ্ব করত না তখন তারা বলত, সে সারুরা (বৈরাগী)। তখন আল্লাহর নবী সাল্লাল্লাহু আলাইহি ওয়াসাল্লাম বলেন, ইসলামে বৈরাগ্য নেই।(শরহু মুশকিলুল আছার ২/২১৫-১৬)\n\nযারা হজ্বের সফরের সৌভাগ্য লাভ করেন তারা যেন আল্লাহর মেহমান। তাই প্রত্যেকের উচিত সর্বদা আল্লাহর আনুগত্য ও তার ইশক-মুহববতের অনুভূতি নিয়ে সেখানে অবস্থান করা। বায়তুল্লাহ ও আল্লাহর অন্যান্য শেআর ও নিদর্শনের প্রতি সম্মান প্রদর্শন করা। সকল প্রকার গুনাহ থেকে বেঁচে থাকা। দ্বন্দ-কলহ, ঝগঙা-বিবাদ এবং অন্যায়-অশ্লীলতা থেকে সর্বাত্মকভাবে দূরে থাকা। কুরআন-হাদীসে এ সম্পর্কে বিশেষ হুকুম নাযিল হয়েছে।\n"
 },
 
 
 { 
	"1": "হজ্ব এবং ওমরার গুরুত্ব ও ফযীলত – পর্ব ৮",
    "2": "সৈয়দ মোহাম্মদ জালাল উদ্দিন আল আযহারী\n(বিএ. অনার্স, আল আযহার বিশ্ববিদ্যালয়, কায়রো, মিশর। এম.এ. এম.ফিল. কায়রো বিশ্ববিদ্যালয়, মিশর। পিএইচ.ডি গবেষক,চ.বি.)\nসহকারী অধ্যাপক, সাদার্ন বিশ্ববিদ্যালয় বাংলাদেশ. খতীব, মুসাফির খানা জামে মসজিদ, নন্দন কানন, চট্টগ্রাম\n\n\nহজ্বের প্রস্তুতি:\n\n১. হজ্বে গমনকারীর জন্য সর্বপ্রথম কাজ হলো নিজের নিয়তকে বিশুদ্ধ করা। কারণ বিশুদ্ধ নিয়ত ছাড়া আল্লাহ তাআলা বান্দার কোন ইবাদত কবুল করেন না। অন্তরে যেন বিন্দু পরিমান লৌকিকতা-লোক দেখানো, কারো কাছে প্রশংসিত হওয়ার মানসিকতা না থাকে বরং একমাত্র আল্লাহ তাআলার সন্তুষ্টিই যেন উদ্দেশ্য থাকে।\n\n২. হজ্বের উদ্দেশ্যে বের হওয়া যেন দুনিয়া ত্যাগ করার মত হয়ে যায়, সুতরাং নিজের জীবনের অতীতের সমস্ত কবীরা-সগীরা গুনাহের কথা স্মরণ করে অনুতপ্ত এবং ভবিষ্যতে গোনাহ না করার দৃঢ় সংকল্প করে মহান আল্লাহর দরবারে তাওবা-এস্তেগফার করা এবং তাওবার নিয়তে দু’ রাকাত নামায আদায় করা।\n\n৩. নিজের উপর কারো আর্থিক বা দৈহিক হক্ব থাকলে তা যথাসম্ভব পরিশোধ করা। অসামর্থবান হলে ক্ষমা চাওয়া এবং হকদার ব্যক্তি মৃত্যুবরণ করলে তার উত্তরাধিকারীদের সাথে আর্থিক বিষয়টি নিষ্পত্তি করা এবং তাও যদি সম্ভব না হয় তাহলে সমপরিমাণ অর্থ ঐ হকদারের জন্য (প্রাপ্যব্যক্তির) সওয়াবের নিয়তে সদকা করা।\n\n৪. হজ্বে যাওয়ার পূর্বে পরিবার পরিজনের খোর-পোষের ব্যবস্থা করে যাওয়া। কোন বিষয়ে নির্দেশনা থাকলে ওয়ারিশদের ওসিয়ত করে যাওয়া।\n\n৫. অবশ্যই হালাল উপার্জন নিয়ে হজ্বে যাওয়া উচিৎ। কেননা হারাম উপার্জন দিয়ে হজ্ব করলে তা কবুল হবে না, যদিও হজ্ব করার কারনে হজ্ব করার দায়িত্ব আদায় হয়ে যাবে।\n\nইমাম গাজালী রহমাতুল্লাহি আলাইহি বলেন, কেউ যদি হারাম উপার্জন দিয়ে হজ্ব করে তাহলে সে যেন হজ্বের সফরে নিজের খানা হালাল উপার্জন দিয়ে করে, তা যদি সম্ভব না হয় তাহলে ইহরাম অবস্থায় হারাম টাকা থেকে বিরত থাকার চেষ্টা করবে। তাও যদি সম্ভব না হয় তাহলে কমপক্ষে আরাফার দিন হারাম খানা থেকে বিরত থাকবে। কোন ব্যক্তি যদি হজ্বের ইচ্ছা পোষণ করে আর তার কাছে হালাল উপার্জন না থাকে তাহলে সে হারাম সম্পদ ব্যবহার না করে ঋণ করে হজ্ব করবে এবং পরবর্তীতে তা পরিশোধ করে দিবে।\n\n৬. সুদকে নিজের জীবনের জন্য সর্বাবস্থায় হারাম হিসেবে গণ্য করে সুদের উৎসমূল নির্মূলে সচেষ্ট হওয়া। ঘুষ, প্রতারণা, পরের সম্পদ আত্মসাৎ, যাদুবিদ্যা চর্চা ও বিশ্বাস এবং জুয়া ইত্যাদি যাবতীয় নিষিদ্ধ সকল গর্হিত কাজ থেকে সম্পূর্ণরূপে বিরত থাকার অঙ্গীকার করা।\n\n৭. গীবত, অহংকার পরনিন্দা, হিংসা-বিদ্বেষ সম্পূর্ণ পরিহার করা এবং হজ্বের পরেও এর উপর সুপ্রতিষ্ঠিত থাকা।\n\n৮. ঋণ থাকলে যথাসম্ভব তাড়াতাড়ি পরিশোধ করা এবং বিষয়টি সময়সাপেক্ষ হলে উত্তরাধিকারীদের তা অবগত করানো। যাতে যে কোন দুর্ঘটনায় তারা তা আদায় করতে পারে।\n\n৯. নিজের স্ত্রীর মোহরানা বাকি থাকলে হজ্বের পূর্বেই তা আদায় করার চেষ্টা করা। অথবা স্ত্রীর স্বতঃস্ফূর্ত সম্মতি বা পারস্পরিক সমাঝতায় ব্যবস্থা করা ও স্ত্রী, পুত্র-কন্যা তথা পরিবার পরিজনকে তাকওয়ার নীতি অবলম্বনে ইসলামের উপর অটল থাকার জন্য কড়া নির্দেশ দেয়া।\n\n১০. হজ্বে যাওয়ার পূর্বে জীবিত পিতা-মাতার খেদমতের সুব্যস্থা করা, তাদের মনে কষ্ট দিয়ে থাকলে ক্ষমা চেয়ে নেয়া এবং হজ্বে তাদের কথা স্মরণ করে বার বার দোয়া করা।\n\n১১. অপ্রয়োজনীয় কথা না বলে বেশি বেশি জিকির, দোয়া, দুরূদ, মুনাজাত ইত্যাদিতে ব্যাস্ত থাকা এবং সকল স্থানে নারী-পুরুষ সকলের উচিৎ দৃষ্টিকে সংযত করে রাখা এবং সর্বাবস্থায় আল্লাহর সাহায্য চাওয়া।\n"
 }




]