[




 { 
	"1": "নিয়তের ভিন্নতার কারণে বিধানে তারতম্য",
    "2": "যেমন যখন কোন খতীব হাঁচি দিল অত:পর সে আলহামদুলিল্লাহ বলল, যদি তা দ্বারা সে খুতবা উদ্দেশ্য নিল তখন তা সহীহ হবে, আর যদি সে হাঁচির দু‘আ নিল তখন তা বিশুদ্ধ হবে না। তেমনি কেউ যবেহের সময় হাঁচি দিল তখন হাচির দু‘আ হিসাবে আলহামদুলিল্লাহ পড়ল তখন বিশুদ্ধ হবে না। পার্থক্য হল, যবেহের সময় তাসমিয়া পড়া ওয়াজিব।  [আল আশবাহ ওয়ান নযায়ের, খ, ১ পৃ:১৯০]"
 },
 
 
 { 
	"1": "কবর জিয়ারত সম্পর্কে",
    "2": "যে ব্যক্তি সওয়াবের নিয়তে মাতাপিতা বা কারো কবর যিয়ারত করে তখন যিয়ারতকারী ও জাহান্নামের মাঝখানে পর্দা হবে এবং সাধারণ লোকের কবর যিয়ারত করা অন্তরের কঠোরতা দূর করেন।\n\nহযরত ইবনে ওমর (رضي الله عنه) থেকে বর্ণিত, যে ব্যক্তি নিজ মাতাপিতার কবর যিয়ারত করবে বা মাতা বা শুধু পিতার কবর সওয়াবের আশায় যিয়ারত করবে তার জন্য জ্ঞান আমার থেকে পর্দা হবে।  [দসতুরুল কাযা, ১৫২]\n\nবর্ণিত আছে যে, একজন ব্যক্তি নবী (ﷺ) এর দরবারে অন্তরের কঠোরতার অভিযোগ করলেন তখন নবী (ﷺ) বললেন, কবরের দিকে তাকাও। [দসতুরুল কুযাত, ১৫২]\n"
 },
 
 
 
 { 
	"1": "ইবাদাতের মাধ্যমে শারীরিক ক্ষতি করা যাবে না",
    "2": "মানুষ যদি না বুঝার কারণে নিজকে কঠিন ইবাদতে লিপ্ত করে দেয় তখন সে অধিকাংশ সে রোগে আক্রান্ত হয়ে যায় যার কারণে অনেক সময় ধ্বংস হয়ে যায় এবং ইবাদত বন্দেগীও ছেড়ে দেয় তাই শরীয়তে তা নিষিদ্ধ করা হয়েছে। এরকম আমল শারীরিক ক্ষতি বহন করে।"
 },
 
 
 { 
	"1": "সদকা ও দোয়ার বরকত",
    "2": "عن جابر بن عبد الله قال جاء رجل من الأنصار إلى النبى صلّى الله عليه وسلّم فقال يا رسول الله ما رزقت ولدا قط و لا ولد لى قال النبى  صلّى الله عليه وسلّم فأين أنت من كثرة الاستغفار و كثرة الصدقة .\n\nঅর্থ: হযরত জাবের  (رضي الله عنه) থেকে বর্ণিত, এক আনসারী ব্যক্তি রাসূল (ﷺ) এর দরবারে হাযির হলেন এবং বললেন হে আল্লাহর রাসূল আমার কখনো কোন সন্তান নসীব হয়নি। নবী (ﷺ) বলেন তুমি অধিকহারে ইসতিগফার কর এবং অধিকহারে সদকা কর এর বরকতে তুমি সন্তানের মালিক হবে, তখন সে অধিকহারে সদকা করা আরম্ভ করেছে এবং অধিকহারে ইসতিগফার করছে। হযরত জাবের (رضي الله عنه) বলেন তখন তার নয়টি সন্তান জন্মগ্রহণ করল।\n\nবাস্তবে এ বিধানটি নিম্নোক্ত আয়াত থেকে নির্গত। নূহ (عليه السلام) এর আলোচনা চলছে তিনি নিজ উম্মতকে\n\nفَقُلْتُ اسْتَغْفِرُوا رَبَّكُمْ إِنَّهُ كَانَ غَفَّارًا(১০) يُرْسِلِ السَّمَاءَ عَلَيْكُمْ مِدْرَارًا(১১) وَيُمْدِدْكُمْ بِأَمْوَالٍ وَبَنِينَ.\n\nঅর্থ: তোমরা রবের কাছে ক্ষমা তালাশ কর কেননা তিনি ক্ষমাশীল। তিনি তোমাদেরকে ক্ষমাশীল ও আসমান থেকে মুষলধারে বৃষ্টি বর্ষন করবেন  এবং তোমাদেরকে মাল ও সন্তান দিয়ে সাহায্য করবেন।  [নূহ:১০-১১, মুসনাদ:৩৬৫]\n"
 },
 
 
 { 
	"1": "হাতে পায়ে চুমু খাওয়া প্রসঙ্গে",
    "2": "জেনে রাখা উচিত হাতে চুমু খাওয়া পায়ে চুমু খাওয়া মুস্তাহাব। কখনো তা বিদা‘আত ও হারাম নয়। বরং তা সুন্নাত প্রত্যেক অবস্থায় তা সুন্নাত। তা অধিকাংশ সাহাবায়ে কেরাম, মুহাদ্দিসীন, মুফাসসিরিন, ওলামায়ে মুহাক্কিকীন ও আকাবের সূফিয়ায়ে কেরাম থেকে তা প্রমাণিত। তাতে কিছু গাইরে মুকালি­দ আলিম ছাড়া কারো মতানৈক্য নেই। তাদের হাত পা চুমু খাওয়া তাদের সম্মানের জন্য। তা সিজদা নয় বরং তা দ্বারা তার ফয়েয বরকত হাসিল করা। তাকে সিজদা আখ্যায়িত করা প্রতারণা। আল্লাহ ওয়ালা থেকে ফয়েয হাসিল করা ঈমানী নূর অর্জন। মহান আল্লাহ কোরআন, হাদিস শরীফের, আউলিয়ায়ে কেরাম, ও আলিমদের ফয়েয নবীর অসীলায় আমাদের দান করুন!"
 },
 
 
 { 
	"1": "ইতিকাফের পরিচয়",
    "2": "ইতিকাফ -এর শাব্দিক অর্থ- অবস্থান করা, কোন বস্তুর উপর স্থায়ীভাবে থাকা।\n\nশরীয়তের পরিভাষায়- ইতিকাফ বলা হয়, পুরুষের জন্য নিয়্যতসহ এমন মসজিদে অবস্থান করা, যেখানে পাঁচ ওয়াক্ত নামাযের জামাআত অনুষ্ঠিত হয়। আর মহিলাদের জন্য ইতিকাফ হল, নিয়্যতসহ ঘরের ভিতর নামাযের জন্য নির্দিষ্ট কোন স্থানে অবস্থান করা।\n\nইতিকাফ শরিয়াসম্মত একটি আমল হওয়ার ব্যাপারে পবিত্র কুরআনে স্পষ্ট উল্লেখ রয়েছে। আল্লাহ তা‘আলা বলেন:\n\nوَعَهِدْنَا إِلَى إِبْرَاهِيمَ وَإِسْمَاعِيلَ أَنْ طَهِّرَا بَيْتِيَ لِلطَّائِفِينَ وَالْعَاكِفِينَ وَالرُّكَّعِ السُّجُودِ\n\n“আমি ইবরাহিম ও ইসমাঈলকে আদেশ দিয়েছিলাম যেন তারা আমার ঘরকে (কা‘বা) তাওয়াফকারীদের জন্য, ই‘তিকাফকারীদের জন্য ও (সর্বোপরি তার নামে) রুকু - সিজদাহকারীদের জন্য পবিত্র রাখে।” (সুরা বাকারা: ১২৫)\n\nঅন্য আয়াতে এসেছে:\n\nوَلَا تُبَاشِرُوهُنَّ وَأَنْتُمْ عَاكِفُونَ فِي الْمَسَاجِدِ تِلْكَ حُدُودُ اللَّهِ\n\n“আর মসজিদে যখন তোমরা ই‘তিকাফ অবস্থায় থাকবে তখন স্ত্রী-সম্ভোগ থেকে বিরত থেকো। সিয়ামের ব্যাপারে এগুলোই হলো আল্লাহর সীমারেখা।” (সুরা বাকারা: ১৮৭)\n"
 },
 
 
 { 
	"1": "ইতিকাফ এর ফযিলত ও গুরুত্ব",
    "2": "* যে ব্যক্তি আল্লাহ্ তা‘আলার সন্তুষ্টির উদ্দেশ্যে একদিন ই‘তিকাফ করবে, আল্লাহ্ তাঁর এবং জাহান্নামের মাঝে তিন খন্দক দূরত্ব সৃষ্টি করে দিবেন। অর্থাৎ আসমান ও জমিনের দূরত্ব থেকে অধিক দূরত্ব সৃষ্টি করে দিবেন। (ইমাম হাকিম, আল-মুসতাদরাক: ৪/৩০০; ইমাম বায়হাক্বি, শু‘আবুল ঈমান, হাদিস: ৩৯৬৫; ইমাম হাকিম, মুনযিরি ও হাইছামি হাদিসটির সনদকে শক্তিশালী বলেছেন)\n\n* হুযুর সাল্লাল্লাহু আলাইহি ওয়া সাল্লাম ইরশাদ করেন-\n\nمن اعتکف عشرا فی رمضان کان کحجتین و عمرتین\n\n-“যে ব্যক্তি রমাদ্বান মাসের দশদিন ই‘তিকাফ করলো, সে যেন দু’টি হজ্জ ও দু’টি উমরা আদায় করলো। (বায়হাক্বি)\n\n* হযরত আব্দুল্লাহ ইবনু আব্বাস রাদ্বিয়াল্লাহু আনহুমা হতে বর্ণিত,\n\nعن ابن عباس’ عن النبی صلی اللہ علیہ وسلم انہ قال فی المعتکف; انہ معتکف الذنوب.ویجری لہ من الاجر کاجر عامل الحسنات کلہا\n\n-“রাসুল সাল্লাল্লাহু আলাইহি ওয়া সাল্লাম ই‘তিকাফকারী সম্পর্কে বলেছেন, সে গুনাহ পরিত্যাগকারী। সমবসয় কোন পূণ্যের কাজে অংশগ্রহনকারীর মতো সে ছাওয়াব পাচ্ছে। (শু‘আবুল ঈমান, হাদিস নং- ৩৬৭৮)\n"
 },
 
 
 { 
	"1": "ই‘তিকাফ করার সময়",
    "2": "* হযরত আবু সা‘ঈদ খুদরি রাদ্বিয়াল্লাহু আনহু হতে বর্ণিত যে, রাসুলুল্লাহ্ সাল্লাল্লাহু আলাইহি ওয়া সাল্লাম তুর্কি তাবুতে রমাদ্বান মুবারকের প্রথম দশ দিন ই‘তিকাফ করেছেন। এরপর দ্বিতীয় দশ দিন, তারপর তাবু থেকে মাথা মুবারক বের করে বললেন, আমি এ (ক্বদরের) রাতের অনুসন্ধানে প্রথম দশ দিন ই‘তিকাফ করেছি, এরপর দ্বিতীয় দশ দিনও। আর স্বপ্নে একজন ফেরেশতা এসে আমাকে বললেন যে, এ রাতটি রমাদ্বানের শেষ দশকে। কাজেই যে আমার সঙ্গে ই‘তিকাফ করেছে, সে যেন শেষ দশ দিনও ই‘তিকাফ করে। আমাকে এ রাতটি দেখানো হয়েছিল এবং তা ভুলিয়ে দেয়া হয়েছে। (আমি স্বপ্নে) দেখেছি যে, এ রাতের সকালে ফজরের নামাযে আমি পানি ও কাঁদা মাটিতে সিজদা করেছি। তোমরা এ রাতের অনুসন্ধান করবে শেষ দশ দিনের বেজোড় রাতগুলোতে।\n\n* রাসুলুল্লাহ্ সাল্লাল্লাহু আলাইহি ওয়া সাল্লাম প্রতি রমাদ্বানে দশ দিন ই‘তিকাফ করতেন, তবে যে বছর তিনি পরলোকগত হন, সে বছর তিনি বিশ দিন ই‘তিকাফে কাটান। (তিরমিযী: ৮০৮)\n\n* মুসলিম শরিফের বর্ণনায় এসেছে:\n\nعَنْ عَائِشَةَ – رضى الله عنها – أَنَّ النَّبِيَّ صلى الله عليه وسلم كَانَ يَعْتَكِفُ الْعَشْرَ الأَوَاخِرَ مِنْ رَمَضَانَ حَتَّى تَوَفَّاهُ اللَّهُ عَزَّ وَجَلَّ ثُمَّ اعْتَكَفَ أَزْوَاجُهُ مِنْ بَعْدِهِ\n\n-“হযরত আয়েশা সিদ্দিকা রাদ্বিয়াল্লাহু আনহা থেকে বর্ণিত, নিশ্চয় নবী সাল্লাল্লাহু আলাইহি ওয়া সাল্লাম তাঁর ওফাত শরিফ পর্যন্ত রমাদ্বানের শেষ দশদিন ই‘তিকাফ করতেন। অতঃপর তাঁর পরে তাঁর সম্মানিত বিবিগণ ই‘তিকাফ করতেন।” (মুসলিম)\n"
 },
 
 
 { 
	"1": "রমাদ্বানের শেষ দশকের ই‘তিকাফের শুরু এবং শেষ",
    "2": "* রমাদ্বান মাসের শেষের দশ দিনের সুন্নাত ই‘তিকাফের জন্য রমাদ্বানের বিশ তারিখ আছরের পর সূর্যাস্তের পূর্বে নিয়্যত করে মস্জিদে প্রবেশ করবে এবং চাঁদ দেখা প্রমাণিত হলে ই‘তিকাফ খতম করবে। সুন্নাত ই‘তিকাফের নিয়্যত রমাদ্বানের বিশ তারিখ সূর্যাস্তের পূর্বেই করতে হবে। যদি সূর্যাস্তের পর নিয়্যত করে, তবে এ ই‘তিকাফ সুন্নাত থাকবে না বরং নফল হয়ে যাবে।\n\nরাসুল সাল্লাল্লাহু আলাইহি ওয়া সাল্লাম ২০ রমাদ্বানের সূর্যাস্তের পূর্বেই মসজিদে বসে ঘোষনা দিয়েছেন, যে আমার সাথে ই‘তিকাফ করতে ইচ্ছুক, সে যেন শেষ দশকে ই‘তিকাফ করে। (বুখারি: ২০২৭; মুসলিম: ১১৬৭; ফাতহুল বারী: ৪/২৮৩; মুহাল্লা: ৫/১৯৮)\n\nকোন কোন হাদিসে বাদ ফজর রাসুলুল্লাহর মসজিদে প্রবেশের বর্ণনা রয়েছে, সে হাদিস ইমামগণ গ্রহণ করেন নাই।\n\n* ইতিকাফ শেষ করবে শাওয়ালের চাঁদ দেখার সংবাদ শুনার পর। (বাহরুর রায়িক, ইবনু নুজাইম: ২/৩২৯, শামী: ২/৪৫২)\n"
 },
 
 
 { 
	"1": "ই‘তিকাফ কোথায় করতে হবে",
    "2": "ইতিকাফের সর্বোত্তম স্থান হলো-\n\n* মসজিদুল হারাম।\n\n* এরপর মসজিদে নববী (সাল্লাল্লাহু আলাইহি ওয়া সাল্লাম)।\n\n* এরপর মসজিদে আক্বসা।\n\n* এরপর ঐ জুমু‘আর মসজিদ- যেখানে পাঁচ ওয়াক্ত নামায জামা‘আতের সাথে আদায় করা হয়।\n\n* এরপর সে মসজিদ- যেখানে মুসল্লির সংখ্যা অধিক হয়ে থাকে। (শামী)\n"
 },
 
 
 { 
	"1": "ইতিকাফের প্রকারভেদ ও হুকুম",
    "2": "ইতিকাফ তিন প্রকার:\n\n১. ওয়াজিব ইতিকাফ।\n\n২. সুন্নাত ইতিকাফ।\n\n৩. নফল ইতিকাফ।\n\n১. ওয়াজিব ইতিকাফ:\n\nকেউ ইতিকাফ করার মানত করলে তা আদায় করা ‘ওয়াজিব ইতিকাফ’।  মানত দুই ধরনের হতে পারে:\n\n* সাধারণ মানত।\n\n* কোন শর্তের সাথে সম্পর্কিত মানত।\n\nসাধারণ মানত হলো- যেমন কেউ বলল, আমি একদিন বা অমুক দিন ই‘তিকাফ করার মানত করলাম। আর শর্তের সাথে সম্পর্কিত মানত হলো- যেমন কেউ বলল, আমার অমুক উদ্দেশ্য পূরণ হলে আল্লাহ্’র ওয়াস্তে ই‘তিকাফ করব।\n\n* মাস্আলা: মানতের ই‘তিকাফ সহিহ্ হওয়ার জন্য রোযা রাখা শর্ত। আর মানত সহিহ্ হওয়ার জন্য মানতের কথা মুখে উচ্চারণ করা শর্ত, মনে মনে নিয়্যত করার দ্বারা মানত হয় না।\n\n\n২. সুন্নাত ই‘তিকাফ:\n\nরমাদ্বান মাসের শেষ দশ দিনের ই‘তিকাফ সুন্নাতে মুআক্কাদাহ্ কিফায়া। মহল্লাবাসীর একজন তা আদায় করলে অন্য সকলে দায়মুক্ত হবে। আর কেউ আদায় না করলে তরকে সুন্নাতের জন্য সকলে দায়ী হবে। এ ই‘তিকাফের জন্যও রোযা রাখা শর্ত।\n\n\n৩. নফল ই‘তিকাফ:\n\nমানত ও রমাদ্বান মাসের শেষ দশ দিনের ই‘তিকাফ ব্যতীত অন্য সময়ের ই‘তিকাফ হল নফল। নফল ই‘তিকাফের জন্য রোযা রাখা শর্ত নয়। সময়ের ব্যপারেও কোন সীমাদ্ধতা নেই। দিনে বা রাতে যে পরিমাণ সময়ের জন্য ইচ্ছা নিয়্যত করে ই‘তিকাফ করা যাবে।\n"
 },
 
 
 { 
	"1": "ই‘তিকাফ সহিহ্ হওয়ার শর্তাবলী",
    "2": "১. নিয়্যত করা; নিয়্যত ছাড়া ই‘তিকাফ সহীহ্ হবে না।\n\n২. পুরুষর জন্য এরকম মসজিদ হতে হবে, যেখানে জামা‘আতের সাথে সালাত আদায় করা হয়। মহিলাগণ নিজেদের ঘরে সালাত আদায়ের স্থানে ই‘তিকাফ করবে। তারা প্রয়োজন ব্যতীত এ স্থান থেকে বের হবে না। আল্লাহ বলেন:\n\nوَلَا تُبَاشِرُوهُنَّ وَأَنْتُمْ عَاكِفُونَ فِي الْمَسَاجِدِ\n\n-“তোমরা মসজিদে ই‘তিকাফরত অবস্থায় স্ত্রীদের সাথে সহবাসে মিলিত হয়ো না। (সুরা বাকারা: ১৮৭)\n\nহাদিসে এসেছে:\n\nوَلَا اعْتِكَافَ إلَّا فِي مَسْجِدٍ جَامِعٍ\n\n-“জামে মসজিদ ছাড়া ইতিকাফ হবে না।” (আবু দাউদ: ২৪৭৩)\n\n৩. রোযা রাখা; তবে নফল ই‘তিকাফের জন্য রোযা শর্ত নয়। রাসুল সল্লাল্লাহু আলাইহি ওয়া সাল্লাম বলেন: وَلَا اعْتِكَافَ إلَّا بِصَوْمٍ  -“রোযা ছাড়া ই‘তিকাফ হবে না।” (আবু দাউদ: ২৪৭৩)\n\n৪. মুসলমান হওয়া; কেননা কোন অমুসলিম ব্যক্তি ইবাদতের যোগ্যতা রাখে না।\n\n৫. আকিল ও জ্ঞানবান হওয়া। বালিগ হওয়া ই‘তিকাফের জন্য শর্ত নয়।\n\n৬. নারী-পুরুষ সকলের জানাবাত বা গোসল ফরয হয় এমন অপবিত্রতা থেকে এবং নারীদের হায়য ও নিফাস থেকে পবিত্র হওয়া। (আলমগীরী)\n"
 },
 
 
 { 
	"1": "ই‘তিকাফের নিয়ম",
    "2": "* কেউ যদি একদিনের ই‘তিকাফ করার মানত করে, তবে তার উপর শুধু দিনের ই‘তকাফই ওয়াজিব হবে। সুতরাং সে সুবহে সাদিকের পূর্বে মসজিদে প্রবেশ করবে এবং সূর্যাস্তের পর বের হবে। আর যদি রাতসহ মান্নত করে, তবে রাতসহ অবস্থান করবে। শুধু রাতে ই‘তিকাফের মানত করলে তা গ্রহণযোগ্য নয়। কেননা এর জন্য রোযা শর্ত আর রাতে রোযা নেই। আর দুই, তিন বা ততোধিক দিনের মানত করলে দিন-রাত উভয় সময়ই ই‘তিকাফ করবে। নির্দিষ্ট দিন-তারিখে ই‘তিকাফের মানত করলে শরয়ি ওযর ব্যতীত দেরী করা বা আগে পরে করা জায়িয নেই। (বাহরুর রায়িক)\n\n* নফল ই‘তিকাফের জন্য কোন সময় নির্দিষ্ট নেই এবং রোযা রাখাও শর্ত নয়। কাজেই যখনই মসজিদে প্রবেশ করবে এভাবে নিয়্যত করে নিবে যে, “হে আল্লাহ্! যতুটুকু সময় আমি এ মস্জিদে থাকব ততুটুকু সময়ের জন্য ই‘তিকাফের নিয়্যত করছি।”\n"
 },
 
 
 { 
	"1": "যে যে কারণে ই‘তিকাফ ভঙ্গ হয়",
    "2": "* ই‘তিকাফকারী ব্যক্তি শরয়ি এবং মানবীয় প্রয়োজন ব্যতীত অন্য কোন উদ্দেশ্যে মসজিদের বাহিরে গেলে, ই‘তিকাফ ভঙ্গ হয়ে যাবে। শরয়ি প্রয়োজন যেমন- জুমু‘আর নামাযের জন্য বের হওয়া। মানবীয় প্রয়োজন যেমন- মলমূত্র ত্যাগ করার জন্য যাওয়া। মহিলাগণ যদি ই‘তিকাফের জন্য নির্দিষ্ট স্থান থেকে ঘরের অন্যত্র যায় তবে ই‘তিকাফ ভঙ্গ হয়ে যাবে।\n\n* প্রয়োজন পূর্ণ হওয়ার পর অল্প সময় বাহিরে থাকলেও ই‘তিকাফ ফাসিদ হয়ে যাবে। ইচ্ছাকৃত বা ভুলে বের হলেও এ হুকুম প্রজোয্য হবে।\n\n* স্ত্রী সঙ্গম বা এর আনুসাঙ্গিক কার‌্যাবলী যেমন- চুম্বন, স্পর্শ ইত্যাদি ই‘তিকাফ অবস্থায় হারাম। এগুলোর মাধ্যমে বীর্যপাত হলে ই‘তিকাফ ভঙ্গ হয়ে যাবে। সহবাস করলে বীর্যপাত হোক বা না হোক ভঙ্গ হয়ে যাবে। তবে স্বপ্ন দোষের কারণে বীর্যপাত ঘটলে ই‘তিকাফ ফাসিদ হবে না।\n\n* শুধুমাত্র বেহুশ বা পাগল হওয়াতে ই‘তিকাফ ভঙ্গ হবে না। তবে এ অবস্থায় যদি একাধিক দিন অতিবাহিত হয় তবে ই‘তিকাফ ভঙ্গ হয়ে যাবে।\n\n* ই‘তিকাফ অবস্থায় যদি কোন মহিলার মাসিক এসে যায় তবে তার ই‘তিকাফ ফাসিদ হয়ে যাবে। (আলমগীরী, শামী, বাদায়েউস্ সানায়ে)\n\nউপরে বর্ণিত কারনসমূহ দ্বারা ই‘তিকাফ ভঙ্গ হয়ে গেলে তা পরবর্তীতে যথা নিয়মে কাযা করে নিতে হবে।\n"
 },
 
 
 { 
	"1": "ই‘তিকাফ অবস্থায় নাজায়িয কাজসমূহ",
    "2": "১. ব্যবসার উদ্দেশ্যে মসজিদে ক্রয়-বিক্রয় করা।\n\n২. ক্রয়-বিক্রয়ের বস্তু মসজিদে উপস্থিত করে ক্রয়-বিক্রয় সম্পাদন করা।\n\n৩. ই‘তিকাফ অবস্থায় কথা না বলাকে ইবাদত মনে করে নিরব থাকা। তবে গুনাহজনিত কথা পরিহার করা ওয়াজিব।\n\n৪. ই‘তিকাফ অবস্থায় পারিশ্রমিক নিয়ে কোন কাজ করা মাকরূহ্। এক্ষেত্রে যে সব কাজ মসজিদে মাকরূহ্, ঐসব কাজ মসজিদের ছাদেও মাকরূহ্। (আলমগীরী, শামী, বাহ্রুর রায়িক)\n"
 },
 
 
 { 
	"1": "ই‘তিকাফ অবস্থায় যে সব কাজ ই‘তিকাফকে নষ্ট করে না",
    "2": "১. মসজিদে পানাহার করা।\n\n২. মসজিদে নিদ্রা যাওয়া। তবে ই‘তিকাফ ছাড়া মসজিদে পানাহার ও নিদ্রা যাওয়া নিষেধ।\n\n৩. মসজিদের মিনারায় আরোহন করা। মসজিদের মিনার যদি মসজিদের অংশবিশেষ হয়, তাহলে সকল ই‘তিকাফকারীর জন্য তাতে আরোহন করা জায়িয। আর যদি মিনার মসজিদের অংশে না হয়, তাহলে সেখানে শুধু মুয়াযযিন ই‘তিকাফকারী আযানের জন্য আরোহন করতে পারবে। অন্য ই‘তিকাফকারীদের জন্য আরোহন করা জায়িয নয়।\n\n৪. ই‘তিকাফকারীর মাথা ধৌঁত করার জন্য মসজিদ থেকে মাথা বের করা।\n\n৫. ই‘তিকাফকারীর জন্য প্রয়োজনীয় বস্তু ক্রয়-বিক্রয় করা। তবে পন্যদ্রব্য মসজিদে প্রবেশ করানো জায়িয নয়।\n\n৭. ই‘তিকাফকারীর জন্য সুগন্ধি ব্যবহার করা এবং মাথায় তৈল লাগানো জায়িয। (শামী ও আলমগীরী)\n\n৮. পাঞ্জেগানা মসজিদে ই‘তিকাফকারী ব্যক্তি জুমু‘আর নামায আদায়ের উদ্দেশ্যে নিজ মসজিদ থেকে বের হয়ে নিকটবর্তী জুমু‘আর মসজিদে গিয়ে জুমু‘আর নামায আদায় করতে পারবে, তবে প্রয়োজনাতিরিক্ত সময় ব্যয় করবে না। জুমু‘আর মসজিদে আসা-যাওয়ার পথে যদি কোন জানাযা পেয়ে যায় বা অসুস্থ ব্যক্তি দেখে তবে দেখা জায়িয হবে, অন্যথায় জানাযা ও রোগী দেখার জন্য ই‘তিকাফকারী মসজিদ থেকে বের হলে ই‘তিকাফ ভঙ্গ হয়ে যাবে।\n"
 },
 
 
 { 
	"1": "যে সব কারণে ই‘তিকাফকারী মসজিদ থেকে বের হতে পারে",
    "2": "ই‘তিকাফকারী ব্যক্তি তিন ধরনের প্রয়োজনে মস্জিদ থেকে বের হতে পারবে। তা হলো-\n\n১. শরয়ি প্রয়োজন। যেমন- জুমু‘আ ও দুই ঈদের নামায। মিনারার দরজা মসজিদের বাহিরে থাকলেও ই‘তিকাফকারী ব্যক্তি মিনারায় গিয়ে আযান দিতে পারবে।\n\n২. মানবীয় প্রয়োজন। যেমন- মলমূত্র ত্যাগ করা এবং ফরয গোসল করা।\n\n৩. একান্ত অত্যাবশ্যকীয় প্রয়োজন। যেমন- মসজিদ বিদ্ধস্ত হয়ে গেলে, যালিম ব্যক্তি ই‘তিকাফকারীকে মসজিদ থেকে বের করে দিলে, অথবা কোন অত্যাচারীর কারণে নিজের জান-মাল ধ্বংস হয়ে যাওয়ার আশঙ্কা থাকলে। তবে তখন অন্য কোন কাজে লিপ্ত না হয়ে সাথে সাথে অন্য মস্জিদে ই‘তিকাফের জন্য চলে যাবে। (মারাকীল ফালাহ, শামী)\n"
 },
 
 
 { 
	"1": "ই‘তিকাফ অবস্থায় মসজিদ থেকে বের হওয়ার বিষয়ে লক্ষণীয়",
    "2": "* উযরবিহীন পুরা শরীর বের করলে ই‘তিকাফ নষ্ট হয়ে যাবে। আম্মাজান আয়েশা সিদ্দিকা রাদ্বিয়াল্লাহু আনহা বলেন:\n\nوكان لا يدخُلُ البَيتَ إلَّا لحاجةٍ إذا كان مُعتَكِفًا\n\n-“রাসুল সাল্লাল্লাহু আলাইহি ওয়া সাল্লাম কোন জরুরি উযর ব্যতীত ঘরে প্রবেশ করতেন না।” (বুখারী: ২০২৯; মুসলিম: ২৯৭)\n\n* উযরের কারণে বের হতে কোন দোষ নেই। যেমন- প্রসাব, বাথরুম, গোসলের জন্য।\n\n* শরীরের কিছু অংশ উযরবিহীন বের করলেও সমস্যা নেই। (ইবনু হাজম, আল-মুহাল্লা ৫/১৮৭; ইবনু দাকিকিল ঈদ, ইহকামুল আহকাম ৮৯; ইবনুল কায়্যিম, যাদুল মা‘আদ ২/৮৯, সনআনী, বাদায়েয়ুস সনা‘য়ী ২/১৭৪)\n\nকেননা রাসুলুল্লাহ্ সাল্লাল্লাহু আলাইহি ওয়া সাল্লাম মসজিদে অবস্থানকালীন শরীরের অংশকে মসজিদের বাহিরে বের করেছেন। হাদিসে এসেছে:\n\nكانَ النَّبيُّ صلَّى اللهُ عليه وسلَّم…يُخرِجُ رأسَه من المسجِدِ- وهو مُعتكِفٌ- فأغسِلُه وأنا حائِضٌ\n\n-“আম্মাজান আয়েশা সিদ্দিকা বলেন: রাসুল সাল্লাল্লাহু আলাইহি ওয়া সাল্লাম ই‘তিকাফরত অবস্থায় মসজিদের বাহিরে মাথা মুবারক বের করলেন, অতঃপর আমি মাথা মুবারক ধৌঁত করে দিলাম, তখন আমি ঋতুবর্তী ছিলাম।” (বুখারী: ২০৩১; মুসলিম: ২৯৭)\n"
 },
 
 
 { 
	"1": "ই‘তিকাফের আদবসমূহ",
    "2": "১. অহেতুক কথা না বলা। যথাসম্ভব নেক আলোচনায় লিপ্ত থাকা।\n\n২. উত্তম মসজিদ নির্বাচন করা। যেমন- মসজিদে হারাম, মসজিদে নববী বা জামে মসজিদ ইত্যাদি।\n\n৩. বেশী বেশী করে কুরআন ও হাদিস পাঠ করা।\n\n৪. যিকর ও মিলাদ-কিয়াম করা।\n\n৫. ইলমে দ্বীন শিক্ষা করা ও শিক্ষা দেয়া।\n\n৬. হুযুর পাকের পবিত্র জীবনী অধ্যয়ন ও আলোচনা করা।\n\n৭. আম্বিয়া ও আওলিয়াগণের জীবনী পাঠ করা।\n\n৮. শরয়ি আহকামের কিতাবাদী পাঠ ও রচনা করা।\n\n৯. যেসব কথায় গুনাহও নেই ছাওয়াবও নেই, প্রয়োজন ছাড়া তা না বলা। (আলমগীরী, শামী, মারাকিল ফালাহ্)\n"
 },
 
 
 { 
	"1": "ইতিকাফের কাযা",
    "2": "রাসুল সাল্লাল্লাহু আলাইহি ওয়া সাল্লাম রমাদ্বানের শেষ দশদিনে ই‘তিকাফ পালন করতেন। এক বছর তিনি ই‘তিকাফ পালনে সক্ষম হলেন না। তাই, পরবর্তী বছরে তিনি বিশ দিন ই‘তিকাফ করে নিয়েছিলেন। (তিরমিযি: ৮০৩, হাদিসটি সহিহ)\n\nআল্লাহ্ আমাদেরকে সহিহ্ ভাবে ই‘তিকাফ সম্পন্ন করার মাধ্যমে জাহান্নাম থেকে মুক্তির ফায়সালা দান করুন। আমীন।\n"
 },

 
 { 
	"1": "অযু সম্পর্কিত মাসায়েল ও প্রশ্নোত্তর",
    "2": "আমার আক্বা আ’লা হযরত, ইমামে আহলে সুন্নাত, অলীয়ে নেয়ামত, আজীমুল বারাকাত, আজীমুল মারতাবাত, পরওয়ানায়ে শময়ে রিসালত, হামীয়ে সুন্নাত, মাহিয়ে বিদ‘আত, ‘আলিমে শরীয়াত, পীরে তরীকত, বা-ইছে খাইরু বারাকাত, হযরত আল্লামা মাওলানা আলহাজ্ব হাফেজ ক্বারী শাহ্ ইমাম আহমদ রযা খাঁনرَحۡمَۃُ اللّٰہ ِتَعَالٰی عَلَیہِ  বলেন: যারা পান ভক্ষণে বেশি পরিমাণে অভ্যস্থ এবং যাদের দাঁতগুলো বিশেষত ফাঁকা, অভিজ্ঞতার আলোকে বলা যায়, সুপারীর ক্ষুদ্র ক্ষুদ্র কণা এবং পানের ছোট ছোট টুকরা তাদের মুখের ভিতর বিভিন্ন জায়গায় বিশেষত দাঁতের ফাঁকে ফাঁকে এমনভাবে স্থান দখল করে নেয় যে, সেগুলো তিনবার নয় বরং দশবার কুলি করেও পরিপূর্ণভাবে পরিস্কার করা সম্ভব হয় না। খিলাল বা মিসওয়াক কোন কিছুর দ্বারাই এগুলোকে বের করে আনা যায় না। একমাত্র মুখের ভিতর পানি নিয়ে তা ভালভাবে নাড়া-চাড়া করেই মুখের বিভিন্ন অংশ ও দাঁতের ফাঁকে ফাঁকে আটকে থাকা পান ও সুপারীর সে ক্ষুদ্র ক্ষুদ্র কণাগুলো আস্তে আস্তে বের করে আনা সম্ভব হয়। তাই এ ক্ষেত্রে কুলি করার নির্ধারিত কোন সংখ্যা হতে পারে না এবং এই পরিপূর্ণ পরিচ্ছন্নতার ব্যাপারে কঠোর তাকিদ দেওয়া হয়েছে। অসংখ্য হাদীসে বর্ণিত আছে: “যখন মানুষ নামাযে দন্ডায়মান হয়, তখন ফিরিশতা তার মুখ ঐ নামাযীর মুখের সাথে লাগিয়ে দেয় এবং মানুষ নামাযের মধ্যে যা কিছু পড়ে তা তার মুখ থেকে বের হয়ে ফিরিশতার মুখে প্রবেশ করে।” তাই নামাযরত অবস্থায় মানুষের দাঁতের ফাঁকে কোন খাদ্যকণা থাকলে তাতে ফিরিশতার এমন কষ্ট হয় যেরূপ কষ্ট অন্য কিছু দ্বারা হয় না।\n\nরাসূলে আকরাম, নূরে মুজাস্সাম, শাহে বনী আদম صَلَّی اللهُ تَعَالٰی عَلَیۡہِ وَاٰلِہٖ وَسَلَّم ইরশাদ করেন: “যখন তোমাদের কেউ রাতের বেলায় নামাযের জন্য দাঁড়ায়, তখন উচিত হচ্ছে; নামাযের পূর্বে মিসওয়াক করে নেওয়া। কেননা, সে যখন নামাযে কিরাত পাঠ করে, তখন ফিরিশতা তার মুখ ঐ নামাযীর মুখের সাথে লাগিয়ে দেয় এবং নামাযরত অবস্থায় যা কিছু ঐ নামাযীর মুখ থেকে নির্গত হয়, তা ফিরিশতার মুখে প্রবেশ করে।” আল্লামা তাবরানী তার বিখ্যাত গ্রন্থ “কাবীর” এ হযরত সায়্যিদুনা আবু আইয়ুব আনসারী رَضِیَ اللہُ تَعَالٰی عَنۡہُ হতে বর্ণনা করেন: “দুজন ফিরিশতার নিকট এর চেয়ে কষ্টদায়ক বস্তু আর কিছুই নেই যে, তারা তার সাথীদের নামাযরত অবস্থায় দেখতে পায়, অথচ তার দাঁতে খাদ্য কণা আটকে রয়েছে।” (আল মুজামুল কবীর, ৪র্থ খন্ড, ১৭৭ পৃষ্ঠা, হাদীস- ৪০৬১। ফতোওয়ায়ে রযবীয়া (সংকলিত) , ১ম খন্ড, ৬২৪ পৃষ্ঠা, ৬২৫)\n"
 },
 
 
 { 
	"1": "সুফী তত্ত্বের মহান মাদানী ব্যবস্থাপত্র",
    "2": "হুজ্জাতুল ইসলাম ইমাম আবু হামীদ মুহাম্মদ বিন মুহাম্মদ বিন মুহাম্মদ গাযালী رَحۡمَۃُ اللّٰہ ِتَعَالٰی عَلَیہِ  বলেন: অযু থেকে অবসর হয়ে যখন আপনি নামাযের ইচ্ছা পোষণ করবেন তখন এ ধ্যান করুন যে, যে সকল প্রকাশ্য অঙ্গপ্রত্যঙ্গের উপর মানুষের দৃষ্টি পড়ে ঐগুলোতো পাক হয়ে গেলো কিন্তু অন্তরের পবিত্রতা ছাড়া আল্লাহ্ তাআলার দরবারে মুনাজাত করা একটা নির্লজ্জতা। কেননা, আল্লাহ্ তাআলা অন্তর দেখেন। তিনি আরো বলেন: প্রকাশ্য অযুকারীর (পবিত্রতা অর্জনকারীর) এ কথা স্মরণ রাখা উচিত যে, অন্তরের পবিত্রতা তাওবা, গুনাহ্ বর্জন ও সুন্দর চরিত্র গঠনের মাধ্যমে হয়ে থাকে। যে ব্যক্তি অন্তরকে পাপের ময়লা থেকে পরিস্কার করে না শুধু বাহ্যিক পরিস্কার পরিচ্ছন্নতা ও সৌন্দর্য্যরে প্রতি যতœবান হয় তার দৃষ্টান্ত ঐ ব্যক্তির মত, যে বাদশাহকে তার ঘরে আমন্ত্রণ করলো এবং বাদশাহের আগমন উপলক্ষ্যে তার ঘরের বাইরে খুবই সাজসজ্জা ও চাকচিক্য করলো অথচ ঘরের ভিতর অপরিস্কার, নোংরা ও ময়লা আবর্জনা পূর্ণ রেখে দিল। এখন বাদশাহ তার ঘরে আগমন করে ঘরের ভিতর প্রবেশ করে যখন ময়লা আবর্জনা ও দুর্গন্ধ দেখতে পাবেন তখন তিনি কি খুশী হবেন না অসন্তুষ্ট হবেন, তা প্রত্যেক বিবেকবান ব্যক্তিই সহজে অনুধাবন করতে পারে। (ইহ্ইয়াউল উলুম, ১ম খন্ড, ১৮৫ পৃষ্ঠা)"
 },
 
 
 { 
	"1": "ক্ষত ইত্যাদি থেকে রক্ত বের হওয়ার ৫টি হুকুম",
    "2": "❁ রক্ত, পুঁজ বা হলুদ রঙের পানি শরীরের কোন স্থান থেকে বের হয়ে এমন স্থানে গড়িয়ে পড়ল বা গড়িয়ে পড়ার শক্তি ছিলো যা ধৌত করা অযু বা গোসলের মধ্যে ফরয। তাহলে অযু ভঙ্গ হয়ে যাবে। (বাহারে শরীয়াত, ১ম খন্ড, ৩০৪ পৃষ্ঠা)\n\n❁ রক্ত যদি দেখা যায় বা বের হয় কিন্তু গড়িয়ে পড়েনি, যেমন- সূঁচের মাথা বা ছুরির ধারালো প্রান্ত ইত্যাদি বিদ্ধ হওয়ার কারণে রক্ত বের হয় বা দেখা গেলো অথবা দাঁত খিলাল করলো বা মিসওয়াক করলো বা আঙ্গুল দ্বারা দাঁত মাজলো অথবা দাঁত দ্বারা কোন জিনিস যেমন-আপেল ইত্যাদি কামড় দিলো এবং এতে রক্তের চিহ্ন দেখা গেলো অথবা নাকের ছিদ্রে আঙ্গুল প্রবেশ করাল এবং এতে রক্তের লালচে রং দেখা গেলো কিন্তু তা প্রবাহিত হওয়ার মত ছিলো না তাহলে অযু ভঙ্গ হবে না। (প্রাগুক্ত)\n\n❁ যদি রক্ত বের হয়ে প্রবাহিত হয় কিন্তু প্রবাহিত হয়ে এমন স্থানে না পৌঁছে যা ধৌত করা অযু বা গোসলের মধ্যে ফরয, যেমন-চোখে দানা ছিলো তা ফেঁটে বের না হয়ে ভিতরেই রয়ে গেলো। অথবা রক্ত বা পুঁজ বের না হয়ে কানের ভিতরেই রয়ে গেলো অযু ভঙ্গ হবে না। (প্রাগুক্ত, ২৭ পৃষ্ঠা)\n\n❁ ক্ষতস্থান খুবই বড় এবং এতে আর্দ্রতাও দেখা যাচ্ছে, কিন্তু আর্দ্রতা যতক্ষণ পর্যন্ত প্রবাহিত হবে না অযু ভঙ্গ হবে না। (প্রাগুক্ত)\n\n❁ জখমের (ক্ষতস্থানের) রক্ত বারবার মুছে ফেলার কারণে প্রবাহিত হতে পারেনি। এখন দেখতে হবে যতগুলো রক্ত মুছে ফেলা হলো, তা প্রবাহিত হওয়ার মতো ছিলো কিনা? যদি প্রবাহিত হওয়ার মত ছিলো তাহলে অযু ভঙ্গ হয়ে যাবে। আর যদি প্রবাহিত হওয়ার মত না হয়ে থাকে, তাহলে অযু ভঙ্গ হলো না। (প্রাগুক্ত)\n"
 },
 
 
 { 
	"1": "ঠান্ডার কারণে অঙ্গ ফেঁঠে যায় তখন অযুর সময় করণীয়",
    "2": "ঠান্ডা ইত্যাদির কারণে যদি অঙ্গ ফেঁঠে যায়, ধৌত করতে পারলে ধৌত করবে। ঠান্ডা পানি ক্ষতি করলে তখন পানি গরম করার সামর্থ থাকলে করাটা ওয়াজীব। আর যদি গরমের দ্বারাও ক্ষতি হয়, তবে মাসেহ করবে। যদি মাসেহ দ্বারাও ক্ষতি হয়, তখন এর উপর যে পট্টি বা ঔষধের প্রলেপ রয়েছে এর উপর পানি প্রবাহিত করবে। এটাও যদি ক্ষতি হয়, তখন ঐ পট্টি বা ঔষধের প্রলেপের উপর পরিপূর্ণ মাসেহ করবে। এর দ্বারাও যদি ক্ষতি হয়, তবে ছেড়ে দিবে। এটা ক্ষমা। (ফতোওয়ায়ে রযবীয়া (সংকলিত) , ৪র্থ খন্ড, ৬২০ পৃষ্ঠা)"
 },
 
 
 { 
	"1": "অযুর মধ্যে মেহেদী ও সূরমার মাসয়ালা",
    "2": "❁ মহিলার হাতে পায়ে মেহেদীর চিহ্ন লেগে রয়েছে আর খবর নেই, তখন অযু ও গোসল হয়ে যাবে। হ্যাঁ! যখন বুঝতে পারবে তখন সেটা উঠিয়ে পানি প্রবাহিত করবে। (ফতোওয়ায়ে রযবীয়া (সংকলিত) , ৪র্থ খন্ড, ৬১৩ পৃষ্ঠা)\n\n❁ সূরমা যদি চোখের কোনে বা পলকে থেকে যায়, আর খবর নেই। বাহ্যিক ভাবে কোন অসুবিধা নেই এবং নামাযের পর যদি চোখের কোণায় অনুভূত হয়, তবে কোন ভয় নেই, নামায হয়ে যাবে। (প্রাগুক্ত)\n"
 },
 
 
 { 
	"1": "অসুস্থ চোখ থেকে প্রবাহিত অশ্রুর বিধান",
    "2": "❁ চোখের অসুখের কারণে চোখ থেকে যে অশ্রু প্রবাহিত হয় তা নাপাক। আর এরূপ অশ্রু দ্বারা অযুও ভঙ্গ হয়ে যায়। (বাহারে শরীয়াত, ১ম খন্ড, ৩১০ পৃষ্ঠা) আফসোস! অধিকাংশ লোক এ মাসয়ালা সম্পর্কে অবগত না হওয়ার কারণে রুগ্ন চক্ষু হতে যে অশ্রু প্রবাহিত হয় তাকে সাধারণ অশ্রুর মত মনে করে আস্তিন বা জামার আচল ইত্যাদি দ্বারা মুছে কাপড় নাপাক করে ফেলে।\n\n❁ অন্ধ ব্যক্তির চোখ হতে রোগের কারণে যে পানি বের হয় তা নাপাক এবং তা দ্বারা অযুও ভঙ্গ হয়ে যায়। (বাহারে শরীয়াত, ১ম খন্ড, ৩০৬ পৃষ্ঠা)\n"
 },

 
 { 
	"1": "পাক এবং নাপাক আর্দ্রতা",
    "2": "❁ মানুষের শরীর থেকে যে তরল আর্দ্রতা বের হয়, আর অযু ভঙ্গ করে না, তা পাক। উদাহরণ স্বরূপ- রক্ত বা পূঁজ বের হয়ে গড়িয়ে না পড়লে অথবা সামান্য বমি যা মুখ ভর্তি নয়, তা পাক। (বাহারে শরীয়াত, ১ম খন্ড, ৩০৯ পৃষ্ঠা)"
 },
 
 
 { 
	"1": "ফোস্কা ও ফোঁড়া",
    "2": "❁ যদি ফোস্কা নখে আঁচড়িয়ে তুলে ফেলা হয় আর পানি প্রবাহিত হয়, তাহলে অযু ভেঙ্গে যাবে, অন্যথায় নয়। (প্রাগুক্ত, ৩০৫ পৃষ্ঠা)\n\n❁ ফোঁড়া সম্পূর্ণ সুস্থও হয়ে গেছে কিন্তু উপরে মরা চামড়া বাকি রয়েছে, যাতে মুখ ও ভিতরে শূন্য জায়গা আছে। যদিঐ শূন্য জায়গা পানিতে ভরে যায় আর ঐ পানি চেপে বের করা হয়, তাহলে অযু ভঙ্গ হবে না। ঐ বের করা পানি নাপাকও নয়। হ্যাঁ, যদি ঐ শূন্য জায়গার ভিতর থেকে বের করা পানিতে রক্ত ইত্যাদি অবশিষ্ট থাকে, তাহলে অযুও ভঙ্গ হবে আর ঐ পানিও নাপাক হবে। (ফতোওয়ায়ে রযবীয়া (সংকলিত) , ১ম খন্ড, ৩৫৫-৩৫৬ পৃষ্ঠা)\n\n❁খোস-পাঁচড়া অথবা ফোঁড়ার মধ্যে যদি প্রবাহিত হওয়ার মত তরল পদার্থ না থাকে, শুধুমাত্র আদ্র থাকে, যাতে বার বার কাপড় লেগে যায়, ঐ লাচা পাক। (বাহারে শরীয়াত, ১ম খন্ড, ৩১০ পৃষ্ঠা)\n\n❁ নাক পরিষ্কার করার পর যদি নাক থেকে জমাট রক্ত বের হয় তাহলে অযু ভঙ্গ হবে না। তবে অযু করে নেয়া উত্তম। (ফতোওয়ায়ে রযবীয়া (সংকলিত) , ১ম খন্ড, ২৮১ পৃষ্ঠা)\n"
 },
 
 
 { 
	"1": "হাসির হুকুম",
    "2": "(১) রুকু সিজদা বিশিষ্ট নামাযে কোন প্রাপ্ত বয়স্ক ব্যক্তি অট্টহাসি দিলো অর্থাৎ এত জোরে হাসল যে পার্শ্ববর্তী লোকেরা তা শুনে ফেললো, তাহলে অযুও ভঙ্গ হয়ে যাবে এবং নামাযও ভঙ্গ হয়ে যাবে। আর যদি এমন আওয়াজে হাসে যে, হাসির আওয়াজ শুধু সে নিজেই শুনতে পায়। তাহলে নামায ভঙ্গ হয়ে যাবে, অযু ভঙ্গ হবে না। আর মুচকি হাসি দিলে অযু নামায কিছুই ভঙ্গ হয় না। কেননা, মুচকি হাসিতে মোটেই আওয়াজ হয় না, শুধুমাত্র দাঁত দেখা যায়। (মারাকিউল ফালাহ, ৬৪ পৃষ্ঠা)\n\n(২) কোন প্রাপ্ত বয়স্ক ব্যক্তি জানাযার নামাযে অট্টহাসি দিলে নামায ভঙ্গ হয়ে যাবে কিন্তু অযু ভঙ্গ হবে না। (প্রাগুক্ত)\n\n(৩) নামাযের বাইরে অট্টহাসি দিলে অযু ভঙ্গ হবে না তবে পুনরায় অযু করা মুস্তাহাব। (মারাকিউল ফালাহ, ৬০ পৃষ্ঠা) আমাদের প্রিয় নবী صَلَّی اللهُ تَعَالٰی عَلَیۡہِ وَاٰلِہٖ وَسَلَّم কখনো অট্টহাসি দেননি। তাই অট্টহাসি বর্জন করে এবং উচ্চ স্বরে না হেসে প্রিয় নবী صَلَّی اللهُ تَعَالٰی عَلَیۡہِ وَاٰلِہٖ وَسَلَّم এর এ প্রিয় সুন্নাতকে জীবন্ত রাখার প্রতি আমাদের সচেষ্ট হওয়া উচিত। নবী করীম, রউফুর রহীম, রাসূলে আমীন صَلَّی اللهُ تَعَالٰی عَلَیۡہِ وَاٰلِہٖ وَسَلَّم ইরশাদ করেন: “অট্টহাসি শয়তানের পক্ষ থেকে, মুচকি হাসি আল্লাহর পক্ষ থেকে।” (আল মুজামুল সাগীর লিত তাবরানী, ২য় খন্ড, ১০৪ পৃষ্ঠা)\n"
 },
 
 
 { 
	"1": "অযুর পানি অপচয় থেকে বাঁচার মাসায়েল",
    "2": "(১) আজ পর্যন্ত যতধরণের অবৈধ অপচয় করেছেন তা থেকে তাওবা করে ভবিষ্যতে আর কখনও কোন ধরণের অপচয় না করার প্রতিজ্ঞা করে নিন।\n\n(২) অযু গোসলও যাতে সুন্নাত মোতাবেক হয় এবং পানিও যাতে কম খরচ হয় সেরূপ নিয়ম নীতি গড়ে তোলার চিন্তাভাবনা করুন এবং কিয়ামতের দিন প্রতিটি অণু ও বিন্দুরই যে হিসাব নিকাশ হবে তা ভয় করুন। আল্লাহ্ তাআলা পারা ৩০ সূরা যিলযালের ৭ ও ৮ নং আয়াতের মধ্যে ইরশাদ করেন:\n\nفَمَنۡ یَّعۡمَلۡ مِثۡقَالَ ذَرَّۃٍ خَیۡرًا یَّرَہٗ ؕ﴿۷﴾\n\nوَ مَنۡ یَّعۡمَلۡ مِثۡقَالَ ذَرَّۃٍ  شَرًّا یَّرَہٗ﴿۸﴾\n\nকানযুল ঈমান থেকে অনুবাদ: সুতরাং যে অনু পরিমাণ সৎকাজ করবে সে তা দেখতে পাবে এবং যে অনু পরিমাণ মন্দ কাজ করবে, সে তাও দেখতে পাবে।\n\n(৩) অযু করার সময় সাবধানতার সাথে পানির নল চালু করুন। অযুকালীন সময়ে সম্ভব হলে এক হাত নলের ছিপিতে রাখুন এবং প্রয়োজন সেরে বারবার নল বন্ধ করতে থাকুন।\n\n(৪) নলের পরিবর্তে লোটা (বদনা) দ্বারা অযু করলে অপেক্ষাকৃত পানি কম খরচ হয়। তাই যাদের জন্য লোটা (বদনা) দ্বারা অযু করা সম্ভব তারা লোটা (বদনা) দ্বারাই অযু করুন। আর যদি নলে অযু করা ছাড়া উপায় না থাকে তাহলে যে সমস্ত অঙ্গ প্রত্যঙ্গ লোটা দ্বারা ধৌত করা সহজ তা লোটা (বদনা) দ্বারা ধৌত করে অপরাপর অঙ্গ নল দ্বারা ধৌত করুন। যাতে অপচয় হতে কোনরূপ বাঁচা যায়।\n\n(৫) মিসওয়াক, কুলি, গরগরা, নাক পরিস্কার, দাঁড়ি ও হাত পায়ের আঙ্গুল খিলাল, মাথা মাসেহ ইত্যাদি করার সময় পানির নল ভালভাবে বন্ধ রাখুন, যাতে এক ফোঁটা পানিও অযথা নষ্ট না হয়। এভাবে ভালভাবে নল বন্ধ করার অভ্যাস গড়ুন।\n\n(৬) বিশেষ করে শীতকালে অযু গোসল করার জন্য, বাসনকোসন, কাপড়-চোপড় ইত্যাদি ধোয়ার জন্য গরম পানি লাভের আশায় পাইপের জমা ঠান্ডা পানি অনর্থক ছেড়ে না দিয়ে কোন পাত্রে নেয়ার অভ্যাস গড়ে তুলুন।\n\n(৭) সাবান দ্বারা হাত-মুখ ধোয়ার জন্য হাতের তালুতে সাবান ফেনায়িত করার সময়ও সাবধানতার সাথে সামান্য পানি নিয়ে তারপর সেখানে সাবান রেখে সাবান ফেনায়িত করুন। যদি প্রথম থেকেই হাতে সাবান রেখে পানি ঢালতে থাকেন, তাহলে পানি বেশি খরচ হবে।\n\n(৮) ব্যবহারের পর পানি নাই এমন দানিতেই সাবান রাখুন। জেনে শুনে পানি বিশিষ্ট দানিতে সাবান রাখলে তা গলে নষ্ট হয়ে যাবে। হাত ধোয়ার বেসিনের কিনারাতে সাবান রাখলেও তা তাড়াতাড়ি পানিতে গলে যাবে।\n\n(৯) পান করার পর গ্লাসের অবশিষ্ট পানি এবং আহার করার পর জগের অবশিষ্ট পানি ফেলে না দিয়ে অন্যকে পান করিয়ে দিন, অন্য কোন কিছুতে ব্যবহার করুন।\n\n(১০) ফল-মূল, তরি-তরকারি, কাপড়-চোপড়, বাসন-কোসন, বিছানাপত্র ইত্যাদি ধোয়ার সময় এমনকি একটি চায়ের কাপ বা চামচ ধোয়ার সময়ও বর্তমানে যে ব্যাপক হারে পানির অপচয় করতে দেখা যায় এবং প্রয়োজনের অতিরিক্ত পানি ব্যবহারের ছড়াছড়ি দেখা যায় তা কোন বিবেকবান সুহৃদয় পুরুষের সহ্য হওয়ার মত নয়। হায়! যদি তাদের অন্তরে আমার কথাগুলো গেঁতে যেত।\n\n(১১) অধিকাংশ মসজিদ, ঘর, অফিস, দোকান ইত্যাদিতে দিন রাত চব্বিশ ঘন্টা অনর্থক বৈদ্যুতিক বাতি জ্বলতে থাকে এবং অনর্থক বাতি A.C, বৈদ্যুতিক পাখা চলতে থাকে। তাই প্রয়োজন সেরে ঘরের বাতি, পাখা এবং A.C ও কম্পিউটার ইত্যাদি বন্ধ করে দেয়ার অভ্যাস গড়ে তুলুন। আমাদের সকলকে পরকালীন হিসাব নিকাশকে ভয় করা এবং প্রতিটি ক্ষেত্রে অপচয় রোধ করা উচিত।\n\n(১২) ইস্তিঞ্জাখানাতে লোটা ব্যবহার করুন। ফোয়ারা দ্বারা শৌচ কর্ম করলে পানিও অপচয় হয় এবং পাও প্রায় নাপাক হয়ে যায়। প্রত্যেকের উচিত প্রতিবার প্রস্রাব করার পর এক লোটা (বদনা) পানি নিয়ে ড.ঈ এর কিনারাতে কিছু পানি এবং ছিটা না পড়ে মত সামান্য উপর থেকে কমোডে অবশিষ্ট পানি ঢেলে দেয়া। اِنۡ شَآءَ اللّٰہ عَزَّوَجَلَّ এতে দুর্গন্ধ ও জীবানু উভয়ই হ্রাস পাবে। ফ্ল্যাশ ট্যাংক দ্বারা কমোড পরিস্কার করতে গেলে প্রচুর পানি খরচ হয়ে থাকে।\n\n(১৩) নল হতে ফোঁটা ফোঁটা পানি পড়তে দেখলে তাড়াতাড়ি তা মেরামত করে নিন। অন্যথা পানি নষ্ট হতে থাকবে। মাঝেমধ্যে মসজিদ মাদ্রাসার পাইপের নল দিয়েও এরূপ ফোঁটা ফোঁটা পানি পড়তে দেখা যায়। কিন্তু তা দেখাশুনা করার কেউ থাকে না এবং এর যাবতীয় দায়-দায়িত্ব মসজিদ মাদ্রাসা পরিচালনা কমিটিরই মনে করে থাকে। তাই এরূপ পানি পড়তে দেখলে নিজ দায়িত্ব মনে করে তাড়াতাড়ি তা মেরামত করে নিয়ে নিজের পরকালীন কল্যাণের পথ সুগম করুন।\n\n(১৪) আহার করার সময় অন্য কোন পানীয় পান করার সময়, ফলমূল কাটার সময় কোন দানা, খাদ্যকনা ও পানীয়ের ফোঁটা যাতে নষ্ট ও অব্যবহৃত না হয়, সেটার প্রতি বিশেষ লক্ষ্য রাখবেন।\n"
 },
 
 
 { 
	"1": "অযুর মাসায়েল ও ফজিলত",
    "2": "ফতোওয়ায়ে রযবীয়া (সংকলিত) ৪র্থ খন্ডের শেষে প্রদত্ত “ফাওয়াইদে জলিলা”এর ৬১৩ থেকে ৭৪৬ পৃষ্ঠা থেকে নেওয়া হয়েছে;\n\n❁ অযুতে চোখ দৃঢ়ভাবে বন্ধ করবে না, কিন্তু অযু হয়ে যাবে।\n\n❁ যদি ঠোঁট খুব দৃঢ়ভাবে বন্ধ করে অযু করলো কিন্তু কুলি করলো না, তাহলে অযু হবে না।\n\n❁অযুর পানি কিয়ামতের দিন নেকীর পাল্লায় রাখা হবে। (কিন্তু স্মরণ রাখবেন! প্রয়োজনের চেয়ে অধিক পানি খরচ করাটা অপচয়)\n\n❁ মিসওয়াক থাকলে আঙ্গুল দ্বারা দাঁত মাজা সুন্নাত আদায় ও সাওয়াব অর্জনের জন্য যথেষ্ট নয়। হ্যাঁ! মিসওয়াক না থাকলে তখন আঙ্গুল বা খসখসে কাপড় দ্বারা সুন্নাত আদায় হয়ে যাবে এবং মহিলাদের জন্য মিসওয়াক থাকলেও দাঁতের মাজন যথেষ্ট।\n\n❁আংটি ঢিলা হলে তখন অযুতে সেটাকে নড়াচড়া করিয়ে পানি ঢালা সুন্নাত, আর যদি আঙ্গুলের সাথে দৃঢ়ভাবে সংযুক্ত থাকে তাহলে আংটি নেড়ে পানি পৌঁছানো ফরয। এই হুকুম কানের দুল ইত্যাদির ক্ষেত্রেও।\n\n❁অযুর অঙ্গ সমূহ ভালভাবে ধৌত করা অযু ও গোসল উভয় ক্ষেত্রে সুন্নাত।\n\n❁অযুর অঙ্গ সমূহ ধৌত করার ক্ষেত্রে শরয়ী সীমার চতুর্পার্শ্বের এতটুকু পর্যন্ত বাড়ানো যার দ্বারা শরয়ী সীমারেখা পরিপূর্ণ হতে যেন সন্দেহ না হয়, তা ওয়াজীব।\n\n❁ অযুর মধ্যে কুলি ও নাকে পানি না দেওয়া মাকরূহ এবং এর অভ্যস্থ ব্যক্তি গুনাহগার হবে। এই মাসয়ালাটি ঐসব লোকেরা খুব স্মরণ রাখবেন, যাদের কণ্ঠনালী পর্যন্ত ধৌত হয়ে যায়। এমনভাবে কুলি করেন না এবং তারা নাক পর্যন্ত পানি ছুঁয়ে দেন। নিঃশ্বাস দিয়ে উপরে নিয়ে যান না। এরা সবাই গুনাহগার। আর গোসলের মধ্যে এমনটি না করলে গোসল হবে না, নামাযও হবে না।\n\n❁অযুতে প্রতিটি অঙ্গ সম্পূর্ণ তিনবার ধৌত করা সুন্নাতে মুয়াক্কাদা। ছেড়ে দেওয়ায় অভ্যস্থ ব্যক্তি গুনাহগার হবে।\n\n❁অযুতে তাড়াতাড়ি না করা উচিত, বরং ধীরস্থির ও সতর্কতার সাথে করবে, সাধারণ মানুষের কাছে প্রসিদ্ধ যে, অযু যুবকদের মতো। নামায বৃদ্ধদের মতো এটা অযুর ব্যাপারে একেবারেই ভুল।\n\n❁ মুখ ধোয়ার সময় না গালে পানি দিবে, না নাকে আর প্রবল জোরে কপালের উপর, এই সব মূর্খদের কাজ। বরং ধীরস্থির ভাবে কপালের উপর থেকে থুথুনির নিচ পর্যন্ত পানি প্রবাহিত করবে।\n\n❁ অযুতে মুখ থেকে টপকে পড়া পানি উদাহরণ স্বরূপ- হাতের বাহুতে পড়লো এবং বাহুতে প্রবাহিত করে দিলো অর্থাৎ মুখ থেকে ঝরে পড়া পানির দ্বারা বাহু ধৌত করা যাবে না। এর দ্বারা অযু হবে না এবং গোসলের ক্ষেত্রে পার্থক্য রয়েছে। উদাহরণ স্বরূপ- মাথার পানি পা পর্যন্ত যেখানে যেখানে অতিবাহিত হবে পবিত্র হয়ে যাবে। সেখানে নতুন পানির প্রয়োজন নেই।\n\n❁ব্যক্তি অযু করতে বসলো। তারপর কোন প্রতিবন্ধকতার কারণে সব কিছু পরিপূর্ণ ভাবে করতে পারেনি, তবে যতটুকু করেছে এর উপর সাওয়াব পাবে, যদিও অযু হয়নি।\n\n❁যে ব্যক্তি নিজেই এই ইচ্ছা করবে যে, অর্ধেক অযু করবে, তবে সে ঐ অর্ধাংশের সাওয়াব পাবে না। এমনিভাবে যে অযু করতে বসলো এবং কোন কারণ ছাড়া অযু অর্ধেক করে ছেড়ে দিল সেও যতটুকু অযু করেছে সেটার সাওয়াব পাবে না।\n\n❁ যদি মাথার উপর বৃষ্টির এতটুকু ফোটা পড়লো যে, মাথা এক চতুর্থাংশ ভিজে গেলো, মাসেহ হয়ে গেলো। যদিও ঐ ব্যক্তি হাত না লাগায়।\n\n❁ কুয়াশার মধ্যে খালি মাথায় বসলো এবং তার মাথা এক চতুর্থাংশ ভিজে গেলো, মাসেহ হয়ে গেলো।\n\n❁এতটুকু গরম ও ঠান্ডা পানি দ্বারা অযু করা মাকরূহ, যা শরীরে ভালভাবে ঢালা যায় না। সুন্নাত পরিপূর্ণ করতে দেয় না। আর যদি ফরয পূর্ণ করতে প্রতিবন্ধকতা হয়, তাহলে অযু হবে না।\n\n❁পানি অযথা খরচ করা, নিক্ষেপ করাটা হারাম। (নিজে বা অন্য জন পানি পান করার পর গ্লাস বা জগের বেঁচে যাওয়া পানি ইচ্ছাকৃত নিক্ষেপ কারীরা তাওবা করুন এবং আগামীতে এর থেকে বেঁচে থাকুন)\n\n❁নাভী থেকে হলদে পানি বের হলে অযু ভেঙ্গে যায়।\n\n❁রক্ত বা পূঁজ চোখে প্রবাহিত হলো, কিন্তু চোখ থেকে বাইরে বের হয়নি। তাহলে অযু ভাঙ্গবে না। সেটা কাপড় দ্বারা মুছে পানিতে ফেললেও পানি নাপাক হবে না।\n\n❁ আঘাতের উপর পট্টি বাঁধা, সেটাতে রক্ত ইত্যাদি লেগে গেলো। যদি সম্ভাবনা থাকে যে, ব্যান্ডিজ না হলে রক্ত প্রবাহিত হবে, তাহলে অযু ভঙ্গ হয়ে গেলো অন্যথায় নয়। আর না পট্টি নাপাক।\n\n❁ প্রস্রাবের ফোটা বা রক্ত ইত্যাদি লিঙ্গের ভিতর প্রবাহিত হলো। কিন্তু লিঙ্গের মাথার বাইরে বের হয়নি, তবে অযু ভঙ্গ হবে না এবং প্রস্রাবের ফোটা লিঙ্গের মাথায় বের হলো তবে অযু ভঙ্গ হওয়ার জন্য এটাই যথেষ্ট।\n\n❁নাবালিগ কখনো অযুহীন হয় না, আর নাপাকী অর্থাৎ গোসলহীন হয় না। অর্থাৎ নাবালিগদের অযু ও গোসলের হুকুমের অভ্যাস করাতে এবং আদব শিখানোর জন্যই। অন্যথায় অন্য কোন অযু ভঙ্গকারী কাজের দ্বারা তাদের অযু ভঙ্গ হয় না। আর না সহবাসের দ্বারা তাদের উপর গোসল ফরয হয়।\n\n❁অযু সহকারে থাকা ব্যক্তি মা-বাবার কাপড় বা তাদের খাওয়ার জন্য ফল অথবা মসজিদের ফ্লোর সাওয়াবের জন্য ধৌত করলো, তাহলে পানি ব্যবহৃত হবে না। যদিও এই কাজ আল্লাহ্র সন্তুষ্টির জন্য হয়।\n\n❁ নাবালিগের পবিত্র হাত বা শরীরের কোন অংশ যদি সে অযুহীন হয়। পানিতে হাত প্রবেশ করাতে পানি অযু করার যোগ্য থেকে গেলো।\n\n❁ শরীর পরিস্কার রাখা, ময়লা দূর করা শরীয়াতের চাহিদা। কেননা, ইসলামের ভিত্তি পরিস্কার পরিচ্ছন্নতার উপর। এই নিয়্যতে অযু সহকারে থাকা ব্যক্তি শরীর ধৌত করলো, নিঃসন্দেহে সাওয়াবের অধিকারী হলো। কিন্তু পানি ব্যবহৃত হলো না।\n\n❁ব্যবহৃত পানি পবিত্র, এর দ্বারা কাপড় ধৌত করা যায়, কিন্তু এর দ্বারা অযু হয় না এবং এটা পান করা ও আটা মাকানো মাকরূহে তানযীহি। ❁ পূর্ণ করা পানি অনুমতি ছাড়া নিয়ে গেলো, যদিও জোরপূর্বক অথবা চুরি করে নিয়ে গেলো, এর দ্বারা অযু হয়ে যাবে। কিন্তু হারাম। অবশ্য কারো মালিকানাধীন কূপ থেকে তার নিষেধাজ্ঞা থাকা সত্ত্বেও পানি পূর্ণ করে নিলো, এটা ব্যবহার করা জায়েয।\n\n❁ যেই পানির মধ্যে ব্যবহৃত পানির ছিটা বা স্পষ্ট ফোটা পড়লো, এর দ্বারা অযু না করা উত্তম।\n\n❁ শীতকালে অযু করার দ্বারা ঠান্ডা বেশি অনুভূত হবে, তার কষ্ট হবে। কিন্তু যদি কোন রোগের সম্ভাবনা না থাকে তবে তায়াম্মুমের অনুমতি নেই।\n\n❁ শয়তানের থুথু বা ফুক দেওয়ার দ্বারা নামাযের মধ্যে প্রস্রাবের ফোটা বা বায়ূ বের হওয়ার সন্দেহ হয়, তবে হুকুম হলো যতক্ষন পর্যন্ত এমন দৃঢ় বিশ্বাস হবে না যে, যেটার উপর শপথ করতে পারবে। ঐ কুমন্ত্রণার প্রতি মনযোগ দিবে না। শয়তান বলে যে, তোমার অযু ভেঙ্গে গেছে, তখন অন্তরে জাওয়াব দিবে যে, হে অভিশপ্ত! তুই মিথ্যুক এবং নিজের নামাযের মধ্যে ব্যস্ত থাকবে।\n\n❁ মসজিদকে প্রত্যেক দূর্গন্ধ জিনিস থেকে বাঁচানো ওয়াজীব। যদিও সেটা পাক হোক। উদাহরণ স্বরূপ- থুথু, কফ, লালা। যেমন- শ্লেশ্মা, নাক থেকে প্রবাহিত পানি, অযুর পানি।\n\n❁সতকর্তা: অনেক লোক অযুর পরে নিজের মুখ হাতের পানি মুছে মসজিদে হাত ঝাড়তে থাকে। এটা হারাম ও নাজায়িয।\n\n❁ পানিতে প্রস্রাব করাটা মাকরূহ যদি নদীতেও হয়।\n\n❁ যেখানে কোন নাপাকী পড়ে রয়েছে, সেখানে তিলাওয়াত করাটা মাকরূহ।\n\n❁ পানি নষ্ট করা হারাম।\n\n❁ সম্পদ নষ্ট করা হারাম।\n\n❁ যমযমের পানি দ্বারা গোসল ও অযু মাকরূহ ছাড়া জায়েয এবং প্রস্রাব ইত্যাদি করে ঢিলে দ্বারা শুষ্ক করে নেওয়ার পর যমযমের পানি দ্বারা ইস্তিন্জা করা মাকরূহ এবং নাপাকি ধৌত করা (উদাহরণ স্বরূপ- প্রস্রাবের পর টিসু পেপার ইত্যাদি দ্বারা না শুকিয়ে) গুনাহ।\n\n❁ ঐ অপচয় যেটা না জায়িয ও গুনাহ সেটা শুধু মাত্র ঐ দুই ক্ষেত্রে হয়, এক: কোন গুনাহের কাজে খরচ ও ব্যবহার করা, দুই: অনর্থক সম্পদ নষ্ট করা।\n\n❁ মৃত ব্যক্তির গোসল শিখানোর জন্য মৃত ব্যক্তিকে গোসল করালো এবং তাকে গোসল দেওয়ার নিয়্যত করেনি, মৃত ব্যক্তি পাক হয়ে গেলো। জীবিতদের মধ্যে থেকে ফরয আদায় হয়ে গেলো। কাজের ইচ্ছাই যথেষ্ট। হ্যাঁ! নিয়্যত ছাড়া সাওয়াব পাবে না।\n\nহে রব্বে মুস্তফা! আমাদেরকে অপচয় থেকে বাঁচিয়ে শরয়ী ভাবে অযু করার পাশাপাশি সব সময় অযু সহকারে থাকার সৌভাগ্য দান করো।\n"
 },
 
 
 { 
	"1": "অযু সহকারে মৃত্যু বরণকারী শহীদ",
    "2": "ফরমানে মুস্তফা صَلَّی اللهُ تَعَالٰی عَلَیۡہِ وَاٰلِہٖ وَسَلَّم: “যদি তোমরা সব সময় অযু সহকারে থাকার ক্ষমতা রাখো, তবে এমনটাই করো। কেননা, মালাকুল মউত যে বান্দার রূহ অযু অবস্থায় বের করেন, তার জন্য শাহাদাতের (মর্যাদা) লিখে দেওয়া হয়।” (শুয়াবুল ঈমান, ৩য় খন্ড, ২৯ পৃষ্ঠা, হাদীস- ২৭৮৩)"
 },

 
 { 
	"1": "সন্তান জন্মের সময় সহজতার ব্যবস্থাপত্র",
    "2": "মরিয়ম বিবির ফুল: কোন বাচ্চা জন্মের সময় ব্যথা শুরু হলে কোন খোলা বাসন বা বোতলের পানিতে ঢেলে দেওয়া হয়, তবে যতই ভিজতে থাকবে ও প্রষ্ফুটিত হতে থাকবে আল্লাহ্ তাআলার দয়ায় মরিয়ম বিবির ফুলের বরকতে বাচ্চার জন্ম খুব সহজ ভাবেই হবে।অপারেশন ছাড়াই জন্ম হয়ে গেলো (মরিয়ম বিবির ফুলের উপকারীতা)\n\nদা’ওয়াতে ইসলামীর জামেয়াতুল মদীনার এক শিক্ষক ইসলামী ভাইয়ের বর্ণনা: আমার দ্বিতীয় বাচ্চার জন্মের দিন ছিলো। আমার বাচ্চার মা হাসপাতালের নির্দিষ্ট কক্ষে (লেবার রুমে) ভর্তি ছিলো। কিছু সময় পর আমি এক মাদানী মুন্নার জন্মের সুসংবাদ পেলাম। হাসপাতালের অপেক্ষমান রুমে এক ব্যক্তির সাথে সাক্ষাত হলো। তখন তিনি কথায় কথায় মরিয়ম বিবির ফুলের কথা আলোচনা করলেন, তখন আমি জিজ্ঞাসা করার পর সে বললো: যদি বাচ্চার জন্মের পর ব্যথা শুরু হয়, তবে এই শুষ্ক ফুল কোন খোলা বাসন বা বোতলের পানিতে যদি ঢেলে দেওয়া হয়, তবে যতক্ষণ পর্যন্ত তাজা থাকবে এবং ফুটতে থাকবে। আর এর উপকারীতা হলো এটাই যে, বাচ্চার জন্মের সময় সহজতা হয়। তারপর কম ও বেশি দুই বছর পর যখন তৃতীয় বাচ্চার জন্মের পর্যায়ে আসলো। তখন মহিলা ডাক্তার আমার বাচ্চার মাকে অপারেশনের মাধ্যমে বাচ্চা জন্মের জন্য মানসিক ভাবে প্রস্তুত থাকতে বললেন। আমি মরিয়ম বিবির ফুলের কথা স্মরণ করলাম, তখন আমি দেশীয় ঔষধের দোকান থেকে মরিয়ম বিবির ফুল সংগ্রহ করলাম। আর যখন বাচ্চা জন্মের সময় আসলো, তখন আমি সেটা পানির মধ্যে ঢেলে দিলাম। আল্লাহ্ তআলার দয়ায় অপারেশন ছাড়াই মাদানী মুন্নীর জন্ম হয়ে গেলো। এক বছর পর চতুর্থ বাচ্চার জন্যও ডাক্তার অপারেশনের জন্য নির্দিষ্ট করে দিলেন, কিন্তু আমি অন্যান্য ওযীফার পাশাপাশি (যেটা মাকতাবাতুল মদীনা কর্তৃক প্রকাশিত কিতাব “ঘরোয়া চিকিৎসা” এর মধ্যে রয়েছে) মরিয়ম বিবির ফুল ব্যবহার করি। এভাবে ও অপারেশন ছাড়াই মাদানী মুন্নীর জন্ম হয়ে গেলো। এর কমপক্ষে দুই বছর পর যখন পঞ্চম বাচ্চার জন্মের পর্যায় আসলো, তখন আমি আমার ঘরের পাশ্ববর্তী হাসপাতালে নিয়ে গেলাম। সেখানেও ডাক্তাররা মেডিকেল রিপোর্ট ও তাদের গবেষণার দৃষ্টিতে অপারেশন করতে বলেন। আমি চেষ্টা করে টাকার ব্যবস্থাও প্রস্তুত রেখেছিলাম এবং ওযীফা আদায়ের পাশাপাশি যখন জন্মের সময় হলো, তখন মরিয়ম বিবির ফুল খোলা বোতলের পানিতে ঢেলে দিলাম, ডাক্তার অপারেশন ছাড়া জন্মানোর জন্য অনেক চেষ্টা করার পর অপারেশনের জন্য টাকা জমা করানোর জন্য বললেন। এখন অপারেশন ছাড়া উপায় নেই এবং অপারেশনের ব্যবস্থাও শুরু করে দেন। টাকা ব্যাংকে ছিলো, হাসপাতালের পাশে এটিএম বুথ থেকে টাকা বের করলাম এবং কাউন্টারের কাছে জমা করে দিলাম। কিন্তু অপারেশনের পূর্বেই আল্লাহ্ তাআলার দয়ায় নিরাপদে মাদানী মুন্নার জন্মের সংবাদ পেলাম। মরিয়ম বুটির ব্যবহারের জন্য চার ও পাঁচ ইসলামী ভাইকে পরামর্শ দিলাম। তাদের মধ্য থেকে একজনকে ডাক্তার অপারেশনের জন্য বলে রেখেছিলো اَلْحَمْدُ لِلّٰہِ عَزَّوَجَلَّ তার ঘরে অপারেশন ছাড়াই জন্ম হয়ে গেলো।\n"
 },
 
 
 { 
	"1": "ক্ষতস্থানের ব্যান্ডেজ মাসেহ করার মাসায়েল",
    "2": "ক্ষতস্থানে ব্যান্ডেজ, পট্টি ইত্যাদি বাঁধা থাকলে এবং তা খুলতে গেলে ক্ষতি বা অসুবিধার সম্ভাবনা থাকলে গোসল করার সময় পট্টি বা ব্যান্ডেজের উপরই মাসেহ করলে যথেষ্ট হবে। অনুরূপ শরীরে কোন স্থানে রোগ বা ব্যথার কারণে পানি প্রবাহিত করা ক্ষতিকর হলে সে স্থানের সম্পূর্ণ অঙ্গেই মাসেহ করে নিবে। পট্টি বা ব্যান্ডেজ প্রয়োজনের অতিরিক্ত স্থান বেষ্টন করে বাঁধা উচিত নয়। কেননা, তাতে মাসেহ শুদ্ধ হবে না। যদি প্রয়োজনের অতিরিক্ত স্থান বেষ্টন করে পট্টি বাঁধা ছাড়া উপায় না থাকে, যেমন বাহুতে আঘাত প্রাপ্ত হলো কিন্তু গোলাকার করেই বাহুতে পট্টি বাঁধা হলো, ফলে বাহুর অক্ষত অংশও পট্টির আওতায় চলে এল এবং পট্টি দ্বারা আবৃত হয়ে পড়ল, এমতাবস্থায় পট্টি খোলা যদি সম্ভবপর হয় তাহলে পট্টি খোলেই সে অক্ষতস্থান ধৌত করা ফরয। আর যদি পট্টি খোলা অসম্ভব হয় বা সম্ভব হলেও পুনরায় সে রকম করে বাঁধা অসম্ভব হয় এবং তাতে ক্ষতস্থানের ক্ষতির সম্ভাবনা থাকে তাহলে সম্পূর্ণ পট্টির উপরই মাসেহ করলে চলবে। শরীরের সে অক্ষত অংশও আর ধৌত করতে হবে না। (প্রাগুক্ত, ৩১৮ পৃষ্ঠা)"
 },
 
 
 { 
	"1": "প্রবাহিত পানিতে গোসল করার পদ্ধতি",
    "2": "যদি প্রবাহিত পানি যেমন সমুদ্রের পানি, নদীর পানি ইত্যাদিতে গোসল করলে কিছুক্ষণ পানিতে ডুব দিয়ে থাকলে তিনবার ধৌত করা, ধারাবাহিক, অযু ইত্যাদি সুন্নাত আদায় হয়ে যাবে, তিনবার ধৌত করার প্রয়োজন নেই। আর যদি পুকুর ইত্যাদির বদ্ধ পানিতে গোসল করা হয় তাহলে তিনবার ডুব দিলে বা তিনবার স্থান পরিবর্তন করলে তিনবার ধৌত করার সুন্নাত আদায় হয়ে যাবে।\n\nরাসুলুল্লাহ صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم ইরশাদ করেছেন: “যে ব্যক্তির নিকট আমার আলোচনা হলো আর সে আমার উপর দরূদ শরীফ পাঠ করলো না, তবে সে মানুষের মধ্যে সবচেয়ে কৃপণ ব্যক্তি।” (আত্ তারগীব ওয়াত্ তারহীব)\n\nবৃষ্টির পানিতে (নল বা ফোয়ারার নিচে দাঁড়ানো) প্রবাহিত পানির মধ্যে দাঁড়ানোর হুকুমের মতো। প্রবাহিত পানিতে অযু করলে কিছুক্ষণ অঙ্গ পানিতে ডুবিয়ে রাখলে তিনবার ধৌত করা হয়ে যাবে। আর স্থির পানিতে অযু করলে অঙ্গকে তিনবার পানিতে ডুবালে তিনবার ধৌত করার (সুন্নাত আদায় হয়ে যাবে) । (বাহারে শরীয়াত, ১ম খন্ড, ৩২০ পৃষ্ঠা) যেখানেই অযু বা গোসল করে থাকুক না কেন তাকে অবশ্যই কুলি করতে হবে এবং নাকে পানি দিতে হবে।\n"
 },
 
 
 { 
	"1": "ফোয়ারা (প্রস্রবন) প্রবাহিত পানির হুকুমের অন্তর্ভূক্ত",
    "2": "ফতোওয়ায়ে আহলে সুন্নাতে (অপ্রকাশিত) উল্লেখ আছে: ফোয়ারার (প্রস্রবনের) নিচে গোসল করা প্রবাহিত পানিতে গোসল করার মতো। সুতরাং অযু ও গোসল করতে যতটুকু সময়ের প্রয়োজন হয় ততটুকু সময় পর্যন্ত ঝর্ণা ধারার নিচে অবস্থান করলে তিনবার ধৌত করার সুন্নাত আদায় হয়ে যাবে। অতঃপর “দুররে মুখতার”এ উল্লেখ আছে: যদি কেউ প্রবাহিত পানিতে বা বড় হাউজে বা ঝর্ণাধারার নিচে অযু ও গোসল করার সময় পর্যন্ত অবস্থান করে তাহলে সে পূর্ণ সুন্নাত আদায় করল। (দুররে মুখতার, ১ম খন্ড, ৩২০ পৃষ্ঠা)"
 },
 
 
 { 
	"1": "ফোয়ারাতে গোসল করার সময় সতর্কতা অবলম্বন",
    "2": "যদি আপনার ঘরের গোসল খানায় ফোয়ারা (SHOWER) থাকে, তাহলে ফোয়ারামুখী হয়ে উলঙ্গ অবস্থায় গোসল করার সময় ভালভাবে লক্ষ্য রাখবেন, যেন আপনার মুখ বা পিঠ কিবলার দিকে না থাকে। ইস্তিঞ্জাখানাতেও অনুরূপ সতর্কতা অবলম্বন করবেন। কিবলার দিকে মুখ বা পিঠ থাকার অর্থ হলো ফোয়ারার ৪৫০ ডিগ্রী কোণের ভিতরে গোসল করা, সুতরাং সতর্কতা অবলম্বন করতে হবে যেন ফোয়ারার ৪৫০ ডিগ্রী কোণের বাইরে থেকে গোসল করা না হয়। অনেক লোক এ মাসয়ালা সম্পর্কে অজ্ঞ।"
 },
 
 
 { 
	"1": "W.C কমোট (ওয়াটার ক্লজেট) এর দিক ঠিক করে নিন",
    "2": "দয়া করে নিজ ঘরের W.C কমোট ও ফোয়ারার দিক যদি তা ভুল স্থাপিত হয়, তাহলে তা সংশোধন করে নিন। সর্বাধিক সতর্কতা অবলম্বনের পন্থা হলো, W.C কমোট এর মুখ কিবলার দিক হতে ৯০০ ডিগ্রী কোনে স্থাপন করা অর্থাৎ যেদিকে নামাযে সালাম ফিরানো হয় সেদিকে স্থাপন করা। রাজ মিস্ত্রিরা সাধারণত নির্মাণের সহজতা ও মানান সইয়ের জন্য কিবলার আদবের প্রতি তোয়াক্কা করে না। মুসলমানদের ঘর নির্মানের সময় ঘরের অনাবশ্যক চাকচিক্যের পরিবর্তে পরকালের প্রকৃত সৌন্দর্যের প্রতি লক্ষ্য রেখে ঘর নির্মাণ করা উচিত।"
 },

 
 { 
	"1": "একটি গোসলে কয়েকটি নিয়্যত",
    "2": "যার উপর কয়েকটি গোসল সম্পাদন করা আবশ্যক হয়ে পড়েছে, যেমন-কারো স্বপ্নদোষ হলো, আবার ঈদ ও জুমার দিনও, তাহলে সে তিনটি গোসলের নিয়্যত করে একটি গোসল সম্পাদন করলে তার তিনটি গোসলই আদায় হয়ে যাবে এবং তিনটি গোসলেরই সাওয়াব পাবে। (বাহারে শরীয়াত, ১ম খন্ড, ৩২৫ পৃষ্ঠা)"
 },
 
 
 { 
	"1": "বৃষ্টির পানিতে গোসল",
    "2": "মানুষের সামনে সতর খুলে গোসল করা হারাম। (ফতোওয়ায়ে রযবীয়া (সংগ্রহীত) , ৩য় খন্ড, ৩০৬ পৃষ্ঠা) বৃষ্টির পানিতে গোসল করলে পায়জামা বা সালওয়ারের উপর অতিরিক্ত একটি মোটা চাঁদর জড়িয়ে নিন, যাতে পায়জামা বা সালওয়ার পানিতে ভিজে শরীরের সাথে লেগে গেলেও উরু ইত্যাদির আকৃতি যেন স্পষ্ট না হয়ে ওঠে।"
 },
 
 
 { 
	"1": "উলঙ্গ অবস্থায় গোসল করার সময় সাবধানতা",
    "2": "গোসলখানায় উলঙ্গ অবস্থায় একাকী গোসল করার সময় বা এমন পায়জামা পরিধান করে গোসল করার সময় যা শরীরের সাথে লেগে যাওয়ার কারণে উরু ইত্যাদির আকৃতি ও লাবন্যতা স্পষ্ট হয়ে উঠে, এরূপ অবস্থায় কিবলার দিকে মুখ বা পিঠ দিবেন না।"
 },
 
 
 { 
	"1": "বালতিতে পানি নিয়ে গোসল করার সময় সাবধানতা অবলম্বন",
    "2": "যদি বালতির মাধ্যমে গোসল করে তখন সতর্কতা মূলক বালতি টুল (STOOL) বা চৌকি ইত্যাদির উপর রাখবেন যাতে বালতিতে ব্যবহৃত পানির ছিটা না পড়ে, অনুরূপ গোসলের কাজে ব্যবহৃত মগও নিচে রাখবেন না।"
 },
 
 
 { 
	"1": "অযু ছাড়া ধর্মীয় কিতাবাদি স্পর্শ করা",
    "2": "অযুবিহীন কিংবা যার উপর গোসল ফরয হয়েছে তার জন্য ফিকাহ, তাফসীর ও হাদীসের কিতাবাদি স্পর্শ করা মাকরূহ। তবে যদি সে সমস্ত কিতাবাদি কোন কাপড় দ্বারা যদিও তা পরিহিত বা মাথা বা কাঁধে জড়ানো হোক না কেন, স্পর্শ করা হয় তাহলে কোন অসুবিধা নেই। কিন্তু সে সমস্ত কিতাবে কোরআন শরীফের আয়াত বা আয়াতের অনুবাদ থাকলে তা হাতে স্পর্শ করা হারাম। (প্রাগুক্ত)\n\nবিনা অযুতে ইসলামী বই, রিসালা, সংবাদপত্র ইত্যাদি পড়া ও স্পর্শ করার ক্ষেত্রে সাবধানতা অবলম্বন করা অপরিহার্য। কেননা, তাতে অধিকাংশ ক্ষেত্রে কোরআন শরীফের আয়াত বা আয়াতের তরজমা (অনুবাদ) বিদ্যমান থাকে।\n"
 },
 
 
 { 
	"1": "অপবিত্র অবস্থায় দরূদ শরীফ পাঠ করা",
    "2": "যার উপর গোসল ফরয হয়েছে তার জন্য দরূদ শরীফ, দোয়া ইত্যাদি পড়াতে কোন অসুবিধা নেই। কিন্তু সর্বোত্তম হলো, অযু বা কুলি করে পড়া। (বাহারে শরীয়াত, ১ম খন্ড, ৩২৭পৃষ্ঠা) আযানের জবাব দেয়াও তার জন্য জায়িয। (ফতোওয়ায়ে আলমগিরী, ১ম খন্ড, ৩৮ পৃষ্ঠা)"
 },

 
 { 
	"1": "কিতাবাদি রাখার নিয়ম",
    "2": "(১) সবার উপরে কোরআন শরীফ রাখতে হবে, এর নিচে তাফসীর, এর নিচে হাদীস, এর নিচে ফিকাহ, এর নিচে অন্যান্য ইসলামী বই রাখতে হবে। (বাহারে শরীয়াত, ১ম খন্ড, ৩২৭ পৃষ্ঠা)\n\n(২) কিতাবের উপর অন্য কোন জিনিস এমন কি কলমও রাখা যাবে না, বরং যে সিন্দুক বা আলমারিতে কিতাব রাখা হয়েছে তার উপরেও কিছু রাখা যাবে না। (প্রাগুক্ত, ৩২৮ পৃষ্ঠা)\n"
 },
 
 
 { 
	"1": "ধর্মীয় বইয়ের পাতা দিয়ে ঠোঙা বানানো",
    "2": "(১) মাসয়ালার বা ধর্মীয় বইয়ের পাতা দিয়ে ঠোঙা বানানো, যে দস্তরখানা বা বিছানাতে কোন পংক্তি ইত্যাদি লিখা থাকে তা ব্যবহার করা সম্পূর্ণরূপে নিষিদ্ধ। (বাহারে শরীয়াত, ১ম খন্ড, ৩২৮ পৃষ্ঠা)\n\n(২) প্রত্যেক ভাষার বর্ণমালার প্রতি আদব রক্ষা করা উচিত। (বিস্তারিত জানার জন্য ফয়যানে সুন্নাতের ‘ফয়যানে বিসমিল্লাহ’ অধ্যায়টি ভালভাবে পড়ে নিন)\n\n(৩) জায়নামাযের কোণায় সচরাচর কোম্পানীর নামের চিট (কাপড়ের টুকরো) সেলাই করা থাকে। তা ছিড়ে ফেলে দিন।\n"
 },
 
 
 { 
	"1": "জায়নামাযে কা’বা শরীফের ছবি",
    "2": "যে সমস্ত জায়নামাযে পবিত্র কা’বা শরীফের বা সবুজ গুম্বজের নকশা অংকিত থাকে, সে সমস্ত জায়নামাযে নামায পড়লে পবিত্র নকশাতে পা বা হাঁটু পড়ার সম্ভাবনা থাকে। তাই নামাযে এরূপ নকশাযুক্ত জায়নামায ব্যবহার করা উচিত নয়। (ফতোওয়ায়ে আহলে সুন্নাত)"
 },
 
 
 { 
	"1": "কুমন্ত্রণার একটি কারণ",
    "2": "গোসলখানাতে প্রস্রাব করলে মনে ওয়াসওয়াসার (কুমন্ত্রণার) সৃষ্টি হয়। হযরত সায়্যিদুনা আবদুল্লাহ বিন মুগাফ্ফাল رَضِیَ اللّٰہُ تَعَالٰی عَنْہُ হতে বর্ণিত: “রাসূলে আকরাম, নূরে মুজাস্সাম صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم গোসলখানাতে প্রস্রাব করা থেকে নিষেধ করেছেন। তিনি আরো বলেন: এতে সচরাচর মনে ওয়াসওয়াসার (কুমন্ত্রণার) সৃষ্টি হয়।” (সুনানে আবু দাউদ, ১ম খন্ড, ৪৪ পৃষ্ঠা, হাদীস-২৭)"
 },
 
 
 { 
	"1": "আযান দেয়ার ১১টি মুস্তাহাব স্থান",
    "2": "(১) সন্তান ভূমিষ্ট হলে\n\n(২) দুঃশ্চিন্তাগ্রস্থ ব্যক্তির\n\n(৩) মৃগী রোগীর\n\n(৪) রাগান্বিত ও বদমেযাজী ব্যক্তির এবং\n\n(৫) বদমেযাজী জন্তুর কানে আযান দেওয়া\n\n(৬) তুমুল যুদ্ধ চলাকালীন সময়\n\n(৭) কোথাও আগুন লাগলে\n\n(৮) মৃত ব্যক্তিকে দাফন করার পর (৯) জ্বিন অত্যাচার করলে (বা যাকে জ্বিনে ধরেছে)\n\n(১০) জঙ্গলে রাস্তা ভুলে গেলে এবং কোন পথ প্রদর্শনকারী না থাকলে এ সময়। (বাহারে শরীয়াত, ১ম খন্ড, ৪৬৬ পৃষ্ঠা। রদ্দুল মুহতার, ২য় খন্ড, ৬২ পৃষ্ঠা) এমনকি\n\n(১১) মহামারী রোগ আসাকালীন সময়ে আযান দেওয়া মুস্তাহাব। (বাহারে শরীয়াত, ১ম খন্ড, ৪৬৬ পৃষ্ঠা। ফতোওয়ায়ে রযবীয়া (সংশোধিত) , ৫ম খন্ড, ৩৭০ পৃষ্ঠা)\n"
 },
 
 
 { 
	"1": "মসজিদের ভিতরে আযান দেয়া সুন্নাত পরিপন্থী",
    "2": "আজকাল অধিকাংশ মসজিদের ভিতরেই আযান দেয়ার প্রথা চালু রয়েছে যা সুন্নাত পরিপন্থী। “আলমগিরী” ও অন্যান্য কিতাবে উল্লেখ রয়েছে: আযান মসজিদের বাহিরেই দিতে হবে মসজিদের ভিতর আযান দিবেন না। (ফতোওয়ায়ে আলমগিরী, ১ম খন্ড, ৫৫ পৃষ্ঠা)\n\nআমার আক্বা, আ’লা হযরত, ইমামে আহলে সুন্নাত, আযীমুল বরকত, আযীমুল মারতাবাত, পরওয়ানায়ে শাময়ে রিসালাত, মুজাদ্দিদে দ্বীনো মিল্লাত, হামীয়ে সুন্নাত, হযরত আল্লামা মাওলানা আলহাজ্ব আল হাফিয আল ক্বারী আশ্ শাহ ইমাম আহমদ রযা খাঁন رَحْمَۃُ اللّٰہِ تَعَالٰی عَلَیْہِ বলেন: “একটি বারের জন্যও এ কথার প্রমাণ নেই যে, হুযুর صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم মসজিদের ভিতর আযান প্রদান করিয়েছেন।”সায়্যিদী আলা হযরত رَحْمَۃُ اللّٰہِ تَعَالٰی عَلَیْہِ আরো বলেন: মসজিদের ভিতর আযান দেয়া মসজিদ ও আল্লাহ্ তাআলার দরবারের সাথে বেয়াদবী করা। মসজিদের প্রাঙ্গনের নিচে যেখানে জুতা রাখা হয় ঐ স্থানটি মসজিদের বাহিরের হয়ে থাকে, সেখানে আযান দেয়া বিনাদ্বিধায় সুন্নাত। (ফতোওয়ায়ে রযবীয়া (সংশোধিত) , ৫ম খন্ড, ৪১১, ৪১২, ৪০৮ পৃষ্ঠা) জুমার দ্বিতীয় আযান যা আজকাল (খুতবার পূর্বে) মসজিদের ভিতরে খতিব ও মিম্বরের সামনেই দেয়া হয় এটাও সুন্নাতের পরিপন্থী। জুমার দ্বিতীয় আযানও মসজিদের বাহিরে দিতে হবে তবে মুয়াজ্জিন খতীবের সোজা সামনে থাকবে।\n"
 },

 
 { 
	"1": "যোহরের শেষের দু’রাকাত নফলের ব্যাপারে",
    "2": "যোহরের (ফরয নামাযের) পর চার রাকাত নামায আদায় করা মুস্তাহাব। কেননা, হাদীস শরীফে এসেছে: “যে ব্যক্তি যোহরের (ফরযের) পূর্বের চার রাকাত এবং যোহরের পরের চার রাকাত (নামাযের) প্রতি যত্নবান হবে, আল্লাহ্ তাআলা তার উপর (জাহান্নামের) আগুন হারাম করে দেবেন।” (সুনানে নাসাঈ, ২২০৭ পৃষ্ঠা, হাদীস- ১৮১৭) আল্লামা সৈয়্যদ তাহতাবী رَحْمَۃُ اللّٰہِ تَعَالٰی عَلَیْہِ বলেন: “শুরু থেকে জাহান্নামে প্রবেশই করবেন না এবং তার গুনাহ সমূহ মোচন করে দেয়া হবে ও তার উপর (বান্দার হক নষ্ট করার) যা পাওনা রয়েছে আল্লাহ তাআলা তার প্রতিপক্ষকে সন্তুষ্ট করে দিবেন। অথবা এর মর্মার্থ হলো;তাকে এমন কাজের সামর্থ্য দান করবেন যার কারণে তাকে শাস্তি প্রদান করা হবে না। আল্লামা শামী رَحْمَۃُ اللّٰہِ تَعَالٰی عَلَیْہِ বলেন: “তার জন্য সুসংবাদ হলো, তার শেষ পরিণাম সৌভাগ্যের সাথে (অর্থাৎ ঈমানের উপর) মৃত্যু হবে এবং সে জাহান্নামে প্রবেশ করবে না।” (শামী, ২য় খন্ড, পৃষ্ঠা ৪৫২)\n\nপ্রিয় ইসলামী ভাইয়েরা! اَلْحَمْدُ لِلّٰہِ عَزَّوَجَلَّ যেখানে আপনারা যোহরের নামায দশ রাকাত পড়েন, সেখানে শেষে দুই রাকাত নফল আদায় করে বারভী শরীফের সাথে সম্পর্ক রেখে ১২ রাকাত আদায় করুন। এতে আর কত সময় লাগবে? স্থায়িত্বের সাথে দুই রাকাত নফল পড়ার নিয়্যত করে নিন।\n"
 },
 
 
 { 
	"1": "ইমানহারা হয়ে মৃত্যুবরণ করার আশঙ্কা",
    "2": "ইফতার মাহফিল, দাওয়াত (ইছালে সাওয়াবের মাহফিল বা ওরস সমূহ) ও না’ত ইত্যাদি অনুষ্ঠানে যোগ দেয়ার কারণে মসজিদের ফরয নামায সমূহের প্রথম জামাআত বর্জন করার অনুমতি শরীয়াতে নেই। যেসব লোক ঘর বা হল রুমে বা বাংলোর কম্পাউন্ড ইত্যাদিতে তারাবীহ এর জামাআতের ব্যবস্থা করে অথচ পাশেই মসজিদ রয়েছে তবে তাদের উপর ওয়াজীব হচ্ছে যে, সর্বপ্রথম ফরয নামায জামাআতে ঊলা অর্থাৎ প্রথম জামাআতের সাথে আদায় করা। যে সব লোক শরীয়াত অনুমোদিত কোন কারণ ব্যতীত শারীরিকভাবে সামর্থ থাকা সত্ত্বেও ফরয নামায মসজিদের প্রথম জামাআতের সাথে আদায় করে না তাদের ভয় করা উচিত। কেননা, মদীনার তাজেদার, রাসূলদের সরদার, হুযুরে আনওয়ার صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم ইরশাদ করেন: “যার এটা পছন্দ হয় যে, কাল কিয়ামাতের ময়দানে আল্লাহ্ তাআলার সাথে মুসলমান অবস্থায় সাক্ষাত করবে, তবে সে যেন এ পাঁচ ওয়াক্ত নামায (জামাআতের সাথে) সেখানে নিয়মিত আদায় করে, যেখানে আযান দেয়া হয়। কেননা, আল্লাহ তাআলা তোমাদের নবী صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم এর জন্য সুনানে হুদা বৈধ করেছেন আর এই (জামাআত সহকারে) নামায আদায় করাও সুনানে হুদা। আর যদি তোমরা তোমাদের নবীর সুন্নাত ছেড়ে দাও তবে পথভ্রষ্ট হয়ে যাবে।” (মুসলিম শরীফ, ১ম খন্ড, ২৩২ পৃষ্ঠা) এ হাদীসে পাক থেকে ইঙ্গিত পাওয়া যায় যে, জামাআতে ঊলা নিয়মিত আদায়কারীর মৃত্যু ঈমানের সাথে হবে আর যে ব্যক্তি শরয়ী অপরাগতা ব্যতীত মসজিদের প্রথম জামাআত বর্জন করে তার জন্য আল্লাহ্র পানাহ্! কুফরির উপর মৃত্যু হওয়ার আশঙ্কা রয়েছে। যারা শুধুমাত্র অলসতার কারণে পূর্ণ জামাআতে অংশগ্রহণ করে না তারা মনোযোগ দিন! আমার আক্বা আ’লা হযরত, ইমামে আহলে সুন্নাত, মাওলানা শাহ্ আহমদ রযা খাঁন رَحْمَۃُ اللّٰہِ تَعَالٰی عَلَیْہِ বলেন: “বাহরুর রা-ইক” এর মধ্যে রয়েছে: কনিয়াহ এর মধ্যে রয়েছে, যদি আযান শুনার পর মসজিদে প্রবেশ করার জন্য ইকামাতের অপেক্ষা করতে থাকে তবে গুনাহগার হবে।” (ফতোওয়ায়ে রযবীয়া, ৭ম খন্ড, ১০২ পৃষ্ঠা। আল বাহরুর রাইক, খন্ড ১ম, পৃষ্ঠা ৬০৪) ফতোওয়ায়ে রযবীয়া শরীফের একই পৃষ্ঠায় এটাও রয়েছে: “যে ব্যক্তি আযান শুনে ঘরের মধ্যে ইকামাতের জন্য অপেক্ষা করে তার সাক্ষী গ্রহণযোগ্য হবে না।” (আল বাহরুর রাইক, ১ম খন্ড, পৃষ্ঠা ৪৫১)\n\nপ্রিয় ইসলামী ভাইয়েরা! যে ব্যক্তি ইকামাতের আগ পর্যন্ত মসজিদে আসে না অনেক ফুকাহায়ে কিরামগণের (ফিকহবিদ) رَحِمَہُمُ اللہُ تَعَالٰی মতে সে গুনাহগার এবং সাক্ষ্যদানের অনুপযুক্ত। তাহলে যারা বিনা কারণে ঘরে জামাআতের ব্যবস্থা করে অথবা জামাআত ছাড়া নামায আদায় করে কিংবা আল্লাহর পানাহ! নামাযই পড়ে না তাদের কি অবস্থা হবে!\n\nইয়া রব্বে মুস্তফা عَزَّوَجَلَّ! আমাদেরকে পাঁচ ওয়াক্ত নামায জামাআত সহকারে মসজিদের প্রথম জামাআতের সাথে প্রথম সারিতে তাকবীরে উলার সাথে সবসময় আদায় করার সৌভাগ্য দান করো।\n"
 },
 
 
 { 
	"1": "বিতির নামাযের ৯টি মাদানী ফুল",
    "2": "(১) বিতরের নামায ওয়াজীব। (আল বাহরুর রাইক, ২য় খন্ড, ৬৬ পৃষ্ঠা)\n\n(২) যদি এটা ছুটে যায় তবে এর কাযা আদায় করা আবশ্যক। (দুররে মুখতার, রদ্দুল মুহতার, ২য় খন্ড, ৫৩২ পৃষ্ঠা)\n\n(৩) বিতরের নামাযের সময়সীমা ইশার নামাযের পর থেকে সুবহে সাদিক পর্যন্ত। (তাহতাবীর পাদটিক সম্বলিত মারাকিউল ফালাহ, ১৭৮ পৃষ্ঠা)\n\n(৪) যে ব্যক্তি ঘুম থেকে উঠতে সক্ষম তার জন্য উত্তম হচ্ছে, রাতের শেষ ভাগে উঠে প্রথমে তাহাজ্জুদের নামায আদায় করা এরপর বিতরের নামায আদায় করা। (গুনিয়াতুল মুসতামলা, ৪০৩ পৃষ্ঠা)\n\n(৫) বিতর নামায তিন রাকাত। (তাহতাবীর পাদটিক সম্বলিত মারাকিউল ফালাহ, ৩৭৫ পৃষ্ঠা)\n\n(৬) এতে কা’দায়ে ঊলা ওয়াজীব। কাদায়ে ঊলা করার পর শুধু তাশাহহুদ পড়ে দাঁড়িয়ে যাবেন।\n\n(৭) তৃতীয় রাকাতে কিরাতের পর কুনূতের তাকবীর বলা ওয়াজীব। (রদ্দুল মুহতার সম্বলিত দুররে মুখতার, ২য় খন্ড, ৫৩৩ পৃষ্ঠা)\n\n(৮) যেভাবে তাকবীরে তাহরীমা বলা হয়, সেভাবেই প্রথমে হাত কান পর্যন্ত উঠাবেন, অতঃপর اَللهُ اَكْبَرُ বলবেন (তাহতাবীর পাদটিকা, ৩৭৬ পৃষ্ঠা)\n\n(৯) তারপর হাত বেঁধে দোয়ায়ে কুনূত পাঠ করবেন:\n\nاَللّٰهُمَّ اِنَّا نَسْتَعِيْنُكَ وَ نَسْتَغْفِرُكَ وَ نُؤْ مِنُ بِكَ وَنَتَوَ كَّلُ عَلَيْكَ وَ نُثْنِىْ عَلَيْكَ الْخَيْرَ وَ نَشْكُرُكَ وَلَا نَكْفُرُكَ وَ نَخْلَعُ وَ نَتْرُكُ مَنْ يَّفْجُرُكَ ط  اَللّٰهُمَّ اِيَّاكَ نَعْبُدُ وَ لَكَ نُصَلِّىْ وَ نَسْجُدُ وَ اِلَيْكَ نَسْعٰى وَ نَحْفِدُ وَ نَرْجُوْا رَحْمَتَكَ وَنَخْشٰى عَذَا بَكَ اِنَّ عَذَا بَكَ بِالْكُفَّارِ مُلْحِقٌ ط\n\nঅনুবাদ: হে আল্লাহ! আমরা তোমার নিকট সাহায্য চাই এবং তোমার নিকট ক্ষমা চাই এবং তোমার উপর ঈমান রাখি। আর তোমার উপর ভরসা রাখি এবং তোমার খুবই উত্তম প্রশংসা করি এবং তোমার কৃতজ্ঞতা প্রকাশ করি এবং তোমার প্রতি অকৃতজ্ঞতা প্রকাশ করিনা এবং আলাদা রাখি ও প্রত্যাখ্যান করি ঐ ব্যক্তিকে, যে তোমার নির্দেশ অমান্য করে। হে আল্লাহ! আমরা তোমারই ইবাদত করি এবং তোমারই জন্য নামায পড়ি, সিজদা করি এবং একমাত্র তোমার প্রতিই দৌড়ে আসি এবং খিদমতের জন্য হাজির হই এবং তোমার রহমতের আশাবাদী এবং তোমার শাস্তিকে ভয় করি। নিশ্চয়ই তোমার শাস্তি শুধু কাফিরদের জন্য রয়েছে।\n\n(১০) দোয়ায়ে কুনুতের পর দরূদ শরীফ পড়া উত্তম। (গুনিয়াতুল মুসতামলা, ৪০২ পৃষ্ঠা) (১১) যারা দোয়ায়ে কুনূত পড়তে পারে না, তারা এটা পড়বে:\n\nاَللّٰهُمَّ رَبَّنَاۤ اٰتِنَا فِـى الدُّنْيَا حَسَنَةً وَّ فِـى الْاٰ خِرَةِ حَسَنَةً وَّ قِنَا عَذَابَ النَّارِ\n\nঅনুবাদ: হে আল্লাহ্! হে আমাদের প্রতিপালক! আমাদেরকে দুনিয়ার কল্যাণ দান করো এবং আখিরাতের কল্যাণ দান করো। আর আমাদেরকে দোযখের আযাব থেকে রক্ষা করো।\n\nঅথবা এটা পড়ুন اَللّٰهُمَّ اغْفِرْلِى অর্থাৎ-হে আল্লাহ! আমাকে ক্ষমা করে দাও। (তাহতাবীর পাদটিকা সম্বলিত মারাকিউল ফালাহ, ৩৮৫ পৃষ্ঠা) (১২) যদি দোয়ায়ে কুনূত পড়তে ভুলে যান ও রুকূতে চলে যান তবে পুনরায় ফিরে আসবেন না বরং সিজদায়ে সাহু করে নিবেন। (আলমগিরী, ১ম খন্ড, ১১০ পৃষ্ঠা) (৯) বিতর নামায জামাআতের সাথে আদায় করার সময় (যেমন-রমজানুল মোবারকে পড়া হয়) যদি মুক্তাদীর কুনূত পড়া শেষ হয়নি এমতাবস্থায় ইমাম রুকূতে চলে গেলে মুক্তাদীও রুকূতে চলে যাবে। (আলমগিরী, ১ম খন্ড, ১১০ পৃষ্ঠা। তাবঈনুল হাকাইক, ১ম খন্ড, ১৭১ পৃষ্ঠা)\n"
 },
 
 { 
	"1": "মৃতুবার্ষিকী পালন ও তারিখ নির্ধারণ",
    "2": "নবী  করিম সাল্লাল্লাহু আলাইহি ওয়াসাল্লাম  প্রতি    বছর শহীদদের কবরের পাশে যেতেন এবং দোয়া করতেন। এই    আমল  নবী  সাল্লাল্লাহু   আলাইহি  ওয়াসাল্লাম   এর প্রাণপ্রিয়  সাহাবীদের  মধ্যেও   ছিল।   মুসান্নেফে  আব্দুর রাজ্জাকের মধ্যে একটি বর্ণনা আছে-\n\nعن محمد بن ابراهيم التيمى قال كان النبى صلى الله عليه وسلم يأتى قبور الشهداء عند  رأس الحول فيقول السلام عليكم بما  صبرتم   فنعم  عقبى الدار  قال  وكان ابو  بكر وعمر وعثمان يفعلون ذلك-\n\nঅর্থাৎ   হযরত   মুহাম্মদ   বিন   ইবরাহীম   তাইমী   বর্ণনা  করেন     যে,    হুজুর     নবী    করিম     সাল্লাল্লাহু    আলাইহি  ওয়াসাল্লাম এর  আমল  ছিল  যে, নবী   করিম  সাল্লাল্লাহু আলাইহি  ওয়াসাল্লাম  প্রতি   বছরের  শুরুতে   শহীদদের  কবরের  পাশে  তাশরীফ  আনতেন। অতঃপর বলতেন, তোমাদের   উপর   শান্তি   নাজিল   হোক।    ঐ   জিনিসের  বিনিময়ে,     যে     জিনিসের     উপর     তোমরা     ধৈর্যধারণ  করেছ।     অতএব     তোমাদের    জন্য     পরকালে     উত্তম ঠিকানা  আছে  রাবী   বর্ণনা  করেছেন  যে,   হযরত    আবু বকর    রাদিয়াল্লাহু    আনহু,    হযরত    ওমর    রাদিয়াল্লাহু  আনহু এবং উসমান রাদিয়াল্লাহু আনহু এর এই আমলই ছিল।\n\n\nফতোয়ায়ে    শামী-     কবর      জিয়ারত      অধ্যায়ে    বর্ণিত হয়েছে-\n\nروى  عن  ابن  ابى شيبة  ان  النبى   صلى الله عليه  وسلم  كان يأتى قبور الشهداء باحد على رأس كل حول\n\nঅর্থ:    হযরত   ইবনে   আবি    শায়বা   রাদিয়াল্লাহু   আনহু থেকে বর্ণিত নবী করিম সাল্লাল্লাহু আলাইহি ওয়াসাল্লাম প্রতি    বৎসর     ওহুদ    যুদ্ধে     শাহাদতপ্রাপ্ত    সাহাবীদের  কবরে তাশরীফ নিতেন। (জাআল হক্ব)\n\n\nএ    ব্যাপারে    তাফসিরে    কবির    ও    তাফসিরে    দুররে  মনসুর কিতাবদ্বয়ে বর্ণিত হয়েছে-\n\nعن رسول  الله  عليه السلام  انه كان  يأتى قبور الشهداء  على رأس كل حول فيقول سلام  عليكم بماصبرتم فنعم   عقبى الدار\n\nঅর্থ: রাসূলুল্লাহ সাল্লাল্লাহু  আলাইহি  ওয়াসাল্লাম   থেকে বর্ণিত  তিনি প্রতি বৎসর  শহীদানদের কবরে  তাশরিফ নিতেন    এবং    বলতেন-    ‘তোমাদের   সবরের    কারণে  তোমাদের উপর শান্তি বর্ষিত হোক। আর তোমাদের এ পরিণাম গৃহ কতই না চমৎকার। (জা-আল হক্ব)।\n\nউপরোক্ত  হাদিসশরীফ  দ্বারা   প্রমাণিত  হলো    যে,  মৃত ব্যক্তির ঈসালে  সওয়াবের উদ্দেশ্যে  প্রতি  বছর  দোয়া  দরূদ কোরআন  তিলাওয়াত,   কবর জিয়ারত ইত্যাদির মাধ্যমে  মৃত্যুবার্ষিকী পালন করা  নবীজী   ও   সাহাবায়ে কেরামের অনুসৃত আমল।\n"
 }
 
 





]