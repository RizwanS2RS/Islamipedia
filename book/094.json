[{"1":"উপকারী মিথ্যা ","2":"বাদশাহ আদেশ দিলেন, অপরাধীর প্রাণদন্ড হওয়া উচিত। লোকটিকে শূলে চড়াও।\n\nবাদশাহ\u0027র অমান্য করে কে! লোকটিকে ধরে বেঁধে নিয়ে আসা হল শূলে চড়ানোর জন্য।\n\nলোকটা কাতর অনুনয়-বিনয় করল। কিন্তু,  বাদশা অনড়। লোকটা বুঝলো তার বাঁচবার কোনো আশা নেই। তখন সে বাদশাহ\u0027র উদ্দেশ্য গালাগালি শুরু করল। হাত-পা ছুড়ে চিৎকার করতে লাগল।\n\nবাদশাহ বসে আছেন দূরে। লোকটির চিৎকার চেঁচামেচির কোনো অর্থ তিনি বুঝতে পারলেন না। পাশে বসা একজন সভাসদকে জিঙ্গেস করলেন, লোকটি কী বলতে চাই ?\n\nসভাসদ দেখলেন ভারি বিপদ! সত্য বল্লে বাদশাহ হয় তো ভয়ানক রেগে যাবেন। তাই তিনি বললেন-বাদশাহ লোকটি বলছেঃ যে ব্যাক্তি অপরাধীকে ক্ষমা করে সে সকলের শ্রদ্ধা অর্জন করে। বাদশাহ বললেন আমিও তো সকলের শ্রদ্ধা অর্জন করতে চাই। বাদশাহ লোকটির কথা শুনে খুব খুশি হলেন। বল্লেন ওকে মুক্ত করে দাও।\n\nপাশেই দাড়িয়ে ছিলেন আরেক সভাসদ। প্রথম সভসদের উপর তার ছিল ভারি রাগ। সে তারাতারি বল্ল - বাদশাহ ঐ সভাসদ মিথ্যা কথা বলছে। লোকটা আপনাকে গালাগালি দিচ্ছে। একে মুক্ত করা উচিত নয়। \n\nএই সভাসদের কথা শুনে বাদশাহ বেশ উত্তেজিত হলেন।রাগ করলেন তিনি বাদশাহ সভাসদের দিকে তাকিয়ে বললেন- ওর মিথ্যা কথা অনেকগুণে ভাল। কারণ ও মিথ্যা বলছে একটা লোকের প্রাণ রক্ষার জন্যে আর তুমি সত্য কথা বলছো দুটো লোকের ক্ষতি করার জন্য। তাহলে আমি কার কথা শুনবো ?  আই ক্ষতিকর সত্যের চেয়ে উপকারী মিথ্যা আমার কাছে অনেক বেশি গ্রহণযোগ্য। বাদশাহ কথা শুনে সভাসদগণ ধন্য ধন্য করতে লাগল। "},{"1":"নুনের দাম","2":"\n\nইরান এক সুন্দর দেশ। \nসেই দেশের এক সম্রাট -নাম তার নওশের।\nপ্রজাদের তিনি ভালবাসেন। সত্য ও সুন্দর কথা বলে। ন্যায়ভাবে শাসন করেন রাজ্য। চারদিকে তার সুনাম। সকলেই সম্রাট নওশেরের প্রশংসায় পঞ্চমুখ। \nসম্রাট একদিন সদলবলে শিখারে গিয়েছেন।বনের এদুকে ঘুরে বেড়ান, ওদিকে ঘুরে বেড়ান। চারদিকে চমৎকার এক আনন্দ উৎসব। দুপুর বেলা, ক্লান্ত-পরিশ্রান্ত হয়ে নওশের বিশ্রাম নিতে বসলেন।\nএখন খাওয়া দাওয়ার সময়। \n\nসম্রাট নওশের ক্ষুধার্ত। তাঁর সঙ্গীদেরও একই অবস্থা। খেতে বসে দেখা গেল খাবার-দাবার সব ঠিক আছে, কিন্তু লবণ আনা হয় নি ভুলে। একজন সিপাই সঙ্গে সঙ্গে ঘোড়া দিল ছুটিয়ে লবণের সন্ধানে। সম্রাট তাকে বললেন-তুমি যাচ্ছো কোথায়? \n\nবনের ধারে কোনো বাড়িতে। দেখি সেখানে লবণ পাওয়া যায় কি না। যেখানেই যাও-না কেনো,  যার কাছ থেকেই লবণ আনো-না কেনো, পয়সা দিয়ে কিনে এনো কিন্তু। সিপাই ঘোড়া নিয়ে ছুটল। খুব তারাতারি লবণ জোগাড় করে ফেলল সে। ফিরে এল আরো দ্রুত। মুখে তার সার্থকতার হাসি। সম্রাট তখনো খাওয়া শুরু করেন নি। \n\nসিপাই বলল - বাদশাহ নামদার,  লবণ সংগ্রহ করে এনেছি। সম্রাট জিঙ্গেস করলেন - পয়সা দিয়ে কিনে এনেছো তো? যার কাছ থেকে লবণ এনেছো তাকে পয়সা দিয়েছো তো?এমনি এমনি চেয়ে আসো নি তো লবন? \n\nনওশের ব্যাকুল হয়ে তা জানতে চাইলেন। এই দেখে এক উজিরে আযম মৃদু হেসে বললেন -সম্রাট আপনি এই সামান্য ব্যাপার নিয়ে এতো মাথা ঘামাচ্ছেন কেন?  বারবার আপনি জানতে চাইছেন-পয়সা দিয়ে কিনে আনা হয়েছে কিনা। কারো কাছ থেকে যদি একটু লবণ এমনি এমনি নিয়ে আসা হয় তাহলে ক্ষতি কী?\n\nসম্রাট বললেন-না না এটা হওয়া উচিত নয়। \nআমি যদি অন্যয়ভাবে কারো গাছ থেকে একটা আপেল নিই, তবে দেখা যাবে আমার সঙ্গীরা গাছটাই উপড়ে দিয়েছে। আমি যদি সিপাইকে বলি যাও বিনা মূল্য একটা ডিম নিয়ে আসো, -ও গিয়ে তাহলে কারো বাড়ি থেকে মুরগিসুদ্ধ ধরে নিয়ে আনবে। এটা কি ঠিক হবে? সকলেই মাথা ঝাঁকালেন। না, এটা করা ঠিক হবে না।\n\nবাদশাহ নওশের বললেন - সম্রাট হয়ে অন্যায় করা উচিত নয়।বাদশাহ যদি একটু অন্যায় করে তাহলে রাজকর্মচারীরা অন্যায় করবে আরো বেশি। তাই ক্ষমতাবান সম্রাটকে থাকতে হবে আরো সচেতন। আমি শুধু সেটুকুই চেষ্টা করি।\n\nদরবারের সকলেই সম্রাটের প্রতি আরো ভক্ত অনুরক্ত হয়ে গেল এবং আরো গভীরভাবে ভালবাসতে লাগলো বাদশাহ উন্নত চরিত্র দেখে।"},{"1":"চোরে না-শোনে ধর্মের কাহিনী","2":"\n\nপাহাড়ি রুক্ষ ধু-ধু প্রান্তর | ছোট-বড় পাহাড় । এরই মধ্যে রাস্তা । একদল বণিক চলেছে নিজেদের গন্তব্যে | কিন্তু তারা পথিমধ্যে আক্রান্ত হল ভয়ংকর দস্যুদের কবলে । দস্যুরা প্রথমেই “হারে রে রে হারে রে রে\u0027 বলে ঝাঁপিয়ে পড়ল বণিকদলটির ওপর | তারপরে শুরু করল নির্মমভাবে মারধোর | মালপত্র যা ছিল সব লুঠ করে নিল নিমেষের মধ্যে। বণিকেরা অসহায় । তারা করুণভাবে ক্ষমা প্রার্থনা করতে লাগল । তারা বলতে লাগল তোমরা সব লুঠ করে নিলে আমরা এই পাহাড়ি পথে না-খেয়ে মারা পড়ব । আমাদের এতবড় বিপদে তোমরা ফেলো না।\n\nকিন্তু দস্যুরা বড় ভয়ংকর । তারা খুব নির্মম ও নিষ্ঠুর । কোনো কথাই তাদের কানে প্রবেশ করছে না।\n\nবণিকদলের মধ্যে ছিলেন একজন জ্ঞানীব্যক্তি | তার নাম লোকমান হাকিম । বণিকরা তখন জ্ঞানীব্যক্তিকে বারবার অনুরোধ করতে লাগল আপনি দস্যুদের উদ্দেশে কিছু বলুন ৷ উপদেশবাণী দিন | যদি এতে\nদস্যুদের মনে কোনো দয়ার উদ্রেক হয় । তারা যদি এতে শান্ত হয় । এই জঘন্য পাপকাজ থেকে তাদের মুক্ত হওয়া উচিত ৷\n\nজ্ঞানীব্যক্তিটি তখন হেসে ফেললেন ।\nনাহে, যারা পশুর মতো আচরণ করে তাদের উপদেশ দিয়ে কোনো লাভ নেই । তারা যুক্তি বিবেচনা করে না । তাদের সঙ্গে কথা বলা আর মরুভূমিতে দীড়িয়ে চিৎকার করা একই ব্যাপার ।\n\nযে লোহায় মরচে পড়ে গেছে--সেটা হাঁজারবার ঘষলেও উজ্জ্বল হবে না কখনো। যাদের হৃদয়ে মরচে পড়েছে তাদের সঙ্গে কথা বলতে যাওয়াই বোকামি ।"},{"1":"কাজের ফল","2":"\n\nআবদুল একজন কাঠের ব্যবসায়ী ।\n\nসে ছিল খুব অত্যাচারী ও নিষ্ঠুর এক লোক | জোর করে সে অন্যের গাছ কেটে ফেলত । কাঠ কেটে নিয়ে আসত আর বিক্রির সময় দাম হাকাতো অনেক বেশি ।\n\nকেউ কেউ বলত আবদুল, মানুষের মনে কষ্ট দিয়ে এভাবে ব্যবসা করো না। গুরুজনেরা উপদেশ দিত, নিন্দুকেরা নিন্দা করত । কিন্তু, আবদুল কোনোকিছু গ্রাহ্যই করত না।\n\nএকদিন।\nএকজন তাকে বলল আবদুল, গরিবদের ওপরে অত্যাচার করো না। গরিবদের চোখের অশ্রুতে যে অভিশাপ একদিন তার শাস্তি তোমাকে পেতেই হবে ।\n\nআবদুল নির্বিকার ।\nএসব কথা তার কানেই ঢোকে না । বরং সে বিরক্ত হয়৷ একদিন ঘটলও এক দুর্ঘটনা । আবদুলের কাঠের দোকানে আগুন লাগল । দাউ দাউ করে আগুনের শিখা ছড়িয়ে পড়ল নীল আকাশে । আবদুলের সমস্ত কাঠ পুড়ে ছাই হয়ে গেল।\n\nকিন্তু আবদুলের এই দুঃখে কেউ সমব্যথী হল না। কেউ এসে তার পাশে দাড়াল না।\n\nআবদুল বুক চাপড়ে হায় হায় করতে লাগল ।\nহায় হায়, আমার কী হল!\n\nআজ সেই লোকটি আবদুলের কাছে এসে বলল আবদুল, মনে রেখো তুমি এতদিন অত্যাচারের আগুন জ্বালিয়েছিলে লোকের মনে, সেই আগুনেই সব পুড়ে ছাই হয়ে গেল । অত্যাচারী ব্যক্তি কখনও সুখী হতে পারে না। তাকে একদিন শাস্তি ভোগ করতেই হয় ।"},{"1":"ক্ষমা","2":"\n\nবিখ্যাত সম্রাট হারুন-অর-রশিদ। আরবভূমিতে তার নাম ছড়িয়ে আছে। একজন সুশাসক ও প্রজাবৎসল সম্রাট হিসেবে। তিনি গরিবের উপকার করতেন। দুঃখী ও বিপদগ্রস্ত মানুষদের সহায়তা করতেন। সবচেয়ে বড়\nকথা তিনি ছিলেন ভালাে মানুষদের পক্ষে। মন্দ মানুষদের বিপক্ষে।\n\nএকদিন।\nসম্রাট হারুন-অর-রশিদ বসে আছেন সভাকক্ষে । মন্ত্রীদের সঙ্গে গভীর এক বিষয় নিয়ে শলাপরামর্শ করছেন। কী করে প্রজাদের উপকার করা যায়—এই ছিল তাঁর সারাক্ষণ কর্ম ও ধ্যান।\n\nএমন সময় একটি লােক প্রচণ্ড উত্তেজিত হয়ে প্রাসাদে প্রবেশ করল । প্রহরীদের চোখ ফাঁকি দিয়ে সােজা প্রবেশ করল সভাকক্ষে। সম্রাটের সামনে দাড়িয়ে উত্তেজনায় থরথর করে কাঁপতে লাগল লােকটি। সম্রাট বললেন—কী হয়েছে তােমার? \nবাদশাহ নামদার, একজন আপনাকে ও আপনার মাকে নিয়ে যা-তা গালাগালি করছে রাস্তায়। এ আমি সহ্য করতে পারলাম না। তাই ছুটে এলাম। এই লােকের এখনই বিচার হওয়া উচিত।\n\nসম্রাট মন দিয়ে সবটুকু শুনলেন।\nমন্ত্রীদের দিকে তাকিয়ে বললেন- লােকটিকে কী করা উচিত বলে আপনারা মনে করেন? মন্ত্রীরা সকলেই ভয়ানক উত্তেজিত ।\n\nএতবড় দুঃসাহস লােকটির! \nওকে ধরে এনে এক্ষুনি ফাঁসিতে চড়াও। একজন সম্রাটকে বললেন-লােকটিকে ধরে এনে সমুচিত সাজা দেয়া উচিত । ওকে শূলে চড়ানাে প্রয়ােজন। আরেকজন বললেন—ওকে হত্যা করে ওর মাংস কুকুর-বেড়ালকে দিয়ে খাওয়ানাে দরকার।\n\n-ওর জিভ কেটে, চুল ছেটে ওকে শহর থেকে বের করে দেয়া উচিত। কেউ-বা বলল-বেয়াদবটাকে মাটিতে পুঁতে পাথর ছুড়ে ছুড়ে হত্যা করতে হবে।\n\nসম্রাট হারুন-অর-রশিদ সকলের বক্তব্যই শুনলেন। \nতারপর নীরবে | একটু হাসলেন।\n\nমৃদু হাসি দিয়ে সকলের উদ্দেশে বললেন—না হে, লােকটিকে ক্ষমা করে দেয়াই উচিত আমাদের। নইলে প্রমাণ হয় না আমরা ঐ লােকটির চেয়ে বড়।  লােকটি আমাকে গালাগালি দিয়েছে।  ও নীচুমনের পরিচয় দিয়েছে। আমি যদি ওকে গালি দিতে চাই তবে ব্যাপারটা কেমন দাঁড়ায়?\n\nআমিও তাে তবে ওর মতাে হয়ে যাই । ওকে ক্ষমা করে দাও। ক্ষমাই মহত্ত্বের লক্ষণ।\n"},{"1":"বিচার নেই","2":"\n\nবাদশাহ\u0027র কঠিন অসুখ । সারাদিন তিনি বিছানায় শুয়ে থাকেন। শরীর দুর্বল হয়ে যাচ্ছে। কণ্ঠস্বর ক্ষীণ হচ্ছে। মনে কোনাে সুখ নেই। কাজকর্ম করতে পারেন না।\n\nবেঁচে থাকার আর কোনাে আশা নেই তার। বাদশাহ বুঝলেন, মৃত্যু তাঁর দুয়ারে এসে হানা দিয়েছে। দূরদূরান্ত থেকে চিকিৎসকরা এল। নানারকমের\nওষুধ দিল । কিন্তু কিছুতেই কোনাে উপকার হয় না।\n\nসকলেই খুব চিন্তিত। চিকিৎসক এলেন ইরান-তুরান থেকে । চিকিৎসক এলেন কাবুল-কান্দাহার থেকে। শেষে এক চিকিৎসক এলেন গ্রিস থেকে।\n\nগ্রিসের চিকিৎসক বেশ কয়েকদিন ধরে সবধরনের পরীক্ষা করলেন বাদশাহকে। নাড়ি টিপে দেখলেন। শরীরের তাপ নিলেন। তারপর তিনি বললেন, এ বড় কঠিন অসুখ। তবে এর চিকিৎসা আছে। একজন অল্পবয়স্ক বালক প্রয়ােজন, যার হৃৎপিণ্ড থেকে ওষুধ তৈরি করতে হবে। \n\nসেই ওষুধে বাদশাহ সুস্থ হয়ে উঠবেন। বাদশাহ\u0027র অসুখ ।  প্রয়ােজন অল্পবয়স্ক বালক । দিকে দিকে লােক ছড়িয়ে পড়ল। খুঁজতে খুঁজতে একটা ছেলেকে পাওয়াও গেল । ছেলের বাবা টাকার বিনিময়ে খুব অনায়াসে ছেলেটিকে বিক্রি করে দিল বাদশাহ’র লােকদের কাছে। টাকাও পেল বিপুল পরিমাণ।\n\nআর কাজি বিচারসভায় রায় দিলেন, এই ছেলের জীবন বধ করা অন্যায় কোনাে কাজ নয়। কারণ, এই ছেলের তুচ্ছ জীবনের বিনিময়ে বাদশাহ\u0027র মূল্যবান জীবন রক্ষা পাবে।| \n\nছেলেটি এইসব ঘটনা দেখে সারাক্ষণ মিটিমিটি হাসে। জল্লাদ তাকে হত্যা করার জন্যে ধরে-বেঁধে নিয়ে যাচ্ছে বধ্যভূমিতে । তার হৃৎপিণ্ড থেকে তৈরি হবে ওষুধ। ছেলেটি তখন আকাশের দিকে তাকিয়ে হাে হাে করে\nহাসতে লাগল। বাদশাহ পেছনে ছিলেন। ছেলেটির হাসির শব্দ শুনে তিনি খুব বিচলিত হলেন। \n\nএকটু পরেই তার মৃত্যু হবে! মাটিতে লুটিয়ে পড়বে তার সুন্দর দেহ। তবে ছেলেটি প্রাণ খুলে হাসে কেন? বাদশাহ তাকে ডেকে পাঠালেন।\n—তুমি মৃত্যুর মুখে দাঁড়িয়ে এরকম ভাবে হাসছ কেন?\nছেলেটি হাসতে হাসতেই বলল-হায়, আমার জীবন! আমি হাসব-না তাে কে হাসবে বলুন? পিতামাতার দায়িত্ব সন্তানদের রক্ষা করা। কিন্তু দেখুন, কিছু অর্থের বিনিময়ে আমার বাবা আমাকে বিক্রি করে দিয়েছেন ।\nকাজির দরবারে মানুষ যায় কেন? সুবিচারের আশা নিয়ে। \n\nকিন্তু, কাজি সাহেব অন্যায়ভাবে বাদশাহ’র পক্ষ নিলেন। আমাকে হত্যা করার হুকুম দিলেন তিনি। আর বাদশাহ’র কর্তব্য কী? বাদশাহ তাে গরিব-দুঃখী, অত্যাচারিত, নিপীড়িত প্রজাদের রক্ষা করবেন। কিন্তু এখন কী ঘটতে যাচ্ছে আমার জীবনে? বাদশাহ নিজের জীবন রক্ষা করার জন্য অন্যের জীবনকে তুচ্ছ করছেন। কিন্তু অপরের জীবনও যে তার নিজের\nকাছে অতি মূল্যবান—এই সামান্য কথা তিনি মনেই রাখলেন না।\n\nহায়! একটু পরেই আমার মৃত্যু হবে। আমি হাসব-না তাে কে হাসবে! জগৎ-সংসারের এইসব খেলা দেখে একমাত্র আমিই এখন প্রাণ খুলে হাসতে পারি।\n\nবাদশাহ এই কথা শুনে অবাক হলেন। ছেলেটির প্রতি অসীম মমতায় তিনি কাতর হয়ে উঠলেন। তিনি ছেলেটিকে মুক্ত করে দিলেন।\n\nআর আশ্চর্যের ব্যাপার তার কিছুদিন পরেই বাদশাহ’র অসুখ সেরে গেল। তিনি সম্পূর্ণ সুস্থ হয়ে উঠলেন।\n"},{"1":"যেমন ছিলাম ","2":"\n\nবাদশাহ\u0027র মন ভালো নেই । বৃদ্ধ বয়স । যে-কোনোদিন তিনি মারা যাবেন। তিনি মারা গেলে কে বাদশাহ হবেন? কারণ তার কোনো সন্তান নেই |\n\nবাদশাহ ঘোষণা করে দিলেনঃ কাল ভোরবেলা এই রাজধানী শহরে প্রথম যে-ব্যক্তি প্রবেশ করবে তাকেই আমি পুত্র হিসেবে গ্রহণ করব । সেই হবে এই বিশাল সাম্রাজ্যের উত্তরাধিকারী ।\n\nপরদিন ভোরবেলা । সকলে উদগ্রীব । রাজকর্মচারীরা নগরদ্ধারে প্রস্তুত  | তাদের উৎসুক দৃষ্টি, কে হবে সেই ভাগ্যবান?\n\nএমন সময় দেখা গেল একজন দীনহীন ভিক্ষুক, পরনে তার শতচ্ছিন্ন পোশাক, আপনমনে সে প্রবেশ করছে নগরে । রাজকর্মচারী প্রতিশ্রুতি অনুযায়ী ভিক্ষুককে ধরে নিয়ে হাজির হল রাজদরবারে | একেবারে রাজার সামনে | বাদশাহ তাকেই গ্রহণ করলেন ।\n\nভিক্ষুক হল তার পোষ্যপুত্র | সে হবে রাজ্যের উত্তরাধিকারী। ভিক্ষুকের আর আনন্দ ধরে না। দুবেলা ভাতের জন্যে তাকে ঘুরে বেড়াতে হত মানুষের দরজায় দরজায় । হঠাৎ করে ভাগ্যের চাকা ঘুরে গেছে । সে আজ অগাধ ধনসম্পদের মালিক ।\n\nসমস্ত রাজ্য তার।\nকোষাগারের সমস্ত অর্থ তার ।\n\nএই সুখ! এই স্বাচ্ছন্দ্য! ভিক্ষুকের মাথা খারাপ হয়ে উঠল। সে ভোগবিলাসে, আনন্দ-উৎসবে জীবন কাটাতে লাগল ।\n\nবাদশাহ একদিন মারা গেলেন। ভিক্ষুক বসল সিংহাসনে । সকলেই তাকে বাদশাহ বলে মেনে নিল ।\n\nকিন্তু বাদশাহ হওয়ার পরেই রাজ্যজুড়ে দেখা দিল অশাস্তি । নতুন বাদশাহ\u0027র কোনো জ্বানগম্যি নেই । রাজ্য পরিচালনার মতো বুদ্ধিও তার নেই । মন্ত্রীরা তাই এই নতুন বাদশাহকে খুব ভালোভাবে মেনে নিতে পারল না। তারা বাদশাহ\u0027র হুকুম পালন করতে অপারগ ।\n\nরাজ্যজুড়ে শুরু হল অরাজকতা । অন্যান্য দেশের বাদশাহরা ভাবলেন, এইতো সুযোগ । দখল করতে হবে রাজ্য ।\n\nনতুন বাদশাহ পড়লেন মহাভাবনায় । দিনরাত তার দুশ্চস্তা । নাওয়া নেই, খাওয়া নেই, চোখে তার ঘুম নেই।\n\nএমন সময় ভিক্ষুকের এক পুরনো বন্ধু এল তার সঙ্গে দেখা করতে । বন্ধু এখন বাদশাহ হয়েছে । এ আনন্দ তারও । বন্ধুকে সে বলল-_তুমি বাদশাহ হয়েছ। এর চেয়ে সুখ জীবনে আর কী হতে পারে! একদিন তুমি এই রাজ্যের পথে পথে ঘুরে বেড়াতে । আজ পুরো রাজ্যটাই তোমার | তোমার কোনো অভাব নেই । টাকা-পয়সার চিন্তা নেই । তোমার মতো সুখী আর কে আছে ভাই ।\n\nনতুন বাদশাহ তখন দীর্ঘশ্বাস ফেলে বলল : বন্ধু, তুমি যদি আমার মনের আসল অবস্থা বুঝতে পারতে তবে হয়তো এই কথা আর বলতে না । যখন পথে পথে ঘুরে বেড়াতাম, একবেলা খেতাম, আরেকবেলা খেতে পেতাম না__সেই জীবনই আমার ভালো ছিল । খাবার চিন্তা আজ হয়তো আমার নেই । \n\nকিন্তু, প্রতিমুহূ্তে, প্রতিক্ষণে নানা দুশ্চিন্তায় দিন কাটে আমার । রাজ্য চালানো যে কী কঠিন কাজ সে তোমাকে কীভাবে বোঝাই । এই বিত্তের চেয়ে নিঃস্ব জীবনই আমার ভালো । বন্ধু, আমি সেই পুরনো জীবনেই ফিরে যেতে চাই ।"},{"1":"সত্যিকার পালোয়ান","2":"\n\nএকজন পালােয়ান । ইয়া মােটা দশাসই চেহারা তার। বিশাল বপু । যেমন মােটা তেমনই তাগড়া শরীর। কিন্তু বেচারা খুব মনখারাপ করে বসে আছে রাস্তায়। কেউ একজন তাকে খুব কটু কথা শুনিয়ে গেছে । রীতিমতাে অপমান। বলেছে, সে নাকি দেখতে হাতির মতাে ।\n\nপালােয়ানের মন খারাপ। বিমর্ষ বদনে সে বসে বসে ভাবছে, এই অপমানের প্রতিশােধ নিতে হবে। সে মােটা, তাতে অন্যের কী আসে যায়!\n\nএকজন বুদ্ধিমান লােক যাচ্ছিল সেই পথ দিয়ে। গােমড়ামুখাে। পালােয়ানকে দেখে সে সামনে এল, ও হে পালােয়ান ভাই, কী হয়েছে।\n\nতােমার? মন-খারাপের কারণ কী?\nপালােয়ান চুপ করে রইল। কী বলবে সে?\nকী হে পালােয়ান ভাই—\u0027 পালােয়ান তখন গালে হাত দিয়ে দুঃখী গলায় বলল, \u0027ভাইরে, কী আর বলব! একজন আমাকে খুব অপমান করে গেছে। সেই অপমানের জ্বালায় জ্বলে মরছি।\u0027 এই-না শুনে হাে হাে করে হেসে ফেলল বুদ্ধিমান লােকটি।\n\n“ওহে পালােয়ান ভাই, শুনে খুবই আশ্চর্য হলাম। দশ মণ, বিশ মণ। বােঝার ভার তুমি অনায়াসে বইতে পারাে—সেই তুমি কিনা সামান্য একটু অপমানের বােঝা বইতে পারছ না।\n\nমনে রেখাে পালােয়ান, মানুষ মাটির তৈরি । মাটির মতােই সহনশীল হওয়া উচিত আমাদের। প্রকৃত পালােয়ান কখনও শক্তির বাহাদুরি করে না । সে সকলকে ক্ষমা করে। কারণ ক্ষমাই মানুষের মহত্তম গুণ।"},{"1":"ভিক্ষা নয়","2":"\n\n এক ছিল দরিদ্র ব্যক্তি।\nএক বেলা খায় তাে আরেক বেলা খায় না। পরনে তার হাজার তালির পােশাক। ক্ষুধার জ্বালায় কাতর থাকে সারাদিন। ঘর নেই, বাড়ি নেই। পথে ঘােরে, পথেই ঘুমায় । মনে তার অসীম দুঃখ ।\n\nগরিব হলে কী হবে? লােকটির আত্মসম্মানবােধ ছিল তীব্র।খেতে পেত না । কিন্তু কারও কাছে হাত পাতত-না সে। কেউ যদি কিছু দিত তাকে তবেই তার খাওয়া হত । নইলে উপােস। তার এই গরিবি অবস্থা দেখে একজন বলল—ভাইরে, এত কেন কষ্ট করছ? তার চেয়ে বরং যাও না এই শহরের সবচেয়ে ধনী লােকের কাছে।\n\nতিনি খুব দয়ালু ও উপকারী। গরিবের দুঃখ তিনি দূর করতে চান। নিশ্চয়ই তিনি তােমাকে সাহায্য করবেন।\n\nএই শুনে গরিব লােকটি বললেন—না, না, তা হবে কেন? না-খেতে পেয়ে মারা যাব তা-ও ভালাে—কিন্তু অন্যের সাহায্য নিয়ে বেঁচে থাকা খুব কষ্টের। \n\nকারও অনুগ্রহ আমি কামনা করি না। ভিক্ষা করে বেঁচে থাকার চেয়ে। মরে যাওয়া অনেক ভালাে। আর যাই হােক, আমার মনে অপার শাস্তি আছে । আমি মনে শান্তি নিয়েই বেঁচে থাকতে চাই।\n"},{"1":"দুই বন্ধু ","2":"\n\nদেশের নাম খােরাশান। ভারি সুন্দর এক দেশ।সেই দেশে ছিল দুইজন সাধু ব্যক্তি। একজন ছিল বেশ মােটাসােটা । খেতে খুব পছন্দ করত । দিনে দুইবারভালাে ভালাে খাবার পেটপুরে না-খেলে তার শান্তি হত না।\n\nঅন্যজন ছিলেন সম্পূর্ণ আলাদা। শরীর ছিল লিকলিকে। হাড়-জিরজিরে দেহ।খাওয়াদাওয়া একদম পছন্দ করত না। দুইদিন পরে একদিন খেত সে।\n\nদুজনের আবার ভারি বন্ধুত্ব।\nএকবার তারা একসঙ্গে দেশভ্রমণে বের হল। পাহাড়-পর্বত ছাড়িয়ে, বন-জঙ্গল পেরিয়ে ঘুরে বেড়াতে লাগল তারা। নতুন দেশ, নতুন মানুষ—নিত্যনতুন অভিজ্ঞতা । খুব ভালাে লাগছে তাদের। আনন্দে আনন্দে কেটে যাচ্ছিল দিনগুলাে।\n\nএইভাবে ঘুরতে ঘুরতে একদিন নতুন এক শহরে এল তারা। শহরে ঢােকামাত্র গ্রেফতার করা হল তাদের । বাদশাহ\u0027র সেপাইরা ধরে নিয়ে গেল কাজির দরবারে। \nবিচারে রায় দেয়া হল—এরা গুপ্তচর।\n\nসাধু দুইজন বলতে থাকে আমরা নিরপরাধ, আমাদের কোনাে দোষ। নেই। আমরা দেশে দেশে ঘুরে বেড়াচ্ছি। আমরা নিরীহ মানুষ ।\n\nকিন্তু, কেউ তাদের কথা শুনল না।\nতাদের দুজনকে বন্দি করে রাখা হল একটা চোর-কুঠুরিতে। দরজা বন্ধ করে দেয়া হল ।  না-খেতে পেয়ে ওরা যেন মারা যায়—এর চেয়ে ভয়ংকর শাস্তি আর কী হতে পারে!\n\nকিছুদিন পরে অবশ্য প্রমাণ পাওয়া গেল, সেই দুজন আসলে গুপ্তচর নয়। তারা সাধু ব্যক্তি। মনের আনন্দে বেরিয়েছে দেশ ঘুরতে।\n\nবাদশাহ\u0027র লােকেরা গেল বন্দিদের মুক্ত করতে । দরজা ভেঙে উদ্ধার করতে হবে ওদের। কিন্তু এতদিন না খেয়ে থাকলে মানুষ তাে বাঁচতে পারে। নিশ্চয়ই ওরা বেঁচে নেই ।\n\nদরজা খুলে অবাক হল সেপাইরা । একজন তখনও বেঁচে আছে । যে বেচারা হাড়-জিরজিরে, রােগা-পটকা দেহ সে-ই মারা যায়নি। মােটা-জন পটল তুলেছে। সকলেই অবাক।\n\nতখন একজন জ্ঞানীলােক বলল এতে অবাক হওয়ার কিছু নেই। মােটা লােকটাই মারা যাবে। \n\nকারণ, সে ছিল ভােজনরসিক। খাবার ছাড়া তার।একমুহুর্ত চলে না। খাবার না-পেয়ে সে মারা গেছে। কিন্তু শুকনাে লােকটা খুব সংযমী। না-খেয়ে থাকার অভ্যেস তার আছে।\n\nসে বন্দি কারাগারে। অনশন পালন করেছে।জ্ঞানীলােকটি তখন সকলের উদ্দেশে বলল যারা অভাবের মধ্যে দিন।\n\nকাটায় তারা অভাবকে সহ্য করতে পারে। কিন্তু যারা ভােগবিলাসে জীবন। কাটায় তারা সামান্য বিপদেই কাতর হয়ে পড়ে। এমনকি মারাও যায় । ওদের দুজনের ভাগ্যে সেরকম ঘটনা ঘটেছে।"},{"1":"জুতোর দুঃখ ","2":"\n\nএই গল্পটি শেখ সাদীর মুখেই শােনা যাক\n          ------------------------------------------------------\n\nএকদা ছিল না জুতাে চরণযুগলে। অর্থাৎ আমার জুতাে নেই। টাকাপয়সাও নেই। টাকার অভাবে জুতাে কিনতে পারছি না। মনে খুব দুঃখ । অভাবে পড়লে জীবনের চাওয়া-পাওয়া নষ্ট হয়ে যায়।\n\nআমার অবস্থা বেগতিক। জুতাের দোকানের সামনে দিয়ে যাচ্ছি একদিন। দোকানে থরে থরে সাজানাে রঙবেরঙের কত জুতাে। কিন্তু আমার কেনার সামর্থ্য নেই।\n\nহঠাৎ করেই চোখ পড়ল একজন লােকের দিকে তাকিয়ে দেখি লােকটা রাস্তার ধারে গড়িয়ে গড়িয়ে হাঁটছে। লােকটা খোড়া। তার পা দুখানিই নেই ।\n\nজুতাে নেই বলে আমার দুঃখ হচ্ছে। কিন্তু বেচারার পা নেই।  তার দুঃখ আমার চেয়ে আরাে অনেক বেশি । আমি তাে তবে ওর চেয়ে অনেক সুখেই আছি।\n\nজুতাে না-থাকার বেদনা আমি মুহুর্তেই ভুলে গেলাম। কারণ ঐ লােকটার চেয়ে আমার অবস্থা অনেক অনেক ভালাে।\n\n"},{"1":"হাসিঠাট্টা","2":"\n\nএকজন ব্যবসায়ী। খুব বুদ্ধিমান। কিন্তু বেচারা হঠাৎ করে ব্যবসায় বেশকিছু টাকা লােকসান করে ফেলল। কী আর করা! ব্যবসা করতে গেলে লাভ-লােকসান তাে থাকবেই।\n\nব্যবসায়ীর একটি মাত্র পুত্র। সে বাবার সঙ্গে ব্যবসা করতো। পিতা একদিন পুত্রকে ডেকে বললেন—লােকসান হয়েছে বলে ভেঙে পড়াে না । লােকসানের কথা লােকজনকে বলার কোনাে দরকার নেই।\n\nপুত্র তাে এই শুনে অবাক! কেন বাবা? বুদ্ধিমান ব্যবসায়ী-পিতা তখন বললেন—লােকসানের দুঃখেই আমরা।কাতর। \n\nলােকে যদি জানতে পারে তবে দুঃখ হবে দ্বিগুণ। ক্ষতির দুঃখ তো আছেই, তার ওপরে লােকে জানলে আমাদের নিয়ে হাসিঠাট্টা করবে, অহেতুক উপহাস করবে—সেই দুঃখ সহ্য করা আরাে কঠিন হবে।\nযদিও খুব অন্যায় তবু লােকে অন্যের বিপদ দেখলে আনন্দিত হয়।\n"},{"1":"বিশ্বাস","2":"\n\nগজনীর সুলতান মাহমুদ।\nখুব বিখ্যাত একজন শাসক, যােদ্ধা এবং বীর। তাঁর একজন সভাসদ ছিলেন। খুবই বিশ্বস্ত । নাম তার হােসেন।\n\nপ্রায় প্রতিদিনই সুলতানের সঙ্গে কোনাে-না-কোনাে বিষয় নিয়ে তাঁর শলাপরামর্শ হত। সেসব আলােচনা ছিল খুবই গােপনীয়। একদিন দীর্ঘক্ষণ ধরে আলােচনা চলছে সুলতান ও সভাসদ হােসেনের মধ্যে।\n\nআলােচনা শেষে হােসেন বেরিয়ে এলেন বাইরে। কয়েকজন লােক তাকে ঘিরে ঘরল—সুলতানের সঙ্গে আপনার এতক্ষণ কী কী বিষয়ে পরামর্শ হল আমরা জানতে পারি কি?\n\nহােসেন একটুক্ষণ তাকিয়ে রইলেন ওদের দিকে। তারপর বললেন—এই বিষয়টা জানার জন্যে সুলতানের সঙ্গেই আপনাদের কথা বলাটা বুদ্ধিমানের\nকাজ নয় কি?\n\nলােকগুলাে কিছুক্ষণের জন্যে থমকে গেল। পরে একজন বলল—বুঝতে পেরেছি, আপনি বিষয়টা গােপন রাখতে চাইছেন আমাদের কাছে।\n\nহােসেন বললেন—এটা তাে পানির মতাে সহজ বিষয় । গােপন রাখব বলেই তাে সুলতানের আমি এত বিশ্বাসভাজন। আমাকে মেরে ফেললেও আমি সুলতানের বিশ্বাস ভঙ্গ করব না।\nবিশ্বাস ভঙ্গ করা মহাপাপ।"},{"1":"গুণের আদর","2":"\n\nনাম তার আয়াজ।\nদেখতে-শুনতে খুব একটা সুন্দর নয়।  যেমন বেঁটে তেমনই কালাে। চোখদুটো কুতকুতে। তােতলা। কথা বলতে গেলে জিভ জড়িয়ে আসে।\n\nকিন্তু, সুলতান মাহমুদ তাকে খুব ভালােবাসেন।সুলতানের অনুচরদের মধ্যে সে খুব প্রিয়। অন্যরা তাই খুব হিংসা করত আয়াজকে। রূপবান এবং শক্তিমান এত অনুচর থাকতে আয়াজকে কেন এত পছন্দ করেন সুলতান? এই প্রশ্ন সকলের।\n\nএকদিন সুলতান মাহমুদের সভাসদ হােসেন এলেন অনুচরদের আস্তানায় । কয়েকজন অনুচর তাকে ঘিরে ধরল। তারা জিজ্ঞেস করল- এত শক্তিমান, রূপবান অনুচর থাকতে আমাদের প্রিয় সুলতান কেন আয়াজকে বেশি ভালােবাসেন?\n\nপ্রশ্ন শুনে হােসেন মিটিমিটি হাসলেন। \nরূপের চেয়ে গুণের মূল্য অনেক বেশি। রূপ দেখে আমরা মুগ্ধ হই। বটে কিন্তু মর্যাদা দিই গুণীব্যক্তিকে। \n\nমানুষ তার শ্রেষ্ঠত্ব অর্জন করে গুণ দিয়ে, রূপে নয়। যে সকলকে ভালােবাসে, দেখতে অসুন্দর হলেও সে সকলের ভালােবাসা পাবে। পৃথিবীর যারা বিখ্যাত মানুষ তাঁরা সকলেই গুণের কারণে বিখ্যাত হয়েছেন—রূপের কারণে নয়।\n\nআমাদের আয়াজ তােমাদের সকলের মধ্যে সবচেয়ে গুণবান। সুলতান মাহমুদ গুণের সমাদর করতে জানেন। তাই তিনি আয়াজকে সবচেয়ে বেশি পছন্দ করেন। \n\nতােমরাও রূপবান হওয়ার চেয়ে গুণবান হওয়ার চেষ্টা করাে। তাহলেই জীবনে উন্নতি করতে পারবে ।\n"},{"1":"জীবন-মৃত্যু","2":"\n\nবয়স তীর প্রায় একশো বছর ।\nঅতি বৃদ্ধ এক লোক । কঠিন তার অসুখ ৷ \nএই বুঝি তাঁর প্রাণ যায় এরকম অবস্থা । মৃত্যুশয্যায় সেই বুড়োলোকটা গোঙাতে লাগল ।\n\nবিড়বিড় করে সে কথা বলছে ফারসি ভাষায় । কিন্তু, বুড়োর মৃত্যুশষ্যায় যারা উপস্থিত হয়েছেন তাদের কেউই অবশ্য একবর্ণ ফারসি বোঝে না। ভারি মুশকিল । মৃত্যুশয্যায় মানুষ অনেক প্রয়োজনীয় কথা বলে। এইসব কথা না-বুঝলে চলবে কী করে!\n\nলোকজনেরা ছুটে গেল কবি শেখ সাদীর কাছে । কারণ শেখ সাদী একজন জ্ঞানী মানুষ । তিনি কবিতা লেখেন ।\n\nএকজন বলল,\nকবি, শিগগির চলুন । এক বুড়ো মৃত্যুশয্যায় কী বলছেন তা কেউই বুঝতে পারছে না।\n\nশেখ সাদী দ্রুত এসে উপস্থিত হলেন বুড়োর রোগশয্যায় | বুড়ো তখন,কবিতা আবৃত্তি করছেন । \n\nসেই কবিতার অর্থ হল : \nহায়রে জীবন! \nএই জীবনে কত কিছু দেখার ছিল। \nকিছুই না-দেখে আমাকে মৃত্যুবরণ করতে হচ্ছে৷ বাগানে ঘুরে ঘুরে একটা গোলাপের পাশেই মরে গেলাম। পুরো বাগানটা আমার দেখা হল না।\n\nবুড়োর বেঁচে থাকার আগ্রহ দেখে কবি শেখ সাদী ভারি অবাক হলেন । সকলে কবিতার অর্থ শুনে একেবারে চোখ কপালে তুলল একশো বছর বেঁচে থেকেও বুড়ো আরো বাচতে চাইছেন ।\n\nকবি তাকে প্রশ্ন করলেন- আপনি কেমন আছেন? এখন কেমন লাগছে আপনার? বুড়ো মৃদুস্বরে জবাব দিল--এই জীবনের চেয়ে প্রিয় আর কী আছে?\n\nএকটা দাত তোলার ব্যথা সারাজীবনে ভোলা যায় না। কিন্তু আমার প্রাণ বেরিয়ে যাচ্ছে _-এই যন্ত্রণার কথা আমি কী করে বর্ণনা করি ।\n\nশেখ সাদী তখন বললেন- আপনি শান্ত হন। মানুষ কখনও চিরদিন বাচে না। একদিন-না-একদিন মানুষকে মরতে হবেই । শরীর থাকলে অসুখবিসুখ থাকবেই ।  আমরা চিকিৎসক ডেকে আনি ॥ \n\nতিনিই ব্যবস্থা করবেন। তখন বুড়ো বললেন অনেক কথাই বলা যায় । কিন্তু, সময় ও স্রোত কারো জন্য অপেক্ষা করে না। যে বাড়ির দেয়ালের রং নষ্ট হয়ে গেছে, চুন-সুরকি খসে গেছে, সেই বাড়ির চুনকাম করার কোনো মানে হয় না।\n\nআজ আমি বুড়ো হয়েছি, জীবনের শেষপর্যায়ে এসেছি, চিকিৎসক এনে আর লাভ কী! চিকিৎসক কি আমার যৌবন ফিরিয়ে দিতে পারবে? \n\nবলেই বুড়ো হাউমাউ করে কাঁদতে লাগলেন। শেখ মুখে সান্ত্বনার কোনো ভাষাই নেই । বুড়োর মৃত্যুশয্যায় তিনি স্থিরভাবে বসে রইলেন ৷"},{"1":"শিক্ষকের মর্যাদা","2":"\n\nএই গল্পটা একজন জ্ঞানী শিক্ষককে নিয়ে ৷\nতার ছাত্র ছিল এক বাদশার ছেলে ।\n\nশিক্ষকের কর্তব্য ছাত্রকে শিক্ষা দেয়া। এই শিক্ষক ছিলেন খুবই আদর্শবাদী। যা সত্য বলে জানতেন তাই করতেন। ধনী-গরিব, ছোট-বড় বলে তিনি কিছু মানতেন না।সকল ছাত্রের প্রতি ছিল তার সমান নজর।\n\nবাদশাহ\u0027র ছেলেকে তিনি আলাদা চোখে দেখতেন না। বাদশাহ\u0027র ছেলেটা ছিল খুব দুষ্টু। পড়াশোনায় তার একটুও মনোযোগ\nছিল না।  কাউকে সে পরোয়াও করত না । শিক্ষক তাই বাদশাহ\u0027র ছেলেকে মাঝে মধ্যেই শাসন করতেন। এমনকি তাকে বেত্রাঘাত করতেও দ্বিধা করতেন না।\n\nএকদিন ছেলেটি সহপাঠীদের সঙ্গে অন্যায় আচরণ করল। শিক্ষক জানতে পেরে ডেকে পাঠালেন ছেলেটিকে। তারপর বেদম পিটালেন।\n\nছেলেটি রাগে অভিমানে দুঃখে কাঁদতে কাঁদতে বাড়ি ফিরল। বাদশাহ জিঙ্গেস করলেন--তোমার কান্নার কারণ কী?\nছেলেটি সবিস্তার শিক্ষকের ওপর সব দোষ চাপাল । বাদশাহ খুব অখুশি হলেন । ডেকে পাঠালেন শিক্ষককে ।\n\nআপনি আমার পুত্রকে এত মারধোর করেন । কিন্তু কেন? আদর্শবান শিক্ষক বিন্দুমাত্র বিচলিত হলেন না।\n\nবাদশাহ\u0027র সামনে দাড়িয়ে নির্ভীক উচ্চারণে বললেন- আমাকে মাফ করবেন । আপনার পুত্র আগামীদিনে আমাদের বাদশাহ হবে ।\n\nতার দায়িত্ব অনেক। আমি তাকে সৎ ও সুন্দর শিক্ষা দিয়ে বড় করে তুলতে চাই । \nভবিষ্যতে সে যেন একজন সুশাসক হয় । \nতাই চেষ্টার কোনো ক্রুটি করি না । আমার যদি ভুল হয়ে থাকে তবে আমি ক্ষমাপ্রার্থী ।\n\nশিক্ষকের কথা শুনে বাদশাহ খুব খুশি হলেন । প্রচুর বখশিশ দিয়ে তিনি বিদায় করলেন শিক্ষককে । বললেন- একজন ভালো শিক্ষকই পারে একটি জাতিকে সুন্দরভাবে গড়ে তুলতে । আপনার মতো শিক্ষক আমাদের আরো প্রয়োজন ।"},{"1":"যুদ্ধ দেখে পলায়ন ","2":"\n\nআজ থেকে অনেক অনেক বছর আগে । \nসিরিয়ার ধু-ধু মরুভূমি দিয়ে একদল যাত্রী চলেছে তাদের গস্তব্যস্থানে । তখন পথে চলাচল করা খুব কষ্টের ব্যাপার ছিল ।\n\nকারণ, যেখানে-সেখানে দস্যুদল ওত পেতে থাকত। যে-কোনো সময় তারা ঝাঁপিয়ে পড়তে পারে এবং সর্বস্ব লুট করে নিয়ে\nযেতে পারে । যাত্রীদলে সবাই খুব ভালো মানুষ । স্বাভাবিকভাবে ভয়টাও তাদের বেশি ।\n\nএমন সময় তাদের সঙ্গে এসে জুটল এক যুবক। ভাবভঙ্গিতে মনে হল, দুর্দান্ত সাহসী সে । হাতে তীর-ধনুক। কথা বলে চটপট । হুংকার দেয় মাঝে মাঝে । \n\nযেন সে একাই দশজন ডাকাতকে পরাস্ত করতে পারবে । এরকম একজন সাহসী যুবককে সঙ্গে পেয়ে যাত্রীদল বেশ নিশ্চিন্ত হল । পথে দস্যুর ভয় অন্তত আর নেই৷\n\nছেলেটি শক্তিশালী বটে কিন্তু তার যুদ্ধের কোনো অভিজ্ঞতাই তার নেই। সে কখনও সামনাসামনি লড়াই করেনি। সে জানে না, আক্রান্ত হলে কেমন করে যুদ্ধ করতে হয়। \nজীবন কেটেছে তার আরাম-আয়েশে । \nযাত্রীদল তবু আশ্বস্ত। এরকম একজন বীর সঙ্গে থাকতে আবার ভয় কী!\n\nযাত্রীদল চলেছে। মরুভূমির দুর্গম পথ পেরিয়ে যেতে যেতে হঠাৎ করে একদিন দস্যুদলের মুখোমুখি হল তারা।দলে মাত্র দুইজন দস্যু। একজনের হাতে একটা লাঠি।\n\nসে লাঠিটা বনবন করে ঘোরাতে লাগল।আরেকজন বড় বড় পাথর ছুড়ে মারতে লাগল। দস্যু দেখে যাত্রীদলের মাথা খারাপ।\n\nবীরপুরুষের হাত-পা কাপতে লাগল । \nএতক্ষণ তীর-ধনুক নিয়ে তার আস্ফালন ছিল। ভয়ে কাপতে কাপতে হাত থেকে তীর-ধনুক পড়ে গেল ।\n\nদস্যু দুজন খুব সহজেই যাত্রীদলের কাছ থেকে টাকাপয়সা, সোনাদানা সব কেড়ে নিল । যাত্রীদলের মাথায় হাত। সর্বস্ব খুইয়ে এখন তারা নিঃস্ব। কিছুক্ষণ পর টের পাওয়া গেল, বীর যুবকটি পালিয়ে গেছে ।\n\n✪ মনে রাখতে হবে যার কোনো অভিজ্ঞতা নেই তাকে দিয়ে কোনো কাজ হয় না। যে অসময়ে দম্ভ দেখায় এবং কথা বেশি বলে তার ওপরে আস্থা রাখতে নেই । \n\nকথায় বলে, অভিজ্ঞ শিকারি কৌশলে বাঘ ধরতে পারে কিন্তু, অনভিজ্ঞ শক্তিমান বীর বাঘের পেটে যায়।"},{"1":"দয়ালু হাতেম তাই","2":"\n\nহাতেম তাইকে নিয়ে অনেক গল্প আছে। তিনি ছিলেন একজন মহানুভব,পরোপকারী ব্যক্তি। গরিব-দুঃবীর বন্ধু। মানুষের জন্য জীবন পর্যন্ত উৎসর্গ করতে তিনি প্রত্তুত। মানুষের মুখে-সুখে ছিল হাতেম তাইয়ের গুণের কথা।\n\nতারা ভাবত এরকম মহামানব দুনিয়াতে দুটি নেই। একদিন। কয়েকজন লোক গেল হাতেম তাঈয়ের সঙ্গে দেখা করতে। তারা\nবলল আপনার চেয়ে হৃদয়বান ও গুণবান মানুষ পৃথিবীতে আর কেউ নেই।\n\nহাতেম তাঈ বিনীতভাবে বলল- না, না, এই কথা ঠিক নয়। আমি একজন সামান্য মানুষ।আমার চেয়ে গুণবান ব্যক্তি অনেকে আছে।  আমরা তাদের দেখতে পাই না।\nকৌতৃহলী লোকজন জানতে চাইল-\n-কোথায় তারা?\n\nসবখানেই আছেন তারা ।যেমন সামান্য একটা ঘটনার কথা বলছি তোমাদের_\n\nএকবার চল্লিশটা উট কোরবানি দিলাম আমি। সকলকেই দাওয়াত করলাম। আমির থেকে ফকির সবাই আমার নিমস্ত্রিত অতিথি ।\n\nখানাপিনার ঢল বয়ে গেল আমার বাড়িতে৷\nবিশেষ এক কাজে আমাকে কিছুক্ষণের জন্যে সেদিন বাইরে যেতে হয়েছিল। \n\nপথে যেতে যেতে নজরে পড়ল, একজন কাঠুরিয়া কাঠ কাটছে। তার কাছে গিয়ে জিজ্ঞেস করলাম কিহে ভাই, কাঠ কাটছ কেন? সেখানে গেলেই তো আজ খানা পাবে।\n\nকাঠুরিয়া ক্লান্তভাবে আমার দিকে তাকাল এবং বলল আমি পরিশ্রম করে খাই।\nযতদিন শরীরে শক্তি আছে ততদিন কাজ করে খাব । কোনো ব্যক্তির আতিথেয়তা বা অনুগ্রহ লাভ করে আমি বেঁচে থাকতে চাই না ।\n\nহাতেম তাই তখন কৌতুহলী লোকগুলোর উদ্দেশে বললেন--এই যে একজন সামান্য কাঠুরিয়া, নিশ্চিতভাবে সে আমার চেয়ে অনেক বেশি গুণী ব্যক্তি। তার প্রতি শ্রদ্ধায় আমার মাথা নত হয়ে আসে ।"},{"1":"যখন ক্ষিধে লাগে","2":"\n\nবসরার নাম শুনেছ তো? গোলাপফুলের শহর । খুব বিখ্যাত জায়গা । বসরার স্বর্ণকারদের দোকানে বসে গল্প করছিল এক পথিক।পথিক ঘুরে বেড়ায় মরুভূমিতে৷ যায় এক দেশ থেকে আরেক দেশে । \n\nসে বলছিল-_একবার মরুভূমির মধ্যে পথ\nহারিয়ে ফেললাম । সে এক দারুণ ভয়ানক অভিজ্ঞতা ।\n\nএদিকে যাই, ওদিকে যাই, পথ আর খুঁজে পাই না । পেটে খিদে, তৃষ্ণায় বুক ফেটে যাচ্ছে, দুশ্চিন্তায় ভয়ে আতঙ্কে শরীর হাত পা ঠাণ্ডা হয়ে আসছে ।\n\nআমি ভেবে নিলাম--আজ আমার জীবনের শেষদিন। মৃত্যু এখন আমার সামনে উপস্থিত। পথ খুঁজে পাওয়ার কোনো উপায়ই আর পাচ্ছি না। এমন সময় কিছুদূরে দেখতে পেলাম একটা থলে পড়ে আছে । মনটা কিছুক্ষণের জন্যে আনন্দে ভরে গেল যাক, থলেতে খাবারদাবার হয়তো কিছু পাওয়া যাবে। দ্রুত ছুটে গেলাম থলেটার দিকে।\n\nহায়রে কপাল, থলেটা খুলে দেখি--সেখানে এক মূল্যবান পাথর। আলো ঝলমল করছে।  পরম দুঃখে পাথরটা আমি ছুড়ে ফেলে দিলাম । তারপর আবার খাবারের সন্ধানে, পানির সন্ধানে ঘুরে বেড়াতে লাগলাম। সবর্ণকারদের মধ্যে একজন প্রশ্ন করল পাথরটা ফেলে দিলে কেন? ওটা\nসঙ্গে রাখলেই পারতে। \n\nপরে ওটা তোমার কাজে লাগত। পথিক মৃদু হাসল। বলল ক্ষুধায় কাতর ব্যক্তির কাছে সামান্য খাবার-পানির মূল্য পৃথিবীর সকল মণিমানিক্যের মূল্যের চেয়েও অনেক বেশি।"},{"1":"ঘোড়া","2":"\n\nহাতেম তাইকে নিয়ে অনেক গল্প আছে ।\n\nদানশীল, মহৎপ্রাণ এই ব্যক্তিটি ইতিহাসে অমর হয়ে আছেন মানুষের\nপ্রতি তাঁর অকৃত্রিম ভালোবাসার জন্য।\n\nহাতেম তাইয়ের একটা ঘোড়া ছিল, খুবই প্রিয় ঘোড়া । ঘোড়াটা নিয়েই\nএই গল্প । \n\nঘোড়াটা ছুটতো ঝড়ের মতো । ফুলে ফুলে উঠত কেশর । চিহি চিহি\nধ্বনি ছড়িয়ে পড়ত আকাশে বাতাসে । ঘোড়াটির সুনাম ছড়িয়ে পড়ল দূর\nদূর দেশে | \n\nরোমের বাদশাহ\u0027র কানে গিয়ে পৌছাল এই ঘোড়ার কথা ।\nবাদশাহ\u0027র ঘোড়া সংগ্রহ করার বাতিক ছিল । তিনি জানতেন হাতেম তাই\nএকজন দানশীল ব্যক্তি । তিনি একদল দূত পাঠালেন হাতেম তাইয়ের\nকাছে। ঘোড়াটি তার দরকার । হাতেম তাই যদি ঘোড়াটি উপহার দেয়\nতাতেই বোঝা যাবে তার হৃদয় কত মহৎ\nবহুদিন ধরে, বহু পথ পেরিয়ে দূতেরা এল হাতেম তাইয়ের বাসভবনে ।\n\nপরম সমাদরে হাতেম তাই অতিথিদের বরণ করলেন । তাদের থাকার\nব্যবস্থা করলেন । খাবার আয়োজন করলেন । অতিথি আপ্যায়ন হচ্ছে\nমানুষের প্রধান কর্তব্য ৷\n\nপরদিন দূতেরা রোমের বাদশাহ\u0027র প্রস্তাব জানাল হাতেম তাইকে ৷\nলোকমুখে বাদশাহ শুনেছেন, হাতেম তাইয়ের একটা সুন্দর ঘোড়া আছে।\nউপহার হিসেবে বাদশাহ ঘোড়াটা সংগ্রহ করতে চান | \n\nএই-না শুনে হাতেম তাই খুব দুঃখিত হয়ে উঠলেন। হায়, হায়, এই কথা তোমরা গতকাল আমাকে বলোনি কেন? গতরাতে তোমাদের আপ্যায়ন করানোর জন্যে সেই ঘোড়াটিকে জবাই করা হয়েছে। কারণ তোমাদের জন্যে পর্যাপ্ত পরিমাণ ভালো খাবার আমার ঘরে ছিল না।\n\nআমার পশুপাখি সংগ্রহশালাটি বাড়ি থেকে অনেক দূরে ৷ তোমরা পথশ্রমে খুব পরিশ্রান্ত ছিলে । দেরি হয়ে যাবে ভেবে এ ঘোড়াটিকেই জবাই করেছি ।\nএখন কী হবে?\n\nদূতেরা হাতেম তাইয়ের মহৎ গুণে অবাক হয়ে গেলেন । হাতেম তাই অন্য অনেক ঘোড়া ও প্রচুর ধনরত্ব উপহার দিলেন রোমের বাদশাহকে ।\n\nঅভিথিদেরও উপহার দিলেন প্রচুর পরিমাণে। রোমের বাদশাহ সব ঘটনা শুনে বিস্মিত হলেন। হাতেম তাইয়ের নামে ধন্য ধন্য রব পড়ে গেল চারদিকে ॥"},{"1":"ভুল চিকিৎসা","2":"\n\nএকজন লোকের চোখে অসুখ হয়েছে । সারাক্ষণ চোখ থেকে পানি ঝরে। জ্বালা-যন্ত্রণা হয়।একদিন সে এক পশু চিকিৎসকের কাছে গেল । তার অসুখের কথা সবিস্তারে বলল ।\n\nচিকিৎসক সব শুনলেন। তারপর পশুদের চোখের ওষুধ দিলেন লোকটার চোখে। ভুল চিকিৎসায় বেচারা প্রায়-অন্ধ হয়ে গেল । রাগে-ক্ষোভে সে গেল কাজির কাছে।\n\nআমি এর বিচার চাই ।\n\nকাজি সব শুনে চিকিৎসককে কোনো সাজাই দিলেন না। বেকসুর খালাস করে দিলেন।\n\nআর লোকটিকে বললেন_দোষ আপনার। আপনি কোন বুদ্ধিতে পশু-চিকিৎসকের কাছে গেলেন? আপনি কি একজন পশু? \nপশু-চিকিংসক আপনাকে পশু ভেবে চিকিৎসা করেছে। এর মধ্যে কোনো অন্যায় নেই ।"},{"1":"কৃপণের গল্প","2":"\n\nএক ছিল কৃপণ লোক।\nপ্রচুর তার টাকাপয়সা। কিন্তু নিজের জন্য এক কানাকড়ি সে খরচ করত না। পয়সা খরচ হবে বলে ঠিকমতো খায় না। রাতদিন তার মাথায় একটাই চিন্তা-কী করে আরো টাকাপয়সা আয় করা যায় । টাকা জমাতে হবে, প্রচুর সম্পদশালী হতে হবে তাকে ।\nলোকটি যেমন কিপটে, ছেলেটি ছিল তার সম্পূর্ণ উলটো । \n\nসে দুহাতে টাকাপয়সা ওড়াত । বাবা যেখানে টাকা লুকিয়ে রাখে সেই গোপন স্থানের সন্ধান সে পেল; তাকে আর পায় কে! সমস্ত টাকাপয়সা হাতিয়ে নিয়ে সেখানে সে রেখে দিল কিছু পাথরের টুকরো। তারপর তার কুর্তি দেখে কে!\n\nবন্ধুবান্ধব সঙ্গে নিয়ে আনন্দ করে বেড়াতে লাগল সে । টাকা খরচ করে বলে অনেক বন্ধুবান্ধবও জুটে গেল। কিছুদিন পরে কৃপণ লোকটি জানতে পারল--তার বহুদিনের জমানো টাকা চুরি হয়ে গেছে। মনের দুঃখে লোকটি দুদিনেই বুড়ো হয়ে গেল।\n\nখাওয়াদাওয়া ছেড়ে সারাদিন কেবল বিলাপ করছেঃ হায় হায় আমার একী হল!\nছেলেটি এসব জানতে পেরে বাবাকে একদিন এসে বললঃ বাবা, তুমি\nনাকি দারুণ ভেঙে পড়েছ।\nকৃপণ লোকটি হাহাকার করে উঠলঃ হ্যাঁ বাবা, আমার সব শেষ হয়ে গেছে। টাকার বদলে কিছু পাথর এখন আমার সঞ্চয়ে ৷\n\nএই শুনে ছেলেটি খুব মজা পেল ।\nআমাদের জীবনে টাকার প্রয়োজন কী বাবা? আমরা একটু সুখে-শাস্তিতে\nথাকতে চাই এই কারণেই তো মানুষ টাকা আয় করে।  কিন্তু সেই টাকা যদি আমাদের জীবনে কোনোই কাজে না-লাগে তবে তার মূল্য কোথায়?\n\nতখন টাকা আর পাথর দুই-ই তো একই জিনিস । দুটোই মূল্যহীন । তুমি যেভাবে জীবন কাটাও সেটা কোনো মানুষের জীবন নয় ।\n\nতাহলে, মানুষ কেন টাকা আয় করে?\nবাবার এই কথায় হেসে ফেলল ছেলেটি। খুব জ্ঞানীলোকের মতো সে বললঃ কৃপণের টাকায় জগতের কোনো উপকার হয় না। মানুষ টাকা আয় করে জীবন ধারণের জন্যে । আর সে মহৎ মানুষ যে টাকা আয় করে সৎকাজে ব্যয় করে।\n\nকৃপণ মানুষটি পুত্রের এই কথা একবাক্যে মেনে নিল। সে স্বীকার করল এবারে টাকা আয় করে ভালো কাজে সে ব্যয় করবে ।"},{"1":"মহৎ যিনি তিনিই বড়","2":"\n\nগাধার পিঠে চড়ে লোকটা যাচ্ছিল। অনেক জরুরি কাজ তার। গাধা পথে যেতে যেতে পড়ে গেল গর্তে।  গাধা তো গাধাই বেচারা আর উঠতে পারে না। লোকটাও অনেক চেষ্টা করল গাধাটাকে ওঠানোর। কাজ হল না।\n\nলোকটার তখন মেজাজ খারাপ। সে গাধাটাকে যা-তা বলে গালাগালি শুরু করল। সময় যাচ্ছে আর লোকটার রাগও বাড়ছে। কে রাজা কে প্রজা, কে শত্রু, কে মিত্র সবাইকেই সে একধারসে গালি দিচ্ছে ।\n\nমানুষ রেগে গেলে তার কান্ডজ্ঞান লোপ পায়। লোকটারও তাই হল। রাগে,ক্ষোভে, বিরক্তিতে সে চিৎকার-চেচামেচি শুরু করল।\n\nএমন সময় ঐ পথ দিয়ে যাচ্ছিল সেই দেশের বাদশাহ। লোকটার কাণ্ড দেখে বাদশাহ খুব অবাক হলেন। গাধা কাদায় পড়েছে। কিন্তু লোকটা সেই রাগে সবাইকে গালাগালি করছে কেন?\n\nবাদশাহ\u0027র সহচররা ভয়ানক উত্তেজিত। তরবারির এক কোপে লোকটার মু্ুন্ডুটা ধড় থেকে নামিয়ে দেয়া দরকার। মৃত্যুদণ্ড ওর একমাত্র শাস্তি। বাদশাহ এসব কথায় কর্ণপাত করলেন না।\n\nতিনি বিবেচনা করে দেখলেন, লোকটা আসলেও খুব বেকায়দা অবস্থায় পড়েছে। এ অবস্থায় কারও মেজাজ ঠিক থাকার কথা নয়। \n\nবাদশাহ কোমলস্বরে লোকটাকে জিজ্ঞেস করলেন ব্যাপারটা কী? লোকটা তখন সবিস্তারে সব বলল । বাদশাহ বললেন তাহলে আমাদের উচিত তোমাকে সহযোগিতা করা ।\n\nবাদশাহ তার সহচরদের সঙ্গে নিয়ে গর্ত থেকে গাধাটিকে উদ্ধার করলেন।\nলোকটি যারপরনাই প্রীত হল ।\n\nবাদশাহ কিছু অর্থও সাহায্য করলেন লোকটিকে। তারপর বললেন আমি হচ্ছি এই দেশের বাদশাহ। আমার রাজ্যে কেউ\nবিপদে পড়ে আমাকেই গালাগালি করবে, এ হতে পারে না।বাদশাহ হয়েও আমি তোমার কাছে ক্ষমাপ্রার্থী।তোমার বিপদে আমি সমব্যথী।\n\nবাদশাহের কথা শুনে লোকটা মাটির সঙ্গে প্রায় মিশে গেল । তার রাগ,ক্ষোভ কমে গেছে। সে এখন সুস্থ মানুষ । বরং লজ্জায় সে কাতর হয়ে গেল। বাদশাহ\u0027র সামনে মাথা নত করে সে বলল আপনি মহৎ মানুষ।\n\nআপনি উত্তেজিত না-হয়ে আমার সঙ্গে যে আচরণ করলেন তা একমাত্র আপনার পক্ষেই সম্ভব।তাই আপনি একজন মহৎপ্রাণ শাসক । আমি সামান্য একজন প্রজা ।"},{"1":"অত্যাচারী বাদশা","2":"এক দেশে এক অত্যাচারী বাদশাহ ছিলেন । বিভিন্ন রকমের অত্যাচার তিনি করতেন । লোকজনের ঘোড়া-গাধা জোর করে কেড়ে নিতেন।\n\nবাদশাহ একদিন সৈন্যসামস্ত সঙ্গে নিয়ে শিকার করতে গেলেন । দলবল নিয়ে শিকার করতে আসা রাজাদের একটা আভিজাত্য। এবং এটা একটা বড় উৎসব। রাজা একা একা একটা শিকারের পেছনে ধাওয়া করতে করতে অনেকদূর চলে গেলেন। তার অন্য কোনোদিকে খেয়াল নেই।\n\nতখন সন্ধ্যা ।\n\nরাজা টের পেলেন বনের মাথায় ঘন আঁধার নামছে। সঙ্গে কোনো অনুচর নেই। সম্পূর্ণ অপরিচিত স্থান। তিনি কাছাকাছি এক গ্রামে গিয়ে আশ্রয় নিলেন। এক ধনবান ব্যক্তির বাড়িতে রাত্রিযাপন করবেন বলে ইচ্ছা প্রকাশ করলেন ।\n\nকিছুক্ষণ পর তিনি দেখলেন, ধনী ব্যক্তিটি তার গাধাকে বেদম প্রহার করছে । গাধা কাতর হয়ে চিৎকার করছে । লোকটি নির্বিকার। সে গাধার একটা পা ভেঙে দিল । রাজা তাই দেখে লোকটিকে বললেন কী হে,\nঅবলা জীবটাকে এভাবে পিটাচ্ছ কেন? গাধার ঠ্যাং ভেঙে তুমি নিজের শক্তি পরীক্ষা করছ?\n\nলোকটি উত্তেজিতভাবে জবাব দিলঃ আমার কাজ ভালো কি মন্দ, আমিই সেটা খুব ভালোমতো জানি।গায়ে পড়ে তোমার কথা বলার কোনো প্রয়োজন নেই।\n\nজবাব শুনে বাদশাহ খুব দুঃখ পেলেন ।\n\nএইভাবে এই নিরীহ প্রাণীটাকে মারার কী কারণ থাকতে পারে দয়া করে সেটা আমাকে বুঝিয়ে বলবে কি? আমার মনে হচ্ছে, তুমি যে শুধু নির্বোধ তাই নয়, বরং আন্ত একটা পাগল ।\n\nলোকটি এ কথায় হেসে বললঃ হ্যাঁ, আমি পাগলই বটে । তবে সব শুনলে তুমিও বুঝবে, আমি নির্বোধের মতো গাধাটার পা ভেঙে দিইনি ৷ এর মধ্যে একটা উদ্দেশ্য আছে আমার।আমাদের বাদশাহ খুব অত্যাচারী ।\n\nএকথা সবাই জানে । আমার এই সুস্থ সবল গাধাটির খবর পেলে নিশ্চয়ই তিনি এটা জোর করে নিয়ে যাবেন। শুনেছি, আমাদের এই এলাকায় বাদশাহ এসেছেন । তাই গাধাটিকে বাদশাহ\u0027র অত্যাচার থেকে রক্ষা করবার জন্যে খোঁড়া করে দিলাম । বাদশাহ গাধাটিকে কেড়ে নিয়ে যাওয়ার চেয়ে খোঁড়া অবস্থায় এটা আমার কাছে থাকা অনেক ভালো । আমাদের অত্যাচারী বাদশাহকে জানাই শত ধিক!\n\nবাদশাহ গ্রামবাসী লোকটির মুখে তার নিন্দা শুনে খুবই দুঃখ পেলেন। কোনো জবাব দিলেন না । রাগে, অপমানে, দুঃখে সারারাত দুচোখের পাতা এক করতে পারেননি । ঘুমহীন রাত কাটল । ভোরের আলো ফুটল পূর্ব আকাশে । মৃদু বাতাস বয়ে যাচ্ছে । পাখির কলকাকলিতে মুখর চারদিক ।\n\nসৈন্যসামস্ত বাদশাহকে খুঁজতে খুঁজতে সাতসকালে হাজির হল সেই গ্রামে। ধনী লোকের বাড়ির সামনে এল তারা। শত শত লোকজন এসে মুহূর্তে ভিড় হয়ে গেল। সুসজ্জিত ভৃত্যেরা বাদশাহ\u0027র সেবায় নিয়োজিত হল । সেই বাড়ির সামনে জীকজমকপূর্ণ বিশাল দরবার বসে গেল । রাজ্যের প্রধান প্রধান ব্যক্তি রাজার সামনে এসে আসন গ্রহণ করলেন ৷ রাজকীয়\nখানাপিনার আয়োজন করা হল ।\n\nকিছুক্ষণের মধ্যেই সেই এলাকার সম্পূর্ণ\nপরিবেশ পালটে গেল । সৈন্যদল ও ঘোড়ার পদভারে থরথর করে কাঁপতে লাগল সেই এলাকা ।\n\nবাড়ির সেই লোকটি ব্যাপারস্যাপার দেখে একেবারে থ । গতরাতে স্বয়ং বাদশাহ ছিলেন তার অতিথি । অর্থাৎ, তার বিপদ ঘনিয়ে এসেছে ।\n\nবাদশাহ ডেকে পাঠালেন লোকটিকে ।\nধরে-বেঁধে তাকে আনা হল বাদশাহ\u0027র সামনে ।\n\nলোকটি বুঝল, তার আত্মরক্ষার আর কোনো উপায় নেই । এই মুহূর্তেই, তার জীবন শেষ হবে । আর ভয় করা বৃথা | কারণ উদ্যত তরবারির নিচেই মানবের ভাষা অধিকতর শক্তিশালী হয়ে থাকে ।\n\nতাই লোকটি সাহসের সঙ্গে বলল- হে মহামান্য বাদশাহ, আমি একাই শুধু আপনার নিন্দা করি নাই। খবর নিয়ে দেখুন, জনসাধারণ সকলেই একই কথা বলে থাকে । আমাকে সহজেই হত্যা করা আপনার পক্ষে সম্ভব।আমার কথায় আপনি মনে আঘাত পেয়েছেন সেজন্যে আমি দুঃখিত ।\n\nকিন্তু, আপনার উচিত হবে ভালো কাজ করা-যেন কেউ আপনার বদনাম করতে না পারে । অন্যায় করে কখনোই সুনাম অর্জন করা সম্ভব নয়। আপনার কর্মচারীরা সারাক্ষণ আপনার গুণকীর্তন করে থাকে । এতে রাজার সম্মান বৃদ্ধি পায় না। প্রজারা যদি বাদশাহ\u0027র সুনাম করে, তাতেই\nবাদশাহ\u0027র সম্মান বাড়ে ।\n\nবাদশাহ এই সাহসী সত্যকথা শুনে দারুণ উদ্দীপ্ত হলেন । লোকটিকে মুক্ত করে দিলেন । সকলের উদ্দেশে বললেনঃ আমি আজ থেকে চেষ্টা করব ন্যায়পরায়ণ, সুশাসক হতে। আমি চাই একজন ভালো বাদশাহ হতে।যেন আমার সুনাম ছড়িয়ে পড়ে দিকে দিগন্তরে ।"},{"1":"চতুর","2":"\n\nএকজন ভালোমানুষের কাছে চতুর এক লোক এসে পায়ে লুটিয়ে পড়ল। মুখে তার কথার খই ফোটে।\n\nভাইরে, আমি বড়ই বিপদে পড়ে আপনার কাছে এসেছি। আমার বিপদের কথা কীভাবে যে বলি আপনাকে?\n\nনা, না, বলে ফেলো, শিগগির বলো। সদাশয় ভালোমানুষটি অভয় দিল।\n\nএকবার বিপদে পড়ে একজনের কাছ থেকে দশটি টাকা ধার করেছিলাম।  সেই টাকা এখনও শোধ দিতে পারিনি। পাওনাদারের\nতাগাদায় আমার জীবন প্রায় বিপন্ন । টাকা শোধ দিতে না-পারলে সে এখন আমাকে ধরে-বেঁধে নিয়ে যাবে । আমাকে মারধোর করবে। আমি এখন কী করব? আমাকে এই বিপদ থেকে একমাত্র আপনিই বাচাতে পারেন ।\n\nভালোমানুষ লোকটি আর কিছু জানতে চাইলেন না। সঙ্গে সঙ্গে দশটি টাকা দিয়ে দিলেন ।\n\nচতুর লোকটি বিদায় হল ।\n\nতখন পাশে বসে থাকা একজন লোক সাধু ব্যক্তিটিকে জিজ্ঞেস করল লোকটির কাতর অনুনয়-বিনয়ে আপনি তাকে টাকা দিয়ে দিলেন? এমনও তো হতে পারে লোকটা মিথ্যা বলে টাকা নিয়ে গেল।\n\nসাধু ব্যক্তিটি বললেন সেটা আমার দেখার ব্যাপার নয়। লোকটি বিপদের কথা বলে আমার কাছ থেকে টাকা নিল । সত্যি যদি সে বিপদে পড়ে থাকে তবে আমি তাকে সাহায্য করলাম। এতে আমার পুণ্য হবে।\n\nআর যদি ছলনা করে থাকে তবে পরে সে যেন আর আমাকে জ্বালাতন না করতে পারে-_এইজন্য টাকা দিয়ে দিলাম । সৎলোকদের সাহায্য করতে হয়। আবার অসৎ লোকদের অখুশি রাখলেও চলে না।"},{"1":"প্রাণীর প্রতি ভালবাসা","2":"একজন সাধুব্যক্তি পথে পথে ঘুরে বেড়াচ্ছেন । এখানে ঘোরেন, ওখানে\nঘোরেন। লোকজনের সঙ্গে কথা বলেন। মানুষের উপকার করার চেষ্টা করেন।\n\nঘুরতে ঘুরতে একদিন দেখলেন, পথে একটা কুকুর প্রায় মরো-মরো অবস্থায় পড়ে আছে। কুকুরটা পানির পিপাসায় বড়ই কাতর।\n\nকাছেই ছিল একটা পানির কুয়া । কিন্তু সেখানে পানি ওঠানোর কোনোই ব্যবস্থা ছিল না। লোকটি সঙ্গে সঙ্গে মাথার পাগড়ি খুলে ফেললেন।পাগড়ির সাথে টুপি বেঁধে সেটা নামিয়ে দিলেন কুয়ার মধ্যে । এতে সামান্য একটু পানি উঠল ।\n\nএ পানি পান করিয়ে তিনি কুকুরটার জীবন রক্ষা করলেন । একজন পথিক তাকে জিজ্ঞেস করল ভাই, অবলা জীবটির জীবন রক্ষা করার জন্য আপনি নিজের পাগড়ি-টুপি নষ্ট করে ফেললেন ।\n\nলোকটি বিনয়ের সঙ্গে জবাব দিল যার জীবন আছে তার প্রতি আমাদের দয়া দেখানো উচিত । প্রকৃতি-রাজ্যে কত বিচিত্র প্রাণী রয়েছে-সকলের জন্যেই আমাদের ভালোবাসা থাকা প্রয়োজন ।\n\nহৃদয় ছাড়া একজন মানুষ কখনই বড় হতে পারে না।"},{"1":"দয়ালু বাদশাহ","2":"\n\nসিরিয়া দেশের এক বাদশাহ ছিলেন ।\n\nখুবই দয়ালু, নীভিবান ও ধর্মভীরু এক বাদশাহ। তিনি প্রজাদের খুব ভালোবাসতেন।প্রায় প্রতিদিন ছদ্মবেশে নগরভ্রমণে বেরোতেন তিনি। লুকিয়ে লুকিয়ে প্রজাদের সুখদুঃখের খবর নিতেন ।\n\nএকদিন ভোরবেলা ।\n\nএক মসজিদের সামনে এসে দেখেন, দুইজন ভিক্ষুক মেঝেতে শুয়ে আছে। নিদারুণ শীতের রাত্রে তারা ভালোমতো ঘুমাতে পারেনি। তাদের না ছিল কন্বল, না ছিল লেপ-তোষক।তাদের একজন অন্যজনকে বলছে আমাদের দেশের বাদশাহ কতই-না আমোদে-প্রমোদে হাসিখেলায় দিন কাটাচ্ছেন । \n\nআমাদের মতো গরিব প্রজাদের খবর কি তিনি রাখেন? আমরা প্রতিদিন কতই-না কষ্ট করছি । রাজা কি তার খবর রাখেন?\n\nআরেকজন বলল একদিন রাজাকে এইভাবে রাত্রিযাপন করানো উচিত । তাহলে তিনি বুঝতেন, গরিবের কত দুঃখ ।\n\nলোক দুজন তারপর বাদশাহকে নিয়ে আলোচনা-সমালোচনা শুরু করল । ছদ্মবেশে বাদশাহ সব শুনলেন।সমালোচনা একসময় এমন তীব্র হয়ে উঠল যে বাদশাহ আর বেশিক্ষণ সেখানে দীড়াতে পারলেন না। তিনি চলে গেলেন ।\n\nক্রমে সকাল হল।\nআকাশ রাঙা করে সূর্য উঠল।\nমানুষজন জেগে উঠল । শুরু হল সংসারের কাজ । বাদশাহ যথারীতি সিংহাসনে আরোহণ করলেন। তারপর ডেকে পাঠালেন সেই দুই ভিক্ষুককে। তারা ভয়ে ভয়ে কাপতে কাপতে দরবারে এসে হাজির।\nবাদশাহ তাদেরকে সিংহাসনের পাশে বসতে বললেন । মূল্যবান খানাপিনা করালেন । টাকাকড়ি ও পোশাক-আশাক উপহার দিলেন ।\n\nভিক্ষুক দুজন তো অবাক!\nকোন বাদশাহ\u0027র মুখ দেখে আজ ঘ্বুম ভাঙল আমাদের! কোন আলো আজ লাগল চোখে । ভিক্ষুক দুজন কাতরভাবে জানতে চাইল-_রাজা, হঠাৎ করে আমাদের প্রতি এই অনুগ্রহের কারণ কী?\n\nবাদশাহ হাসতে লাগলেন প্রফুল গোলাপের মতো । বললেন আমি তেমন বাদশাহ নই যে রাজত্বগৌরবে আমি গর্বিত । আমার প্রজাদের ব্যাপারে আমি উদাসীন নই। সেইজন্যে তোমাদের দুঃখ-দুর্দশা দূর\nকরলাম। আজ থেকে তোমরা আমার বন্ধু । তোমরা গতরাত্রে আমাকে নিয়ে সমালোচনা করছিলে । আমি নাকি দরিদ্র প্রজাদের খোঁজখবর রাখি না।\n\nভিক্ষুক দুইজন বাদশাহ\u0027র এই কথায় ভারি লজ্জিত ও অপ্রস্তুত হয়ে পড়ল । বাদশাহ\u0027র পায়ে লুটিয়ে পড়ে তারা ক্ষমা প্রার্থনা শুরু করল ।\n\nবাদশাহ বললেন না, ক্ষমা প্রার্থনার কিছু নেই । আমি সিংহাসনে বসেছি প্রজাদের স্বার্থরক্ষার জন্যই । আমিও একজন দাস । আমি শুধু আমার কর্তব্য পালন করেছি। এর বেশিকিছু নয় । আমি তোমাদের দুঃখ-দুর্দশা দূর করতে পেরেছি এটাই আমার সান্ত্বনা ।"},{"1":"পালাবদল","2":"এক দরিদ্র ভিক্ষুক সারাদিন পথে পথে ঘুরে বেড়িয়েছে। ক্ষুধায় পিপাসায় কাতর হয়ে সে এল এক ধনী লোকের বাড়ির দরজায় ।\nও ভাই আমাকে একটু ভিক্ষা দিন । আমি খুব ক্ষুধার্ত। ধনী লোকটি বলল না হে, এখানে কোনো ভিক্ষাটিক্ষা দেয়া হয় না।\nতুমি অন্য কোথাও দেখো ।\n\nভিক্ষুক তবুও দীড়িয়ে রইল । মালিক তখন তার বাড়ির কাজের ছেলেটাকে পাঠাল ! যাও ওকে বিদায় করো। কাজের ছেলেটি গিয়ে ঘাড়ধাক্কা দিয়ে ভিক্ষুককে বিদায় করল । \n\nক্লান্ত, ক্ষুধার্ত ভিক্ষুক বেচারা কাঁদতে কাঁদতে ফিরে চলল অন্য দরজায় ।\nএই ধনী লোকটি ছিল খুবই অত্যাচারী, অহংকারী |\n\nমানুষকে সে মানুষ বলেই মনে করে না । কিছুদিন পরে তার কপালে নেমে এল দুর্ভোগ । ব্যবসা করতে গিয়ে সব টাকা লোকসান করে লোকটি একেবারে নিঃস্ব হয়ে গেল ।\n\nএখন সে পথের ভিক্ষুক । চাকর ছেলেটিও কাজ নিয়ে চলে গেল অন্যত্র আরেক ধনী ব্যক্তির বাড়িতে । সেই ধনী ব্যক্তিটি ছিল খুবই ভালো । হৃদয়বান এবং মানুষের মর্যাদা দিতে জানত সে ।\n\nএকদিন এক ভিক্ষুক এসে হাজির হল এই ধনী ব্যক্তিটির বাড়িতে ৷ ভাই, আমি খুব ক্ষুধার্ত । কিছু খাবার চাই!\n\nধনী ব্যক্তিটি সঙ্গে সঙ্গে ভিক্ষুকের খাবারদাবারের ব্যবস্থা করলেন । রাত্রে\nথাকার ব্যবস্থা করলেন। আর প্রভুভক্ত চাকরটিকে বললেন, লোকটির আদর-আপ্যায়নে যেন কোনো ক্রুটি না হয়।\nচাকরটি খাবার নিয়ে ভিক্ষুকের কাছে পৌছতেই অবাক হরে গেল।\n\nআরে, এ যে তার পুরনো প্রভু! মানুষের ভাগ্য কত দ্রুত বদলে যায়। চাকরটির চোখে পানি এসে গেল । জল ছলছল করতে লাগল চোখে। \n\nধনী ব্যক্তিটি জিজ্ঞেস করল- ব্যাপার কী? তোমার চোখে পানি কেন?\n\nহুজুর, আমি একদিন এই লোকটির বাসায় কাজ করতাম । কিন্তু লোকটি ছিল খুবই অহংকারী । আজ সে পথের ফকির ।\n\nধনী ব্যক্তিটি তখন বলল তাইতো বলি, লোকটিকে তো আমারও চেনা-চেনা মনে হচ্ছে । একদিন আমিও ভিক্ষুক ছিলাম ৷ পথে পথে ঘুরে বেড়াতাম। এ ব্যক্তির বাড়িতে ভিক্ষা চাইতে গিয়েছিলাম।\nগলাধাক্কা দিয়ে আমাকে বের করে দেয়া হয়। আজ দিন বদলে গেছে । ভাগ্য ফিরেছে আমার । আমি আজ ধনী ব্যক্তি । আমাকে দূর দূর করে তাড়িয়ে দিয়েছিল\nযে-ব্যক্তি সে আজ পথের ভিক্ষুক । সে আজ আমার অতিথি ।\n\nএই হচ্ছে মানুষের জীবন । মানুষ যদি কোনো অন্যায় কাজ করে সে তার\nকর্মফল পায় । আজ যে আমির কাল সে ফকির, আজ যে ফকির কাল সে\nআমির এই হচ্ছে পৃথিবীর নিয়ম ।"},{"1":"কুকুরের কাজ","2":"বনের ধারে ঘর । সেইখানে থাকে এক বৃদ্ধ । একদিন এক কুকুর সেই লোকটিকে ভীষণভাবে কামড়ে দিল । কুকুরের কামড়ের যন্ত্রণায় সারারাত তিনি ছটফট করতে লাগলেন । ব্যথায় শরীরে জ্বর এসে গেল ।\n\nসেই লোকের একটি ছোট মেয়ে ছিল।\n\nসকালবেলা সক শুনে মেয়েটি বাবাকে বলল কুকুর তোমাকে কামড়েছে? তোমার কি দাত নেই? তুমি কেন কুকুরকে কামড়ালে না?\n\nমেয়ের কথা শুনে হো হো করে হেসে উঠল বাবা ।\n\nকুকুরের চেয়ে আমার গায়ে শক্তি অনেক বেশি । কুকুর আমাকে কামড়েছে, তাই বলে কুকুরকে কামড়ানো আমার শোভা পায় না।\n\nছোটলোকের সঙ্গে কখনও ছোটলোকি করতে নেই। কুকুর কুকুরের কাজ করেছে।আমি তো আর কুকুর নই। আমি কেন কুকুরের কাজ করতে যাব?"},{"1":"কোমলতার জয়","2":"বাদশাহ\u0027র ভৃত্য পলায়ন করেছে।\nরাজা হুকুম দিলেন যে কোনোভাবে হোক ওকে খুঁজে বের করো।\n\nভৃত্যকে খুঁজে ধরে নিয়ে আসা হল।\nবাদশাহ তার প্রাণদণ্ডের আদেশ দিলেন ।\n\nনিয়ে যাওয়া হল তাকে জল্লাদের দরবারে । জল্লাদের খড়গ উদ্যত।এই ঘোর দুঃসময়ে একজন মানুষের করার কী থাকতে পারে! ভৃত্যটি হতাশার ঘন অন্ধকারে নিমজ্জিত । \n\nজীবন-মৃত্যুর সন্ধিক্ষণে বেচারা কাতরস্বরে প্রার্থনা শুরু করল হে পরধ করুণাময়, আমাকে অহেতুক হত্যা করা হচ্ছে। যারা\nআমাকে হত্যা করছে তাদের আমি ক্ষমা করেছি । \n\nতুমিও তাদের ক্ষমা করো । বাদশাহ আমার প্রাণদণ্ডের আদেশ দিয়েছেন । তাতে আমার কোনো দুঃখ নেই । কারণ এই রাজাই আমাকে প্রতিপালন করেছেন । তুমি সকলের পাপ ক্ষমা করো ।\n\nবাদশাহ ভৃত্যের ফাসির মঞ্চের পাশেই ছিলেন! ভূত্যের মৃত্যুকালীন প্রার্থনা শুনে তার চিত্ত বিচলিত হল।তিনি লজ্জা পেলেন।তার সমস্ত রাগ পানি হয়ে গেল । সঙ্গে সঙ্গে আদেশ দিলেন রাজা ওকে মুক্ত করে দাও।\n\nভৃত্যটি মুক্তি পেল তার কোমলতা দিয়ে ।\nযদি ফাসির মঞ্চে তার ক্রোধের আগুন জ্বলত, তবে হিতে বিপরীত হতে পারতো। ভৃত্যটি প্রার্থনার সময় নম্রভাবে,কোমলভাবে\n,বিনীতভাবে সকলের মঙ্গল কামনা করেছে। মনে রাখা দরকার, সকলের মঙ্গল কামনার মধ্যেই নিজের মঙ্গল লুকিয়ে থাকে ।"},{"1":"চিল আর শকুন","2":"আকাশে উড়ে বেড়াচ্ছিল চিল আর শকুন\nঅসীম-অনস্ত নীল আকাশ । মেঘমুক্ত নির্মল পরিবেশ। শকুন তার বন্ধু চিলকে বলল ওহে চিল, আমি কত দৃরদৃষ্টিসম্পন্ন তুমি কি তা জানো?  তুমি কি জানো, এত উপর থেকেও আমি নিচের সবকিছু দেখতে পাই? \n\nচিল বলল হয়তো তোমার কথা সত্যি । কিন্তু ভাই, কথার কোনো মূল্য নেই। তুমি দূরের জিনিস কেমন দেখতে পাও, এসো তার একটা পরীক্ষা হয়ে যাক। শকুন এককথায় রাজি। উড়ে উড়ে তারা এল বহুদূরের এক জঙ্গলের মাথায় । চিল জানতে চাইল নিচে কী আছে তুমি কি তা সব দেখতে পাচ্ছ? শকুন গভীর দৃষ্টি দিয়ে নিচে তাকাল।\n\nভাই, তুমি যদি বিশ্বাস করো, তবে শোনো বনের পাশে ঠিক এ স্থানটিতে একটা গমের দানা আছে, আমি স্পষ্ট দেখতে পাচ্ছি।\nচিল এই কথায় বিস্মিত হল। সে তো কিছুই দেখতে পাচ্ছে না। এবং বিশ্বাসই করতে পারল না, এতদূর থেকে একটা গমের দানা দেখা সম্ভব। শকুন বলল শুরু হোক আমাদের পরীক্ষা। \n\nতখন চিল আর শকুন দুজনেই উড়ে উড়ে নিচের দিকে নামতে লাগল। শকুন বিজয়গর্বে উৎফুল্ল।কারণ আরেকটু নামলেই সত্যি সত্যি সে গমের দানাটা সংধহ করতে পারবে । যখনই সে গমটা আনতে গেছে তৎক্ষণাৎ তার পায়ে শিকারির ফাদ আটকে গেল । শকুন টের পেল-_তার আর মুক্তি নেই । অনেকক্ষণ চেষ্টা করল । কিন্তু যতই চেষ্টা করে ততই কঠিন বন্ধনে বেচারা\nআটকে যাচ্ছে।\n\nবোঝা গেল, শকুনের ভাগ্যে আর মুক্তি নেই। \nএই ঘটনায় চিল অতিশয় দুঃখিত হল। \nসে বলল কী আশ্চর্য ব্যাপার, অতদূর থেকে তুমি সামান্য গমটি দেখতে পেলে, আর এত নিকটে এসে বড় ফাঁদের বন্ধন তোমার চোখে পড়ল না। তোমার দূরদৃষ্টির পরিণাম বড় ভয়াবহ । এই বিপদের সময় দূরদৃষ্টি দিয়ে তোমার তো কোনো উপকার হল না।\nশকুন আর কিছুই বলল না ।\n\nএখন আমি মৃত্যুপথযাত্রী । আমার এখন সুক্ষ বিচার-বিবেচনা নেই । অনন্ত সাগরে কূল নেই, কিনারা নেই সেখানে সাঁতারের বাহাদুরি দেখানোর মানে নেই। এখন আমি নিদারুণ  বিপদে পড়েছি এই সময় আমার দূরদৃষ্টির কোনো অর্থ হয় না।"},{"1":"গোপন কথা","2":"\n\nএক বাদশাহ তীর অত্যন্ত প্রিয় কর্মচারীকে একটি গোপন কথা বললেন। সাবধান করে দিলেন বারবার, যেন এই কথা কেউ জানতে না-পারে ৷\n\nকথা গোপন রাখা খুব কঠিন কাজ । অনেকেই সেটা পারে না।\n\nপ্রায়  বছর খানেক কথাটা গোপন থাকল । তারপর একদিন রাজ্যের সবখানে ছড়িয়ে পড়ল সেই গোপন কথা। হাটে-মাঠে-ঘাটে সবখানে সবাই জানে সেটা ।\n\nবাদশাহ তখন ডেকে পাঠালেন তার প্রিয় কর্মচারীকে। এবং তার প্রাণদণ্ডের আদেশ দিলেন।\n\nকেন এই কথাটি প্রকাশিত হল?\n\nকর্মচারীটিকে নিয়ে যাওয়া হল জল্লাদের কাছে । তার মৃত্যুদণ্ড কার্যকর করা হবে।\n\nবাদশাহ, আমাকে ক্ষমা করুন৷ এই অপরাধের জন্য আমি দায়ী ৷ কিন্তু এক অর্থে আপনিও দায়ী । আপনি নিজের কথা নিজেই গোপন রাখতে পারেননি । \n\nআমার মতো সামান্য একজন কর্মচারী কীভাবে সেটা গোপন রাখবে? আর আপনি সেটা আশাই-বা করেন কীভাবে? সমুদ্বের জল বন্ধ করতে না-পারলে নদীর প্রবাহ কি বন্ধ করা সম্ভব?\n\nবাদশাহ তার প্রিয় কর্মচারীর কথা মেনে নিলেন । মুক্তি দেয়া হল কর্মচারীটিকে !"},{"1":"সকলেই পরাধীন","2":"\n\nমরুভূমির পথ ধরে চলেছে দীর্ঘ উটের কাফেলা।সারি সারি ছোট-বড় উট।\nদীর্ঘ অফুরন্ত রাস্তা ধরে তারা চলেছে।\n\nক্লাস্ত উটের দল পথে বিশ্রাম নিতে বসল । তখন এক উটের বাচ্চা তার মাকে হতাশ স্বরে বলল মা, আমার হাতে যদি লাগাম থাকত, আমি কখনই এই কাফেলার সঙ্গে এইভাবে বোঝা বহন করতাম না। হায়, আমার কী দুর্ভাগ্য! আমার কোনো স্বাধীনতা নেই৷ আমার পথ চলার পরিচালক অন্য\nএকজন।\n\nউটের মা তখন জবাব দিল হায়রে অবোধ শিশু। পরাধীন তুমি একা নও। সকলেই আসলে পরাধীন । মানুষেরও কোনো স্বাধীনতা নেই । তাকেও একদিন মৃত্যুবরণ করতে হয়। একজীবনে তাকেও অনেক বিপদের মুখোমুখি হতে হয়।\n\nসব বিপদ থেকে সে কি নিজেকে উদ্ধার করতে পারে? যখন মাঝসমুদ্রে ঝড়ের কবলে জাহাজ আক্রান্ত হয় তখন সুদক্ষ নাবিকও কিছু করতে পারে না। তার আর্তচিৎকারধ্বনি আকাশে মিলিয়ে যায় ।\n\nউটের মা তার শিশুকে আদর করতে করতে বলল আমরা অন্তত বনের নির্বোধ পশু-পাখির চেয়ে অনেক ভালো আছি । আমরা কাজ জানি । মানুষ তাই আমাদের ভালোবাসে ৷"},{"1":"ভালো মানুষ","2":"\n\nবাদশাহ একদিন দারুণ খুশি ৷\n\nরাত্রে একটি চমৎকার স্বপ্ন দেখেছেন। তার আজ মন খুব ভালো।সকালেই তিনি এক ভৃত্যের হাতে এক থলে মোহর দিয়ে বললেন যাও, এই শহরে যত নিঃস্ব ও ভালোমানুষ আছে সবাইকে এই অর্থ দান\nকরে এসো।\n\nভৃত্যটি টাকার থলে হাতে নিয়ে বেরিয়ে গেল। সারাদিন ঘুরে সন্ধ্যার সময় ফিরে এল ভৃত্যটি। মোহরের থলে বাদশাহকে ফেরত দিল ।\n\nবাদশাহ অবাক হলেন।এই শহরে এত নিঃস্ব লোক রয়েছে, তুমি কি তাদের একজনকেও খুঁজে পেলে না? তুমি আবার ভালো করে অনুসন্ধান করো । তারপর মোহরগুলো দিয়ে এসো ।\n\nভৃত্যটি বিনয়ের সঙ্গে উত্তর দিল জাহাপনা, আমার সঙ্গে সবার দেখা হয়েছে। যারা প্রকৃত ভালোমানুষ তারা বিনয়ের সঙ্গে দান প্রত্যাখ্যান করেছে । আর যারা প্রকৃত ভালোমানুষ নয়, তারা লোভীর মতো হাত\nবাড়িয়েছে। আপনি নিঃস্ব ও ভালো মানুষদের টাকা দিতে বলেছেন । তারা\nটাকা গ্রহণ না-করায় আমি সমস্ত মোহর ফেরত নিয়ে এসেছি ।\n\nবাদশাহ খুব খুশি হলেন। তুমি ঠিক কাজটিই করেছ । সকলেই যে প্রকৃত সাধু ব্যক্তি নয়, একথাটি আমি বুঝতে পারি নাই।তোমার কর্তব্যজ্ঞান আমাকে মুগ্ধ করেছে।\n\nযে ব্যক্তির মন থেকে টাকাপয়সার লোভ দূর হয়নি সে কখনও সাধু ব্যক্তি হতে পারে না।"},{"1":"বুদ্ধিমান মন্ত্রী","2":"\n\nএই গল্পটি ইরান দেশের ।\n\nসেখানকার এক বাদশাহ, নাম তার ফরিদ । বাদশাহ\u0027র ছিল অতি বিচক্ষণ এক মন্ত্রী । খুবই জ্ঞানী লোক।তার দূরদর্শিতা ছিল অসাধারণ।বাদশাহ তাকে ভালোও বাসতেন খুব । রাজ্যের যে-কোনো বিপদ-আপদে এই মন্ত্রী সঠিক সিদ্ধান্ত নিতে পারতেন ।\n\nএকদিন এক ব্যক্তি বাদশাহ\u0027র কাছে গিয়ে গোপনে মন্ত্রীর বিরুদ্ধে অভিযোগ করল ॥\n\nহুজুর, আপনার প্রিয় এই মন্ত্রী ভিতরে ভিতরে আপনার শক্র। তিনি বহুলোককে রাজকোষ থেকে টাকা ধার দিয়েছেন। শর্ত একটাই আপনার মৃত্যুর পরে এই টাকা শোধ দিতে হবে । তিনি চান না যে আপনি দীর্ঘজীবী হোন । আপনার মৃত্যুর সঙ্গে সঙ্গে তার হাতে অনেক অনেক টাকাপয়সা\nআসবে । কী ভয়ংকর চক্রান্ত বাদশাহ আপনি একবার ভেবে দেখুন ।\n\nবাদশাহ এই কথা শুনে মন্ত্রীর প্রতি অত্যন্ত বিরক্ত ও ক্ষুব্ধ হলেন।সময়মতো একদিন তিনি তাকে বললেন। \nমন্ত্রী, এ কী কথা শুনতে পাচ্ছি? লোকজনদের টাকা ধার দিচ্ছেন অন্যরকম শর্তে, এর উদ্দেশ্য কী? আমি বেঁচে থাকতে আপনি এই টাকা ফেরত নেবেন না, স্পষ্ট বোঝা যাচ্ছে আমার মৃত্যুতেই আপনার যথেষ্ট লাভ । আপনাকে আমি আমার আন্তরিক বন্ধু বলেই জানি।কিন্তু আপনার এ কেমন শক্রর মতো আচরণ?\n\nমন্ত্রী তখন বাদশাহ\u0027র সামনে আভূমি কুর্নিশ করল ।\n\nজাঁহাপনা, আপনি যখন জিজ্ঞেস করলেন তখন আপনাকে সব কথা পরিষ্কারভাবে বলা উচিত। কিছুই গোপন করা উচিত নয় । আমি চাই সমস্ত লোকই আপনার মঙ্গল কামনা করুক। কিন্তু যারা আপনার শক্রপক্ষ, আপনার বিরুদ্ধে কথা বলে,আমি শুধু তাদেরকেই শর্তসাপেক্ষে টাকা দিয়েছি। শর্তটি হচ্ছে আপনার মৃত্যু না-হলে টাকা ফেরত দিতে হবে না।\n\n\nজাহাপনা, আপনি নিশ্চয়ই জানেন, টাকা ধার নিয়ে সহজে সেটা কেউ ফেরত দিতে চায় না। সুতরাং আপনার বিরুদ্ধ পক্ষ সারাক্ষণই কামনা করবে-যাতে আপনার মৃত্যু না হয়। যাতে আপনি সুদীর্ঘ জীবন লাভ করতে পারেন । টাকার মমতাতেই তারা আপনার পূর্ণ স্বাস্থ্য ও সুদীর্ঘ জীবন\nকামনা করবে ।\n\nবাদশাহ উত্তর শুনে খুবই সক্তুষ্ট হলেন । মন্ত্রীর বুদ্ধির তারিফ করতে লাগলেন । তাকে যথেষ্ট পুরস্কার প্রদান করলেন । আর মন্ত্রীর বিরুদ্ধে যে লোকটা বদনাম করেছে তাকে শান্তি দিতেও ভুললেন না।"},{"1":"নিজে ভালো","2":"\n\nসিকান্দার শাহ ছিলেন রোমের বাদশাহ । দিগ্বিজয়ী, পরাক্রান্ত, সৎ ও নিপুণ যোদ্ধা ছিলেন তিনি।পৃথিবীর বহু দেশ জয় করেছিলেন।প্রজারা তাকে দারুণ শ্রদ্ধা করত ।\n\nএকবার কয়েকজন লোক সিকান্দার শাহকে জিজ্ঞেস করলেন আপনি একজন বিশ্ববিজয়ী বীর। আপনার আগেও অনেক বাদশাহ ছিলেন রোমে। তাদেরও সৈন্যদল ছিল।তারাও যুদ্ধ করতেন। কিন্তু তারা\nআপনার মতো এমন সুনাম অর্জন করেননি। তারা আপনার মতো এত দেশ\nদখল করতে পারেননি। এর কারণ কী?\n\nসিকান্দার শাহ প্রশ্ন শুনে মৃদু হাসলেন ৷\n\nআমি পৃথিবী জয় করেছি ভালোবেসে । সকলকে আমি প্রাণ দিয়ে ভালোবেসেছি । কাউকে আমি কোনো কষ্ট দিইনি । তাই প্রজারাও আমাকে ভালোবেসেছে । আমি কারও বদনাম করিনি । শত্রুদের সঙ্গে আমি সবসময় ভালো ব্যবহার করেছি।আইন-কানুন মেনে চলেছি। মানুষকে মানুষের\nমর্যাদা দিয়েছি। \n\nসকলের উদ্দেশে সিকান্দার বললে নিজে ভালো হলে পৃথিবীও ভালো । এবং ভালো লোকদের সবাই ভালোবাসে ৷"}]