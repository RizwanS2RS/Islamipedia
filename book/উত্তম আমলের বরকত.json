[
    {
        "1": "উত্তম আমলের বরকত",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)"
    },
    {
        "1": "দরূদ শরীফের ফযীলত",
        "2": "          প্রিয় নবী, রাসূলে আরবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّ اللّٰہَ وَکَّلَ بِقَبْرِیْ مَلَکًااَعْطَاہُ اَسْمَاعَ الْخَلَائِقِ فَلَا یُصَلِّیْ عَلَیَّ اَحَدٌ اِلٰی یَوْمِ الْقِیَامَۃِ اِلَّا اَبْلَغَنِیْ بِاِسْمِہٖ وَاِسْمِ اَبِیْہ  ِہذَا فُلانُ بْنُ فُلانٍ قَدْ صَلّٰی عَلَیْکَ নিশ্চয় আল্লাহ পাক একজন ফিরিশতাকে আমার কবরে নিযুক্ত করেছেন, যাকে সকল সৃষ্টির আওয়াজ শুনার ক্ষমতা দান করেছেন, অতএব কিয়ামত পর্যন্ত যে আমার প্রতি দরূদে পাক পাঠ করবে তবে সে আমাকে ঐ ব্যক্তি এবং তার পিতার নাম উপস্থাপন করে, (আর বলে) অমুকের ছেলে অমুক আপনার প্রতি দরূদে পাক পাঠ করেছে।\n(মাজমাউয যাওয়ায়িদ, কিতাবুল আদইয়া, ১০/২৫১, হাদীস- ১৭২৯১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب        \t     صَلَّی اللهُ عَلٰی مُحَمَّد\n\n\n      \tপ্রিয় ইসলামী ভাইয়েরা! নিঃসন্দেহে উত্তম আমল অসংখ্য, যেমন; * ইলমে দ্বীন শিখা * নিয়মিত নামায রোযা পালন করা, * দরূদ শরীফ পাঠ করা, * প্রতিদিন চিন্তা ভাবনা অর্থাৎ নিজের আমলের পর্যবেক্ষণ করা, * উত্তম চরিত্র অবলম্বন করা, * তাকওয়া ও পরহেযগারী অবলম্বন করা, * সদকা ও খয়রাত করা * পিতামাতার আনুগত্য করা * আত্মীয় স্বজনের সাথে সদ্ব্যবহার করা * বড়দের আদব ও ছোটদের স্নেহ করা * প্রাপ্তবয়স্কদের মাদরাসাতুল মদীনায় পড়া বা পড়ানো * সাপ্তাহিক সুন্নাতে ভরা ইজতিমায় অংশগ্রহন করা * মাদানী মুযাকারায় অংশগ্রহন করা * কাফেলায় সফর করা এবং করানো * নেকীর দাওয়াত দেয়া এবং অসৎ কাজ থেকে বারণ করা * একক প্রচেষ্টা করা * ঘরে দ্বীনি পরিবেশ বানানো, * সাদায়ে মদীনা দেয়া,\n* অনুরূপভাবে গুনাহ সমূহ যেমন; * মিথ্যা*গীবত * চুগলী * হিংসা * কু-ধারণা * মদপান করা এবং অপকর্ম করা, সবকিছু থেকে বেঁচে থাকা, মোটকথা! উত্তম আমল অসংখ্য।\n\n          মনে রাখবেন! এই দুনিয়া আমল করার স্থান, আমরা এখানে যেই আমল করবো, তার শাস্তি অথবা প্রতিদান আমরা আখিরাতে পাবো, আমল ভাল হলে এর প্রতিদানও ভাল হবো এবং আমল খারাপ হলে তবে এর ফল খারাপই হবে। আজকের বয়ানে আমরা উত্তম আমলের বরকত সম্পর্কে শ্রবণ করবো, আমলের গুরুত্ব সম্পর্কেও কিছু পয়েন্ট বর্ণনা করা হবে। এতে কোন সন্দেহ নেই যে, আমলের প্রতিদান আখিরাতে পাবেই, কিন্তু দুনিয়াতেও উত্তম আমলের বরকত প্রকাশ পায়, এ সম্পর্কেও কিছু ঘটনা ও পয়েন্ট উপস্থাপন করা হবে। হায়! সম্পূর্ণ বয়ান যেন ভাল ভাল নিয়্যত ও পরিপূর্ণ মনযোগ সহকারে শ্রবন করার সৌভাগ্য নসীব হয়ে যায়। اٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "চার দিরহামের পরিবর্তে চারটি দোয়া",
        "2": "          হযরত মনসুর বিন আম্মার رَحْمَۃُ اللهِ عَلَیْہِ একদিন বয়ান করছিলেন, কোন হকদার তার থেকে চার দিরহাম চাইলো। হযরত মনসুর বিন আম্মার رَحْمَۃُ اللهِ عَلَیْہِ ঘোষণা করলেন: যে একে চার দিরহাম দিবে, আমি তার জন্য চারটি দোয়া করবো। তখন সেখান দিয়ে একজন গোলাম যাচ্ছিলো, একজন ওলীয়ে কামিলের রহমতপূর্ণ আওয়াজ শুনে তার কদম থমকে গেলো এবং তার নিকট যে চার দিরহাম ছিলো, তা সে সেই ব্যক্তিকে দিয়ে দিলো। হযরত মনসুর رَحْمَۃُ اللهِ عَلَیْہِ বললেন: বলো! কোন চারটি দোয়া করাতে চাও? আরয করলো: (১) আমি যেনো গোলামী থেকে মুক্ত হয়ে যাই (২) আমি এই দিরহামের প্রতিদান চাই (৩) আমার এবং আমার মুনিবের তাওবা নসীব হোক (৪) আমার, আমার মুনিবের, আপনার এবং সকল উপস্থিতির ক্ষমা হয়ে যাক। হযরত মনসুর رَحْمَۃُ اللهِ عَلَیْہِ হাত উঠিয়ে দোয়া করলেন। গোলাম তার মুনিবের নিকট দেরীতে পৌঁছলো, মুনিব দেরী হওয়ার কারণ জানতে চাইলে সে এই ঘটনা শুনালো। মুনিব জিজ্ঞাসা করলো: প্রথম দোয়া কি ছিলো? গোলাম বললো: আমি আরয করেছি: দোয়া করুন! আমি যেনো গোলামী থেকে মুক্ত হয়ে যাই। একথা শুনে মুনিবের মুখ থেকে অস্ফুটে বেরিয়ে এলো: “যাও! তুমি গোলামী থেকে মুক্ত।” জিজ্ঞাসা করলো দ্বিতীয় দোয়া কোনটি করিয়েছো? বললো: যে চার দিরহাম আমি দিয়ে দিয়েছি, তার বিকল্প প্রতিদান যেনো পেয়ে যাই। মুনিব বলে উঠলো: “আমি চার দিহামের পরিবর্তে তোমায় চার হাজার দিরহাম দিলাম।” জিজ্ঞাসা করলো: তৃতীয় দোয়া কি ছিলো? বললো: আমার এবং আমার মুনিবের গুনাহ থেকে তাওবা করার তৌফিক নসীব হয়ে যাক। একথা শুনতেই মুনিবের মুখে ইস্তিগফার শুরু হয়ে গেলো এবং বলতে লাগলো: “আমি আল্লাহ পাকের দরবারে আমার সকল গুনাহ থেকে তাওবা করছি।” অতঃপর বললো: চতুর্থ দোয়া কি ছিলো: গোলাম উত্তর দিলো: আমি অনুরোধ করেছি যে, আমার, আমার মুনিব, তাঁর এবং ইজতিমায় উপস্থিত সকলের ক্ষমা হয়ে যাক। একথা শুনে মুনিব বললো: তিনটি বিষয় যা আমার ক্ষমতাধীন ছিলো, তা আমি করে নিয়েছি, চতুর্থ বিষয়টি তথা সবার ক্ষমা হয়ে যাওয়া, এটা আমার ক্ষমতাধীন নেই। দিন অতিবাহিত হলো, যখন রাত হলো তখন সেই মুনিব স্বপ্নে কোন ঘোষণাকারীকে শুনলো: যা তোমার ক্ষমতাধীন ছিলো, তা তুমি করেছো এবং আমি হলাম ارحم الراحمين, আমি তোমাকে, তোমার গোলামকে, মনসুরকে এবং সেখানে বিদ্যমান উপস্থিত সকলকে ক্ষমা করে দিয়েছি।\n(রওযুর রায়্যাহীন, ২২২ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! বর্ণনাকৃত ঘটনা থেকে তিনটি বিষয় অর্জিত হলো: (১) এই ঘটনা থেকে জানা গেলো যে, আল্লাহ ওয়ালারাদের দোয়া অর্জনের কোন সুযোগ হাত ছাড়া করা উচিৎ নয়, আল্লাহ পাকের নেককার বান্দারা যখন আল্লাহ পাকের নিকট কোন কিছু চায় তখন তিনি তাদের চাওয়াকে প্রত্যাখ্যান করেন না। (২) দ্বিতীয়ত এটি জানা গেলো যে, বান্দা জানুক বা না জানুক, কিন্তু নেক আমলের বরকত অবশ্যই অর্জিত হয়। তবে হ্যাঁ, কখনো সেই বরকত প্রকাশ হয়ে যায় এবং কখনো প্রকাশ হয়না। তাই যেকোন নেক আমল যতই ছোট হোক না কেন, আমাদের ছেড়ে দেয়া উচিৎ নয়। নেক আমলের এই দুনিয়াতেও উপকার রয়েছে, কিন্তু আমরা প্রতিবার বুঝতে পারি না। আখিরাতে আল্লাহ পাকের দয়ায় অবশ্যই এর উপকার হবে এবং আমরা দেখবো। (৩) তৃতীয়ত এই বিষয়টি জানতে পারলাম যে, সদকা দেয়ার অসংখ্য বরকত রয়েছে, সদকা দেয়াতে বালা মুসিবত দূর হয়, সদকা দেয়াতে বিপদ দূর হয়, সদকা দেয়াতে পেরেশানি শেষ হয়ে যায়, সদকা দেয়াতে রোগ বালাই থেকে মুক্তি পাওয়া যায়। সুতরাং আল্লাহর পথে মন খুলে ব্যয় করা উচিৎ। মনে রাখবেন! সদকা করা দ্বারা উদ্দেশ্য এটা নয় যে, আমরা যতক্ষণ ধনী ও সম্পদশালী হবো না, ভালভাবে ব্যাংক ব্যালেন্স বানিয়ে নিবো না, উত্তম বাড়ি, গাড়ি এবং চাকর বাকর ওয়ালা হবো না ততক্ষণ পর্যন্ত সদকাই করবো না বরং আমাদের যতটুকু সামর্থ্য রয়েছে সেই অনুযায়ী ছোট ছোট জিনিসও শুধুমাত্র আল্লাহ পাকের সন্তুষ্টির জন্য ব্যয় করবো, তবে এর উপকারীতা দুনিয়াতেও পাবো এবং আখিরাতেও নাজাতের উপায় হবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নেক আমলের উপর আখিরাত নির্ভরশীল",
        "2": "          হে আশিকানে রাসূল! এতে কোন সন্দেহ নেই যে, যখন মৃত্যু আসে তখন পরিবার, আত্মীয় স্বজন এবং বন্ধু-বান্ধব সবাই এখানে রয়ে যায়। শুধুমাত্র মৃত ব্যক্তিকেই সংকীর্ণ ও অন্ধকার কবরে নামিয়ে দেয়া হয়। হ্যাঁ! শুধুমাত্র নেক আমলই কবরে কাজে আসবে। সেই পরিবার যাদের শান্তিতে ঘুম পাড়ানোর জন্য নিজের ঘুমকে উৎসর্গ করা হয়, যাদের ভবিষ্যৎ সজ্জিত করার জন্য নিজের জান ও মাল উৎসর্গ করে দেয়া হয়, যাদের সুবিধার জন্য নিজের শান্তি ও আরামকে হারাতে হয়। যখনই জীবনের সফর শেষ হতে থাকে তখন সেই পরিবার নিজের চিন্তায় কষ্ট পেতে থাকে, ভবিষ্যতের অনিশ্চিত অবস্থা তাদের বিষাদগ্রস্থ করে। সাধারণত অবস্থা এমন হয়, প্রত্যেক ব্যক্তি শুধু এই চিন্তায় মগ্ন হয়ে যায় যে, আমার কি হবে? দূর্ভাগ্যক্রমে অনেক সময় এমনও হয়ে থাকে যে, মৃত ব্যক্তি তখনো ঘরেই থাকে আর মৃতের ওয়ারিশরা তার সম্পত্তি ও টাকা বন্টন নিয়ে ঝগড়া শুরু করে দেয়, আহ! মৃত ব্যক্তি থেকে শিক্ষা অর্জন করে আমরা আমাদের মৃত্যুর প্রস্তুতিতে লেগে যাই। এর জন্য এখনই সময়, আগামী দিনের চিন্তা করুন।\n          নেক আমলের রূপে কবর ও আখিরাতে কাজে আসা নেকী সমূহ একত্রিত করে নেয়া উচিৎ। এই বিষয়টি মনে গেঁথে নেয়া উচিৎ যে, মৃত্যুর পর শুধুমাত্র নেক আমলই কাজে আসবে, সুউচ্চ অট্টালিকা, আলিশান প্রাসাদ, উচুঁ উচুঁ ঘর, ধন ও সম্পদের আধিক্য, ব্যাংক ব্যাল্যান্স, ব্যবসা, বড় বড় ফ্ল্যাট, শস্য শ্যামল ক্ষেত এবং সুন্দর বাগান, এগুলো থেকে কিছুই কবরে সাথে যাবে না। বরং এগুলো সবই এখানে রয়ে যাবে।\n"
    },
    {
        "1": "উপদেশ মূলক বাক্য",
        "2": "          হযরত মুহাম্মদ বিন হুসাইন رَحْمَۃُ اللهِ عَلَیْہِ বলেন: আমি হযরত আবু মুয়াবিয়া আসওয়াদ رَحْمَۃُ اللهِ عَلَیْہِ কে অর্ধরাতে দেখলাম যে, তিনি অনবরত কান্না করছেন এবং তার মুবারক মুখে এই উপদেশ মূলক বাক্য অব্যাহত ছিলো: * সাবধান! যে ব্যক্তি দুনিয়াকেই নিজের উদ্দেশ্য বানিয়ে নিলো এবং সর্বদা তা অর্জন করাতেই লেগে রইলো তবে কাল কিয়ামতের দিন তাকে অনেক বেশি দুঃখ ও কষ্টের সম্মুখীন হতে হবে। * যে ব্যক্তি আখিরাতে সংগঠিত ব্যাপারকে মনে রাখে এবং কিয়ামতের দিন সংগঠিত কঠোরতা ও হতাশার প্রতি সর্বদা দৃষ্টি রাখে তবে তার অন্তর দুনিয়ার প্রতি অসন্তুষ্ট হয়ে যায়। * যদি তুমি চাও যে, তোমার আরাম ও প্রশান্তি এবং মহান নেয়ামত অর্জিত হোক তবে রাতে কম ঘুমাও এবং রাতে জাগ্রত থেকে ইবাদত করাকে নিজের অভ্যাসে পরিণত করো। * যখন তোমাকে কেউ উপদেশ দেয়, নেকীর দাওয়াত দেয় এবং মন্দ কাজ থেকে নিষেধ করে তবে তার দাওয়াত গ্রহণ করো। * তুমি তোমার পরবর্তী লোকদের রিযিকের চিন্তা করো না, কেননা তোমাকে তাদের রিযিকের জন্য বাধ্য করা হয়নি। * তুমি নিজেকে সেই মহান দিনের জন্য প্রস্তুত রাখো, যখন তোমায় আল্লাহ পাকের সামনাসামনি হতে হবে, তুমি তাঁর দরবারে উপস্থিত হবে, অতঃপর তোমাকে প্রশ্ন করা হবে, সেই কঠিন দিনের প্রস্তুতিতে সর্বদা নিজেকে লিপ্ত রাখো। * অধিকহারে নেক আমল করো এবং নিজের আখিরাতের ভান্ডারকে নেক আমলের দৌলত দ্বারা দ্রুত পরিপূর্ণ করার চেষ্টা করো। * অহেতুক ব্যস্ততা ছেড়ে দাও এবং মৃত্যুর পূর্বে মৃত্যুর প্রস্তুতি নাও অন্যথায় পরবর্তিতে অনেক আফসোস করতে হবে। * যখন তোমার রূহ বের হতে থাকবে এবং গলা পর্যন্ত পৌঁছে যাবে, তখন তোমার সকল পছন্দনীয় জিনিস যা তুমি পছন্দ করতে সবই দুনিয়াতে রয়ে যাবে এবং তখন তোমার আক্ষেপের সীমা থাকবে না, সুতরাং সেইদিনের পূর্বেই আখিরাতের প্রস্তুতি নাও। (উয়ুনুল হিকায়াত, ১৫১ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "উত্তম আমলের প্রতিদান হলো জান্নাত",
        "2": "          হে আশিকানে আউলিয়া! আসলেই সৌভাগ্যবান সেই ব্যক্তি, যে এই নশ্বর দুনিয়ায় নেক আমলের আকৃতিতে চিরস্থায়ী আখিরাতের প্রস্তুতি নেয়, যদি আল্লাহ পাকের দয়া হয় তবে নেক আমলের বরকতে কবরও সজ্জিত হবে, আখিরাতেও তরী পার হবে এবং اِنْ شَآءَ الله হাস্যময় মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর পেছনে পেছনে জান্নাতে প্রবেশ হয়ে যাবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n      হে আশিকানে রাসূল! কোরআনে করীমের বিভিন্ন স্থানে বর্ণিত হয়েছে যে, যারা উত্তম আমল করবে, তারা জান্নাত পাবে।\n          আল্লাহ পাক ৩০ পারা সূরা বাইয়্যিনাতের ৭, ৮নং আয়াতে ইরশাদ করেন:\nاِنَّ الَّذِیْنَ اٰمَنُوْا وَ عَمِلُوا الصّٰلِحٰتِ ۙ اُولٰٓئِکَ ھُمْ خَیْرُ الْبَرِیَّۃِ ؕ(۷) جَزَآؤُھُمْ عِنْدَ رَبِّہِمْ جَنّٰتُ عَدْنٍ تَجْرِیْ مِنْ تَحْتِہَا الْاَنْہٰرُ خٰلِدِیْنَ فِیْہَاۤ اَبَدًا ؕ\nرَضِیَ اللّٰہُ عَنْہُمْ وَ رَضُوْا عَنْہُ ؕ ذٰلِکَ لِمَنْ خَشِیَ رَبَّہٗ (۸)\n(পারা ৩০, সূরা বাইয়্যিনাত, আয়াত ৭ ও ৮)       কানযুল ঈমান থেকে অনুবাদ: নিশ্চয় যারা ঈমান এনেছে এবং সৎকর্ম করেছে, তারাই সকল সৃষ্টির মধ্যে শ্রেষ্ঠ; তাদের প্রতিদান তাদের প্রতিপালকের নিকট- বসবাস করার বাগান, যার নীচে নহর সমূহ প্রবাহিত, সেগুলোতে সদা-সর্বদা থাকবে। আল্লাহ তাদের উপর সন্তুষ্ট এবং তারা তাঁর উপর সন্তুষ্ট। এটা তারই জন্য, যে আপন প্রতিপালককে ভয় করে।\n          অনুরূপভাবে ১১তম পারা সূরা ইউনুসের ৯নং আয়াতে ইরশাদ হচ্ছে:\nاِنَّ الَّذِیْنَ اٰمَنُوْا وَ عَمِلُوا الصّٰلِحٰتِ یَہْدِیْہِمْ رَبُّہُمْ بِاِیْمَانِہِمْ ۚ تَجْرِیْ مِنْ تَحْتِہِمُ الْاَنْہٰرُ فِیْ جَنّٰتِ النَّعِیْمِ (۹)\n(পারা ১১, সূরা ইউনুস, আয়াত ৯)             কানযুল ঈমান থেকে অনুবাদ: নিশ্চয় যারা ঈমান এনেছে এবং সৎ কাজ করেছে তাদের প্রতিপালক তাদের ঈমানের কারণে তাদেরকে পথ দেখাবেন; তাদের নীচে নদী সমূহ প্রবাহিত হবে, নিয়ামতের বাগান সমূহে।\n\n          প্রিয় ইসলামী ভাইয়েরা! ভাবুন তো! নেক আমলের চেয়ে আর কি বরকত হতে পারে যে, বান্দা এর কারণে জান্নাতের ন্যায় আলিশান এবং চিরস্থায়ী নেয়ামতও পেতে পারে।\n          নিঃসন্দেহে বুদ্ধিমান ব্যক্তি সেই, যে জান্নাতের চিরস্থায়ী নেয়ামতকে এই জগতের নশ্বর নেয়ামতের উপর প্রাধান্য দেয় এবং সেই নেয়ামত অর্জন করার চেষ্টা করে, যা চিরস্থায়ী। নিঃসন্দেহে দুনিয়ার ভালবাসা এবং ধন ও সম্পদের আকাঙ্ক্ষা থেকে বিরত থেকে জান্নাত পাওয়ার জন্য আমল করা খুবই কষ্টকর। কিন্তু যদি আমরা আখিরাতে অর্জিত আরাম, আয়েশ ও সুযোগ সুবিধার প্রতি দৃষ্টি প্রদান করি তবে নিঃসন্দেহে আমাদের জন্য আমল করা সহজ হবে। একে এভাবে বুঝে নিন যে, যদি কারো সামনে একটি একশত টাকার নোট রাখা হয় আর তার পাশে এক লক্ষ টাকার নোটের বান্ডিলও রাখা হয়, অতঃপর এই দু’টির মধ্যে যেকোন একটি নেয়ার অধিকার দেয়া হয় তবে নিঃসন্দেহে সে এক লক্ষ টাকার বান্ডিলই নেয়া পছন্দ করবে। একেবারে অনুরূপভাবে দুনিয়া এবং যা কিছু এতে রয়েছে তার তুলনা একশত টাকার নোটের ন্যায় আর আখিরাতে অর্জিত উপকারীতা ও জান্নাতে অর্জিত নেয়ামত তো এমন, যার কোন মূল্যই হতে পারে না, কেননা জান্নাতের স্থায়ী নেয়ামতের সাথে দুনিয়ার অস্থায়ী নেয়ামতের কোন তুলনা হবে না। আসুন! উৎসাহ গ্রহণার্থে “জান্নাতের কিছু বাহার” অবলোকন করুন।\n"
    },
    {
        "1": "জান্নাতের বাহার",
        "2": "          যদি জান্নাতের কোন নখ বরাবর জিনিস দুনিয়ায় প্রকাশ হয়ে যায় তবে আসমান ও জমিন তাতে পূর্ণ হয়ে যাবে। (তিরমিযী, কিতাবু সিফাতিল জান্নাতি, ৪/২৪১, হাদীস-২৫৪৭) জান্নাতের দেওয়াল স্বর্ণ ও রূপার ইট এবং মুশকের আস্তরন দ্বারা নির্মিত। (মাজমাউয যাওয়ায়িদ, কিতাবু আহলিল জান্নাত, ১০/৭৩২, হাদীস-১৮৬৪২) জান্নাতে চারটি নদী রয়েছে: একটি পানির, দ্বিতীয়টি দুধের, তৃতীয়টি মধুর, চতুর্থটি শরাবের। অতঃপর এগুলো থেকে নদী বের হয়ে প্রত্যেকের স্থানে যাচ্ছে। নদীগুলোর এক পাশ মুক্তোর এবং অপর পাশ ইয়াকুতের আর এই নদীগুলোর মাটি খাঁটি মুশকের। (আত তারগীব ওয়াত তারহীব, কিতাবু সিফাতিল জান্নাতি, ৪/৩১৫, হাদীস-৩৫/৫৭৩৪) জান্নাতে সর্বপ্রকার সুস্বাদু খাবার থাকবে, যা চাইবে সাথেসাথেই তা সামনে বিদ্যমান থাকবে। (তাফসীরে ইবনে কসীর, ৭/১৬২) যদি কোন পাখি দেখে এর মাংস খেতে ইচ্ছা করে তবে তখনই তা ভুনা (Roasted) হয়ে তার নিকট এসে যাবে। (আত তারগীব ওয়াত তারহীব, কিতাবু সিফাতিল জান্নাতি, ৪/২৯২, হাদীস-৭৩) যদি পানি ইত্যাদির ইচ্ছা হয় তবে পানির পাত্র স্বয়ং হাতে এসে যাবে, তাতে সঠিক পরিমাণে পানি, দুধ, অমিয় সূধা, মধু এতটুকু থাকবে যে, না চাহিদা থেকে এক বিন্দু কম হবে না বেশি, পান করার পর সেই পাত্র স্বয়ং যেখান থেকে এসেছিলো, চলে যাবে।\n(আত তারগীব ওয়াত তারহীব, কিতাবু সিফাতিল জান্নাতি, ৪/২৯০, হাদীস-৬৬)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা! জান্নাত এবং এর অনন্য নেয়ামত সমূহ আমাদেরও ভাগ্যে আসতে পারে, যদি আমরা উত্তম আমল এবং অধিকহারে নেককাজ সম্পাদনকারী হয়ে যাই। কিছু নেক আমল এমন রয়েছে, যা প্রকাশ্যভাবে ছোট মনে হয়, কিন্তু এর এমন এমন বরকত প্রকাশ পায় যে, বিবেক হতভম্ব হয়ে যায়। আসুন! এমনই একটি বর্ণনা শ্রবন করি:\n"
    },
    {
        "1": "পথের কাঁটা সরানো ক্ষমাপ্রাপ্তির কারণ হয়ে গেলো",
        "2": "          আল্লাহ পাকের ওলী হযরত মনসুর رَحْمَۃُ اللهِ عَلَیْہِ এর ওফাতের সময় নিকটবর্তী হলে তিনি কান্না করতে লাগলেন এবং এতই অস্তির হয়ে গেলেন, যেমন কোন মা সন্তানের মৃত্যুতে অস্তির হয়। লোকেরা জিজ্ঞাসা করলো: জনাব! আপনি কাঁদছেন কেন? আপনি তো খুবই পবিত্র এবং পরহেযগারীতার জীবন অতিবাহিত করেছেন আর আশি বছর আপন দয়ালূ রবের ইবাদত করেছেন। হযরত মনসুর رَحْمَۃُ اللهِ عَلَیْہِ বলেন: আমি আমার গুনাহের কারণে অশ্রু বিসর্জন দিচ্ছি, যার কারণে আমি আল্লাহর রহমত থেকে দূরে সরে গেছি। একথা বলে হযরত মনসুর رَحْمَۃُ اللهِ عَلَیْہِ আবারো কাঁদতে লাগলেন। অতঃপর কিছুক্ষণ পর তাঁর ছেলেকে বললেন: বৎস! আমার চেহারা কিবলার দিকে করে দাও, যখন আমার কপালে ঘামের ফোঁটা দেখা দিবে, আমার চোখ থেকে অশ্রু গড়িয়ে পরবে তখন আমাকে সাহায্য করবে এবং কালেমা শরীফ পাঠ করাবে, সম্ভবত আমি কিছুটা আরাম পাবো। আমার মৃত্যুর পর যখন আমাকে দাফন করবে এবং আমার কবরে মাটি ঢেলে দিবে তখন সেখান থেকে ফিরে আসাতে তাড়াতাড়ি করবে না বরং আমার কবরের মাথার পাশে দাঁড়িয়ে لَاۤ اِلٰهَ اِلَّا اللهُ مُحَمَّدٌ رَّسُوْ لُ الله পাঠ করো, কেননা এতে মুনকার নকীরের প্রশ্নের উত্তর দিতে সহজতা হতে পারে, এরপর হাত উঠিয়ে এই দোয়া করো: হে মালিক! সে তোমার বান্দা, সে যা গুনাহ করেছে তা করেছে, যদি তুমি তাকে আযাব দাও তবে সে তারই অধিকারী আর যদি তুমি তাকে ক্ষমা করে দাও তবে তা তোমার মহৎ শান। অতঃপর আমাকে আল বিদা বলে ফিরে এসো। তাঁর ইন্তিকালের পর সন্তান তাঁর অসিয়তের উপর আমল করলো। অতঃপর সে পরবর্তী রাতে স্বপ্নে তাঁকে দেখে জিজ্ঞাসা করলো: আব্বাজান! কি অবস্থা? উত্তর দিলেন: আমার বৎস! অবস্থা তো এতই কঠিন এবং কঠোর ছিলো যে, তুমি কল্পনাও করতে পারবে না, যখন আমার দয়ালু রবের দরবারে হিসাব দেয়ার জন্য দাঁড়ালাম, তখন তিনি ইরশাদ করলেন: আমার বান্দা! বলো আমার জন্য কি এনেছো? আমি আরয করলাম: ইয়া আল্লাহ! ষাটটি হজ্জ এনেছি। উত্তর এলো: এর মধ্যে একটি হজ্জও কবুল হয়নি। একথা শুনে আমার মাঝে কম্পন শুরু হয়ে গেলো। আল্লাহ পাক আবারো জিজ্ঞাসা করলেন: আর কি এনেছো? আমি আরয করলাম: এক হাজার দিরহামের সদকা ও খয়রাত এনেছি। ইরশাদ করলেন: এর মধ্যে এক দিরহামও কবুল হয়নি। আমি বললাম: হে দয়ালু রব! তবে তো আমি ধ্বংস হয়ে গেছি এবং এখন আমার জন্য ধ্বংসই ধ্বংস। তখন দয়ালূ রব ইরশাদ করলেন: তোমার কি স্মরণ আছে যে, একবার তুমি তোমার ঘর থেকে বাইরে কোথাও যাচ্ছিলে, পথে তুমি একটি কাঁটা দেখলে এবং মানুষদের কষ্ট থেকে বাঁচানোর নিয়্যতে সেই কাঁটা পথ থেকে সরিয়ে দিয়েছিলে? আমি তোমার সেই আমল কবুল করে নিয়েছি এবং এর কারণে তোমাকে ক্ষমা করে দিয়েছি। (হিকায়াতুস সালেহীন, ৫১ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নেক আমল নষ্ট হয়না",
        "2": "          প্রিয় ইসলামী ভাইয়েরা! বর্ণনাকৃত ঘটনা থেকে এই শিক্ষা অর্জিত হলো! অনেক সময় দেখতে সামান্য মনে হওয়া নেকীও বান্দার মুক্তির কারণ হতে পারে। তাই যেকোন আমলকে নগন্য মনে করে উপেক্ষা করা উচিৎ নয়। কেননা আল্লাহ পাকের সন্তুষ্টির জন্য যা-ই নেক আমল করা হয়, তা কখনো নষ্ট হয়না।\n"
    },
    {
        "1": "উত্তম আমলের বরকত",
        "2": "          اَلْحَمْدُ لِلّٰه একনিষ্ঠতার সহিত করা নেক আমলের বরকতে বান্দা বড় বড় বিপদ থেকে বেঁচে যায়। * উত্তম আমলের বরকতে আল্লাহ পাকের সন্তুষ্টি অর্জিত হয়। * উত্তম আমলের বরকতে জান্নাতের নেয়ামত নসীব হয়। * উত্তম আমলের বরকতে কবর ও হাশরের আযাব থেকে মুক্তি অর্জিত হয়। * উত্তম আমল গুনাহ ক্ষমা হওয়ার মাধ্যম। * উত্তম আমল আল্লাহর রহমত অবতীর্ণের উপায়। * উত্তম আমলের বিনিময়ে দুনিয়া ও আখিরাতে উত্তম প্রতিদান অর্জিত হয়। * উত্তম আমল কবরে উত্তম এবং সুন্দর আকৃতি ধারণ করে আসবে এবং আরাম ও প্রশান্তির কারণ হবে।\n* উত্তম আমলের কারণে বান্দা মানুষের মাঝে উত্তম হিসেবে পরিচিত হয়। * উত্তম আমলের কারণে আয়ু বৃদ্ধি পায়। * উত্তম আমল করাতে দুনিয়া ও আখিরাতে নিরাপত্তা ও মুক্তি অর্জিত হয়। * উত্তম আমল আরো বেশি উত্তম আমলের তৌফিকের কারণও হয়।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "দুনিয়া হলো কর্মক্ষেত্র",
        "2": "          প্রিয় ইসলামী ভাইয়েরা! এই বিষয়ে কোন সন্দেহ নেই যে, এই দুনিয়া আমল করার স্থান এবং আখিরাত হলো প্রতিদান লাভের স্থান। আমরা দুনিয়ায় যে উত্তম বা খারাপ বীজ বপন করবো, এর ফসল আখিরাতে কাটবো, উত্তম বা খারাপ প্রতিদান পাওয়াকে “যেমন কর্ম তেমন ফল” আর আরবীতে کَمَا تَدِینُ تُدَان বলা হয়।\n"
    },
    {
        "1": "যেমন কর্ম তেমন ফল",
        "2": "          প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلْبِرُّ لا يَبْلَى وَالاِثْمُ لا يُنْسَى وَالدَّيَّانُ لَايَمُوتُ فَكُنْ كَمَا شِئْتَ كَمَا تَدِيْنُ تُدَانُ অর্থাৎ নেকী পুরোনো হয় না এবং গুনাহ ভুলানো হয় না, প্রতিদান প্রদানকারী (অর্থাৎ আল্লাহ পাক) কখনো নিশ্চিহ্ন হবেন না, সুতরাং যা ইচ্ছা হয়ে যাও, তুমি যা করবে তার ফল পাবে। (মুসান্নাফ আব্দুর রাজ্জাক, ১০/১৮৯, হাদীস-২০৪৩০)\n          হযরত আল্লামা আব্দুর রউফ মুনাভী رَحْمَۃُ اللهِ عَلَیْہِ বলেন: অর্থাৎ তুমি যেমন কাজ করবে, তেমনই তুমি তার প্রতিদান পাবে, যা তুমি কারো সাথে করবে, তাই তোমার সাথে হবে। (আত তাইসীর, ২/২২২)\n"
    },
    {
        "1": "অন্যের সাথে উত্তম আচরণ করুন",
        "2": "          হে আশিকানে রাসূল! আমাদের উচিৎ যে, * কাউকে কষ্ট না দেয়া, * কারো জিনিস চুরি না করা, * কারো জিনিস শরীয়তের বিনা অনুমতিতে আত্মসাৎ না করা, * কাউকে ধোঁকা না দেয়া, * কাউকে মিথ্যা অপবাদ না দেয়া, * কারো ঋণ আত্মসাৎ না করা, * কারো পারিবারিক জীবন নষ্ট না করা, * কারো সম্পর্কে কু-ধারণা প্রসার না করা, * কারো মনে কষ্ট না দেয়া, * কারো অনুপস্থিতিতে পরনিন্দা না করা, * কাউকে উপহাস করে তার সম্মানহানি না করা, * ষড়যন্ত্র করে কারো সফলতায় প্রতিবন্ধক না হওয়া, * কারো খারাপ দিক মানুষের মাঝে প্রসার করে তার দূর্নাম না করা, কেননা আজ আমরা কারো সাথে যেমন আচরণ করবো কাল তা আমার সাথেও হতে পারে। এর পরিবর্তে যদি আমরা প্রত্যেকের সম্মানের প্রতি সজাগ থাকি, প্রত্যেক আমানত সংরক্ষণ করি এবং সময়মত ফিরিয়ে দিই, প্রত্যেকের সাথে সত্য কথা বলি, প্রত্যেককে সম্মান করি, প্রত্যেকের ব্যাপারে সু-ধারণা পোষণ করি, প্রত্যেকের কল্যাণ কামনা করি তবে তা দূরবর্তী নয় যে, আমাদের সাথেও প্রত্যেকে এরূপই করতে থাকবে। মনে রাখবেন! যেমনিভাবে মন্দ আমল বান্দার মাঝে মন্দের দরজা খুলে দেয়, তেমনিভাবে উত্তম আমল উত্তম কাজের অনেক অবস্থা সৃষ্টি করে দেয় এবং পরিশেষে উত্তম আমলের প্রতিদান অবশ্যই অর্জিত হয়।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "প্রতিদিন উত্তম আমল করার উপায়!",
        "2": "          প্রিয় ইসলামী ভাইয়েরা! জীবনের কোন ভরসা নেই, এই সময়কে গনিমত মনে করে নেকীর মাধ্যমে নিজের আখিরাত উত্তম বানানোতে লেগে যাওয়া উচিৎ, নিশ্বাসের মালা জানিনা কখন হঠাৎ ছিড়ে যায়, আল্লাহ না করুক যদি আমরা গুনাহ থেকে তাওবা করার সময়ও না পাই তবে আমাদের আখিরাত নষ্ট হয়ে যাবে। সুতরাং আমাদেরও নিজের আখিরাতকে উত্তম বানানোর জন্য প্রতিদিন কিছু না কিছু উত্তম আমল করার লক্ষ্য (Target) বানিয়ে নেয়া উচিৎ, যাতে নেক আমলের অভ্যাস হয়ে যায়। এর সহজ পদ্ধতি হলো যে, ভাল ভাল নিয়্যত সহকারে নেক আমল পুস্তিকার উপর আমল এবং প্রতিদিন ফিকরে মদীনার (চিন্তা ভাবনা) মাধ্যমে নেক আমল পুস্তিকা পূরণ করুন। اَلْحَمْدُ لِلّٰه নেক আমল প্রতিদিন নেকী অর্জনের ঐ মহান মাদানী ব্যবস্থাপনা, যার মাধ্যমে সকাল থেকে রাত ঘুমানো পর্যন্ত উত্তম আমল করার অসংখ্য সুযোগ অর্জিত হয়, শায়খে তরিক্বত আমীরে-আহলে-সুন্নাত হযরত মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ প্রদত্ত ৭২ টি নেক আমলের মধ্যে ৩১ নম্বর নেক আমল হল: আজকে কি আপনি এই সুন্নাতগুলোর প্রতি আমল করেছেন? (মেসওয়াক করা, ঘরে আসা-যাওয়া, শয়ন জাগরণ, কেবলার দিকে মুখ করে বসা ইত্যাদি) উক্ত নেক আমলের প্রতি আমলের বরকতে আমরা অনেকগুলো সুন্নাতের অনুসারী হয়ে যাব।\n          মনে রাখবেন! শয়তান কখনোই এটা চাইবে না যে, আমরা নেক আমলের উপর আমল করে সারা দিনে এত বেশি নেকী করতে সফল হয়ে যাই, সে এই নেক কাজে বাঁধা দেয়ার জন্য লাখো চেষ্টা করবে, বিভিন্ন ধরনের কুমন্ত্রণায় যেমন; “আমি অনেক ব্যস্ত”, “এত সময় কোথায়?”, “কাল থেকে করবো” ইত্যাদিতে লিপ্ত করে বিপথগামী করার চেষ্টা করবে। যদি আমরা এই কুমন্ত্রণার প্রতি মনযোগ না দিয়ে নেক আমলের উপর কিছুক্ষণের জন্য ভাবি তবে সম্ভবত আশ্চার্য হয়ে যাবো যে, যেই নেক আমলের উপর আমল করা কঠিন (Difficult) মনে হয়, তার উপর আমল করা তো খুবই সহজ, কেননা আমাদের প্রতিদিন ৭২টি মাদানী ইনআমাদের উপর আমল করতে হবে না বরং প্রতিদিন যে সকল নেক আমলের উপর আমল করতে হয়, তার তিনটি স্তর রয়েছে। প্রথম ও দ্বিতীয় স্তর হলো ১৭টি ১৭টি করে এবং তৃতীয় স্তর শুধুমাত্র ১৬টি নেক আমল সম্বলিত। এছাড়াও ৮টি নেক আমল এমন, যার উপর সপ্তাহে শুধুমাত্র একবারই আমল করতে হয়, ৬টি নেক আমল এমন, যার উপর মাসে শুধুমাত্র একবার আমল করতে হয় এবং ৮টি নেক আমল এমন, যার উপর ১২ মাসে শুধুমাত্র একবার আমল করতে হয়।\n      \tমহান আল্লাহ পাক আমাদেরকে নিয়মিত নেক আমলের পুস্তিকা পূরণ করার এবং নিয়মিত প্রতি মাসে নিজ জিম্মাদারকে জমা করানোর তৌফিক দান করুন। আমীন\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পরিবহন যোগাযোগ বিভাগ",
        "2": "      \tপ্রিয় ইসলামী ভাইয়েরা! اَلْحَمْدُ لِلّٰه আশিকানে রাসূলের দ্বীনি সংগঠন দাওয়াতে ইসলামীর অধীনে বিভাগসমূহের মধ্যে \"পরিবহন যোগাযোগ বিভাগ\" ও অন্তর্ভুক্ত, এই বিভাগের কাজ হলো এয়ারলাইন্স, বিমানবন্দর, রেলপথ, গণপরিবহন, ব্যক্তিগত পরিবহন, পণ্য স্টেশন এবং এগুলোর সাথে সংশ্লিষ্ট বিভিন্ন স্ট্যান্ডস (যেমন বাস, ট্রাক, ট্যাক্সি, মোটরসাইকেল এবং সাইকেল স্ট্যান্ড, সব ধরণের ওয়ার্কশপ, খুচরা যন্ত্রাংশের দোকান ইত্যাদি) এবং মার্কেট এবং শোরুম (যেমন গাড়ি, রিকশা, মোটরসাইকেল, সাইকেল) এর সাথে সম্পৃক্ত ইসলামী ভাইদের মধ্যে আশিকানে-রাসূলের দ্বীনি সংগঠন দাওয়াতে ইসলামীর দ্বীনি বাণী প্রচার করা এবং দাওয়াতে ইসলামীর দ্বীনি পরিবেশের সাথে সম্পৃক্ত করে এই মাদানী উদ্দেশ্য, “আমাকে নিজের এবং সারা দুনিয়ার মানুষের সংশোধনের চেষ্টা করতে হবে اِنْ شَآءَ الله অনুযায়ী জীবনযাপন করার মন মানসিকতা সৃষ্টি করা।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘরে দ্বীনি পরিবেশ সৃষ্টি করার মাদানী ফুল",
        "2": "          প্রিয় ইসলামী ভাইয়েরা, বয়ানের শেষে আসুন! ঘরে দ্বীনি পরিবেশ সৃষ্টি করার মাদানী ফুল শুনার সৌভাগ্য অর্জন করি। প্রথমে দু'টি ফরমানে মুস্তফা صَلَّی اللهُ عَلَیْہِ وَاٰلِہٖ وَسَلَّم লক্ষ্য করুন: (১) তিনি বলেন: নিজেদের ঘরসমূহকে কবরস্থান বানিয়ো না, নিশ্চয়ই যে ঘরে সূরা বাকারা পাঠ করা হয়, সে ঘর থেকে শয়তান পলায়ন করে। (মুসলিম, কিতাবু সালাতিল মুসাফিরিন, পৃষ্ঠা: ৩০৬, হাদীস: ১৮২৪) (২) তিনি বলেন: যে ঘরে আল্লাহ পাকের যিকির করা হয় এবং যে ঘরে আল্লাহ পাকের যিকির করা হয় না, উভয়টির উদাহরণ জীবিত এবং মৃত ব্যক্তির ন্যায়। (বুখারী, কিতাবুদ দাওয়াত, ২২০/ ৪ হাদীস: ৬৪০৭) * ঘরে আসা যাওয়ার সময় উচ্চস্বরে সালাম দিন * মা অথবা বাবাকে আসতে দেখলে সম্মানপূর্বক দাঁড়িয়ে যান * দিনে কমপক্ষে একবার ইসলামী ভাই নিজ পিতার এবং ইসলামী বোনেরা আপন মায়ের হাত ও পায়ে চুমু দিন * মা-বাবার সামনে আওয়াজকে সর্বদা নিচু রাখুন, তাদের চোখে কখনো চোখ রেখে কথা বলবেন না * তাদের দেয়া প্রতিটি কাজ যা শরীয়ত বিরোধী নয় দ্রুত করে ফেলুন * মা বরং ঘরে (ও বাইরে) একদিনের শিশুকেও \"আপনি\" বলে সম্বোধন করুন * নিজ এলাকার মসজিদের ইশার জামাতের সময় হতে শুরু করে দুই ঘন্টার মধ্যেই শুয়ে পড়ুন\n* হায়! যদি তাহাজ্জুদের নামাযের সময় চোখ দুটি খুলে যেত, অন্যথায় কমপক্ষে ফজরের নামাযতো খুব সহজেই (মসজিদে প্রথম কাতারে জামাত সহকারে) আদায় করার সুযোগ হয়ে যেত। আর এভাবে কাজে কর্মেও কোন প্রকারের অলসতা আসত না।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "          ঘরে দীনি পরিবেশ সৃষ্টি করার অবশিষ্ট মাদানী ফুল শেখা শেখানোর হালকায় বয়ান করা হবে। অতএব সেগুলো জানতে শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]