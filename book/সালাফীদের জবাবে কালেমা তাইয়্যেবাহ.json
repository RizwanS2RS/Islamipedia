[
    {
        "1": "প্রারম্ভিকা",
        "2": ""
    },
    {
        "1": "অভিমত",
        "2": "﻿উপমহাদেশের প্রখ্যাত আলেমেদ্বীন উস্তযুল আসাতিযাহ সুলতানুল মুনাযিরীন নায়েবে আ’লা হযরত রাহবরে আহলে সুন্নাত বহু গ্রন্থ প্রণেতা মুহিউস সুন্নাহ বিশিষ্ট লেখক ও গবেষক মুর্শিদে বরহক হযরতুল আল্লামা সিরাজনগরী ছাহেব ক্বিবলা (মা.জি.আ.) এর\n\nদোয়া ও অভিমত\n========\nبسم الله الرحمن الرحيم\n\nবর্তমান যামানা ফিতনার যামানা। সরলপ্রাণ মুসলমানদের ঈমান-আমল নিয়ে সৃষ্টি করা হচ্ছে বিভিন্ন প্রকার ফিতনা-ফাসাদ। জঙ্গিবাদ, সন্ত্রাসবাদসহ অনেক জঘন্যতম কর্মকা-কে ইসলামের নামে চালিয়ে দেওয়ার বহুমূখী ষড়যন্ত্র চলছে। অপরদিকে প্রকৃত ইসলামী আকিদা ও নেকআমলের বিরুদ্ধে কিছুসংখ্যক নামধারী আলেম ফতোয়াবাজি করে সমাজে বিভ্রান্তি ছড়াচ্ছে। উদাহরণ স্বরূপ উল্লেখ করতে চাই, যুগ-যুগ ধরে পবিত্র মিলাদ-মাহফিলে আমরা সালাত-সালাম ‘ইয়া নবী সালাম আলাইকা’ ছন্দাকারে পাঠ করে আসছি, সেটাকে বর্তমানে আরবি গ্রামারের দোহাই দিয়ে ভুল প্রমাণ করার দুঃসাহস দেখানো হয়েছে। আল্লাহর ফজল ও করমে আমি দলিলভিত্তিক ও আরবি গ্রামার অনুযায়ী তাদের অপব্যাখ্যার সমোচিত জবাব দিয়েছি এবং প্রমাণ করেছি যে, এই বাক্যটি সহি-শুদ্ধ ও চমৎকার বাক্য।\n\nসম্প্রতি আমাদের ঈমানি কালিমা নিয়েও বিভ্রান্তি ছড়ানো হচ্ছে। আল্লাহর মেহেরবাণীতে আমার স্নেহের মুফতি ইকরাম উদ্দিন এ পুস্তকে তাদের দাঁতভাঙা জবাব দিয়েছেন। আমি পুস্তকটির বহুল প্রচার কামনা করি। দোয়া করি আল্লাহ যেন লেখকের নেক মাকসুদ কবুল করেন। আমিন।\n\nশেখ মোহাম্মদ আব্দুল করিম সিরাজনগরী\n**********************************\n\n\nআঞ্জুমানে ছালেকীনের মহাসচিব, পীরে তরিকত উস্তাযুল উলামা ক্বারীউল কুররা মুনাযিরে আহলে সুন্নাহ মুফাসসিরে কোরআন বিশিষ্ট ইসলামী চিন্তাবিদ সিরাজনগর ফাজিল মাদ্রাসার আরবি প্রভাষক আমার পরম শ্রদ্ধেয় উস্তাদ\n\nআল্লামা শেখ জুবাইর আহমদ রহমতাবাদী হুজুরের\n\nঅভিমত\n====\nبسم الله الرحمن الرحيم\n\nকালিমায়ে তাইয়্যিবা লা ইলাহা ইল্লাল্লাহু মুহাম্মাদুর রাসূলুল্লাহ। এটাই ঈমানি কালিমা, যা সর্বপ্রথম আমরা শিখেছি। শিশুকাল থেকে আজ পর্যন্ত মা-বাবা, পীর-উস্তাদ, আলেম-উলামা, আউলিয়ায়ে কেরামের কিতাবাদি, সর্বোপরি হাদিসশরীফ থেকে আমরা তাই শিখেছি। বর্তমানে কয়েকজন নামধারী আলেম এই কালিমাশরীফ নিয়ে বিভ্রান্তি ছড়াচ্ছে। তাদের দাবি-\n\n* এই কালিমাশরীফ নাকি পবিত্র হাদিসে নাই\n* এই কালিমা নাকি দুনিয়ার কোন উল্লেখযোগ্য কিতাবে নেই\n* এই কালিমার দুটি অংশ নাকি একই জায়গায় পাশাপাশি নাই। একটি অংশ উপরে একটি অংশ নিচে ছিল। আমরা যেভাবে পাঠ করি বা লিখি তা ঠিক নয়, ভুল বরং শিরক।\n* তাছাড়া আল্লাহ শব্দ এক পার্শ্বে মোহাম্মাদ শব্দ অন্য পার্শে¦ এভাবে লিখাও শিরক।\n\nপ্রিয় পাঠক- কালিমা সম্পর্কে ওদের এসব হাস্যকর উদ্ভট বক্তব্যের জবাব দেওয়ার কোন প্রয়োজন ছিল না। কারণ এসব উদ্ভট আপত্তি কোন প্রকৃত আলেম করতে পারে না। আসলে ওরা ইসলামের দুশমন। ওদের মুনাফিকি চরিত্র ধরা পড়ে গেছে। ওরা বিশ্বের নিকট আমাদের ইসলাম ধর্মকে একটি জঙ্গি ও সন্ত্রাসী ধর্ম হিসেবে দেখাতে চায়। আর আমাদেরকে এটা বলে বিভ্রান্ত করতে চায় যে, এতদিন যাবত যেই কালিমাকে ঈমানি কালিমা বলা হয়েছে তার কোন দলিল প্রমাণ নেই।\n\nসুতরাং বর্তমানে আহলে সুন্নাত ওয়াল জামায়াতের পক্ষ থেকে ওদের ষড়যন্ত্রের বিরুদ্ধে কলম ধরা অপরিহার্য কর্তব্য হয়ে দাড়িয়েছে। আল্লাহতা’য়ালার অশেষ মেহেরবাণী আমার প্রিয় ছাত্র হাফিজ মাওলানা মুফতি মোহাম্মদ ইকরাম উদ্দিন অত্র পুস্তকে ওদের দাঁতভাঙা জবাব দিয়েছে। এরপূর্বেও ‘বিভ্রান্তির অবসান’ নামক অন্য একটি পুস্তকে ঈদে মিলাদুন্নবী বিদ্বেষীদের আপত্তির খ-ন ও যথোপযুক্ত জবাব দিয়েছেন।\n\nদোয়া করি আল্লাহতা’য়ালা যেন তাকে বাতিলের বিরুদ্ধে আজীবন কলম চালিয়ে যাওয়ার তৌফিক দেন এবং তাঁর প্রবাসজীবনে শান্তি, সুন্দর ও সফলতা দান করেন। আমিন।\n\nশেখ জুবাইর আহমদ রহমতাবাদী\n*******************************************\n\nপ্রকাশকের কথা\n========\nবিসমিল্লাহির রাহমানির রাহীম\nসমস্ত প্রশংসা আল্লাহ তায়ালার যিনি ‘লা ইলাহা ইল্লাল্লাহ’। অসংখ্য দরূদ ও সালাম সে নবীর প্রতি যিনি ‘মুহাম্মাদুর রাসূলুল্লাহ’।\n\nবর্তমান যামানা বড় ফিতনার যামানা। বিভিন্ন আলিম নামধারী বাতিল ফিরকাদের মনগড়া ফতোয়ার কারণে সাধারণ মুসলমানগণ আজ বিভ্রান্ত। অনেক সময় দেখা যায় কুরআন হাদিসের জ্ঞান ব্যতিরেখেই অনেকে ফতোয়াবাজি করছেন। তারা কথায় কথায় বলেন- ‘ইন্টারনেটে পেয়েছি অমুক হাদিস জাল, অমুক হাদিস জয়িফ, মাযহাব মানা বিদআত ইত্যাদি।\n\nসর্বোপরি ঈমানের কালিমাকেও শিরক বলে ফতোয়া প্রদান করা হচ্ছে। বিশেষ করে কালিমায়ে তাইয়্যিবাহ সম্বন্ধে আব্দুর রহিম সালাফি  ও তারেক মনোয়ারের বক্তব্যটি শুনে আমি নিজেও হতবাক হয়ে যাই। তাই আমাদের বৃস্টল সেন্ট্রাল মসজিদের খতিব জনাব মাওলানা ইকরাম উদ্দিন সাহেবকে অনুরোধ করি এ বিষয়ের উপর একটি পুস্তক লিখার জন্য। শত ব্যস্ততার মাঝেও তিনি অত্যন্ত পরিশ্রম করে ‘কালিমায়ে তাইয়্যিবাহ’ নামক বইটি রচনা করেছেন। আশা করি বইটি পাঠ করলে সরল প্রাণ মুসলমানগণ তাদের ঈমান আকিদাকে হিফাযত করতে পারবেন। তাই আমি বইটি প্রকাশ করতে পেরে আল্লাহর শোকরিয়া আদায় করছি।\n\nহে আল্লাহ আমার এ খিদমতটুকু আমার মা-বাবা ও শ্বশুর শ্বাশুড়ির জন্য সদকায়ে জারিয়া হিসেবে কবুল কর। মাওলানার জন্য দোয়া করি আল্লাহ যেন তার ইলম ও হায়াতে বরকত দান করেন। আমিন।\n\nপ্রকাশক\nমোহাম্মদ শফিক চৌধুরী\nপ্রতিষ্ঠাতা চেয়ারম্যান\nবৃস্টল সেন্ট্রাল মসজিদ, ইউকে।"
    },
    {
        "1": "ভূমিকা",
        "2": "﻿بسم الله الرحمن الرحيم\nالحمد لله  رب العالمين - والصلوة والسلام على سيد المرسلين- وعلى اله واصحابه اجمعين- اما بعد\n\nআজ এমন একটি সময় ‘কালিমায়ে তাইয়্যিবাহ’ নামক পুস্তকটি লিখতে যাচ্ছি যখন সমগ্র বিশ্বজুড়ে চলছে অন্যায়, অত্যাচার, যুলুম, নির্যাতন। বিশেষ করে মুসলিম জাতি আজ চরমভাবে নির্যাতিত।\n\nইসলাম ধর্মকে ব্যবহার করে বিভিন্ন স্বার্থান্বেষী মহল তৈরি করছে উগ্র সন্ত্রাসবাদ, জঙ্গিবাদ, আইএসবাদ ইত্যাদি। যার নির্যাতনের শিকার হচ্ছেন সরলপ্রাণ সাধারণ মুসলমানগণ।\n\nওহাবিবাদ, মওদুদীবাদসহ পুরাতন বাতিল মতবাদগুলোর সাথে নতুন করে আবির্ভাব হয়েছে সালাফিবাদ নামে আরেকটি উগ্র মতবাদ। যারা কখনো সালাফি, কখনো আহলে হাদিস, আবার কখনো লা মাযহাবি বলে পরিচয় প্রদান করে।\n\nজনৈক আব্দুর রহিম সালাফি তাদেরই একজন প্রচারক। কালিমায়ে তাইয়্যিবাহ সম্বন্ধে তিনি বলেছেন, ‘লা ইলাহা ইল্লাল্লাহু’ এর সাথে ‘মুহাম্মাদুর রাসূলুল্লাহ’ যুক্ত করা শিরক। এই কালিমা নাকি ইহুদি নাসারাদের চক্রান্তের ফসল! এই কালিমার দ্বারাই আমাদের ঈমান আকিদার সবচেয়ে বেশি ক্ষতি হয়েছে। লোভী মৌলভীরা নাকি মক্তব থেকে অশুদ্ধভাবে এই কালিমা শিক্ষা দিয়েছেন, পৃথিবীর বুকে এমন কোন কিতাব কেউ দেখাতে পারবে না যাতে এই কালিমা বর্ণিত হয়েছে।’\n\nএমনিভাবে তারেক মনোয়ার নামে আরেকজন জামাতি মাওলানা একই সূরে বক্তব্য দিয়েছেন। তিনি বলেছেন- এই কালিমা কোন হাদিস থেকে সাবিত হয় নাই। এক পাশে আল্লাহ এবং অন্য পাশে মুহাম্মদ লিখা এটাও শিরক।\n\nতাদের বক্তব্যগুলো আমার কাছে সংরক্ষিত আছে। এ সমস্ত মনগড়া বক্তব্যের কারণে সরলপ্রাণ, মুসলমানগণ মারাত্মকভাবে বিভ্রান্তির শিকার হচ্ছেন। তাই আমি উক্ত পুস্তকটি লিখার প্রয়াস পাই। এতে আমি প্রায় ৮টি তাফসির ও ১০টিরও অধিক হাদিস গ্রন্থের উদ্ধৃতি সহকারে প্রমাণ করেছি যে, ‘লা ইলাহা ইল্লাল্লাহু মুহাম্মাদুর রাসূলুল্লাহ’ ইহাই হচ্ছে ঈমানের কালিমা বা কালিমায়ে তাইয়্যিবা। আশা করি বইটি পাঠ করে সর্বস্তরের মুসলমানগণ উপকৃত হবেন।\n\nবইটি প্রকাশনার ক্ষেত্রে যার নিকট আমি সবচেয়ে বেশি কৃতজ্ঞ তিনি হচ্ছেন আমার শ্রদ্ধেয় উস্তাদ সিরাজনগর ফাজিল মাদ্রাসার আরবি প্রভাষক উস্তাযুল উলামা পীরে তরিকত হযরতুল আল্লামা শেখ জুবাইর আহমদ রহমতাবাদী। তিনি বইটির আদ্যোপান্ত দেখে বিশেষ করে আরবি ইবারতগুলো যাচাই-বাছাই করে বইটির গুনগত মান বৃদ্ধি করেছেন। আল্লাহ যেন তাঁর ইলমে, হায়াতে বরকত দান করেন। অতঃপর প্রাণ খুলে দোয়া করছি বৃস্টল সেন্ট্রাল জামে মসজিদের প্রতিষ্ঠাতা চেয়ারম্যান জনাব মোহাম্মদ শফিক চৌধুরী সাহেবের জন্য। যার আর্থিক সহযোগিতায় বইটি প্রকাশিত হয়েছে। আল্লাহ যেন তাকে রাসূলের গোলাম হিসেবে কবুল করেন।\n\nহে আল্লাহ আমার এ ক্ষুদ্র খিদমতটুকু আমার শ্রদ্ধেয় আম্মা ও মরহুম আব্বার জন্য সদকায়ে জারিয়া হিসেবে কবুল কর।\n\nপরিশেষে পাঠকবর্গের নিকট আরজ যদি কোথাও কোন অনিচ্ছাকৃত ভুলত্রুটি পরিলক্ষিত হয় তাহলে আমাকে অবহিত করবেন। তাহলে পরবর্তী সংস্করণে সংশোধন করে নিব। আমার জন্য দোয়া করবেন যেন সুন্নিয়ত প্রচারে আমার কলম চালিয়ে যেতে পারি। আমিন।\n\nমুহাম্মদ ইকরাম উদ্দিন\nখতিব, বৃস্টল সেন্ট্রাল মসজিদ\nইউকে।"
    },
    {
        "1": "কালিমায়ে তাইয়্যেবাহ",
        "2": "﻿بسم الله الرحمن الرحيم\nالحمد لله رب العالمين – والصلوة والسلام على سيد المرسلين- وعلى اله واصحابه اجمعين- اما بعد\n\nকালিমায়ে তাইয়্যিবাহ\n==============\nকালিমায়ে তাইয়্যিবাহ হল لا اله الا الله محمد رسول الله এর অর্থ হলো- আল্লাহ ব্যতীত কোন মাবুদ নাই হযরত মোহাম্মদ সাল্লাল্লাহু আলাইহি ওয়াসাল্লাম আল্লাহর রাসূল। পবিত্র কোরআন হাদিসের মর্মে ইহা আমাদের ঈমানি কালিমা। এই কালিমাতে আকিদাগত, শব্দগত ও বাক্যগত কোন প্রকারের ভুল নাই। এই কালিমার দু’টি অংশ পবিত্র কোরআন মজিদে আলাদাভাবে এবং হাদিসশরীফে বহু জায়গায় একই সঙ্গে পাশাপাশি উল্লেখিত আছে। এছাড়া পৃথিবী বিখ্যাত হাদিসের কিতাব, তাফসিরের কিতাবসহ অজস্র কিতাবাদিতে এই কালিমার গুরুত্ব ও ফজিলত বর্ণিত আছে। নিম্নে কয়েকখানা কিতাবের নাম প্রদত্ত হলো-\n\n১. সহি মুসলিমশরীফ, ২. মুস্তাদরাকে হাকেম, ৩. বায়হাকি, ৪. তাবারানি, ৫. ফতহুলবারি, ৬. আল আসমা ওয়াস সিফাত, ৭. আল ইসাবাহ, ৮. আল খাসাইসিল কোবরা, ৯. ইফরাদ, ১০. হুলিয়া, ১১. আল জামিউস সাগীর, ১২. দালাইলুন নবুয়ত, ১৩. আল আযকার, ১৪. তাফসিরে ইবনে কাছির, ১৫. কুরতুবি, ১৬. জালালাইন, ১৭. দুররে মানসুর, ১৮. তাবারি, ১৯. রুহুল মায়ানি, ২০. আল বাহরুল মুহিত।\n\nপরিতাপের বিষয় হল যারা বলে এই কালিমা দুনিয়ার কোন কিতাবে নাই, কালিমার দুটি অংশ একই সাথে নাই, একই সাথে লিখা শিরক। এদের একজন হলেন আব্দুর রহিম সালাফি। অপরজন হলেন তারেক মনোয়ার জামাতি। নিচে ওদের মনগড়া বক্তব্য হুবহু তুলে ধরা হলো এবং তারই সাথে দলিলভিত্তিক জবাব দেয়া হলো।"
    },
    {
        "1": "আব্দুর রহিম সালাফির মনগড়া বক্তব্য",
        "2": "﻿সম্মানিত পাঠকগণ, এ পর্যায়ে আমি বর্তমানে বাংলাদেশে ফিতনা-ফাসাদ সৃষ্টিকারীদের একজন আহলে হাদিস নেতা আব্দুর রহিম সালাফির মিথ্যা, বানোয়াট, অজ্ঞতাপ্রসূত বক্তব্যটি তুলে ধরতে চাই। তার একটি ওয়াজের ভিডিও সামাজিক যোগোযোগ মাধ্যমে ছড়িয়ে আছে। যেখানে তিনি বলেছেন- কালিমার বাক্য ‘লা ইলাহা ইল্লাল্লাহ’ এর সাথে ‘মুহাম্মাদুর রাসূলুল্লাহ’ যুক্ত করে আমাদের ঈমান আকিদাকে ধ্বংশ করা হচ্ছে। এটা নাকি ইহুদি-নাসারাদের চক্রান্তের মাধ্যমে ঢুকিয়ে দেয়া হয়েছে। তিনি চ্যালেঞ্জ করে বলেছেনÑ পৃথিবীর বুকে যত কিতাব আছে তার কোথাও কেউ এমন কোন নজির দেখাতে পারবে না যে এই কালিমা একসাথে বর্ণিত হয়েছে। নিম্নে তার বক্তব্যটি হুবহু তুলে ধরা হলো-\n\n‘আমাদের দেশে আকিদার ত্রুটি ঢুকিয়ে দিয়েছে সর্বপ্রথম ইহুদি খৃস্টানদের চক্রান্তের মাধ্যমে। ইহুদি খৃস্টানদের চক্রান্তের মাধ্যমে, সর্বপ্রথম যেই জিনিসটির মাধ্যমে মানুষের ঈমান ধ্বংশ করা যায় সেই জিনিসটি হইল কালিমার বাক্য। সেই জিনিসটি কি? কালিমার বাক্য। তাওহীদের বাক্য। বলতে পারেন সেটা কি? লা ইলাহা ইল্লাল্লাহ’ তারপর ‘মুহাম্মাদুর রাসূলুল্লাহ’’ বলেছেন? ভুল, ভুল। এই জাগায় যারা আছেন- আলেম-উলামা, হাজী গাজী, অনেক লোক আছেন আমার বিশ্বাস। একজন লোক হাত দেখাইয়া বলেন যে আমার এই চক্ষু দুইটি দিয়ে বুখারি শরীফ, মুসলিমশরীফ, তিরমিজিশরীফ, আবু দাউদশরীফ, নাসাঈশরীফ, ইবনে মাজাহ শরীফ, মুস্তাদরাকে হাকিম, সুনানে কুবরা, বায়হাকী তারপরে মুসনাদে আহমদ, তারপরে কি বলে? ফতহুলবারি, তারপরে এই ধরনের যত কিতাব আছে মিযানুল ইতেদাল, মুহল্লা মুবনি ইনায়া, বিনায়া, নেহায়া, মবসুত, মুহিত, যত কিতাব আছে পৃথিবীর বুকে একটা কিতাবের মধ্যে লেখা দেখেছেন একজাগায় হাদিসে রাসূল থেকে প্রমাণিত যে, ‘লা ইলাহা ইল্লাল্লাহু মুহাম্মাদুর রাসূলুল্লাহ’ দেখেছেন একজনে হাত দেখান। কি পরমানিত হল? নাই। অথচ এদেশেরে মাটিতে এই কালিমা পড়ানো হয়েছে, শিখানো হয়েছে, মক্তব থেকে শিখানো হয়েছে। কালিমায়ে তাইয়্যিবাহ ‘লা ইলাহা ইল্লাল্লাহু মুহাম্মাদুর রাসূলুল্লাহ’। রুগি যখন সর্বরোগে আক্রান্ত হয়ে তখন ডাক্তার হিমশিম খেয়ে যায় কোন রোগের ঔষধ দিয়ে আবার রুগি মাইরা পালাই। সর্বরোগে আক্রান্ত এই জাতি। কোন রোগের ঔষধটি দেব? সর্বপ্রথম যেই বাক্যটি মুসলমানদের জন্য, সেই বাক্যটি আজ পর্যন্ত মুসলিম জাতিকে সুন্দরভাবে শিখানো হয় নাই। সঠিকভাবে বিশুদ্ধভাবে শিখানো হয় নাই। আজও পর্যন্ত মুসলিম জাতি ঘোলাটের মধ্যে রয়েছে। সর্বপ্রথম ঈমান আনার জন্য যেই বাক্যটি শিখা দরকার সেই বাক্যটি শুদ্ধ করে এদেশে আলেমরা শিখায় নাই। এজন্য  দায়ী হিন্দু, বৌদ্ধ, খৃস্টান, নাসারা, মজুসি, ইহুদি নয়।\n\nআওয়ামী লীগ, বিএনপি, জাতীয় পার্টি তারা নয়। এজন্য আমার মত মৌলভীরা দায়ী।’ (ইউটুব থেকে সংগ্রহীত)\n\nসম্মানিত পাঠকগণ এতক্ষণ আপনারা আব্দুর রহিম সালাফির মস্তিস্ক প্রসূত কাল্পনিক কথাগুলো শুনলেন। এবার আসুন আমরা কুরআন, হাদিস, তাফসির ও উলামায়ে কেরামদের ফতোয়ার আলোকে প্রমাণ করি যে, ‘লা ইলাহা ইল্লাল্লাহ মুহাম্মাদুর রাসূলুল্লাহ’ ইহাই হল ঈমানের বাক্য বা কালিমায়ে তাইয়্যিবাহ।"
    },
    {
        "1": "কুরআন মাজিদে কালিমার বর্ণনা",
        "2": "﻿আল্লাহতা’য়ালা পবিত্র কুরআনুল কারীমের মধ্যে কালিমার বাক্য পুরোটাই উল্লেখ করেছেন। ‘লা ইলাহা ইল্লাল্লাহ’ বাক্যটি বর্ণিত হয়েছে ২ বার এবং মুহাম্মাদুর রাসূলুল্লাহ বাক্যটি বর্ণিত হয়েছে ১ বার। যেমন সূরা সাফফাতে বর্ণিত হয়েছে-\n\nانهم كانوا اذا قيل لهم لا اله الا الله يستكبرون\nঅর্থ: যখন তাদের বলা হত, আল্লাহ ব্যতীত কোন উপাস্য নেই’ তখন তারা ঔদ্বত্য প্রদর্শন করত। (সাফফাত ৩৫)\n\nএমনিভাবে সূরা মুহাম্মদে বর্ণিত হয়েছে-\nفاعلم انه لا اله الا الله واستغفر لذنبك وللمؤمنين والمؤمنات\n\nঅর্থ: জেনে রাখুন ‘আল্লাহ ব্যতীত কোন উপাস্য নেই’। ক্ষমা প্রার্থনা করুন আপনার খাস ও আম মু’মিন পুরুষ ও নারীদের জন্য। (সূরা মুহাম্মদ ১৯)\n\nঅতঃপর সূরা ফাতাহ এ বর্ণিত হয়েছে-\nمحمد رسول الله والذين معه اشداء على الكفار رحماء بينهم\nঅর্থ মুহাম্মদ আল্লাহর রাসূল এবং তাঁর সাথীগণ কাফিরদের প্রতি অত্যন্ত কঠোর, নিজেদের মধ্যে পরস্পর সহানুভূতিশীল। (সূরা ফাতাহ ২৯)\n\nউল্লেখ্য যে, আব্দুর রহিম সালাফিগং বলেন- কুরআন মজিদে একসাথে পুরো কালিমা বর্ণিত হয় নাই। তাদের জবাবে বলব- একসাথে একই আয়াতে থাকাটা শর্ত নয়। পূর্বে আলোচিত হয়েছে আল্লাহতায়ালা বারাংবার নির্দেশ প্রদান করেছেন- আল্লাহ ও তাঁর রাসূলের প্রতি ঈমান আনয়ন কর। অতএব আল্লাহ হচ্ছেন ‘লা ইলাহা ইল্লাল্লাহ’ আর রাসূল হচ্ছেন- ‘মুহাম্মাদুর রাসূলুল্লাহ’। উভয়টা মিলেই হয়েছে কালিমায়ে তাইয়্যিবাহ।\n\nযেমন কুরআননুল কারীমের মধ্যে আল্লাহতা‘য়ালা বলেছেন- اقيموا الصلوة অর্থাৎ নামাজ কায়েম কর। কিন্তু পাঁচ ওয়াক্ত নামাযের কথা একত্রে কোথায় আল্লাহ তায়ালা বলেননি। রাসূলুল্লাহ সাল্লাল্লাহু আলাইহি ওয়াসাল্লাম বিভিন্ন আয়াতকে একত্রিত করে পাঁচ ওয়াক্ত নামাযকে ধারাবাহিকভাবে বর্ণনা করেছেন। যেমন আল্লাহতা’য়ালা সূরা হুদে বলেন-\n\nواقم الصلوة طرفى النهار وزلفا من الليل\nঅর্থ: আর দিনের দুই প্রান্তে ও রাতের প্রান্তভাগে নামায কায়েম কর। (সূরা হুদ ১১৪)\n\nউক্ত আয়াতে দিনের দুপ্রান্তের নামায দ্বারা ফজর ও মাগরিবের নামাযকে বুঝানো হয়েছে। আর রাতের নামায দ্বারা ইশার নামাযকে বুঝানো হয়েছে। অন্য আয়াতে বর্ণিত হয়েছে-\n\nحافظوا على الصلوات والصلوة الوسطى- وقوموا لله قنتين-\nঅর্থ: নামাযের প্রতি যতœবান হও। বিশেষ করে মধ্যবর্তী নামাযের ব্যাপারে। আল্লাহর সামনে একান্ত আদবের সাথে দাঁড়াও। (সূরা বাকারা ২৩৮)\n\nউক্ত আয়াতে মধ্যবর্তী নামায বলতে আসরের নামাযকে বুঝানো হয়েছে। আবার অন্য আয়াতে বর্ণিত হয়েছে-\n\nاقم الصلوة لدلوك الشمس الى غسق الليل وقران الفجر\nঅর্থ: সূর্য ঢলে পড়ার সময় থেকে রাত্রির অন্ধকার পর্যন্ত নামায কায়েম কর। এবং ফজরের কুরআন পাঠও। (বনী ইসরাইল ৭৮)\n\nউক্ত আয়াতে অধিকাংশ উলামায়ে কেরামের মতে যুহর, ইশা এবং ফজর নামাযের কথা বলা হয়েছে।"
    },
    {
        "1": "কালিমার মর্মকথা",
        "2": "﻿কালিমার মর্মকথা হচ্ছে আল্লাহ ও তাঁর রাসূলের প্রতি বিশ্বাস স্থাপন করা। আল্লাহতা’য়ালার প্রতি ঈমান আনার সাথে সাথে তাঁর প্রিয় হাবিব মুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লাম এর প্রতি ঈমান আনাকে আবশ্যক করেছেন। তাই কেউ যদি রাসূলুল্লাহ সাল্লাল্লাহু আলাইহি ওয়াসাল্লামকে ব্যতিরেখে শুধুমাত্র আল্লাহর প্রতি ঈমান আনয়ন করার দাবি করে, তাহলে তার এ দাবি মিথ্যা। সে কখনো ঈমানদার হতে পারবে না। এ ব্যাপারে কুরআনুল কারীমের মধ্যে আল্লাহতা’য়ালা বারংবার হুকুম প্রদান করেছেন যে, তোমরা আল্লাহ ও তাঁর রাসূলের প্রতি বিশ্বাস স্থাপন কর। নিম্নে কয়েকখানা আয়াত উল্লেখ করা হল।\n\n১. সূরা নিসার মধ্যে আল্লাহতা’য়ালা বলেন-\nيا يها الذين امنوا امنوا بالله ورسوله والكتاب الذى نزل على رسوله\nঅর্থ: হে ঈমানদারগণ! বিশ্বাস স্থাপন কর আল্লাহ এবং তাঁর রাসূলের প্রতি এবং বিশ্বাস স্থাপন কর সে কিতাবের প্রতি যা তিনি নাজিল করেছেন স্বীয় রাসূলের প্রতি। (সূরা নিসা- ১৩৬)\n\n২. আল্লাহতা’য়ালা সূরা হাদিদে বলেছেন-\nامنوا بالله ورسوله وانفقوا مما جعلكم مستخلفين فيه\nঅর্থ: তোমরা আল্লাহ ও তাঁর রাসূলের প্রতি বিশ্বাস স্থাপন কর। এবং তিনি তোমাদেরকে যার উত্তরাধিকারী করেছেন তা থেকে ব্যয় কর। (সূরা হাদিদ- ৭)\n\n৩. সূরা হুজরাতে আল্লাহতা’য়ালা বলেছেন-\nانما المؤمنون الذين امنوا بالله ورسوله ثم لم يرتابوا\nঅর্থ: নিশ্চয় তারাই মুমিন, যারা বিশ্বাস স্থাপন করে আল্লাহ এবং তাঁর রাসূলের প্রতি। অতঃপর সন্দেহ পোষন করে না। (সূরা হুজুরাত ১৫)\n\n৪. সূরা আরাফে বর্ণিত হয়েছে-\nفامنوا بالله ورسوله النبى الامى الذى يؤمن بالله وكلمته\nঅর্থ: সুতরাং তোমরা বিশ্বাস স্থাপন কর আল্লাহর প্রতি এবং তাঁর উম্মি নবীর প্রতি। যিনি বিশ্বাস স্থাপন করেন আল্লাহর উপর এবং তাঁর সমস্ত কালিমার উপর। (সূরা আরাফ- ১৫৮)\n\n৫. সূরা সাফ এ বর্ণিত হয়েছে-\nيايها الذين امنوا هل ادلكم على تجارة تنجيكم من عذاب اليم- تؤمنون بالله ورسوله وتجاهدون فى سبيل الله باموالكم وانفسكم\nঅর্থ: হে মুমিনগণ- আমি কি তোমাদেরকে এমন একটি ব্যবসার সন্ধান দিব, যা তোমাদেরকে যন্ত্রনাদায়ক শাস্তি থেকে মুক্তি দিবে? তা এই যে, তোমরা আল্লাহ এবং তাঁর রাসূলের প্রতি বিশ্বাস স্থাপন করবে। এবং আল্লাহর পথে তোমাদের ধন সম্পদ ও জীবনপণ জিহাদ করবে। (সূরা সাফ ১০-১১)\n\nইমাম বুখারি রহমতল্লাহি আলাইহি বুখারিশরীফে বর্ণনা করেছেন-\n\nعن ابن عمر رضى الله عنه قال قال رسول الله صلى الله عليه وسلم بنى الاسلام على خمس شهادة ان لا اله الا الله وان محمدا رسول الله واقامة الصلوة وايتاء الزكاة والحج وصوم رمضان\n\nঅর্থ: হযরত আব্দুল্লাহ ইবনে উমর রাদিয়াল্লাহু আনহু থেকে বর্ণিত, তিনি বলেন- রাসূলুল্লাহ সাল্লাল্লাহু আলাইহি ওয়াসাল্লাম বলেছেন- ইসলামের স্তম্ভ ৫টি। ১. এই স্বাক্ষ্য প্রদান করা যে আল্লাহ ব্যতীত কোন উপাস্য নেই এবং মুহাম্মদ সাল্লাল্লাহু আলাইহি ওয়াসাল্লাম আল্লাহর রাসূল। ২. নামায প্রতিষ্ঠা করা। ৩. যাকাত প্রদান করা। ৪. হাজ্জ্ব করা। ৫. রামাদান মাসে রোযা রাখা। (কিতাবুল ঈমান)\n\nএ প্রসঙ্গে বুখারিশরীফের আরো একটি হাদিস লক্ষ্য করুন-\n\nعن ابن عمر رضى الله عنه ان رسول الله صلى الله عليه وسلم قال امرت ان اقاتل الناس حتى يشهدوا ان لا اله الا الله وان محمدا رسول الله\n\nঅর্থ: হযরত ইবনে উমর রাদিয়াল্লাহু আনহু থেকে বর্ণিত- রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন, আমাকে নির্দেশ প্রদান করা হয়েছে যে, মানুষের সাথে ততক্ষণ পর্যন্ত যুদ্ধ করতে হবে যতক্ষণ না তারা স্বাক্ষ্য দেয় ‘লা ইলাহা ইল্লাল্লাহু এবং মুহাম্মাদুর রাসূলুল্লাহ’ (সংক্ষেপিত) কিতাবুল ঈমান।\n\nএ ব্যাপারে সকল মুহাদ্দিসীন, মুফাসসিরীন, উলামা, ফুকাহাগণ একমত পোষণ করেছেন যে, আল্লাহ ও তাঁর রাসূল সাল্লাল্লাহু আলাইহি ওয়াসাল্লাম এর প্রতি বিশ্বাস স্থাপন করার নামই হচ্ছে ঈমান। অতএব সে ঈমানের বাক্য শাহাদত শব্দ সহকারে অথবা শাহাদত শব্দ ব্যতিরেকে উভয়ভাবেই ব্যক্ত করা যাবে। হাদিসশরীফে উভয়ভাবেই বর্ণিত হয়েছে।"
    },
    {
        "1": "পবিত্র তাফসিরগ্রন্থে কালিমার বর্ণনা",
        "2": "তাফসিরে ইবনে কাছির\n﻿তাফসিরে ইবনে কাছির, তাফসিরে কুরতুবি, তাফসিরে বাহরুল মুহিত, তাফসিরে রুহুল মায়ানী, তাফসিরে জালালাইন, আইসারুত তাফাসির, তাফসিরে তাবারীসহ প্রায় সকল তাফসিরের মধ্যে মুফাসসিরীনে কেরামগণ কালিমায়ে তাইয়্যিবা ‘লা ইলাহা ইল্লাল্লাহু মুহাম্মাদুর রাসূলুল্লাহ’ বর্ণনা করেছেন। নিম্নে ধারাবাহিকভাবে কয়েকটি তাফসিরের উদ্ধৃতি পেশ করা হল।\n\nতাফসিরে ইবনে কাছির\n==========\nআল্লামা ইবনে কাছির স্বীয় গ্রন্থে বিভিন্ন সূরার তাফসিরে পূর্ণ কালিমার দলিল পেশ করেছেন-\n\nক. আল্লাহতা’য়ালা সূরা সাফফাতের ২৬ নং আয়াতে বলেছেন-\n\nفانزل الله سكينته على رسوله وعلى المؤمنين والزمهم كلمة التقوى وكانوا احق بها واهلها-\nঅর্থ: অতঃপর আল্লাহ তাঁর রাসূল ও মুমিনদের উপর স্বীয় প্রশান্তি নাযিল করেন এবং তাদের জন্য কালিমায়ে তাকওয়া অপরিহার্য করে দিলেন। বস্তুত তারাই ছিল এর অধিকতর যোগ্য ও উপযুক্ত।\n\nউক্ত আয়াতের ব্যাখ্যায় আল্লামা ইবনে কাছির বলেন-\n\nوقال الله جل ثناؤه والزمهم كلمة التقوى وكانوا احق بها واهلها وهى لا اله الا الله محمد رسول الله- فاستكبروا عنها واستكبرعنها المشركون يوم الحديبية\n\nঅর্থ: আল্লাহতা’য়ালা বলেন- এবং আল্লাহ তাদের জন্য তাকওয়ার কালিমা অপরিহার্য করে দিলেন। আর সে কালিমা হল- لا اله الا الله محمد رسول الله । পূর্ববর্তী সম্প্রদায়ের লোকেরা এ কালিমা সম্পর্কে ঔদ্ধত্য প্রদর্শন করেছিল। ঠিক এমনিভাবে হুদায়বিয়ার সন্ধির দিন মুশরিকগণ এ কালিমা সম্বন্ধে অহংকার প্রদর্শন করেছিল। উক্ত মতের পক্ষে দলিল হিসেবে আল্লামা ইবনে কাছির বলেন-\n\nقال عطاء الخراسانى هى لا اله الا الله محمد رسول الله\n\nঅর্থ: আত্বা আল খুরাসানি বলেছেন- এই কালিমা হল- ‘লা ইলাহা ইল্লাল্লাহু মুহাম্মাদুর রাসূলুল্লাহ। আত্বা আল খুরাসানীর পূর্ণ নাম হল عطاء بن ابى مسلم الخراسانى তিনি সিকাহ তাবেয়ি ছিলেন। ১৩৫ হিজরিতে ইন্তেকাল করেন। ইবনে হাজর আসকালানী রহমতুল্লাহি আলাইহি বলেছেন (تذيهب التهذيب গ্রন্থে)\n\nعطاء بن ابى مسلم الخراسانى من الطبقة الخامسة من طبقات رواة الحديث النبوى التى تضم صغار التابعين- ورتبته عند اهل الحديث وعلماء الجرح والتعديل يعتبر صدوق-\n\nঅর্থ: আত্বা বিন আবি মুসলিম আল খুরাসানী ছিলেন পঞ্চম স্থরের হাদিস বর্ণনাকারী। তাকে সীগারে তাবেয়িনদের পর্যায়ে গণ্য করা হয়। হাদিস বিশারদগণের নিকট তিনি ছিলেন বিশ্বস্ত। (তাহযিবুত তাহযিব)"
    },
    {
        "1": "হুদায়বিয়ার সন্ধির পটভূমি",
        "2": "﻿প্রাসঙ্গিকক্রমে হুদায়বিয়ার সন্ধির পটভূমি আলোচনা করা আবশ্যক। তাহলে একথা স্পষ্ট হয়ে যাবে যে মুশরিকগণ কিভাবে এ কালিমাকে অহংকারবশত অস্বীকার করেছিল। আল্লামা ইবনে কাছির البداية والنهاية গ্রন্থে এ প্রসঙ্গটি সুন্দর করে তুলে ধরেছেন-\n\nثم دعا رسول الله صلى الله عليه وسلم على ابن ابى طالب فقال اكتب \"بسم الله الرحمن الرحيم\" فقال سهيل لا اعرف هذا ولكن اكتب باسمك اللهم- فقال رسول الله صلى الله عليه وسلم اكتب باسمك اللهم- فكتبها- ثم قال اكتب- هذا ما صالح عليه محمد رسول الله سهيل بن عمرو- فقال سهيل لو شهدت انك رسول الله لم اقاتلك- ولكن اكتب اسمك واسم ابيك- فقال رسول الله صلى الله عليه وسلم اكتب هذا ما صالح عليه محمد بن عبد الله سهيل بن عمرو-\n\nঅর্থ: হুদায়বিয়ার সন্ধির দিন রাসূলুল্লাহ সাল্লাল্লাহু আলাইহি ওয়াসাল্লাম- আলী রাদিয়াল্লাহু আনহুকে ঢেকে বললেন- তুমি লিখ- বিসমিল্লাহির রাহমানির রাহীম। এ কথা শুনে সুহাইল বলল- রাহমানুর রাহিম কি সেটাতো আমরা জানি না। বরং লিখুন ‘বি ইসমিকা আল্লাহুম্মা’ তখন রাসূলুল্লাহ সাল্লাল্লাহু আলাইহি ওয়াসাল্লাম বললেন- ঠিক আছে- আলী লিখ- ‘বি ইসমিকা আল্লাহুম্মা’ আলী রাদিয়াল্লাহু আনহু তাই লিখলেন।\n\nঅতঃপর রাসূলুল্লাহ সাল্লাল্লাহু আলাইহি ওয়াসাল্লাম বললেন- এবার লিখ ‘মুহাম্মাদুর রাসূলুল্লাহ (সাল্লাল্লাহু আলাইহি ওয়াসাল্লাম) ও সুহাইল ইবনে আমরের মধ্যে সন্ধিচুক্তি করা হল। তখন সুহাইল বলল- আমি যদি একথা স্বীকার করতাম যে আপনি আল্লাহর রাসূল তাহলে আপনার সাথে যুদ্ধ করতাম না। সুতরাং ‘মুহাম্মাদুর রাসূলুল্লাহ’ লিখা যাবে না। বরং আপনার নাম ও আপনার পিতার নাম লিখুন।\n\nতখন রাসূলুল্লাহ সাল্লাল্লাহু আলাইহি ওয়াসাল্লাম বললেন- ঠিক আছে, আলী তুমি লিখ ‘মুহাম্মদ বিন আব্দুল্লাহ ও সুহাইল বিন আমর এর মধ্যে সন্ধিচুক্তি করা হল। ইহাই ছিল হুদায়বিয়ার সন্ধির দিনে কাফিরদের কালিমাকে অস্বীকার করা।\n\nঅতএব আজকে যারা কালিমার বাক্যে ‘মুহাম্মাদুর রাসূলুল্লাহ’ যুক্ত করাকে শিরকের ফতোয়া প্রদান করে ইহাকে মুছে ফেলার ষড়যন্ত্র করছে তারাও প্রকৃতপক্ষে সুহাইল ইবনে আমরের উত্তরসুরী।\n\nখ. আল্লাহতা’য়ালা সূরা কাফিরুনের মধ্যে ইরশাদ করেন-\nولا انتم عابدون ما اعبد\nঅর্থ: আমি যার ইবাদত করি তোমরা তার ইবাদতকারী নও।\n\nএ আয়াতের ব্যাখ্যায় ইবনে কাছির বলেন-\nبان العابد لا بد له من معبود يعبده وعبادة يسلكها اليه فالرسول صلى الله عليه وسلم واتباعه يعبدون الله بما شرعه- ولهذا كان كلمة الاسلام لا اله الا الله محمد رسول الله-\n\nঅর্থ: প্রত্যেক ইবাদতকারীরই মাবুদ বা উপাস্য আছে এবং উপাসনা পদ্ধতি রয়েছে। অতএব রাসূল সাল্লাল্লাহু আলাইহি ওয়াসাল্লাম ও তাঁর উম্মতগণ শুধুমাত্র আল্লাহর ইবাদত করেন যা তিনি নির্দেশ করেছেন। এজন্য ইসলামের মূল কালিমা হল ‘লা ইলাহা ইল্লাল্লাহু মুহাম্মাদু রাসূলুল্লাহ’।"
    },
    {
        "1": "তাফসিরে কুরতুবি, তাফসিরে বাহরুল মুহিত",
        "2": "﻿ইমাম কুরতুবি রহমতুল্লাহি আলাইহি সূরা কাউছারের ‘কাউছার’ শব্দের ১৬টি অর্থ বর্ণনা করেছেন। তন্মধ্যে একটি অর্থ হল কালিমার বাক্য। দেখুন মূল ইবারতটি-\n\nالثالث عشر قال هلال بن يساف هو لا اله الا الله محمد رسول الله\nঅর্থ: তেরতম- হিলাল বিন ইয়াসাফ বলেন- কাউছার অর্থ হল ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nউল্লেখ্য যে, হিলাল বিন ইয়াসাফ একজন বিশ্বস্ত তাবেয়ি ছিলেন। হাফিজ ইবনে হাজর আসকালানী রহমতুল্লাহ আলাইহি تهذيب التهذيب গ্রন্থে দীর্ঘ আলোচনা করেছেন। নিম্নে আলোচনা তুলে ধরা হলো-\n\nهلال بن يساف ويقال ابن اساف الا شجعى مولاهم الكوفى ادرك عليا وروى عن الحسن بن على وابى الدرداء- ....وغيرهم\n\nقال اسحاق بن منصور عن ابن معين ثقة- وقال العجلى كوفى تابعى ثقة وذكره ابن حبان فى الثقات- قلت وقال ابن سعد فى الطبقة الثانية من اهل الكوفة وكان ثقة كثير الحديث-\n\nঅর্থ: হিলাল বিন ইয়াসাফ। তাকে ইবনু ইসাফ আল আশযায়ীও বলা হয়। তিনি ছিলেন আশযায়ী সম্প্রদায়ের আযাতকৃত ব্যক্তি এবং কুফি। তিনি আলী রাদিয়াল্লাহু আনহু এর সাক্ষাত পেয়েছেন। হযরত হাসান বিন আলী রাদিয়াল্লাহু আনহু হযরত আবু দারদা রাদিয়াল্লাহু আনহুসহ অনেক অনেক সাহাবিদের কাছ থেকে হাদিস বর্ণনা করেছেন।\n\nইসহাক বিন মানসুর ইবনে মুয়িন থেকে বর্ণনা করেছেন যে, তিনি বিশ্বস্ত ছিলেন। আল আজলী বলেছেন- তিনি কুফাবাসী, তাবেয়ি এবং সিকাহ রাবী ছিলেন। ইবনে হাব্বান তার সিকাহ গ্রন্থে হিলাল বিন ইয়াসাফকে উল্লেখ করেছেন- ‘আমি বলব, ইবনু সায়াদ الطبقة الثانية গ্রন্থে বলেছেন- তিনি আহলে কুফা এবং সিকাহ রাবী ছিলেন এবং অনেক হাদিস বর্ণনা করেছেন। (তাহযিবুত তাহযিব)।\n\nতাফসিরে আল বাহরুল মুহিত\n==============\nএই কিতাবটির নাম التفسير الكبير  ইহা আল মুহিত নামে প্রসিদ্ধ। এর লিখক হচ্ছেন ‘আছির উদ্দিন আবু আব্দুল্লাহ মুহাম্মদ বিন ইউসুফ আল আন্দুলুসী। তিনি সূরা মারইয়ামের ৮৭ নং আয়াতের ব্যাখ্যায় উল্লেখ করেন-\n\nلا يملكون الشفاعة الا من اتخذ عند الرحمن عهدا\nঅর্থ: যে ব্যক্তি দয়াময় আল্লাহর কাছ থেকে প্রতিশ্রুতি গ্রহণ করেছে সে ব্যতীত আর কেউ সুপারিশ করার অধিকার পাবে না। উক্ত আয়াতের ব্যাখ্যায় বলেন-\n\nوالعهد هنا- قال ابن عباس- لا اله الا الله محمد رسول الله وفى الحديث من قال لا اله الا الله محمد رسول الله كان له عند الله عهد\n\nঅর্থ: হযরত আব্দুল্লাহ ইবনে আব্বাস রাদিয়াল্লাহু আনহু বলেন- এখানে ‘আহাদ’ বা অঙ্গিকার অর্থ হল- ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nযেমন হাদিসশরীফে বর্ণিত হয়েছে- ‘যে ব্যক্তি বলল- ‘লা ইলাহা ইল্লাল্লাহু মুহাম্মাদুর রাসূলুল্লাহ’ আল্লাহর নিকট তার একটি অঙ্গিকার হয়ে গেল।"
    },
    {
        "1": "তাফসিরে জালালাইন, আইসারুত তাফাসির",
        "2": "﻿সূরা ফাতাহ এর ২৬ নং আয়াত والزمهم كلمة التقوى এর ব্যাখ্যায় বর্ণিত হয়েছে  هى لا اله الا الله محمد رسول الله অর্থ: তাকওয়ার কালিমা হল ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nআইসারুত তাফাসির\n=======\n‘আইসারুত তাফাসির লি কালামিল আলিয়্যিল কাবীর’ গ্রন্থের লিখক হলেন আবু বকর জাবির আল জাযাইরি। তিনি সম্প্রতিককালে মসজিদে নববীর ইমাম ছিলেন। গত ১লা জানুয়ারি ২০১৬ সালে তিনি ইন্তিকাল করেন। তদীয় কিতাবে তিনি লিখেছেন- সূরা ইব্রাহিমের ২৪ নং আয়াতে আল্লাহ বলেন-\n\nالم تر كيف ضرب الله مثلا كلمة طيبة كشجرة طيبة اصلها ثابت وفرعها فى السماء\n\nঅর্থ: আপনি কি দেখেননি আল্লাহতা’য়ালা কেমন উপমা বর্ণনা করেছেন? কালিমায়ে তাইয়্যিবাহ হল পবিত্র বৃক্ষের মত। তার শিকড় মজবুত এবং শাখা আকাশে।\n\nউক্ত আয়াতের ব্যাখ্যায় আল জাযাইরি বলেন-\nكلمة طيبة هى لا اله الا الله محمد رسول الله\nঅর্থাৎ উক্ত আয়াতে কালিমায়ে তাইয়্যিবাহ হল ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nএর কয়েক লাইন পরে আবার তিনি লিখেছেন-\n\nفكلمة الايمان لا اله الا الله محمد رسول الله- (وفى الاخرة) اى فى القبر اذهو عتبه الدار الاخرة عند ما يسألهم الملكان عن الله وعن الدين والنبى- فيثبتهم بالقول الثابت وهو الايمان واصله لا اله الا الله محمد رسول الله\n\nঅর্থ: অতএব ঈমানের কালিমা হল- ‘লা ইলাহা ইল্লাল্লাহু মুহাম্মাদুর রাসূলুল্লাহ।’ অতঃপর পরকালের প্রথম মনজিল তথা কবরে যখন দু’জন ফেরেস্তা তাদেরকে প্রশ্ন করবেন আল্লাহর সম্বন্ধে, ধর্মের ব্যাপারে এবং নবী সাল্লাল্লাহু আলাইহি ওয়াসাল্লাম এর সম্পর্কে, তখন তাদেরকে মজবুত বাক্য দ্বারা প্রতিষ্ঠিত করবেন। ইহাই হল ঈমান। আর ঈমানের মূল হল ‘লা ইলাহা ইল্লাল্লাহু মুহাম্মাদুর রাসূলুল্লাহ।’"
    },
    {
        "1": "তাফসিরে রুহুল মায়ানি,তাফসিরে তাবারি, তাফসিরে দুররে মানসুর",
        "2": "﻿আল্লামা সৈয়দ মাহমুদ আলুসী বাগদাদী স্বীয় ‘তাফসিরে রুহুল মায়ানী’ সূরা ফাতাহ এর ২৬ নং আয়াত والزمهم كلمة التقوى এর ব্যাখ্যায় লিখেছেন-\n\nوارجح الاقوال هى هذه الكلمة ما روى مرفوعا- وذهب اليه الجم الغفير- ولعل ما ذكر فى الاخبار السابقة من باب الكتفاء والمراد لا اله الا الله محمد رسول الله\n\nঅর্থ: উলামায়ে কেরামদের বড় একটি জামাত এ কালিমাকে মরফু বর্ণনার আলোকে সকল অভিমতের উপর প্রাধান্য দিয়েছেন। আর এ কালিমা দ্বারা মুরাদ হল- ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nতাফসিরে তাবারি\n=========\nইমাম আবুজাফর মুহাম্মদ বিন জারির আত তাবারি স্বীয় তাফসিরগ্রন্থে সূরা ফাতাহ এর ২৬নং আয়াতের ব্যাখ্যায় বর্ণনা করেন-\n\nحدثنى ابن البرقى قال: ثنا عمرو بن ابى سلمة عن سعيد بن عبد العزيز عن عطاء الخراسانى (والزمهم كلمة التقوى) قال لا اله الا الله محمد رسول الله\n\nঅর্থ: আমার নিকট বর্ণনা করেছেন ইবনুল বারক্বী, তিনি বলেন- আমাদের কাছে বর্ণনা করেছেন আমর ইবনু আবি সালমাহ, তিনি বর্ণনা করেছেন সাঈদ বিন আব্দুল আজিজ থেকে তিনি বর্ণনা করেছেন আতা আল খুরাসানী থেকে।\n\nআল্লাহর বাণী (এবং আল্লাহ তাদের জন্য কালিমায়ে তাকওয়া অপরিহার্য করে দিলেন) আতা আল খুরাসানী বলেন কালিমায়ে তাকওয়া হল- ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nতাফসিরে দুররে মানসুর\n===========\nইমাম জালালউদ্দিন সুয়ুতি রহমতুল্লাহি আলাইহি তাফসিরে দুররে মানসুর গ্রন্থে সূরা ফাতাহ এর ২৬ নং আয়াতের ব্যাখ্যায় বলেন-\n\nواخرج عبد بن حميد وابن خرير عن عطاء الخراسانى رضى الله عنه (والزمهم كلمة التقوى) قال لا اله الا الله محمد رسول الله\n\nঅর্থ: আব্দ বিন হুমাইদ এবং ইবনে জারির হযরত আতা আল খুরাসানী রাদিয়াল্লাহু আনহু থেকে বর্ণনা করেছেন। তিনি বলেন- তাকওয়ার কালিমা হল ‘লা ইলাহা ইল্লাল্লাহু মুহাম্মাদুর রাসূলুল্লাহ।’"
    },
    {
        "1": "পবিত্র হাদিসগ্রন্থে, কালিমার বর্ণনা, মুসলিমশরীফ, আল আসমা ওয়াস সিফাত",
        "2": "﻿সম্মানিত পাঠকগণ এতক্ষণ বিভিন্ন তাফসির গ্রন্থ থেকে উদ্ধৃতি সহকারে আলোচনা করা হয়েছে। এবার বিভিন্ন হাদিসের কিতাব থেকে প্রমাণ পেশ করব ‘লা ইলাহা ইল্লাল্লাহু মুহাম্মাদুর রাসূলুল্লাহ’ পুরোটাই কালিমার বাক্য।\n\nমুসলিম শরীফ\n=======\nইমাম মুসিলম রাদিয়াল্লাহু আনহু স্বীয় সহিহ মুসলিমশরীফের কিতাবুল ঈমান অধ্যায়ে ৮নং বাবের মধ্যে পূর্ণ কালিমাটি বর্ণনা করেছেন দেখুন ইবারতটি-\n\nباب الامر بقتال الناس حتى يقولوا لا اله الا الله محمد رسول الله\nঅর্থ: অধ্যায়- লোকদের সাথে ততক্ষণ পর্যন্ত যুদ্ধ করার নির্দেশ যতক্ষণ না তারা বলে ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nআল আসমা ওয়াস সিফাত\n=======\nইমাম বায়হাকী রহমতুল্লাহি আলাইহি الاسماء والصفات গ্রন্থে বর্ণনা করেছেন-\n\nعن سعيد بن المسيب  قال ان ابا هريرة اخبره ان رسول الله صلى الله عليه وسلم قال انى امرت ان اقاتل الناس حتى يقولوا لا اله الا الله- فمن قال لا اله الا الله فقد عصم منى نفسه وماله حتى يلقى الله تعالى- وانزل الله عز وجل يذكر قوما استكبروا- انهم كانوا اذا قيل لهم لا اله الا الله يستكبرون (الصفات ۳۵) وانزل الله- اذ جعل الذين كفروا فى قلوبهم الحمية حمية الجاهلية- فانزل الله سكينته على رسوله وعلى المؤمنين والزمهم كلمة التقوى وكانوا احق بها واهلها- (الفتح ۲٦) وهى لا اله الا الله محمد رسول الله استكبر عنها المشركون يوم الحديبية حين دعاهم رسول الله صلى الله عليه وسلم على طول المدة\n\nঅর্থ: হযরত সাইদ বিন আল মুসাইয়িব বলেছেন হযরত আবু হুরায়রা রাদিয়াল্লাহু আনহু বর্ণনা করেছেন যে, রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন যে, আমি আদিষ্ট হয়েছি মানুষের সাথে ততক্ষন পর্যন্ত যুদ্ধ করতে যতক্ষণ না তারা বলবে, ‘লা ইলাহা ইল্লাল্লাহু’ সে আমার পক্ষ থেকে তার আত্মা ও সম্পদকে আল্লাহর সাথে সাক্ষাৎ পর্যন্ত হিফাযত করে নিল।\n\nঅতঃপর আল্লাহতা’য়ালা একটি অহংকারী সম্প্রদায়ের বর্ণনাপূর্বক অবতীর্ণ করেছেন। ‘যখন তাদের বলা হত- ‘আল্লাহ ব্যতীত কোন উপাস্য নেই’ তখন তারা ঔদ্ধত্য প্রদর্শন করত। (সাফফাত ৩৫)\n\nঅন্য আয়াতে আল্লাহ বলেন- ‘কাফেররা তাদের অন্তরে জাহেলি যুগের জেদ পোষণ করত। অতঃপর আল্লাহ তাঁর রাসূল ও মুমিনদের উপর স্বীয় প্রশান্তি নাযিল করলেন। এবং তাদের জন্য তাকওয়ার কালিমা অপরিহার্য করে দিলেন। বস্তুত তারাই ছিল এর অধিকতর যোগ্য ও উপযুক্ত। (ফাতাহ ২৬)\n\nউক্ত আয়াতে তাকওয়ার কালিমা হল ‘লা ইলাহা ইল্লাল্লাহু মুহাম্মাদুর রাসূলুল্লাহ’। এ কালিমা সম্বন্ধেই মুশরিকগণ হুদায়বিয়ার সন্ধির দিন অহংকার প্রদার্শন করেছিল। যা সম্পর্কে রাসূলুল্লাহ সাল্লাল্লাহু আলাইহি ওয়াসাল্লাম তাদেরকে দীর্ঘ দিন আহ্বান করেছিলেন।"
    },
    {
        "1": "আল ইসাবা ফি তাময়িযিস সাহাবাহ",
        "2": "﻿হাফিজ ইবনে হাজার আসকালানী রহমতুল্লাহি আলাইহি  الاصابة فى تميز الصحابة গ্রন্থে বর্ণনা করেছেন-\n\nواخرجه الحاكم من طريق يونس عن يوسف بن صهيب عن عبد الله بن بريدة عن ابيه- قال انطلق ابو ذروعيهم ابن عم ابى ذر وانا معهم يطلب رسول الله صلى الله عليه وسلم وهو مستتر بالجبل- فقال له ابو ذر يا محمد اتيناك لنسمع ما تقول قال اقول لا اله الا الله محمد رسول الله فامن به ابو ذر وصاحبه-\n\nঅর্থ: ইমাম হাকিম এ হাদিসটি ইউনুসের সুত্রে বর্ণনা করেছেন তিনি ইউসুফ বিন সুহাইব থেকে, তিনি আব্দুল্লাহ বিন বুরাইদা থেকে, তিনি পিতা বুরাইদা থেকে বর্ণনা করেছেন। বুরাইদা বলেন- একবার আবু যর  ও তার চাচাত ভাই নুয়াইম রাসূলুল্লাহ সাল্লাল্লাহু আলাইহি ওয়াসাল্লাম এর সাথে সাক্ষাতের জন্য বের হলেন। আমিও তাদের সাথে ছিলাম। তখন রাসূলুল্লাহ সাল্লাল্লাহু আলাইহি ওয়াসাল্লাম পাহাড়ের মধ্যে অবস্থান করছিলেন। তখন আবু যর বললেন- হে মুহাম্মদ সাল্লাল্লাহু আলাইহি ওয়াসাল্লাম আপনি কি বলেন তা শুনার জন্য আমরা আপনার কাছে এসেছি। তখন রাসূলুল্লাহ সাল্লাল্লাহু আলাইহি ওয়াসাল্লাম বললেন- আমি বলছি ‘লা ইলাহা ইল্লাল্লাহু মুহাম্মাদুর রাসূলুল্লাহ’। তখন আবু যরও তার সাথী ঈমান আনয়ন করলেন। (হা. ন. ৮৮০৯)"
    },
    {
        "1": "ফতহুল বারি",
        "2": "﻿হাফিয ইবনে হাজার আসকালানী রহমতুল্লাহি আলাইহি বুখারিশরীফের ব্যাখ্যা গ্রন্থ ‘ফতহুল বারি’ কিতাবে ‘কিতাবুত তাফসির’ অধ্যায়ে ৪৫৯১ নং হাদিসের অধীনে একটি রেওয়ায়েত বর্ণনা করেছেন। বুখারির মূল হাদিসটি হল এভাবে-\n\nعن ابن عباس رضى الله عنه ( ولا تقولوا لمن القى اليكم السلام لست مؤمنا) قال ابن عباس كان رجل فى غنيمة له فلحقه المسلمون-\n\nفقال السلام عليكم- فقتلوه واخذوا غنيمته فانزل الله فى ذلك الى قوله (غرض الحياة الدنيا)\n\nঅর্থ: হযরত ইবনে আব্বাস রাদিয়াল্লাহু আনহু থেকে বর্ণিত আল্লাহর বাণী যে তোমাদেরকে সালাম করে তাকে বল না যে তুমি মুসলমান নও। (নিসা ৯৪)\n\nঅতঃপর ইবনে আব্বাস রাদিয়াল্লাহু আনহু বলেন- এক ব্যক্তির কিছু ছাগল ছিল। অতঃপর মুসলমানগণ তার সাথে সাক্ষাত করলে সে বলল- ‘আস সালামু আলাইকুম’ অতঃপর তারা তাকে হত্যা করে তার ছাগলগুলো নিয়ে নিলেন। এ প্রসঙ্গে আল্লাহতা’য়ালা উক্ত আয়াত অবতীর্ণ করলেন। (পার্থিব সম্পদের লালসায়) পর্যন্ত।\n\nউক্ত হাদিসের ব্যাখ্যায় ইবনে হাজর আসকালানী রহমতুল্লাহি আলাইহি আরো একটি হাদিস বর্ণনা করেছেন। হাদিসটি নিম্নরূপ-\n\nواخرجه عبد بن حميد من طريق قتادة نحوه واللفظ للكلبى ان اسم المقتول مرادس بن نهيك من اهل فدك- وان اسم القاتل اسامة بن زيد وان اسم امير السرية غالب بن فضالة الليثى- وان قوم مرادس لما انهمزموا بقى هو وحده وكان ألجأغنمه بجبل- فلما لحقوه قال لا اله الا الله محمد رسول الله السلام عليكم- فقتله اسامة بن زيد- فلما رجعوا نزلت الاية وكذا اخرج الطبرى من طريق السدى نحوه-\n\nঅর্থ: আব্দ বিন হুমাইদ কাতাদাহ সূত্রে বর্ণনা করেছেন। তবে এখানকার শব্দগুলো হল কালবীর বর্ণনা সূত্রে। নিহত ব্যক্তির নাম হল মুরাদিস বিন নুহাইক। সে ফদক গোত্রের লোক ছিল। আর হত্যাকারীর নাম হল উসামা বিন যায়দ। উক্ত অভিযানের আমির ছিলেন গালিব বিন ফুদালাহ আল লাইছি। অতঃপর যখন মুরাদিসের সম্প্রদায়ের উপর আক্রমণ করা হল তখন সে একাকী হয়ে পড়ল। সে তখন ছাগলগুলো নিয়ে পাহাড়ের পার্শে¦ অবস্থান করল। যখন তার উপর আক্রমণ করা হল তখন সে বলল- ‘লা ইলাহা ইল্লাল্লাহু মুহাম্মাদুর রাসূলুল্লাহ’- আস সালামু আলাইকুম। অতঃপর উসামা বিন যায়দ তাকে হত্যা করলেন। অতঃপর যখন তারা অভিযান থেকে প্রত্যবর্তন করলেন তখন উক্ত আয়াতটি নাযিল হয়। ইমাম তাবারি সুদ্দির বর্ণনা সূত্রে অনুরূপ বর্ণনা করেছেন।\n\nএমনিভাবে হাফিজ ইবনে হাজার আসকালানী রহমতুল্লাহি আলাইহি فتح البارى কিতাবে ‘কিতাবুল মাগাযী’ অধ্যায়ে ৪২১০ নং হাদিসের ব্যাখ্যায় আরো একটি রেওয়ায়েত উল্লেখ করেছেন-\n\nروى احمد والترمذى من حديث ابن عباس كانت راية رسول الله صلى الله عليه وسلم- سوداء ولؤلؤه ابيض- ومثله عند الطبرانى عن بريدة وعند ابن عدى عن ابى هريرة وزاد مكتوبا فيه لا اله الا الله محمد رسول الله\n\nঅর্থ: ইমাম আহমদ ও ইমাম তিরমিজি হযরত ইবনে আব্বাস রাদিয়াল্লাহু আনহু থেকে বর্ণনা করেছেন যে, (খায়বর যুদ্ধে) রাসূলুল্লাহ সাল্লাল্লাহু আলাইহি ওয়াসাল্লাম এর পতাকাটি ছিল কালো রঙের এবং এর মোতি ছিল সাদা রঙ বিশিষ্ট।\n\nইমাম তাবারী হযরত বুরায়দা থেকে এবং ইবনে আদি হযরত আবু হুরায়রা রাদিয়াল্লাহু আনহু থেকে অনুরূপ বর্ণনা করেছেন। তারা অতিরিক্ত বর্ণনা করেছেন, সেখানে লিখা ছিল ‘লা ইলাহা ইল্লাল্লাহু মুহাম্মাদুর রাসূলুল্লাহ’। (৭ম খ- ৫৪৫ পৃষ্ঠা)"
    },
    {
        "1": "আল খাসাইসুল কোবরা",
        "2": "﻿ইমাম জালাল উদ্দিন সুয়ূতি রহমতুল্লাহ আলাইহি ‘আল খাসাইসুল কুবরা’ গ্রন্থে ২৭ পৃষ্ঠা থেকে ৩০ পৃষ্ঠা পর্যন্ত ইমাম হাকিম, বায়হাকী, তাবরানী, আবু নাঈম, ইবনে আসাকির, ইবনে আদি, ইমাম বাযযার, দারুকুতনী, সহ বিভিন্ন ইমামদের বর্ণনা সূত্রে ১০টি হাদিস বর্ণনা করেছেন। যার সবগুলোতেই পুরো কালিমার বাক্য উল্লেখিত আছে। নিম্নে কয়েকটি হাদিস উল্লেখ করা হল।\n\nহাদিস-১\n====\nاخرج الحاكم والبيهقى والطبرانى فى الصغير وابونعيم وابن عساكر عن عمر ابن الخطاب رضى الله عنه قال قال رسول الله صلى الله عليه وسلم لما اقترف ادم الخطيئة قال يا رب بحق محمد لما غفرت لى- قال وكيف عرفت محمدا قال لانك لما خلقتنى بيدك ونفخت فى من روحك رفعت رأسى فرأيت قوائم العرش مكتوبا لا اله الا الله محمد رسول الله- فعلمت انك لم تضف الى اسمك الا احب الخلق اليك- قال صدقت يا ادم ولولا محمد ما خلقتك-\n\nঅর্থ: হযরত উমর ইবনুল খাত্তাব রাদিয়াল্লাহু আনহু থেকে বর্ণিত, তিনি বলেন- রাসূলুল্লাহ সাল্লাল্লাহু আলাইহি ওয়াসাল্লাম বলেছেন- যখন আদম আলাইহিস সালাম এর নিকট তাঁর ইজতেহাদী ত্রুটি ধরা পড়ল তখন তিনি বললেন- হে প্রভূ মুহাম্মদ সাল্লাল্লাহু আলাইহি ওয়াসাল্লাম এর উসিলায় আমাকে ক্ষমা কর। আল্লাহতা’য়ালা বললেন- তুমি মুহাম্মদ সাল্লাল্লাহু আলাইহি ওয়াসাল্লামকে কিভাবে চিনলে? আদম আলাইহিস সালাম বললেন- যখন আপনি আমাকে স্বীয় কুদরতে সৃষ্টি করে আমার মধ্যে রূহ প্রদান করলেন তখন আমি আমার মাথা উত্তোলন করলাম। অতঃপর দেখতে পেলাম আরশের প্রতিটি খুটিতে লিখা আছে- ‘লা ইলাহা ইল্লাল্লাহু মুহাম্মাদুর রাসূলুল্লাহ’। তখন আমি বুঝতে পারলাম সমগ্র সৃষ্টির মধ্যে সবচেয়ে প্রিয় না হলে আপনি সে নাম আপনার নামের সাথে যুক্ত করতেন না। অতঃপর আল্লাহ বললেন- হে আদম তুমি ঠিকই বলেছ। মুহাম্মদ সাল্লাল্লাহু আলাইহি ওয়াসাল্লামকে সৃষ্টি না করলে আমি তোমাকে সৃষ্টি করতাম না।\n\nএই হাদিসটি ইমাম হাকিম, ইমাম বায়হাকি, ইমাম তাবরানী, ইমাম আবু নাঈম এবং ইবনে আসাকির প্রত্যেকে স্ব-স্ব কিতাবে বর্ণনা করেছেন। ইমাম হাকিম এ হাদিসটিকে সহিহ বলেছেন।\n\nহাদিস- ২\n=====\nواخج ابن عدى وابن عساكر عن انس قال قال رسول الله صلى الله عليه وسلم لما عرج بى رأيت على ساق العرش مكتوبا لا اله الا الله محمد رسول الله\n\nঅর্থ: ইমাম ইবনু আদি এবং ইমাম ইবনু আসাকির হযরত আনাস রাদিয়াল্লাহু আনহু থেকে বর্ণনা করেছেন যে, রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন, আমি মিরাজ রজনীতে দেখেছি আরশের উপর লিখিত- ‘লা ইলাহা ইল্লাল্লাহু মুহাম্মাদুর রাসূলুল্লাহ’।\n\nহাদিস- ৩.\n=====\nواخرج الحاكم وصححه عن ابن عباس رضى الله عنه قال اوحى الله الى عيسى امن بمحمد ومر من ادركه من امتك ان يؤمنوا به فلولا محمد ما خلقت ادم ولا الجنة ولاالنار- ولقد خلقت العرش على الماء فاضطرب فكتبت عليه لا اله الا الله محمد رسول الله\n\nঅর্থ: ইমাম হাকিম উক্ত হাদিসটি হযরত ইবনে আব্বাস রাদিয়াল্লাহু আনহু থেকে বর্ণনা করেছেন এবং বলেছেন হাদিসটি সহিহ। তিনি বলেন- আল্লাহ তায়ালা ঈসা আলাইহিস সালাম এর প্রতি নির্দেশ প্রদান করলেন ‘তুমি মুহাম্মদ সাল্লাল্লাহু আলাইহি ওয়াসাল্লাম এর প্রতি ঈমান আনয়ন কর। এবং তোমার উম্মতদেরকে নির্দেশ প্রদান কর। যে ব্যক্তি মুহাম্মদ সাল্লাল্লাহু আলাইহি ওয়াসাল্লাম এর সাক্ষাত পাবে সে যেন তাঁর প্রতি ঈমান আনয়ন করে। যদি মুহাম্মদ সাল্লাল্লাহু আলাইহি ওয়াসাল্লাম না হতেন তাহলে আমি আদম কিংবা জান্নাত, জাহান্নাম কিছুই সৃষ্টি করতাম না। যখন আমি পানির উপরে আরশ তৈরি করলাম তখন তা নড়াচড়া করতে লাগল। অতঃপর তার উপরে লিখে দিলাম ‘লা ইলাহা ইল্লাল্লাহু মুহাম্মাদুর রাসূলুল্লাহ’। অতঃপর স্থির হয়ে গেল।\n\nহাদিস-৪\n=====\nاخرج الدار قطنى فى الافراد- والخطيب وابن عساكر عن ابى الدرداء عن البنى صلى الله عليه وسلم- قال رأيت ليلة اسرى بى العرش فرندة خضرة فيها مكتوب بنور الابيض لا اله الا الله محمد رسول الله ابو بكر الصديق وعمر الفارق-\n\nঅর্থ: ইমাম দারুকুতনী ইফরাদ গ্রন্থে এবং খতিব ও ইবনে আসাকির স্ব-স্ব গ্রন্থে বর্ণনা করেছেন। হযরত আবু দারদা রাদিয়াল্লাহু আনহু থেকে বর্ণিত, নবী করিম সাল্লাল্লাহু আলাইহি ওয়াসাল্লাম বর্ণনা করেছেন। আমি মিরাজ রজনীতে দেখেছি আরশের উপর একটি সবুজ রঙের কাপড়ের উপর সাদা রঙের নূর দ্বারা লিখিত রয়েছে ‘লা ইলাহা ইল্লাল্লাহু মুহাম্মাদুর রাসূলুল্লাহ’ এবং আবু বকর সিদ্দিক ও উমর ফারুক।\n\nহাদিস- ৫\n=====\nواخرج ابو نعيم فى الحلية عن ابن عباس قال قال رسول الله صلى الله عليه وسلم ما فى الجنة شجرة عليه ورقة الامكتوب عليها- لا اله الا الله محمد رسول الله\n\nঅর্থ: আবু নাঈম হুলিয়া গ্রন্থে হযরত ইবনে আব্বাস রাদিয়াল্লাহু আনহু থেকে বর্ণনা করেছেন। তিনি বলেন- রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন- জান্নাতের প্রত্যেকটি গাছের প্রতিটি পাতায় পাতায় লিখা রয়েছে ‘লা ইলাহা ইল্লাল্লাহু মুহাম্মাদুর রাসূলুল্লাহ।’\n\nহাদিস- ৬\n=====\nইমাম জালাল উদ্দিন সুয়ূতি রাদিয়াল্লাহু আনহু ‘আল জামিউস সাগীর’ গ্রন্থে নিম্নের হাদিসটি বর্ণনা করে ইহাকে সহিহ বলেছেন-\n\nعن انس بن مالك قال قال رسول الله صلى الله عليه وسلم دخلت الجنة فرأيت فى عارضتى الجنة مكتوبا ثلاثة اسطر بالذهب السطر الاول لا اله الا الله محمد رسول الله والسطر الثانى- ما قدمنا وجدنا- وما اكلنا ربحنا- وما خلفنا خسرنا- والسطر الثالث امة مذنبة ورب غفور\n\nঅর্থ: হযরত আনাস বিন মালিক রাদিয়াল্লাহু আনহু থেকে বর্ণিত, তিনি বলেন- রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন, মিরাজ রজনীতে আমি জান্নাতে প্রবেশ করলাম, অতঃপর দেখতে পেলাম জান্নাতের উভয় পার্শ্বে স্বর্ণাক্ষরে তিনটি লাইন লিখা রয়েছে। প্রথম লাইনে লিখা- ‘লা ইলাহা ইল্লাল্লাহু মুহাম্মাদুর রাসূলুল্লাহ’। দ্বিতীয় লাইনে লিখা- আমরা যা অগ্রে পেশ করেছি তা পেয়েছি, যা ভক্ষণ করেছি তা থেকে উপকৃত হয়েছি। যা ছেড়ে এসেছি তাতে ক্ষতিগ্রস্থ হয়েছি। তৃতীয় লাইনে লিখা- উম্মত হল গোনাহগার আর রব হলেন ক্ষমাশীল। (হাদিস নং ৪১৮৬)"
    },
    {
        "1": "ইমাম নবভীর অভিমত, ইবনে তাইমিয়ার ফতোয়ায় কালিমার বর্ণনা",
        "2": "﻿মুসলিমশরীফের ভাষ্যকার ইমাম মুহিউদ্দিন নবভী রহমতুল্লাহি আলাইহি স্বীয় ‘আল আযকার’ কিতাবে باب ما يقوله من ايس من حياته অধ্যায়ে মুসলিমশরীফের একটি হাদিস বর্ণনা করেছেন-\n\nعن ابى سعيد الخدرى رضى الله عنه قال قال رسول الله صلى الله عليه لقنوا موتاكم لا اله الا الله\n\nঅর্থ: হযরত আবু সাঈদ খুদরি রাদিয়াল্লাহু আনহু থেকে বর্ণিত, তিনি বলেন- রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন, তোমরা মুমূর্ষ ব্যক্তিকে ‘লা ইলাহা ইল্লাল্লাহু’ এই কালিমার তালকীন দাও। অর্থাৎ কালিমা শিক্ষা দাও। (মুসলিম)\n\nউক্ত হাদিসের ব্যাখ্যায় ইমাম নবভী বলেন-\nواعلم ان جماعة من اصحابنا قالوا نلقن ونقول لا اله الا الله محمد رسول الله\nঅর্থ: জেনে রাখুন, আমাদের একটি জামাত বলেছেন, আমরা তালকীন করি এবং এভাবে বলি- ‘লা ইলাহা ইল্লাল্লাহু মুহাম্মাদুর রাসূলুল্লাহ’।\n\nইবনে তাইমিয়ার ফতোয়ায় কালিমার বর্ণনা\n==============\nহাফিজ ইবনে তাইমিয়া স্বীয় ‘মাজমুয়ায়ে ফাতোয়া’ গ্রন্থে আবু নাঈম এর دلائل النبوة কিতাবের উদ্ধৃতি দিয়ে বর্ণনা করেছেন-\n\nعن عمر بن الخطاب قال قال رسول الله صلى الله عليه وسلم لما اصاب ادم الخطيئة رفع رأسه فقال يارب بحق محمد الاغفرت لى فاحى اليه وما محمد؟ ومن محمد؟ فقال يا رب انك لما اتممت خلقى رفعت رأسى الى عرشك فاذا عليه مكتوب لا اله الا الله محمد رسول الله- فعلمت انه اكرم خلقك عليك- اذ قرنت اسمه مع اسمك- فقال نعم- قد غفرت لك- وهو اخر الانبياء من ذريتك- ولولاه ما خلقتك-\n\nঅর্থ: হযরত উমর বিন খাত্তাব রাদিয়াল্লাহু আনহু বর্ণনা করেছেন রাসূলুল্লাহ সাল্লাল্লাহু আলাইহি ওয়াসাল্লাম বলেছেন- যখন আদম আলাইহিস সালাম এর একটি ইজতেহাদি ভুল হয়ে গেল তখন তাঁর মাথা উত্তোলন করে বললেন- হে প্রভূ মুহাম্মদ সাল্লাল্লাহু আলাইহি ওয়াসাল্লাম এর খাতিরে আমাকে ক্ষমা করুন। তখন তাকে জিজ্ঞাসা করা হল মুহাম্মদ কে? তখন তিনি বললেন- হে প্রভূ যখন আপনি আমার সৃজন শেষ করলেন তখন আমার মস্তক আরশের দিকে উত্তোলন করলাম। সেখানে লিখা দেখতে পেলাম- ‘লা ইলাহা ইল্লাল্লাহু মুহাম্মাদুর রাসূলুল্লাহ’। তখন আমি বুঝতে পারলাম নিশ্চয় তিনি আপনার সবচেয়ে সম্মানী সৃষ্টি। এজন্য তাঁর নাম আপনার নামের সাথে যুক্ত করেছেন। তখন আল্লাহ বললেন- হ্যাঁ, তুমি ঠিকই বলেছ। তোমাকে ক্ষমা করে দিলাম। তিনি হচ্ছেন তোমার বংশধ্বরদের মধ্যে সর্বশ্রেষ্ঠ নবী। যদি তিনি না হতেন তাহলে তোমাকে সৃষ্টি করতাম না।\n\nঅতঃপর ইবনে তাইমিয়া বলেন-\nفهذا الحديث يؤيد الذى قبله وهما كا لتفسير للاحايث الصحيحة\nঅর্থ: উক্ত হাদিসটি পূর্ববর্তী হাদিসকে শক্তিশালী করে। এবং উভয় হাদিস সহিহ হাদিসের ব্যাখ্যা স্বরূপ। (মাজমুয়ায়ে ফাতোয়া ২য় খ- ৯৬ পৃষ্ঠা)"
    },
    {
        "1": "নাসির উদ্দিন আলবানীর মতে কালিমা সহিহ, ইবনে কাইয়ুম আল জুওযিয়্যার ফতোয়া",
        "2": "নাসির উদ্দিন আব্দুল করিমের বর্ণনা\n﻿সালাফিদের ধর্মীয়গুরু নাসির উদ্দিন আলবানী সাহেব التعليقات الحسان على صحيح ابن حبان গ্রন্থে বর্ণনা করেছেন-\n\nعن سعيد بن المسيب ان ابا هريرة رضى الله عنه اخبره ان رسول  الله صلى الله عليه وسلم- قال امرت ان اقاتل الناس حتى يقولوا لا اله الا الله فمن قال لا اله الا الله  فقد عصم منى نفسه وماله الا بحقه وحسابه على الله- وانزل الله فى كتابه فانزل الله سكينته على رسوله وعلى المؤمنين والزمهم كلمة التقوى وهى لا اله الا الله محمد رسول الله- استكبر عنها المشركون يوم الحديبية- قال الشيخ البانى صحيح-\n\nঅর্থ: হযরত সাঈদ ইবনুল মুসাইয়িব হযরত আবু হুরায়রা  রাদিয়াল্লাহু আনহু থেকে বর্ণনা করেছেন। রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন, আমি আদিষ্ট হয়েছি মানুষের সাথে ততক্ষণ পর্যন্ত যুদ্ধ করতে যতক্ষণ না তারা বলে, ‘লা ইলাহা ইল্লাল্লাহ’। অতএব যে ব্যক্তি বলবে ‘লা ইলাহা ইল্লাল্লাহ’ সে আমার কাছ থেকে তার প্রাণ ও সম্পদকে হেফাযত করে নিল। তবে ধর্মীয় বিধান ব্যতীত। এবং তার বিচার আল্লাহর উপর। আল্লাহতা’য়ালা কুরআনুল কারীমে বলেছেন, ‘অতঃপর আল্লাহ তাঁর রাসূল ও মুমিনদের উপর স্বীয় প্রশান্তি নাযিল করলেন। এবং তাদের জন্য তাকওয়ার কালিমা অপরিহার্য করে দিলেন। (ফাতাহ ২৬)\n\nআর এই কালিমায়ে তাকওয়া হলো- ‘লা ইলাহা ইল্লাল্লাহু মুহাম্মাদুর রাসূলুল্লাহ’। হুদায়বিয়ার সন্ধির দিন মুশরিকগণ এ কালিমা সম্পর্কে অহংকার প্রদর্শন করেছিল। অতঃপর আলবানী বলেন- উক্ত হাদিসটি সহিহ। (হা. নং ২১৮)\n\nইবনে কাইয়ুম আল জুওযিয়্যার ফতোয়া\n==============\nইবনে তাইমিয়ার শাগরিদ ইবনে কাইয়ুম আল জুওযিয়্যাহ স্বীয় ‘মাদারিজুস সালিকীন’ গ্রন্থে খুব সুন্দর একটি ফতোয়া প্রদান করেছেন। নিম্নে তা প্রদান করা হল-\n\nواجمع المسلمون على ان الكافر اذا قال لا اله الا الله محمد رسول الله فقد دخل فى الاسلام- وشهد شهادة الحق- ولم يتوقف اسلامه على لفظ الشهادة- وانه قد دخل فى قوله حتى يشهدوا ان لا اله الا الله وفى لفظ اخر حتى يقولو لا اله الا الله فدل على ان مجرد قولهم لا اله الا الله شهادة منهم-\n\nঅর্থ: এ ব্যাপারে সমস্ত মুসলমানগণ ঐকমত্য পোষণ করেছেন যে, যখন কোন কাফির ব্যক্তি বলবে, ‘লা ইলাহা ইল্লাল্লাহু মুহাম্মাদুর রাসূলুল্লাহ’ তখন সে ইসলাম ধর্মে দাখিল হয়ে যাবে। এবং এটাই তার শাহাদাতে হক্ব হয়ে যাবে। তার ইসলাম গ্রহণ শুধুমাত্র শাহাদতের শব্দের মধ্যে সীমাবদ্ধ নয়। যেমন রাসূলেপাক সাল্লাল্লাহু আলাইহি ওয়াসাল্লাম এর হাদিসে এক বর্ণনায় এসেছে শাহাদত শব্দ সহকারে। যেমন حتى يشهدوا ان لا اله الا الله  অর্থ: তারা যেন স্বাক্ষ্য দেয় ‘লা ইলাহা ইল্লাল্লাহ’ আবার অন্য বর্ণনায় এসেছে শাহাদত শব্দ ব্যতিরেখে।  حتى يقولوا لا اله الا الله যেমন অর্থাৎ তারা যেন বলে ‘লা ইলাহা ইল্লাল্লাহ।\n\nঅতএব ইহাই প্রমাণিত হল যে, শাহাদত শব্দ ব্যতীত শুধুমাত্র কালিমার বাক্য দ্বারাই তাদের স্বাক্ষ্য প্রদান হয়ে যাবে। (মাদারিজুস সালেকীন, ৩য় খ- ৪৫২ পৃষ্ঠা)\n\nনাসির উদ্দিন আব্দুল করিমের বর্ণনা\n==============\nনাসির উদ্দিন আব্দুল করিম লা মাযহাবীদের একজন মান্যবর শেখ। তিনি রিয়াদ উসূলুদ্দীন কলেজের শিক্ষক। তিনি مباحث فى عقيدة اهل السنة والجماعة গ্রন্থে বর্ণনা করেছেন-\n\nان الرسول صلى الله عليه وسلم قضى ثلاثا وعشرين سنة  فى الدعوة الى الله هى عهد النبوة منها ثلاث عشرة سنة فى مكة جلها كانت فى الدعوة الى التحقيق- لا اله الا الله محمد رسول الله- اى الدعوة الى توحيد الله تعالى-\n\nঅর্থ: রাসূলুল্লাহ সাল্লাল্লাহু আলাইহি ওয়াসাল্লাম সূদীর্ঘ ২৩ বৎসর পর্যন্ত আল্লাহতায়ালার পথে দ্বীনের দাওয়াতে অতিবাহিত করেছেন। তন্মধ্যে ১৩ বছর ছিল মক্বাশরীফে। তার পূরোটাই ছিল তাওহীদের দিকে আহবান। আর তাওহীদের কালিমা হল ‘লা ইলাহা ইল্লাল্লাহু মুহাম্মাদুর রাসূলুল্লাহ। (মাবাহিসু ফি আকিদাতি আহলিস সুন্নাহ ওয়াল জামায়াহ. পৃষ্ঠা ১৮)"
    },
    {
        "1": "তারেক মনোয়ারের মনগড়া বক্তব্যের পর্যালোচনা, মতিউর দাম্মামীর মতে তারেক মনোয়ার পাগল",
        "2": "﻿তারেক মনোয়ার সাহেব বাংলাদেশের একজন বক্তা। আগে উনি গায়ক ছিলেন। বর্তমানে তার কিছু মনগড়া বক্তব্যে সাধারণ মানুষের মধ্যে বিভ্রান্তির সৃষ্টি করছে। যেমন তিনি বলেছেন- আল্লাহ এবং মুহাম্মদ পাশাপাশি লিখা শিরক। তিনি বলেছেন মাওলানা শব্দটি আল্লাহ ব্যতীত অন্য কারো জন্য ব্যবহার করা শিরক। নিম্নে কালিমা তাইয়্যিবাহ সম্বন্ধে তার মনগড়া বক্তব্যটি তুলে ধরা হল-\n\n‘আল্লাহর কথা থাকবে সবার উপরে। এজন্য এই যে, আমাদের দেশে লেখা হয় ‘লা ইলাহা ইল্লাল্লাহু মুহাম্মাদুর রাসূলুল্লাহ’ পাশাপাশি, এটাও কোন হাদিস দ্বারা স্বীকৃত নয়। এই কালিমাটি ৬টি জাগায় এসেছে বিশ্ব নবীর জীবনে। বদরের পতাকার ভিতরে এ কালিমাটি ছিল। ওহুদের পতাকাতে ছিল। খায়বার দূর্গের পতাকাতে ছিল। বিশ্বনবীর আংটিতে ছিল। ‘লা ইলাহা ইল্লাল্লাহু মুহাম্মাদুর রাসূলুল্লাহ’। কিন্তু ‘লা ইলাহা ইল্লাল্লাহ’ টা ছিল উপরে ‘মুহাম্মাদুর রাসূলুল্লাহ’ ছিল নীচে। এটা পাশাপাশি ছিল না কখনো। এই পাশাপাশি লিখে এখন বিদাতিরা কয়-\n\n‘মুহাম্মাদ সাল্লাল্লাহু আলাইহি ওয়াসাল্লাম খোদা নেহি’ খোদাছে জোদা নেহি।’ নাউজুবিল্লাহ মিন জালিক। কয়, মুহাম্মাদ খোদা নায়, খোদা থাকি জুদাও নায়। এজন্য এটা পাশাপাশি এভাবে আনেন নাই। আমাদের মসজিদগুলোর বাহিরে লেখা হয় একপাশে আল্লাহ এক পাশে মুহাম্মাদ। এটাও ঠিক নয় ইসামিকলী। এটাও শিরকের ভিতরে পড়ে যাবে। কারণ আমরা যদি আরবি গ্রামার অনুযায়ী ধরি, আল্লাহ মুবতাদা, রাসূল মুহাম্মাদ সাল্লাল্লাহু আলাইহি ওয়াসাল্লাম খবর। আল্লাহ মুবতাদা (উদ্দেশ্য) হয়ে গেল। আর খবর (বিধেয়) হয়ে গেল ‘মুহাম্মাদ। তাহলে আল্লাহ কে? আল্লাহ- মুহাম্মাদ। নাউজুবিল্লাহ মিন যালিক। যে ধারণা বিভিন্ন ফেরকাগুলোর আছে আমাদের দেশে।’ (ইউটুব থেকে সংগৃহীত)\n\nতারেক মনোয়ারের বক্তব্য পর্যালোচনা\n================\nসম্মানিত পাঠকবর্গ, তারেক মনোয়ার সাহেবের বক্তব্য থেকে আপনারা কি বুঝলেন? তিনিও আব্দুর রহিম সালাফির সূরে সূর মিলিয়ে বললেন- ‘লা ইলাহা ইল্লাল্লাহু মুহাম্মাদুর রাসূলুল্লাহ’ কালিমা পাশাপাশি কোন হাদিস দ্বারা সাবিত নয়। তবে তিনি স্বীকার করেছেন রাসূলেপাক সাল্লাল্লাহু আলাইহি ওয়াসাল্লাম এর সময় এ কালিমাটি ৬টি জাগায় এসেছে। অতএব তার কথা দ্বারাই প্রমাণিত হল যে রাসূল সাল্লাল্লাহু আলাইহি ওয়াসাল্লাম এর হাদিস দ্বারাই পূর্ণ কালিমাটি বর্ণিত হয়েছে।\n\nতবে তার মতে ইহা পাশাপাশি ছিল না। অর্থাৎ ‘লা ইলাহা ইল্লাল্লাহু’ ছিল উপরে এবং ‘মুহাম্মাদুর রাসূলুল্লাহ’ ছিল নীচে। ইহাও তার মনগড়া ও কাল্পনিক কথা।\n\nইতোপূর্বে অনেকগুলো হাদিস ও তাফসির থেকে উদ্ধৃতি দেয়া হয়েছে। কোথাও এ রকম লিখা হয় নাই। বরং আল্লাহ তায়ালা সূরা ফাতাহ এর ২৯ নং আয়াতে বলেন محمد رسول الله এই বাক্যে মুহাম্মদ সাল্লাল্লাহু আলাইহি ওয়াসাল্লাম আগে ও আল্লাহ শব্দ পরে বর্ণিত হয়েছে এবং একই লাইনে পাশাপাশি উল্লেখিত হয়েছে। উপরে নীচে নয়। তাছাড়া পবিত্র কাবাশরীফের দরজার সর্ব উপরে ডান পার্শ্বে লিখা ‘আল্লাহ’ এবং বামপাশে লিখা মুহাম্মাদ সাল্লাল্লাহু আলাইহি ওয়াসাল্লাম মধ্যখানে গোল বৃত্তে ডান পাশে লিখা ‘লা ইলাহা ইল্লাল্লাহু এবং বাম পাশে লিখা মুহাম্মাদুর রাসূলুল্লাহ।\n\nএমনিভাবে রাসূলেপাক পাক সাল্লাল্লাহু আলাইহি ওয়াসাল্লাম এর রওজাশরীফে সোনালী জালির পুরাতন নকশাতে উপরে লিখা রয়েছে ইয়া আল্লাহ এবং ইয়া মুহাম্মাদ। বর্তমান জালিতে ডান পাশে লিখা ‘লা ইলাহা ইল্লাল্লাহু’ এবং বাম পাশে লিখা ‘মুহাম্মাদুর রাসূলুল্লাহ।’ তার উপরের দিকে ডানপাশে লিখা উমর ইবনুল খাত্তাব। মধ্যখানে লিখা আবু বকর এবং বাম পাশে লিখা রাসূলুল্লাহ। অতএব এগুলো তার গলাবাজি বৈ কিছুই নয়।\n\nমতিউর রহমান দাম্মামীর মতে তারেক মনোয়ার পাগল\n==============\nমতিউর রহমান দাম্মামী হচ্ছেন বাংলা ভাষাভাষি একজন সালাফি প্রচারক। তিনি সৌদি আরবের ‘দাম্মাম ইসলামিক কালচারাল সেন্টার’ থেকে বিভিন্ন সময় বিভিন্ন বিভ্রান্তি মূলক বক্তব্যের মাধ্যমে সরলপ্রাণ মুসলমানদের মধ্যে হিংসা, বিভেদ ও বিভক্তি সৃষ্টি করছেন। তবে কালিমায়ে তাইয়্যিবার ব্যাপারে তিনি সুন্দর কথা বলেছেন। তিনি বলেছেন- যারা বলে ‘ ‘লা ইলাহা ইল্লাল্লাহু মুহাম্মাদুর রাসূলুল্লাহ’ পাশাপাশি লিখা শিরক তারা পাগল। তারা অল্প বিদ্যা ভয়ংকরী। নিম্নে তার বক্তব্যটি হুবহু তুলে ধরা হল-\n\n‘লা ইলাহা ইল্লাল্লাহু মুহাম্মাদুর রাসূলুল্লাহ’ যদি পাশাপাশি বলা যায় তবে জায়েয না নাজায়েয এই ক্ষেত্রে কিছু লোক বাড়াবাড়ি করে থাকে। কিন্তু এই বাড়াবাড়ি আমি পছন্দ করি না। এমন বাড়াবাড়ি, বলে এটা শিরক হয়ে যাবে। আরে শিরক হবে কেন? পাগল। ‘লা ইলাহা ইল্লাল্লাহ’ একটা কালিমা। আর তার পরে আলাদা কালিমা ‘মুহাম্মাদুর রাসূলুল্লাহ’ আর এর মানে এটাইতো হইলো ‘অল্পবিদ্যা পড়ে বড় বড় ফতোয়া, ‘লা ইলাহা ইল্লাল্লাহ’ মানে যিনি আল্লাহ তিনি মুহাম্মাদ। এটা কোথায় বুঝা গেল? এটাতো বুঝা যায় না। (ইউটুব থেকে সংগৃহীত)"
    },
    {
        "1": "হাসসান বিন সাবিত রাদিয়াল্লাহু আনহুর কাসিদা",
        "2": "উপসংহার\n﻿হাসসান বিন সাবিত রাদিয়াল্লাহু আনহু ছিলেন রাসূলেপাক সাল্লাল্লাহু আলাইহি ওয়াসাল্লাম এর একজন প্রিয় সাহাবি। তিনি কাসিদার মাধ্যমে রাসূলুল্লাহ সাল্লাল্লাহু আলাইহি ওয়াসাল্লাম এর শান বর্ণনা করতেন এবং কাফির মুশরিকদের জবাব দিতেন। এজন্য রাসূলুল্লাহ সাল্লাল্লাহু আলাইহি ওয়াসাল্লাম তাঁর জন্য মসজিদে নববীতে পৃথক একটি মিম্বর তৈরি করে দিয়েছিলেন। যাতে তিনি সেখানে দন্ডায়মান হয়ে রাসূল সাল্লাল্লাহু আলাইহি ওয়াসাল্লাম এর শানে কাসিদা পাঠ করতে পারেন। নিম্নে তাঁর একটি কাসিদা তুলে ধরা হল-\n\nوضم الا له اسم النبى الى اسمه\nاذا قال فى الخمس المؤذن اشهد-\nوشق له من اسمه كى يجله\nفذو العرش محمود وهذا محمد-\n\nঅর্থ:  আল্লাহতা’য়ালা স্বীয় নামের সাথে তাঁর নবীর নাম যুক্ত করেছেন। যেমন মুয়াযযিন দৈনিক পাঁচবার আশহাদু বলে আহ্বান করে। এবং আল্লাহতায়ালা স্বীয় নাম থেকে তাঁর নবীর নাম নির্বাচন করেছেন। অতএব আরশের অধিপতির নাম হল মাহমুদ, আর নবীর নাম হল মুহাম্মাদ।\n\nসম্মানিত পাঠকগণ, দেখুন তারেক মনোয়ার বলেছে ‘বিদআতীরা কয় মুহাম্মাদ খোদা নেহি, খোদা ছে জুদা নেহি। এই কথাটাকে তারেক মনোয়ার শিরক বলে- নাউজুবিল্লাহ বলেছেন। অথচ সাহাবাদের আকিদা ছিল- আল্লাহ তাঁর নামের সাথে নবীর নাম যুক্ত করেছেন। যেমন আযানে, ইকামতে, কালিমায়, সবজাগায় আল্লাহর সাথে নবী যুক্ত আছেন।\n\nঅতএব আল্লাহ এবং মুহাম্মাদ পাশাপাশি লিখা শিরক নয়।\n\nউপসংহার\n=====\nপরিশেষে মহান আল্লাহর দরবারে অসংখ্য শুকরিয়া যার অশেষ রহমতের বদৌলতে আমি অধম কিতাবটির শেষ পর্যায়ে এসে পৌছেছি।\n\nসম্মানিত পাঠকের খিদমতে আরজ যদি কোথাও কোন ভুলত্রুটি পরিলক্ষিত হয় তাহলে আমাকে অবহিত করবেন। মহান আল্লাহর দরবারে ফরিয়াদ, হে প্রভূ তুমি আমার এ ক্ষুদ্র কর্মটুকু ইলমে দ্বীনের খিদমতে কবুল কর। বাতিল ফিরকাদের ষড়যন্ত্রের ছোঁবল থেকে আমাদের ঈমান আকিদাকে হেফাযত কর। আমিন।\n\nস মা প্ত"
    }
]