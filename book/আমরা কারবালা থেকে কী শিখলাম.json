[
    {
        "1": "আমরা কারবালা থেকে কী শিখলাম",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n      \tপ্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টির জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরূদ শরীফের ফযীলত",
        "2": "      \tআল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّی عَلَیَّ فِیْ یَوْمٍ اَلْفَ مَرَّۃٍ لَمْ یَمُتْ حَتَّی یَرٰی مَقْعَدَہُ مِنَ الْجَنَّۃِ অর্থাৎ যে ব্যক্তি আমার প্রতি দৈনিক এক হাজারবার দরূদ শরীফ পাঠ করবে, সে ততক্ষণ পর্যন্ত মৃত্যুবরণ করবে না, যতক্ষণ পর্যন্ত জান্নাতে তার স্থান দেখে নিবে না।\n(আত তারগীব ওয়াত তারহীব, ২/৩২৬, হাদীস ২৫৯০)\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد"
    },
    {
        "1": "অমুসলিম মুসলমান হয়ে গেল...!!",
        "2": "      \tআল্লামা ইবনে হাজর মক্কী رَحْمَۃُ اللهِ عَلَیْہِ বর্ণনা করেন: কারবালার ঘটনার পরে, যখন দুর্ভাগা ইয়াযীদিরা ইমামে আলী মাকাম, হযরত ইমাম হুসাইন رَضِیَ اللهُ عَنْہُ এর মাথা মুবারক বর্শায় তুলে সিরিয়ার দিকে নিয়ে যাচ্ছিলো, পথিমধ্যে এক খ্রিস্টান পাদ্রির গির্জা এলো। পাদ্রি যখন সেই মাথা মুবারক দেখলো, তখন সে লোকদেরকে এ ব্যাপারে জিজ্ঞেস করলো, লোকেরা তাকে জানালো যে, এটি রাসূলের নাতি, হযরত ইমাম হুসাইন رَضِیَ اللهُ عَنْہُ এর মাথা মুবারক। একথা শুনেই পাদ্রি অস্থির হয়ে উঠলো এবং সেই নোংরা ইয়াযীদিদের কাছে গিয়ে বললো: তোমরা খারাপ লোক! ১০ হাজার স্বর্ণমুদ্রার বিনিময়ে কি এই বিষয়ে তোমরা রাজি আছো যে, এই মাথা মুবারক এক রাতের জন্য আমার কাছে থাকবে? ইয়াযীদিরা তো ছিলই লোভী, তৎক্ষণাৎ রাজি হয়ে গেল। যদিও পাদ্রি অমুসলিম ছিল, তবুও সে মাথার প্রতি যথাযথ সম্মান প্রদর্শন করলো। একে গোসল দিলো, সুগন্ধি লাগালো এবং রাতভর নিজের কোলে রেখে তাকিয়ে রইলো। সে মাথা মুবারক থেকে একটি নূর (আলো) আকাশের দিকে উত্থিত হতে দেখলো। মাথা মুবারকের এই কারামত দেখে পাদ্রির হৃদয় গলে গেলো, মাথা মুবারক থেকে উত্থিত নূর পাদ্রির বক্ষ আলোকিত করে দিলো। সে সেই রাতটি কাঁদতে কাঁদতে অতিবাহিত করলো এবং সকালে কালেমা পড়ে মুসলমান হয়ে গেলো। এই সৌভাগ্যবান পাদ্রি যে এইমাত্র কালেমা পড়ে হুসাইনের নানাজান, রাসূলে কাওনাইন صَلَّی اللهُ عَلَیْہِ وَاٰلِہٖ وَسَلَّم এর দাসত্ব গ্রহণ করেছিলো, সে তার গির্জা এবং সমস্ত সরঞ্জাম ছেড়ে দিলো এবং বাকি জীবন আহলে বাইতের খেদমত করে কাটিয়ে দিলো।\n(আস সাওয়ায়ি’কুল মুহরিকা, বাবুল হাদী আশরা, ফি ফাযায়িলে আহলিল বাইত, ২৪৬ পৃষ্ঠা)\n\n      \tহে আশিকানে রাসূল! খ্রীষ্টান পাদ্রি ইমামে আলী মকাম رَضِیَ اللهُ عَنْہُ এর মাথা মুবারকের সম্মান দেখিয়েছিলো, তাই তার ঈমানের দৌলত নসিব হলো। অন্যদিকে প্রকাশ্যে কালেমা পাঠকারী ইয়াযীদিরা ছিল লোভী, তাদের লোভ  এবং দুনিয়ার আকাঙ্ক্ষা তাদের ডুবিয়ে দিলো। এই ইয়াযীদি দূর্ভাগারা ইমামে আলী মাকাম رَضِیَ اللهُ عَنْہُ এর শিবির থেকে যেই দিরহাম ও দিনার লুট করেছিলো এবং পাদ্রির কাছ থেকে যা নিয়েছিলো, তা ভাগ করার জন্য যখন থলের মুখ খুললো তখন দেখলো কি, সেই সব দিরহাম ও দিনার কাঁকর হয়ে গেছে। সেই কাঁকরের একপাশে পারা: ১৩, সুরা ইব্রাহীম এর আয়াত লেখা ছিল:\nوَ لَا تَحۡسَبَنَّ اللّٰہَ غَافِلًا عَمَّا یَعۡمَلُ الظّٰلِمُوۡنَ ؕ\nকানযুল ঈমান থেকে অনুবাদ: “এবং নিশ্চয় আল্লাহ্‌কে অনবহিত মনে করো না যালিমদের কার্যকলাপ সম্পর্কে।”\n\n      \tএবং অন্যপাশে পারা: ১৯, সুরা শুআরা এর আয়াত লেখা ছিল:\n(আস সাওয়ায়ি’কুল মুহরিকা, বাবুল হাদী আশরা, ফি ফাযায়িলে আহলিল বাইত, ২৪৬ পৃষ্ঠা)\nوَ سَیَعۡلَمُ الَّذِیۡنَ ظَلَمُوۡۤا اَیَّ مُنۡقَلَبٍ یَّنۡقَلِبُوۡنَ (۲۲۷)\nকানযুল ঈমান থেকে অনুবাদ: \"শীঘ্রই জানবে যালিমগণ যে, কোন পার্শ্বের উপর তারা পলট খাবে।\"\n\n          হে আশিকানে সাহাবা ও আহলে বাইত! কেমন শিক্ষণীয় বিষয়! ইমাম হুসাইন رَضِیَ اللهُ عَنْہُ এর মাথা মুবারকের প্রতি সম্মান দেখানোর বরকতে একজন অমুসলিমের ঈমানের দৌলত নসিব হয়ে গেলো আর অন্যদিকে ইয়াযীদি দূর্ভাগাদের উপর অভিশাপ পড়লো, তাদেরকে কুকর্মের প্রতিফলের একটি আভাস দেখানো হলো, তাদের স্বর্ণ ও রূপার মুদ্রা কাঁকর হয়ে গলো। এটি কুদরতের পক্ষ থেকে একটি শিক্ষা ছিলো যে, হে দুর্ভাগারা! তোমরা এই নশ্বর দুনিয়ার জন্য দ্বীন থেকে মুখ ফিরিয়ে নিলে, রাসূলের পরিবারের উপর অত্যাচার ও নিপীড়নের পাহাড় ভাঙ্গলে...!! মনে রেখো! দ্বীনের প্রতি তোমরা চরম অবহেলা করলে এবং যে নশ্বর ও বেইমান দুনিয়া অর্জনের জন্য এমনটি করেছো, তাও তোমাদের হাতছাড়া হয়ে যাবে, তোমরা দুনিয়া ও আখিরাতে ক্ষতিগ্রস্ত হয়ে গেলে।\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد"
    },
    {
        "1": "ইমাম হুসাইন رَضِیَ اللهُ عَنْہُ এর সংক্ষিপ্ত পরিচিতি ও ফযিলত",
        "2": "      \tপ্রিয় ইসলামী ভাইয়েরা! ইমামে আলী মকাম, ইমামে তীষ্ণাকাম, ইমাম হযরত ইমাম হুসাইন رَضِیَ اللهُ عَنْہُ অত্যন্ত উচ্চ মর্যাদাসম্পন্ন সত্তা। তার নাম হলো: হুসাইন, উপনাম: আবু আব্দুল্লাহ, উপাধি: সিবতে রাসূল তথা রাসূলের নাতি এবং রায়হানাতুর রাসূল তথা রাসূলের ফুল।\n(কারামতে ইমাম হুসাইন পৃষ্ঠা: ৩)\n\n      \t(১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: حُسَيْنٌ مِنِّي وَاَنَا مِنْ حُسَيْنٍ، اَحَبَّ اللَّهُ مَنْ اَحَبَّ حُسَيْنًا অর্থাৎ হুসাইন আমার থেকে আর আমি হুসাইন থেকে, যে হুসাইনকে ভালোবাসে, আল্লাহ তাকে ভালোবাসেন। (তিরমিযী, পৃষ্ঠা ৮৫৭, হাদীস: ৩৭৮২) (২) একটি হাদীসে রয়েছে: যে হাসান ও হুসাইনকে ভালবাসল, সে আমাকে ভালবাসল, আর যে তাদের সাথে শত্রুতা করল সে আমার সাথে শত্রুতা করল। (মুস্তাদরাক, খণ্ড: ৩, পৃষ্ঠা ১৮২, হাদীস ৪৭৭৭) (৩) বুখারী শরীফে বর্ণিত রয়েছে, আল্লাহর শেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: هُمَا رَيْحَانَتَايَ مِنَ الدُّنْيَا অর্থাৎ হাসান ও হুসাইন দুনিয়াতে আমার দুটি ফুল। (বুখারী, পৃষ্ঠা ৯৪৯, হাদীস ৩৭৫৩) (৪) তিরমিযী শরীফে বর্ণিত রয়েছে: হাসান ও হুসাইন জান্নাতি যুবকদের সর্দার। (তিরমিযী পৃষ্ঠা: ৮৫৫ হাদীস: ৩৭৭৫) ইমামে আলী মকাম, ইমাম হুসাইন رَضِیَ اللهُ عَنْہُ ৫ই শাবান ৪ হিজরীতে মদীনায় জন্মগ্রহণ করেন। (ইমাম হুসাইনের কারামত, পৃষ্ঠা ৩) ৫৫ বছর ৫ মাস ৫ দিন এই পৃথিবীতে অবস্থান করেন। ১০ই মুহাররামুল হারাম, ৬১ হিজরী শুক্রবার চরম নিপীড়নের মধ্য দিয়ে শাহাদাত বরণ করেন। (সাওয়ানিহে কারবালা, পৃষ্ঠা ১৭০) তিনি সত্যের উপর অবিচল, বীরত্ব, অটল ও ধৈর্য্য ও সন্তুষ্টির চিরন্তন দৃষ্টান্ত স্থাপন করেছেন।\n"
    },
    {
        "1": "জমিন ও আকাশ কাঁদলো, রক্তের বৃষ্টি হলো",
        "2": "      \tআল্লামা ইবনে হাজর মক্কী رَحْمَۃُ اللهِ عَلَیْہِ বর্ণনা করেন: যখন হযরত ইমাম হুসাইন رَضِیَ اللهُ عَنْہُ শহীদ হন, তখন সূর্যগ্রহণ লাগলো, আকাশ লাল হয়ে গেলো, তিন দিন ধরে পৃথিবী অন্ধকারাচ্ছন্ন ছিলো, এমনকি দিনে তারকা দেখা যেতে লাগলো। কয়েক দিন পর্যন্ত আকাশ থেকে রক্তের বৃষ্টি হতে লাগলো, যার ফলে দেয়াল এবং ভবনগুলো রঙিন হয়ে গেলো। যে কাপড় সেই রঙে রঙিন হলো, তার লালচে রঙ ছিড়ে টুকরো টুকরো হয়ে যাওয়া পর্যন্ত যায়নি। বাইতুল মুকাদ্দাসে সেদিন যে পাথর উঠানো হতো, তার নিচ থেকে তাজা রক্ত বের হতো। এই অবস্থা দেখে মানুষের মনে হলো যে, হয়তো কেয়ামত সংগঠিত হয়ে গেছে। (আস সাওয়ায়ি’কুল মুহরিকা, বাবুল হাদী আশরা, ফি ফাযায়িলে আহলিল বাইত, ২৪০-২৪১ পৃষ্ঠা) মোটকথা জমিন ও আকাশে একটি শোকের আবহ ছিলো, সমগ্র পৃথিবী শোক ও দুঃখে নিমজ্জিত ছিলো। আকাশ কাঁদছিলো, জমিন কাঁদছিলো, জ্বীনদের বেদনা জড়িত কন্ঠে কবিতা পাঠ করার আওয়াজ শোনা যাচ্ছিলো। اَللهُ اَكْبَرُ\n"
    },
    {
        "1": "কারবালা জীবনের শিক্ষা",
        "2": "      \tহে আশিকানে রাসূল! নিঃসন্দেহে কারবালা খুবই করুণ ও হৃদয় বিদারক একটি ঘটনা, কিন্তু স্মরণ রাখবেন! কারবালা শুধু একটি দূর্ঘটনা নয়, দূর্ঘটনা পৃথিবীতে অনেক হয়েছে, নির্যাতন-নিপীড়নের বড় বড় কাহিনী এই পৃথিবীতে ঘটেছে, কিন্তু সে সব মুছে গেছে, এমনকি তাদের কল্পনাও মানুষের হৃদয়ে নেই। কারবালাও যদি কেবল একটি দূর্ঘটনা হতো তাহলে আজ প্রায় ১ হাজার ৩৮২ বছরেরও বেশি সময় পরেও তা মনের মধ্যে তাজা থাকত না, তাই কারবালা শুধু একটি দূর্ঘটনাই নয়, বরং এটি জীবন শিক্ষার পরিপূর্ণ একটি গ্রন্থ। কারবালার ঘটনা আমাদেরকে সাফল্যের দিক নির্দেশনা করে, এটি অগ্রগতির ধাপ বর্ণনা করে, জীবনের নীতিগুলিও শেখায় এবং এটি সম্মান ও মর্যাদার সাথে বাঁচতেও শেখায়।\n"
    },
    {
        "1": "\"কারবালার রক্তিম দৃশ্য\" পুস্তিকা",
        "2": "      \tশায়খে তরীকত, আমীরে আহলে সুন্নাত হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ এর “কারবালার রক্তিম দৃশ্য” নামক একটি পুস্তিকা রয়েছে। উক্ত পুস্তিকাটি মূলত একটি চিঠির উত্তর। কেউ আমীরে আহলে সুন্নাত دَامَتْ بَرَکَاتُہُمُ الْعَالِیَہ এর নিকট একটি চিঠি লিখেছিলেন, যাতে তিনি বলেছিলেন, নেকীর দাওয়াত দিতে গিয়ে তিনি অনেক বাধা বিপত্তি ও অসুবিধার সম্মুখীন হচ্ছেন। জবাবে তিনি কারবালার রক্তিম দৃশ্য বয়ান করলেন এবং বললেন, কারবালার ময়দানে কারবালার শহীদরা যে নৃশংসতা সহ্য করেছেন, যে নিপীড়নের সম্মুখীন হয়েছেন, সবই ছিল নেকীর দাওয়াত দেয়ার কারণে, তাই যখনই নেকীর দাওয়াতের পথে বাধা বিপত্তি আসে তখন ইমাম হুসাইন এবং তার সঙ্গীদের عَلَیْہِمُ الرِّضْوَان উপর আগত নির্যাতন নিপীড়নের কল্পনা করুন। اِنْ شَآءَ الله সাহস ও উৎসাহ জন্মাবে এবং নেকীর দাওয়াত প্রচার করার চেতনা অর্জন হবে।\n          سُبْحٰنَ الله! একজন মুসলমানের জীবনের একটি গুরুত্বপূর্ণ অংশ হলো নেকীর দাওয়াত প্রচার করা। কারবালার ঘটনার মাধ্যমে নেকীর দাওয়াত দেয়ার উৎসাহও পাওয়া যায় এবং এই পথে আগত বাধাগুলোর সামনে দৃঢ়তার পাহাড় হওয়া, অত্যাচার ও নিপীড়নের পাহাড় ভাঙ্গুক বা উপহাসের বিষাক্ত তীর চলুক, এর মুখোমুখি হওয়ার সাহসও পাওয়া যায়।"
    },
    {
        "1": "অমুসলিমদের চিন্তাধারা",
        "2": "      \tএকজন অমুসলিম ছিলো, তার উপর অনেক অত্যাচার ও নির্যাতন হয়েছিলো। সে বলেছিলো: আমি ২০ বছর কারাবাসে কাটিয়েছি, অন্যায় অত্যাচার সহ্য করেছি। এক রাতে আমি সিদ্ধান্ত নিলাম যে, আমি অত্যাচারীর সামনে নত হয়ে যাবো, অতঃপর হঠাৎ আমার হযরত ইমাম হুসাইন (رَضِیَ اللهُ عَنْہُ) এবং কারবালার ঘটনা মনে পড়লো। ব্যস! তা থেকে আমি সাহস পেলাম এবং অত্যাচারীর সামনে দৃঢ়ভাবে দাঁড়িয়ে গেলাম। অপর এক অমুসলিম বলে: কারবালা হলো একমাত্র যুদ্ধ, যা শাহাদাতের পাশাপাশি মানুষকে নৈতিকতার শিক্ষাও দিয়েছে।\n          اَللهُ اَكْبَرُ হে আশিকানে রাসূল! এরা অমুসলিম, যারা কিনা কারবালা থেকে শিক্ষা নিচ্ছে, ইমাম হুসাইন رَضِیَ اللهُ عَنْہُ এর অতুলনীয় দৃঢ়তাকে স্মরণ করে সাহস বাড়াচ্ছে। এ থেকে বুঝা যায় যে, কারবালা শুধু একটি দূর্ঘটনা নয়, একটি শিক্ষাও, একটি নীতিও। কারবালার ঘটনা আমাদের জীবনের নীতিমালাও শেখায় এবং মর্যাদার সাথে জীবনযাপন করাও শেখায়।\n"
    },
    {
        "1": "স্যার! এসব কিছু তো আমাদেরকে কারবালাও শিখায়.. !!",
        "2": "      \tএকজন ইসলামী ভাইয়ের বর্ণনা হলো: আমি বি.এ-তে পড়তাম, বি.এ এর ইংরেজি ক্লাসে একটি উপন্যাস পড়ানো হত, একদিন শিক্ষক সেই উপন্যাস সম্পর্কে লেকচার (Lecture) দিলেন, তিনি বললেন: এই উপন্যাসের লেখক একজন ইউরোপীয় চিন্তাবিদ, দ্বিতীয় বিশ্বযুদ্ধে তিনি একজন সৈনিক হিসাবে অংশগ্রহণ করেছিলেন, দ্বিতীয় বিশ্বযুদ্বের পরে ইউরোপে যে বিপ্লব ঘটেছিল, ইউরোপের যে অগ্রগতি হয়েছিল, সেই বিপ্লব এবং অগ্রগতি যে ধারণাগুলির উপর ভিত্তি করে হয়েছিল, সেই ধারনা উপস্থাপনকারী চিন্তাবিদদের মধ্যে একজন চিন্তাবিদ হলেন উক্ত উপন্যাসের লেখক। উপন্যাসটিতে লেখক সাফল্যের নীতি এবং ব্যর্থতার কারণগুলি তার নিজস্ব ভঙ্গিতে বর্ণনা করেছেন। তারপর শিক্ষক এই উপন্যাস নিয়ে বক্তৃতা শুরু করলেন; লেখক বলেন: আমরা যদি জীবন যাত্রায় সফল হতে চাই তাহলে তার জন্য অতি প্রয়োজন হলো ধৈর্য্য ও সহনশীলতা। আমাদেরকে সাফল্যের জন্য সহনশীল মনোভাব অর্থাৎ সহনশীল হওয়া উচিত। সাফল্যের জন্য আমরা অপরের প্রতি আস্থা রাখতে পারি না, আমাদেরকে নিজের উপর আস্থা রাখতে হবে কিন্তু একই সাথে অতিরিক্ত আত্মবিশ্বাস (Over confidence) ইত্যাদি পরিহার করতে হবে।\n          ইসলামী ভাই বলেন: শিক্ষক উপন্যাসের গল্প থেকে অর্জিত শিক্ষা বর্ণনা করছিলেন আর এদিকে আমার কারবালার ঘটনার কথা মনে পড়ছিল। শিক্ষকের লেকচার শেষ হতে না হতেই আমি নিজের অজান্তে বলে উঠলাম স্যার এসব তো আমাদেরকে কারবালাই শিক্ষা দেয়, ইমাম হুসাইন رَضِیَ اللهُ عَنْہُ আমাদেরকে শুধু ধৈর্যের কথাই বলেননি, বরং তিনি তা বাস্তবায়ন করে দেখিয়েছেন, নম্রতা, সহনশীলতা, সহিষ্ণুতা, আত্মবিশ্বাস ইত্যাদি এগুলো এমন কিছু কথা যেগুলো ইমাম হুসাইন رَضِیَ اللهُ عَنْہُ আমাদেরকে যদিও লিখে বর্ণনা করেননি কিন্তু প্র্যাকটিক্যাল করে অবশ্যই দেখিয়েছেন।\n          আমার কথা শুনে শিক্ষক অবাক হলেন, তারপর কিছুক্ষণ পর বললেন: হ্যাঁ! নিশ্চয়ই...!! ইউরোপিয়ান চিন্তাবিদ শুধু গল্প লিখে আমাদের বুঝিয়েছেন, কিন্তু ইমাম হুসাইন رَضِیَ اللهُ عَنْہُ এই সবই বাস্তবায়ন করে দেখিয়েছেন।"
    },
    {
        "1": "সাফল্যের ৩টি মূলনীতি",
        "2": "      \tএমনিভাবে একজন অমুসলিম চিন্তাবিদ আছেন, যিনি নিজের ভিত্তিতে একটি বিশ্লেষণ করেন এবং বলেন: জীবনে সাফল্যের ৩টি মূলনীতি রয়েছে: (১) ক্ষুধা সহ্য করার শক্তি (২) অপেক্ষা (৩) চিন্তা ভাবনা করার দক্ষতা।\n\n      \tএই তিনটি মূলনীতি একজন অমুসলিম চিন্তাবিদ বর্ণনা করেছেন, শুধু এই তিনটি নীতিকে সামনে রেখে কারবালার ঘটনা মাথায় নিয়ে আসুন! কারবালায় আমরা এই তিনটি জিনিস পাই:\n\n      \t(১) অমুসলিম চিন্তাবিদ বলেছেন: সফলতার জন্য ক্ষুধা সহ্য করার ক্ষমতা থাকা আবশ্যক। আমরা কারবালার ময়দানে দেখতে পাই যে, তীব্র গরম, মরুভূমি, উত্তপ্ত জমিন এবং দিনের তীব্র ক্ষুধা, তৃষ্ণা, ইমাম হুসাইন رَضِیَ اللهُ عَنْہُ থেকে শুরু করে ছোট শাহজাদা হযরত আলী আসগর رَضِیَ اللهُ عَنْہُ পর্যন্ত সবাই তৃষ্ণার্ত, শুধু পিপাসা হলে ভিন্ন কথা ছিল, এখানে পিপাসার অবস্থায় যুদ্ধও আছে। নিজেদের পক্ষ থেকে যুদ্ধ করার কোনো ইচ্ছাও নেই, আল্লাহ ও রাসূলের দানক্রমে সবকিছু করার সাহস ও শক্তি ও ক্ষমতাও আছে। কিন্তু উৎসর্গ হন! প্রচন্ড তৃষ্ণাও এই উচ্চপদস্থ ব্যক্তিদের পা সরাতে পারেনি, ইয়াযীদ বাহিনীর আক্রমণও তাদেরকে সঠিক পথ থেকে বিচ্যুত করতে পারেনি, নবী পরিবারের সিংহরা তাদের প্রচন্ড তৃষ্ণা সত্ত্বেও ইয়াযীদ বাহিনীর ডানা উড়িয়ে দিয়েছিল। এটি তাদের অতুলনীয় দৃঢ়তা ও চমৎকার সহনশীলতা যে, এই পিপাসার্থ অবস্থায় বীরত্বের চরম উৎকর্ষতা দেখিয়ে শাহাদাতকে তো আলিঙ্গন করে নিলেন কিন্তু সত্যের পথ থেকে বিন্দু পরিমাণ পিছু হটেননি।\n      \t(২) অমুসলিম চিন্তাবিদ দ্বিতীয় বিষয়টি বলেছেন যে, সাফল্যের জন্য অপেক্ষা করা আবশ্যক, অর্থাৎ যে ব্যক্তি সফলতা চায় তার উচিত ধৈর্যের সাথে কাজ করা, শান্তমনে সঠিক সময়ের জন্য অপেক্ষা করা, কখনও অধৈর্য না হওয়া। ইমাম হুসাইন رَضِیَ اللهُ عَنْہُ এর পবিত্র জীবনীতেও এটি পরিলক্ষিত হয়, মানুষের জীবনে দুঃখ আসে, কষ্ট আসে, কিন্তু যদি দুঃখ এবং কষ্টের খবর আগে থেকেই পাওয়া যায়, তাহলে সেই দুঃখ শুধু দুঃখই থাকে না, তা জীবনের আতঙ্ক হয়ে যায়। উদাহরণস্বরূপ; আমাদের প্রত্যেককে মৃত্যুর সম্মুখীন হতে হবে। যদি কাউকে আগে থেকে জানিয়ে দেওয়া হয় যে, তোমার কাছে শুধু একটি দিন বাকি আছে, পরের দিন তোমার মৃত্যু হবে, তাহলে  সম্ভবত সেই একটি দিনও আমাদের জন্য জীবনের আতঙ্ক হয়ে যাবে, মুখে হতাশা ছড়িয়ে পড়বে, হৃদয় দুঃখে ডুবে যাবে, কিছু খেতে বা পান করতে ইচ্ছা করবে না। কিন্তু উৎসর্গ হয়ে যান! ইমাম হুসাইন رَضِیَ اللهُ عَنْہُ এর ধৈর্য ও স্থিতিশীলতার প্রতি...!! ইমাম হুসাইন رَضِیَ اللهُ عَنْہُ এর জন্ম হলো, সাথে সাথেই জিব্রাইল আমীন عَلَیْہِ السَّلَام তাঁর শাহাদাতের খবর নিয়ে উপস্থিত হয়ে গেলেন, এখনও ইমাম হুসাইন رَضِیَ اللهُ عَنْہُ এর শৈশবকাল, তাঁর শাহাদাতের খবর প্রসিদ্ধ হয়ে গেছে, তিনি ৫৫ বছরের জীবন কারবালার হৃদয়বিদারক কষ্টকে সামনে রেখে অতিবাহিত করেছেন, তিনি জানতেন যে, কারবালার ময়দানে শত্রু ও দূর্ভাগা লোকেরা অত্যন্ত নির্মমভাবে আমাকে শহীদ করে দিবে, কিন্তু ইমাম হুসাইন رَضِیَ اللهُ عَنْہُ এর অটলতায় কখনোই কোনো পার্থক্য আসেনি। ৫৫ বছরের মুবারক জীবনে কোনো এক মুহূর্তও এমন নেই, যখন ইমাম হুসাইন رَضِیَ اللهُ عَنْہُ অধৈর্য প্রদর্শন করেছেন। তিনি কখনোই এই দোয়া করেননি যে, হে আল্লাহ পাক! আমাকে এই পরীক্ষা থেকে মুক্তি দাও। তিনি ধৈর্য ও অটলতার সাথে ৫৫ বছরের জীবন কারবালার অপেক্ষায় কাটিয়েছেন এবং অবশেষে কারবালার ময়দানে আপন নানাজান, রহমতে রহমান صَلَّی اللهُ عَلَیْہِ وَاٰلِہٖ وَسَلَّم এর দ্বীন রক্ষার দায়িত্ব পালন করতে গিয়ে অত্যন্ত সম্মান ও মর্যাদার সহিত শাহাদাতের মর্যাদাকে বুকে জড়িয়ে নিয়েছেন।\n          (৩) অমুসলিম চিন্তাবিদ তৃতীয় বিষয়টি বলেছেন যে, যে সফলতার আকাঙ্ক্ষী থাকবে, তার জন্য জরুরি যে, সে যেনো চিন্তা ও বোঝার ক্ষমতা রাখে। অর্থাৎ তার উপর যতই কঠিন সময়ই আসুক না কেন, সে তার চিন্তা ও বোঝার ক্ষমতাকে কমতে দিবে না, সর্বদা, সর্বাবস্থায় চিন্তাভাবনা করে সর্বোত্তম সিদ্ধান্ত নিবে। এটি একটি খুবই কঠিন কাজ হয়ে থাকে। আমাদের এখানে কারো মৃত্যু হলে তার পরিবারের লোকজনকে, পিতামাতাকে খুবই সতর্কতার সাথে সংবাদ দিতে হয়, যাতে হঠাৎ শোকের খবর শুনে বেহুঁশ হয়ে না যায়। কিন্তু উৎসর্গ হয়ে যান! ইমাম হুসাইন رَضِیَ اللهُ عَنْہُ এর সাহস ও প্রেরণার কীরূপ শান...!! তিনি হযরত আলী আসগর رَضِیَ اللهُ عَنْہُ এর লাশ মুবারক নিজের হাতে তুলে নিয়েছেন, হযরত আলী আকবর رَضِیَ اللهُ عَنْہُ এর লাশ মুবারক তুলেছেন, ভাই, ভাতিজা, ভাগ্নে, ৭২ জন কারবালার ময়দানে ইমাম হুসাইন رَضِیَ اللهُ عَنْہُ এর চোখের সামনে শহীদ হয়েছেন, তিনি নিজে তাঁদের লাশ মুবারক তুলে তাঁবুর পাশে রেখেছেন, এমন দুঃখ ও বেদনার পরও তাঁর হুঁশ ও অনুভুতি বলবৎ, সিদ্ধান্ত নেয়ার ক্ষমতা বজায় রয়েছে। ইতিহাসের কোনো বই থেকে পৃথিবীর কেউ প্রমাণ করতে পারবে না যে, ইমাম হুসাইন رَضِیَ اللهُ عَنْہُ কারবালার ময়দানে শোকের কারণে কোনো একটি সিদ্ধান্তও শরীয়তের পরিপন্থি নিয়েছেন, না! না...!! শোকের ঝড় বয়ে যাচ্ছে, অত্যাচারের পাহাড় ভেঙে পড়ছে এবং নবীর দৌহিত্র কুরআন ও সুন্নাতকে দৃঢ়ভাবে আকড়ে ধরে প্রতিটি পদক্ষেপ সম্পূর্ণ শরীয়ত অনুযায়ী গ্রহণ করছেন, শেষ পর্যন্ত শাহাদাতকে বুকে জড়িয়ে নিয়েছেন কিন্তু তাঁর সাহস ও প্রেরণায় একটুও কমতি হয়নি।\n\n      \tহে আশিকানে রাসূল! এসব কথা বলার উদ্দেশ্য হলো যে, দেখুন! বর্তমানকার চিন্তাবিদরা সফলতা, উন্নতি ও বিপ্লবের যে পথ দেখান, লম্বা লম্বা লেকচার (Lecture) দেন, এই সবকিছু আজ থেকে প্রায় ১৩৮২ বছর পূর্বে শাহজাদায়ে কাওনাইন, ইমাম হুসাইন رَضِیَ اللهُ عَنْہُ করে দেখিয়েছেন, কারবালার ময়দানে এই সমস্ত চিত্র বিদ্যমান।\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد\n"
    },
    {
        "1": "আমরা কি আসলেই হুসাইনী?",
        "2": "      \tহে আশিকানে রাসূল! আমরা শুনলাম! কারবালা হলো একটি জীবনের শিক্ষা। বর্তমানকার চিন্তাবিদরা যে মতবাদ দিয়ে নিজেদের দোকান সাজিয়ে থাকে, ইমামে আলী মকাম, ইমাম হুসাইন رَضِیَ اللهُ عَنْہُ তা সবই আমাদেরকে আগেই কারবালার ময়দানে করে দেখিয়েছেন। এখন আমাদের ভাবা উচিত যে, আমরা কি ইমাম হুসাইন رَضِیَ اللهُ عَنْہُ থেকে, কারবালা থেকে কিছু শিখেছি? ইমামে আলী মকাম, ইমাম হুসাইন رَضِیَ اللهُ عَنْہُ এক উচ্চ মর্যাদা সম্পন্ন ব্যক্তিত্ব, নিশ্চয় প্রত্যেক আশিকে রাসূল ইমাম হুসাইন رَضِیَ اللهُ عَنْہُ কেও ভালোবাসে, নিজেকে হুসাইনীও বলে এবং নিজের হুসাইনী হওয়ার গর্বও করে। নিঃসন্দেহে হুসাইনী হওয়া, ইমাম হুসাইন رَضِیَ اللهُ عَنْہُ কে ভালোবাসা ও শ্রদ্ধা করা একটি বড় সৌভাগ্যের বিষয়।\n\n      \tকিন্তু খুবই দুঃখের বিষয়, মানুষের মধ্যে অনেকে আছে, যারা শুধু মুহাররাম মাসে, তা-ও শুধু দ্বীনি ইজতিমায় এবং এখানেও কেবল কথায় হুসাইনী হয়ে থাকে। আমরা ভাবি! আমরা কি আসলেই হুসাইনী? আমরা কি বাড়িতেও হুসাইনী? গলিতে, মহল্লায়, দোকানে, ব্যবসা করার সময়, অফিসে, বন্ধুদের বৈঠকে আমরা হুসাইনী থাকি? যেমন নৈতিকতা, যেমন চরিত্র, যেমন পবিত্র স্বভাব ইমাম হুসাইন رَضِیَ اللهُ عَنْہُ এর ছিল, আমরা কি ইমাম হুসাইন رَضِیَ اللهُ عَنْہُ এর অনুসরণে তেমনই নৈতিকতা, তেমনই চরিত্র, তাঁর মতোই স্বভাব অবলম্বনের চেষ্টা করি? ইলমে দ্বীনের ঐ মুবারক সমুদ্র, যা ইমাম হুসাইন رَضِیَ اللهُ عَنْہُ এর বুকে ঢেউ খেলতো, আমরা কি সেই জ্ঞান শিখার দিকে অগ্রসর হই? আমরা দ্বীনি ইজতিমায় এসে ইমাম হুসাইন رَضِیَ اللهُ عَنْہُএর শান ও মহত্বের স্লোগান দেই, খুবই ভালো বিষয় কিন্তু যখন আমরা বাড়ি ফিরে নিজের সন্তানদের হাতে মোবাইল দেই, তাদের টিভি চালিয়ে দেই, আমরা কি কখনো ভেবেছি যে, এই মোবাইল এবং টিভির মাধ্যমে কি আমরা আমাদের সন্তানদের হুসাইনী শিক্ষা দিচ্ছি? আমাদের সন্তান যখন কাঁধে বই নিয়ে পড়তে যায়, আমরা কি কখনো ভেবেছি যে, এই বইগুলোতে হুসাইনিয়াত আছে কিনা?\n\n          اَلْحَمْدُ لِلّٰه আমরা ইমাম হুসাইন رَضِیَ اللهُ عَنْہُ কে মান্যও করি, ইমাম হুসাইন رَضِیَ اللهُ عَنْہُ কে ভালোবাসার দাবিও করি, নিজেদের হুসাইনীও বলি এবং এতে গর্বও করি, কিন্তু আফসোস! আমরা কারবালা থেকে শিক্ষা গ্রহণ করি না, ইমাম হুসাইন رَضِیَ اللهُ عَنْہُ এর চরিত্রের পথে চলার চেষ্টা করি না। আমাদের চরিত্র, আমাদের নৈতিকতা, আমাদের আচার-ব্যবহার আমাদের হুসাইনী হওয়ার সাক্ষ্য দেয় না।\n"
    },
    {
        "1": "ইয়াযীদের অনৈতিকতা এবং তা থেকে শিক্ষা",
        "2": "      \tপ্রিয় ইসলামী ভাইয়েরা! একটু বিবেচনা করুন! ইমাম হুসাইন رَضِیَ اللهُ عَنْہُ কেন এত বড় কুরবানী দিলেন...? নিশ্চয় সিংহাসন ও ক্ষমতার সাথে তার কোনো সম্পর্কই ছিল না, তিনি তো জান্নাতের যুবকদের সর্দার, আল্লাহ পাকের দানক্রমে যাকে জান্নাতে রাজত্ব ও নেতৃত্ব দেওয়া হয়েছে, তিনি কিভাবে দুনিয়ার অস্থায়ী রাজত্বের প্রতি লোভী হতে পারেন? কিন্তু চিন্তার বিষয় হলো ইমাম হুসাইন رَضِیَ اللهُ عَنْہُ কেন ইয়াযীদের হাতে বাইয়াত গ্রহণ করেন নি? তাঁর কি ইয়াযীদের সাথে কোন বিরোধ ছিল? না.. তাঁর   সাথে ইয়াযীদের কোন বিরোধ ছিল না, তাঁর বিরোধ ছিল ইয়াযীদের নৈতিকতার সাথে। যদি দুর্ভাগা ইয়াযীদের  নৈতিকতা পরিশুদ্ধ হত, সে কুরআন ও সুন্নাতের অনুসারী হতো, তাহলে ইমাম হুসাইন কখনোই তার বাইয়াত গ্রহণ করাকে অস্বীকার করতেন না, কিন্তু এই দুর্ভাগার চরিত্র ভালো ছিল না, তার নৈতিকতা ভালো ছিল না, তার অভ্যাস ছিল মন্দ, সে ছিল সীমালঙ্ঘনকারী, সে ছিল পাপিষ্ঠ, ইয়াযীদ কুরআন ও সুন্নাতের বিরোধিতা করতো, তাই ইমাম হুসাইন  رَضِیَ اللهُ عَنْہُ তার কাছে বাইয়াত গ্রহণ করেননি এবং এমন চিরন্তন কুরবানী দিলেন।\n\n      \tএবার একটু ভাবুন তো! ইমাম হুসাইন رَضِیَ اللهُ عَنْہُ যখন ইয়াযীদের মন্দ চরিত্রে সন্তুষ্ট হননি, তো আমরাই যদি সেই চরিত্রের অধিকারী হই, ইয়াযীদের যে মন্দ অভ্যাস ছিল, সেরকম মন্দ অভ্যাস যদি আমাদেরও থাকে, ইয়াযীদের যেমন নোংরা নৈতিকতা ছিল, সেরকম যদি আমাদেরও থাকে, তবে কি ইমাম হুসাইন رَضِیَ اللهُ عَنْہُ আমাদের উপর খুশি হয়ে যাবেন?\n\n      \tআসুন! দেখি; ইয়াযীদের চরিত্র কেমন ছিল? নাপাক ইয়াযীদের সেই মন্দ অভ্যাস গুলো কী কী ছিল যার কারণে ইমাম হুসাইন رَضِیَ اللهُ عَنْہُ তার হাতে বাইয়াত গ্রহণ করতে অস্বীকৃতি জানান:\n"
    },
    {
        "1": "(১) ইয়াযীদ সুন্নাত পরিবর্তনকারী ছিল",
        "2": "      \tসর্বশেষ নবী, রাসূলে আরবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَوَّلُ مَنْ یُبَدِّلُ سُنَّتِی رَجُلٌ مِّنْ بَنِیْ اُمَیَّۃَ یُقَالُ لَہٗ یَزِیْدُ অর্থাৎ আমার সুন্নাত পরিবর্তনকারী প্রথম ব্যক্তি বনু উমাইয়া থেকে হবে, যার নাম হবে ইয়াযীদ।\n(তারিখে দামেশক, খণ্ড: ৬৫ পৃষ্ঠা ২৫০)\n\n      \tজানা গেল, ইয়াযীদ ছিল সুন্নাত পরিবর্তনকারী, সুন্নাত বিরোধী কাজের প্রবর্তক, এই দুর্ভাগা নিজেও সুন্নাতে মুস্তাফার অনুসরণ করেনি এবং অন্যকেও সুন্নাত বিরোধী কাজ করতে উৎসাহিত করতো। এবার আমরা একটু নিজের সম্পর্কে ভাবি! আমরা কতটুকু সুন্নাতের উপর আমল করি? আমাদের পোষাক কি সুন্নাত অনুযায়ী? আমার জীবনযাপন, আমাদের উঠা, বসা, চলাফেলার ধরন, আমাদের চেহারা, আমাদের আচার-আচরন, আমাদের রীতিনীতি কি সবই সুন্নাত অনুযায়ী? আমাদের সমাজে যখন কেউ সুন্নাতের উপর আমল করে তখন কি লোকেরা তাকে কড়া কথা শোনায় না? মাথায় পাগড়ী সাজানো, চেহারায় দাড়ি রাখা, সুন্নাত অনুযায়ী পোষাক পরিধানকারীদের দিকে কি আঙ্গুল তোলা হয় না? সেই সুন্নাতের প্রেমিকের প্রতি কি বিদ্রুপের তীর ছোড়া হয় না...? আফসোস! এখনো মুসলমানের একটি বড় অংশ রয়েছে, যারা নিজেরা তো সুন্নাতের পথ থেকে দূরে, এর পাশাপাশি সুন্নাতের উপর আমলকারীদেরও বিদ্রুপের দৃষ্টিতে দেখে।\n      \tপ্রিয় ইসলামী ভাইয়েরা! সুন্নাতের বিরোধিতা করা এবং সুন্নাত বিরোধী কাজ প্রবর্তন করা ইয়াযীদের কুঅভ্যাস। আমরা যদি হুসাইনী হই এবং আমরা সত্যিই হুসাইনী হতে চাই, তাহলে আমাদের উচিত যে, ইয়াযীদের এই কুঅভ্যাসকে ঘৃণা করা, আমরা নিজেও সুন্নাতের উপর আমল করা এবং অন্যদেরকেও সুন্নাতের অনুসরণ করতে উৎসাহিত করা।"
    },
    {
        "1": "সুন্নাতের ফযিলত সম্পর্কিত ৩ হাদীস",
        "2": "      \t(১) তাজেদারে রিসালাত, শাহানশাহে নবুয়ত صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اَحَبَّ سُنَّتِی فَقَدْ اَحَبَّنِی وَمَنْ اَحَبَّنِی كَانَ مَعِیَ فِی الْجَنَّةِ অর্থাৎ যে আমার সুন্নাতকে ভালবাসল সে (মূলত) আমাকে ভালবাসল আর যে আমাকে ভালবাসল সে আমার সাথে জান্নাতে থাকবে। (তারিখে দামেশক, খণ্ড: ৯ পৃষ্ঠা ৩৪৩) (২) একদিন প্রিয় নবী صَلَّی اللهُ عَلَیْہِ وَاٰلِہٖ وَسَلَّم তিনবার ইরশাদ করলেন: আমার প্রতিনিধির প্রতি আল্লাহ পাকের রহমত বর্ষিত হোক। জিজ্ঞেস করা হলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم আপনার প্রতিনিধি কে? ইরশাদ করলেন: আমার সুন্নাতের প্রতি ভালোবাসা পোষণকারী এবং অন্যকে শিক্ষা প্রদানকারী। (জামে বয়ানে ইলম, খণ্ড: ১, পৃষ্ঠা ২০১, হাদীস ২২০) (৩) আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ تَمَسَّكَ بِالسُّنَّةِ دَخَلَ الْجَنَّةَ অর্থাৎ যে আমার সুন্নাতকে দৃঢ়ভাবে আঁকড়ে ধরবে, সে জান্নাতে প্রবেশ করবে।\n(জামেয়ে সগীর, পৃষ্ঠা ৫২২, হাদীস ৮৬০৩)\n\n      \tআল্লাহ পাক আমাদের সুন্নাতের অনুসারী বানাক, আমাদের নিজেদেরও সুন্নাতের অনুসরণ করতে হবে এবং এর পাশাপাশি অপরকেও এর দাওয়াত দিতে হবে। এখন যে নির্বোধ লোকেরা مَعَاذَ الله নেকীর পথে বাঁধা হয়ে দাঁড়ায়, সুন্নাতের অনুসারীদের দিকে বাঁকা চোখে তাকায়, তাদের প্রতি উপহাসের বিষাক্ত তীর নিক্ষেপ করে, তাদের ভয় করা উচিত। নেকীর থেকে বাঁধা দেয়া বা এই পথে প্রতিবন্ধক হওয়া অমুসলিমদের পদ্ধতি, ওয়ালিদ বিন মুগিরা, যে কিনা অনেক বড় গুস্তাখে রাসূল এবং অকাট্য অমুসলিম ছিলো, আল্লাহ পাক তার একটি মন্দ বৈশিষ্ট এটাই বর্ণনা করেছেন: مَنَّاعٍ لِّلْخَیْرِ কানযুল ঈমান থেকে অনুবাদ: সৎকাজে বড় বাঁধা প্রদানকারী। (পারা ২৯, সূরা কলম, আয়াত ১২)\n\n          اَلله! اَلله! জানা গেলো; নেকীর পথে প্রতিবন্ধক হওয়া মুসলমানের নয় অমুসলিমের কাজ, একজন সত্যিকার হুসাইনী নেকীর পথে বাঁধা দেয় না বরং নেকীর প্রতি উদ্বুদ্ধ করে। আল্লাহ পাক আমাদেরকে নেককার হওয়া এবং নেকীর দাওয়াত প্রসার করার তৌফিক দান করুক।\n"
    },
    {
        "1": "(২-৯) নাপাক ইয়াযীদের সাতটি বদাভ্যাস",
        "2": "      \tপ্রিয় ইসলামী ভাইয়েরা! নিশ্চয়ই ইমাম হুসাইন رَضِیَ اللهُ عَنْہُ ইয়াযীদের মন্দ চরিত্র সম্পর্কে ভালো করেই অবগত ছিলেন, এখন আসুন! দেখি ইমাম হুসাইন رَضِیَ اللهُ عَنْہُ নিজে কিভাবে ইয়াযীদের খারাপ চরিত্র তুলে ধরেন? সদরুল আফাযিল, মুফতি নঈমুদ্দিন মুরাদাবাদী رَحْمَۃُ اللهِ عَلَیْہِ লিখেন: যখন ইমাম হুসাইন رَضِیَ اللهُ عَنْہُ এর সামনে অভিশপ্ত ইয়াযীদের বাইয়াত হওয়ার প্রস্তাব উপস্থাপন করা হলো তখন তিনি বললেন:\nلِاَنّہٗ کَانَ فَاسِقًا، مُدْمِنَ الْخَمَرِ ظَالِماً ইয়াযীদ ফাসিক ( অর্থাৎ জনসম্মুখে কবিরা গুনাহ সম্পাদনকারী)\nমদ্যপায়ী এবং অত্যাচারী (আমি কীভাবে এমন ব্যক্তির হাতে বাইয়াত গ্রহণ করবো)। (সাওয়ানিহে কারবালা পৃষ্ঠা: ১১৪)\n\n\n\n"
    },
    {
        "1": "ইমাম হুসাইন رَضِیَ اللهُ عَنْہُ এর খুতবা",
        "2": "      \tইমাম হুসাইন رَضِیَ اللهُ عَنْہُ কারবালার ময়দানে যাওয়ার সময় পথিমধ্যে ইয়াযীদ বাহিনীর সামনে খুতবা দিতে গিয়ে বলেন: হে লোকসকল! রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: নিশ্চয় যে ব্যক্তি এমন শাসক দেখবে যে নির্যাতন করে, আল্লাহ পাকের হারাম কৃত বস্ত সমূহকে হালাল বলে আখ্যায়িত করে, আল্লাহ পাকের অঙ্গীকার ভঙ্গ করে, সুন্নাতের বিরোধিতা করে, মানুষের মাঝে গুনাহ এবং নির্যাতন, নিপীড়ন ও সীমালংঘনের প্রবর্তন ঘটায়, আর দর্শক যদি এমন অত্যাচারীকে তার হাত বা জিহ্বা দিয়ে খারাপ কাজ করা থেকে বিরত না রাখে  তবে আল্লাহ পাক নিজ দায়িত্বে এ বিষয়টি আবশ্যক করে নেন যে, তাকে (দর্শককে) সেই (অত্যাচারীর) সাথে রাখবেন। হে লোক সকল! শুনো, এই ইয়াযীদিরা শয়তানের আনুগত্যকে বাধ্যতামূলক করেছে, পরম করুণাময় আল্লাহ পাকের আনুগত্য পরিত্যাগ করেছে, মানুষের মধ্যে বিশৃঙ্খলা সৃষ্টি করেছে, মহান আল্লাহর সীমা লঙ্ঘন করেছে, আল্লাহ পাক প্রদত্ত হারাম জিনিসকে হালাল ঘোষণা করেছে এবং হালালকে হারাম বলে ঘোষণা করেছে। এমন অত্যাচারীর সামনে সত্যের বাণী তুলে ধরার আমিই বেশি হকদার।\n(তারিখে তাবারী, খণ্ড: ৩, পৃষ্ঠা ৩০৬)\n\n      \tহে আশিকানে রাসূল!! ইমাম হুসাইন رَضِیَ اللهُ عَنْہُ পাপিষ্ঠ ইয়াযীদের সাতটি বদ অভ্যাস বর্ণনা করেছেন, (১) ইয়াযীদ (ফাসিক) পাপিষ্ঠ (২) ইয়াযীদ মদ্যপায়ী (৩) ইয়াযীদ অত্যাচারী (৪) ইয়াযীদ পরম করুণাময়ের আনুগত্য ত্যাগ করে শয়তানের অনুসরণ করে। (৫) ইয়াযীদ ফেতনা ফ্যাসাদ ছড়ায় (৬) ইয়াযীদ আল্লাহর সীমা লঙ্ঘন করে\n(৭) ইয়াযীদ আল্লাহর হালালকৃত জিনিসকে হারাম এবং হারামকৃত জিনিসকে হালাল বলে আখ্যায়িত করে।\n"
    },
    {
        "1": "গুনাহের অনিষ্টতা",
        "2": "       এবার আমরা আমাদের চরিত্রের প্রতি একটু দৃষ্টি দেই! ইয়াযীদ ফাসিক ছিল, ফাসিক তাকে বলা হয়: যে প্রকাশ্যে গুনাহ করে। আমাদের সমাজে এমন কত লোক আছে যারা প্রকাশ্যে গুনাহ এড়িয়ে চলে? দাড়ি মুণ্ডন করা বা এক মুষ্টির চেয়ে ছোট করা হারাম। অসংখ্য লোক রয়েছে যারা দাড়ি মুন্ডন করে বুক ফুলিয়ে চলাচল করে? গানবাজনা প্রকাশ্যে চলছে। ঘরে উচ্চ আওয়াজে গান বাজনা চলছে, প্রকাশ্যে সিনেমা দেখা হচ্ছে, নাটক দেখা হচ্ছে, কারো বাড়িতে বিবাহ হলে, জানিনা কেমন কেমন গুনাহ প্রকাশ্যে হয়।\n\n      \tকারবালার ঘটনার শিক্ষা এটাই এবং আসল হুসাইনী হওয়া একেই বলে যে, আমরা যেনো গুনাহ থেকে বেঁচে থাকি। আল্লাহ পাক কুরআনে করীমে ইরশাদ করেন:\nوَ مَنۡ یُّشَاقِقِ الرَّسُوۡلَ مِنۡۢ بَعۡدِ مَا تَبَیَّنَ لَہُ الۡہُدٰی وَ یَتَّبِعۡ غَیۡرَ سَبِیۡلِ الۡمُؤۡمِنِیۡنَ نُوَلِّہٖ مَا تَوَلّٰی وَ نُصۡلِہٖ جَہَنَّمَ ؕ وَ سَآءَتۡ مَصِیۡرًا (۱۱۵)\n(পারা ৫, সূরা নিসা, আয়াত ১১৫)\nকানযুল ঈমান থেকে অনুবাদ: এবং যে ব্যাক্তি রাসুলের বিরোধিতা করে এরপরে যে, সঠিক পথ তার সম্মুখে সুস্পষ্ট হয়েছে এবং মুসলমানদের পথ থেকে আলাদা পথে চলে,আমি তাকে তার অবস্থার উপর ছেড়ে দেবো এবং তাকে জাহান্নামে প্রবেশ করাবো এবং কতই মন্দ স্থান প্রত্যাবর্তন করার।\n\n      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّ اللّٰهَ فَرَضَ فَرَائِضَ فَلَا تُضَيِّعُوْهَا আল্লাহ পাক কতিপয় ফরয নির্ধারিত করেছেন, সেগুলোকে নষ্ট করো না, وَحَرَّمَ حُرُمَاتٍ فَلَا تَنْتَهِكُوْهَا এবং কিছু জিনিস হারাম করেছেন সেগুলোকে তুচ্ছ মনে করো না, وَحَدَّ حُدُوْدًا فَلَا تَعْتَدُوْهَا এমন কিছু সীমা নির্ধারণ করেছেন সেগুলো লংঘন করো না, وَسَكَتَ عَنْ أَشْيَآءَ مِنۡ غَيْرِ نِسْيَانٍ فَلَا تَبْحَثُوْا عَنْهَا আর ইচ্ছাকৃতভাবে কিছু বিষয়ে নীরবতা অবলম্বন করেছেন সেগুলির অনুসন্ধান করো না। (সুনানে দারে ক্বুতনী, খণ্ড: ৪, পৃষ্ঠা ২১৭, হাদীস ৪৩৫০)\n"
    },
    {
        "1": "অত্যাচারের নিন্দা",
        "2": "      \tইমাম হুসাইন رَضِیَ اللهُ عَنْہُ বলেন: ইয়াযীদ অত্যাচারী। আমাদের সমাজ অত্যাচারে পরিপূর্ণ। অনেকের ধারণা যে, অত্যাচার শুধু হত্যা ও দাঙ্গাকেই বলা হয় অথচ এমনটি নয়, অন্যায়ভাবে হত্যা করাও অত্যাচার, কাউকে অন্যায়ভাবে চড় মারাও অত্যাচার, কারো টাকা আত্মসাৎ করাও অত্যাচার, গালিগালাজ করা, কারো সম্মানহানি করা এমনকি কাউকে ভয় দেখানোকেও হাদীসে পাকে অত্যাচার বলে সাব্যস্ত করা হয়েছে।\n      \tএখন বলুন! আমাদের মধ্যে কতজন আছেন যারা অন্যায় থেকে বাঁচেন, আমাদের মধ্যে কতজন আছেন যারা অন্যের অধিকার সম্পূর্ণভাবে আদায় করেন * ভরা মজলিসে অন্যের সম্মান ক্ষুন্ন করা * মানুষকে ভয় দেখানো * হুমকি দেওয়া * ঋণ আত্মসাত করা * অন্যায়ভাবে কষ্ট দেওয়া, এ সব অত্যাচার অনেক বেশি পাওয়া যায়, যদিও এগুলো ইয়াযীদি চরিত্র। যদি আমরা হুসাইনী হই, তাহলে আমাদের উচিত, মুসলমানদের সম্মান করা, অন্যের প্রাণ, সম্পদসহ সমস্ত অধিকার সম্পূর্ণরূপে পূরণ করা। আল্লাহ পাক কুরআন করীমে ইরশাদ করেন:\nوَ کَذٰلِکَ اَخۡذُ رَبِّکَ اِذَاۤ اَخَذَ الۡقُرٰی وَ ہِیَ ظَالِمَۃٌ ؕ اِنَّ اَخۡذَہٗۤ اَلِیۡمٌ شَدِیۡدٌ (۱۰۲)\n(পারা ১২, সূরা হুদ, আয়াত ১০২)\nকানযুল ঈমান থেকে অনুবাদ: এবং অনুরূপই পাকড়াও তোমার রবের, যখন বস্তিগুলোকে পাকড়াও করেন তাদের যুলুমের কারণে। নিশ্চয় তার পাকড়াও বেদনাদায়ক, কঠিন।\n\n      \tআল্লামা সাভী رَحْمَۃُ اللهِ عَلَیْہِ বলেন: প্রত্যেক অত্যাচারীর উপর আবশ্যক যে, তার অত্যাচার থেকে তাওবা করা এবং অত্যাচার করা ছেড়ে দেয়া, এছাড়াও যার যে হক কেড়ে নিয়েছে তা ফিরিয়ে দেয়া, যাতে সে এই মহান শাস্তিবার্তার মধ্যে না পড়ে, কেননা এই আয়াত শুধু পূর্ববর্তী উম্মতের সাথে বিশেষায়িত নয় বরং প্রত্যেক অত্যাচারীর জন্যই।\n(তাফসীরে সাভী, পারা ১২, সূরা হুদ, ১০২নং আয়াতের পাদটীকা, ৩/৯৩১)\n\n      \tআল্লাহ পাক আমাদেরকে মুসলমানদের সাথে সদ্ব্যবহার করার এবং তাদের উপর যে কোন প্রকার অত্যাচার ও নিপীড়ন করা থেকে বাঁচার তৌফিক দান করো।\n"
    },
    {
        "1": "শয়তানের অনুসরণ করা ইয়াযীদি চরিত্র",
        "2": "      \tঅনুরূপভাবে ইমাম হুসাইন رَضِیَ اللهُ عَنْہُ বলেছেন: ইয়াযীদ পরম করুণাময়ের আনুগত্য পরিত্যাগ করে শয়তানের অনুসরণ করে।\n          اَلله! اَلله! এটা একটা বড় পরীক্ষা। * নামায পড়া হলো আল্লাহর আনুগত্য, নামায না পড়া হলো শয়তানের অনুসরণ। আমাদের মধ্যে কয়জন মানুষ সত্যিকারের নামাযী? * নেকী করা আল্লাহর আনুগত্য, গুনাহে পড়া শয়তানের আনুগত্য, আমাদের মধ্যে কয়জন গুনাহ থেকে বিরত থাকি? * রমযানের রোযা রাখা আল্লাহর আনুগত্য, রোযা না রাখা শয়তানের অনুসরণ, ভাবুন! কতজন লোক রোযা রাখে? * পিতা-মাতার আনুগত্য করা * ভাই-বোনের হক আদায় করা * স্ত্রীর হক পূরণ করা * মুসলমানদের সম্মান করা * ইসলামে পরিপূর্ণভাবে প্রবেশ করা, এসবই আল্লাহর আনুগত্য আর এর বিপরীত করা শয়তানের অনুসরণ। * মিথ্যা বলা, গীবত করা, চুগলি করা, ওয়াদা ভঙ্গ করা, গালিগালাজ করা এসব গুনাহ এবং শয়তানের অনুসরণ। আমাদের মধ্যে কয়জন এমন রয়েছে যারা এগুলো থেকে বিরত থাকে?\n\n      \tএগুলো ইয়াযীদের বদ অভ্যাস, এগুলো হলো সেই বিষয় যার উপর ভিত্তি করে ইমাম হুসাইন رَضِیَ اللهُ عَنْہُ ইয়াযীদের হাতে বাইয়াত হওয়াকে প্রত্যাখ্যান করেছিলেন, কারবালার ময়দানে চিরন্তন ত্যাগ স্বীকার করেছিলেন। আমরা চিন্তা করি! আল্লাহ না করুক যদি আমাদের চরিত্রও এমন হয়, আল্লাহ না করুক আমরা যদি শয়তানের অনুসারী হই, ফাসিক ও গুনাহগার হই, তবে একবার ভাবুন! ইমাম হুসাইন رَضِیَ اللهُ عَنْہُ কি আমাদের প্রতি খুশি হবেন? কখনোই না। এই সমস্ত বিষয়গুলি আমরা কারবালা থেকে শিক্ষা পাই, অতএব যদি আমরা সত্যিকারের হুসাইনী হই, তাহলে আমাদের উচিত যে, আমাদের ইয়াযীদের চরিত্র থেকে বেঁচে থাকা, শুধু কথায় নয়, চরিত্রে হুসাইনী হয়ে যাওয়া। আল্লাহ পাক আমাদেরকে আমল করার তৌফিক দান করো।\n"
    },
    {
        "1": "(১১) ইয়াযীদ ও পার্থিব আসক্তি",
        "2": "      \tহে আশিকানে রাসূল! কারবালা থেকে যে গুরুত্বপূর্ণ বিষয় আমরা শিখেছি, তা হল, হতভাগ্য ইয়াযীদ কারবালার ময়দানে যে সমস্ত নৃশংসতা করেছিল এবং করিয়েছিল এসব কিছু মূলত জগতের মোহ ও লালসার ফল। শায়খে তরীকত, আমীরে আহলে সুন্নাত, হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ বলেন: নিকৃষ্ট ইয়াযীদ ধনসম্পদ ও সম্মানের মোহে পড়েই কারবালার নির্মম ঘটনা ঘটিয়েছে। এই অত্যাচারী ইমাম হুসাইন رَضِیَ اللهُ عَنْہُ কে তার ক্ষমতার জন্য হুমকি বোধ করেছিলো, অথচ ইমাম হুসাইন رَضِیَ اللهُ عَنْہُ এর অস্থায়ী ক্ষমতার সাথে কোন সম্পর্কই নেই। তিনি তো পূর্বেও মুসলিম উম্মাহর হৃদয়ের মুকুট ছিলেন, আজও আছেন এবং চিরকাল থাকবেন।\n"
    },
    {
        "1": "সম্মান ও সম্পদের ভালোবাসার নিন্দা",
        "2": "      \tআমীরে আহলে সুন্নাত دَامَتْ بَرَکَاتُہُمُ الْعَالِیَہ আরও বলেন: সম্মান ও সম্পদের ভালোবাসা একটি খুবই খারাপ বিপদ। আমাদের প্রিয় আক্বা মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: দু’টি ক্ষুধার্ত নেকড়েকে যদি ছাগলের পালে ছেড়ে দেওয়া হয়, তবে তা এতটা ক্ষতি করবে না, যতটা সম্পদ ও সম্মানের লোভ মানুষের দ্বীনকে ক্ষতি সাধন করে। (তিরমিযী, কিতাবুয যুহুদ, পৃষ্ঠা ৫৬৫, হাদীস ২৩৮৩)\n          নবীদের সর্দার, মক্কী মাদানী তাজেদার صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: حُبُّ الدُّنیا رَاْسُ کُلِّ خَطِیْئَۃٍ অর্থাৎ দুনিয়ার ভালোবাসা সমস্ত মন্দের মূল। (জামেউল উসুল ফি আহাদিসির রাসূল, কিতাবুস সালিস ফি যম্মিদ দুনিয়া, ৪/৪৫৭, হাদীস ২৬০৩) নিকৃষ্ট ইয়াযীদের অন্তর যেহেতু নশ্বর দুনিয়ার ভালোবাসায় মত্ত ছিল, তাই সে খ্যাতি ও ক্ষমতার লালসায় মগ্ন হয়ে গেলো এবং এই লালসা তাকে তার পরিণতি সম্পর্কে উদাসিন করে ইমামে আলী মকাম এবং তাঁর সাথীদের অন্যায়ভাবে রক্তপাত করানো পর্যন্ত নিয়ে যায়। যে ক্ষমতার জন্য সে কারবালায় অত্যাচার ও নিপীড়নের ঝড় তুলেছিল, সেই ক্ষমতা তার জন্য খুবই ক্ষণস্থায়ী প্রমাণিত হয়েছিল। দুর্ভাগা ইয়াযীদ মাত্র ৩ বছর ৬ মাস শাসন করে ৬৪ হিজরীতে ৩৯ বছর বয়সে শিক্ষণীয়ভাবে মারা যায়।\n(ইমাম হুসাইনের কারামত, পৃষ্ঠা ৩১)\n"
    },
    {
        "1": "বয়ানের সারসংক্ষেপ",
        "2": "      \tহে আশিকানে রাসূল! اَلْحَمْدُ لِلّٰه আমরা হুসাইনী, আমরা ইমামে আলী মকাম, ইমাম হুসাইন رَضِیَ اللهُ عَنْہُ কে ভালোবাসার দাবী করি। ইমামে আলী মকাম দুনিয়ার জন্য দ্বীনকে ছেড়ে দেননি বরং সত্য দ্বীনকে রক্ষা করার জন্য ৭২ জনের কুরবানী দিয়েছেন। আমাদেরও উচিত যে, আমরা যেন সত্যিকারের হুসাইনী হওয়ার প্রমাণ দিই, ইমাম হুসাইন رَضِیَ اللهُ عَنْہُ এর চরিত্রের পথে চলি, দ্বীনি জ্ঞান অর্জন করি, এর উপর আমল করি, সুন্নাত শিখি, সুন্নাতের উপর নিজেও আমল করি এবং অন্যদের নিকটও পৌঁছে দিই। নিকৃষ্ট ইয়াযীদ ফাসিক ছিলো, পাপী ছিলো, সুন্নাত পরিবর্তনকারী ছিলো, উপহাসকারী ছিলো, অত্যাচারী ছিলো, মদ্যপায়ী ছিলো, দুনিয়ার ভালোবাসায় মত্ত ছিলো। তাই আমাদের উচিত যে, তার মতো খারাপ চরিত্র থেকে বেঁচে থাকা, আমরা হুসাইনী, কথায়ও হুসাইনী হই এবং চরিত্র ও আচরণেও হুসাইনী হই।\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد\n\n      \tহে আশিকানে রাসূল! মুহররামের ১০ তারিখে শহীদদের সর্দার হযরত ইমাম হুসাইন رَضِیَ اللهُ عَنْہُ এর ইসালে সাওয়াবের আয়োজন করুন, ঘরে ঘরে মিলাদ মাহফিলের আয়োজন করুন এবং ১১ তারিখে হুসাইনী সায়্যিদ, হযরত গাউস আযম رَحْمَۃُ اللهِ عَلَیْہِ এর জন্যও ঈসালে সাওয়াবের আয়োজন করুন। আমীরে আহলে সুন্নাত হযরত আল্লামা মাওলানা মুহাম্মাদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ বলেন: ব্যবসায়ী তার দৈনিক বিক্রয়ের এক শতাংশ আর বেতনভোগী তার প্রতিটি বেতন থেকে কমপক্ষে ২ শতাংশ টাকা বের করুন এবং মাসিক ১১ শরীফের নিয়ায করলে اِنْ شَآءَ الله তার রিযিকে বরকত হবে। (যদি বাড়িতে নিয়ায করতে বাধা থাকে, তাহলে যে কোনো ভালো কাজে সেই টাকা ব্যয় করতে পারেন)\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা! বয়ান শেষ করার পূর্বে সুন্নাতের ফযিলত এবং কিছু আদব বর্ণনা করার সৌভাগ্য অর্জন করছি। প্রিয় নবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اَحَبَّ سُنَّتِی فَقَدْ اَحَبَّنِی وَمَنْ اَحَبَّنِی كَانَ مَعِیَ فِی الْجَنَّةِ যে আমার সুন্নাতকে ভালোবাসলো, সে আমাকে ভালোবাসলো আর যে আমাকে ভালোবাসলো সে জান্নাতে আমার সাথে থাকবে।\n(তারিখে দামেশক, ৯/৩৪৩)\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد\n"
    },
    {
        "1": "রোগীর সেবা করা মুস্তফার সুন্নাত",
        "2": "       প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী: (১) যে রোগীর প্রতি সমবেদনা জ্ঞাপন করে, সে জান্নাতের বাগানে বসে, যখন সে দাঁড়ায় তখন ৭০ জন ফেরেশতা রাত পর্যন্ত তার জন্য দোয়া করে। (শুয়াবুল ঈমান,৬/৫৩১, হাদীস ৯১৭১) (২) যে সাওয়াবের আশায় নিজের মুসলমান ভাইয়ের প্রতি সমবেদনা জ্ঞাপন করে, তাকে জাহান্নাম থেকে ৭০ বছরের দূরত্ব পর্যন্ত দূরে করে দেয়া হয়। (আবু দাউদ, কিতাবুল জানায়িয, পৃষ্ঠা ৫০০,  হাদীস ৩০৯৭)\n\n\n          হে আশিকানে রাসূল! রোগীর প্রতি সমবেদনা জ্ঞাপন করা সুন্নাতে মুস্তফা বরং সুন্নাতে আম্বিয়াও * নবীদেরও নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم এর মুবারক অভ্যাস ছিলো যে, যেকোন সাহাবী (رَضِیَ اللهُ عَنْہُ) অসুস্থ্য হওয়ার সংবাদ পেলে তবে তিনি صَلَّی اللهُ عَلَیْہِ وَاٰلِہٖ وَسَلَّم তার প্রতি সমবেদনা জ্ঞাপন করতে তাশরীফ নিয়ে যেতেন। * যদি কোন ব্যক্তি তিনদিন মসজিদে অনুপস্থিত থাকতেন তবে তিনি صَلَّی اللهُ عَلَیْہِ وَاٰلِہٖ وَسَلَّم তার ব্যাপারে জিজ্ঞাসা করতেন, যদি সে অসুস্থ্য হতো তবে তার প্রতি সমবেদনা জ্ঞাপন করতে যেতেন। (মুসনাদে আবী ইয়ালা, ৩/১৪১, হাদীস ৩৪২৯) * আর যদি সমবেদনা জ্ঞাপন করার জন্য মদীনা শরীফেরে শেষ প্রান্তেও যেতে হতো তবে তাশরীফ  নিয়ে যেতেন এবং আপন সাহাবীর (رَضِیَ اللهُ عَنْہُ) প্রতি সমবেদনা জ্ঞাপন করতেন। (মুসলিম, কিতাবুল জানায়িয, পৃষ্ঠা ৩৩১, হাদীস ৯২৫) * প্রসিদ্ধ মুফাসসীরে কুরআন, মুফতী আহমদ ইয়ার খান নঈমী رَحْمَۃُ اللهِ عَلَیْہِ বলেন: রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর পবিত্র চরিত্রে অন্তর্ভুক্ত ছিলো যে, তিনি صَلَّی اللهُ عَلَیْہِ وَاٰلِہٖ وَسَلَّم প্রত্যেক ধনী ও গরীবের ঘরে অসুস্থ্যকে দেখতে তাশরীফ নিয়ে যেতেন। (মিরআতুল মানাজীহ, ২/৪০৭) * রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর মুবারক অভ্যাস ছিলো যে, যখনই কোন রোগীকে দেখতে যেতেন তখন এরূপ ইরশাদ করতেন: لَا بَاْسَ طَہُوْرٌ اِنْ شَاۤءَ الله (অর্থাৎ কোন সমস্যা নাই, আল্লাহ পাক চাইলে তবে এই রোগ (গুনাহ) থেকে পবিত্রকারী), একজন গ্রাম্য লোককে দেখতে তাশরীফ নিয়ে গেলেন তখন এটাই ইরশাদ করেন: لَا بَاْسَ طَہُوْرٌ اِنْ شَاۤءَ الله। (বুখারী, কিতাবুল মানাকিব, পৃষ্ঠা, ৯১৯, হাদীস ৩৬১৬)\n\n      \tরোগীর প্রতি সমবেদনা জ্ঞাপন এবং আরো অনেক রূহানী চিকিৎসা সম্পর্কে জানতে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা অসুস্থ্য আবিদ পড়ুন।\n\n          বিভিন্ন সুন্নাত শিখতে মাকতাবাতুল মদীনার বাহারে শরীয়ত, ৩ খণ্ড, ১৬তম অংশ এবং শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ  এর ৯১ পৃষ্ঠা সম্বলিত ৫৫০টি সুন্নাত ও আদব এবং অসুস্থ্য আবিদ পুস্তিকাটি কিনে নিন এবং পাঠ করুন। সুন্নাত শিখার একটি অনন্য মাধ্যম হলো দাওয়াতে ইসলামীর মাদানী কাফেলায় আশিকানে রাসূলের সাথে সুন্নাতে ভরা সফর করা।\n\n      \tআল্লাহ পাক আমাদেরকে আমল করার তৌফিক দান করুন।\nاٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                                                                                           \tصَلَّی اللهُ عَلٰی مُحَمَّد"
    }
]