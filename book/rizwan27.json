[
  {
    "1": "জিকরে মোস্তফা (ﷺ)",
    "2": "জিকরে মোস্তফা (ﷺ)\n\nকৃতঃ আঞ্জুমান ট্রাস্ট  \n\nরাসূলুল্লাহ্ সাল্লাল্লাহু আলায়হি ওয়াসাল্লাম’র \n\nসুমহান চরিত্র অনুসরণই বিশ্বশান্তির পূর্বশর্ত\n\nমাওলানা কাজী মুহাম্মদ কামরুল আহছান\n\n\u003d\u003d\u003d\u003d\u003d\u003d\n\nলেখক: উপাধ্যক্ষ-কাটিরহাট মুফিদুল ইসলাম ফাযিল (ডিগ্রি) মাদ্রাসা, হাটহাজারী, চট্টগ্রাম।\n\nআল্লাহ্ পাক রাব্বুল আলামীন আমাদের প্রিয়নবী রহমাতুল্লিল আলামীন হযরত মুহাম্মদ সাল্লাল্লাহু আলায়হি ওয়াসাল্লামকে সর্বকালের সর্বযুগের সর্বশ্রেষ্ঠ জীবনাদর্শ দিয়ে প্রেরণ করেছেন। তাঁকে আল্লাহ্ পাক ‘‘খুলুকে আযীম’’ সুমহান চরিত্রের উপর অধিষ্ঠিত করেছেন। তাঁর সুমহান চরিত্রের আদর্শ শিক্ষার ফলে আরবের জাহেলিয়া যুগের বর্বর লোকেরা অনুপম চরিত্রের অধিকারী হয়ে গোটা বিশ্বের শ্রেষ্ঠ আসন অর্জন করতে সক্ষম হয়েছিল। মানব সভ্যতার শান্তিময় অর্জনের ক্ষেত্রে রাসূলের আদর্শ শ্রেষ্ঠত্বের শিরোপায় ভূষিত। বর্তমানে আমরা আধুনিক জ্ঞান-বিজ্ঞানের উৎকর্ষতার দোহাই দিয়ে প্রিয়নবীর আদর্শ চরিত্রের শিক্ষা ভুলে যাচ্ছি। আমাদের অজ্ঞতার কারণে আমরা নবীর শিক্ষাকে সংকুচিত ও অসম্পূর্ণ বলতেও দ্বিধা করছিনা। ফলে নৈতিকতা শূন্য জ্ঞান-বিজ্ঞানের উৎকর্ষতা সত্ত্বেও আমরা অশান্তির দাবানলে নিক্ষিপ্ত হচ্ছি। অথচ রাসূলুল্লাহ্র সুমহান চরিত্রের শিক্ষা ও আদর্শ বর্জন করে বিশ্ব মানবতার শান্তি ও মুক্তি অর্জন অসম্ভব।\n\nআল্লাহ্ তা‘আলার প্রেরিত নবী-রাসূলগণ সকলেই সচ্চরিত্র ও উন্নত আখলাকে পরিপূর্ণ আদর্শ ছিলেন। বিপথগামী মানব সমাজ তাঁদের কাছ থেকেই উন্নত আচরণের পথ নির্দেশনা লাভ করতো। প্রিয়নবী হযরত মুহাম্মদ (ﷺ)\u0027র পবিত্র সত্তার মধ্যেই সকল নবী-রাসূলগণের উত্তম চরিত্রাবলীর সামগ্রিক সমন্বয় বিদ্যমান।\n\nপবিত্র ক্বোরআনুল করীমে প্রিয়নবীজীর চরিত্রের প্রশংসায় এরশাদ করা য়েছে-\n\nوَاِنَّكَ لَعَلٰى خُلُقٍ عَظِيْمٍ\n\nঅর্থ: আপনি অবশ্যই সুমহান চরিত্রের উপর অধিষ্ঠিত।\n\n[সূরাতুল ক্বলম: ৪] প্রিয়নবী নিজেই ঘোষণা করেছেন-\n\n بعثت لاتمم مكارم الاخلاق\n\nঅর্থ: ‘‘আমি উত্তম চরিত্রসমূহকে পরিপূর্ণতা দান করার জন্য প্রেরিত হয়েছি।’’ [মিশকাতুল মাসাবীহ] পবিত্র ক্বোরআনে রাসূলের অনুসরণকে আল্লাহর ভালোবাসা অর্জনের মাপকাঠি বলে ঘোষণা করা হয়েছে। যেমন-\n\nقل ان كنتم تحبون الله فاتبعونى يحببكم الله\n\nঅর্থাৎ হে মাহবূব (ﷺ)\u0027! আপনি বলুন, যদি তোমরা আল্লাহকে ভালোবাসো, তবে আমাকে অনুসরণ করো, তবে আল্লাহ্ও তোমাদেরকে ভালোবাসবেন। [সূরা আলে ইমরান: ৩১] রাসূলুল্লাহ্ (ﷺ)\u0027র সুমহান চরিত্র ও গুণাবলীর কয়েকটি সংক্ষেপে বর্ণনা করা হলো।\n\nআমাদের প্রিয় রাসূল (ﷺ)\u0027 ছিলেন সত্যবাদিতা ও আমানতদারীর মূর্তপ্রতীক। মক্কাবাসীরা নবূয়াত প্রকাশের আগে বাল্যকাল থেকেই তাঁকে ‘আল্ আমীন’ (আমানতদার) ‘আস্সাদিক’ সত্যবাদী বলে ডাকতেন। মক্কার লোকেরা নিজেদের আমানত সমূহ গচ্ছিত রাখার জন্য নবীজী ব্যতীত অন্য কাউকে নির্ভরযোগ্য মনে করতেন না। এমনকি তাঁর গৃহ একটি উৎকৃষ্ট ‘দারুল আমানত’ বা আমানতের গৃহে পরিণত হয়েছিল। তাই হিজরতের সময়ে হযরত আলী রাদ্বিয়াল্লাহু আনহুকে ওই সকল আমানত মালিকদেরকে ফিরিয়ে দেয়ার জন্য দায়িত্ব দিয়ে গিয়েছিলেন। তিনদিনের মধ্যে তিনি সকল মালসম্পদ মালিকদেরকে পৌঁছে দিয়েছিলেন।\n\nহযরত আবু সুফিয়ান রাদ্বিয়াল্লাহু আনহু’র নিকট ইসলাম গ্রহণের পূর্বে বায়যান্টান সম্রাট নবীজী সম্পর্কে জিজ্ঞাসা করলেন: নবূয়াত প্রকাশের পূর্বে তিনি কি কখনও মিথ্যা বলেছেন? তিনি বলেন, না, আবার জিজ্ঞাসা করলেন, তিনি কি কখনও প্রতারণা করেছেন। আবু সুফিয়ান বললেন না।[সহীহ বুখারী শরীফ: ওহী অধ্যায়]\n\nকা’বা শরীফ পুণ:নির্মাণ করার সময় মক্কার লোকেরা হাজরে আসওয়াদ স্থাপন করাকে কেন্দ্র করে একে অপরের বিরুদ্ধে অসি-উত্তোলন করে। তখন তাঁরা রাসূলকে দেখে বলে উঠেছিল- هَذَا الْاَمِيْنُ رَضَيْنَا بِهِ\n\nঅর্থ: ‘‘এই যে আল আমীন, আমরা তাঁর মীমাংসায় সন্তুষ্ট আছি।’’\n\nআমাদের প্রিয়নবীর সুমহান চরিত্রের একটি বৈশিষ্ট্য হচ্ছে, যাঁরাই তাঁর সাথে কিছু সময় অতিবাহিত করেছেন, তাঁরা সকলেই তাঁর সদাচারের ভূয়সী প্রশংসা করেছেন। তৎকালীন আরবে লজ্জা ও শালীনতাবোধের দৈন্য ছিল। বর্তমানকালে আমাদের সমাজেও লজ্জা ও শালীনতা হ্রাস পেয়েছে। অথচ লজ্জা ও শালীনতা মানবতার মুকুটস্বরূপ। আরবের লোকদের মধ্যে কোন কোন সম্প্রদায় উলঙ্গ অবস্থায় কা’বা ঘর তাওয়াফ করতো। কিন্তু আমাদের নবীজী সম্পর্কে হযরত আবু সাঈদ খুদরী রাদ্বিয়াল্লাহু আনহু বলেন, ‘‘রাসূলুল্লাহ্ (ﷺ)\u0027 পর্দানশীন কুমারী নারী অপেক্ষাও অধিক লাজুক ছিলেন।’’ [মুসলিম শরীফ: হাদীস নম্বর ২৩২০]\n\nতিনি ঘোষণা করলেন, লজ্জাশীলতা ঈমানের অঙ্গ। তিনি আরও ইরশাদ করেন, যদি কারও লজ্জা না থাকে, তাহলে সে যা ইচ্ছা তা করতে পারে। বর্তমান যুগে আমরা দেখছি অশ্লীলতারমূল হচ্ছে লজ্জার অভাব।\n\nপ্রিয়নবীজী ছিলেন কঠোর সংকল্প ও দৃঢ়চিত্ততার উজ্জ্বল নিদর্শন। তিনি ‘উলূল আযম’ (স্থির প্রতিজ্ঞা) রাসূলদের মধ্যে অন্যতম। যেমন- আমাদের প্রিয়নবী সাল্লাল্লাহু আলায়হি ওয়াসাল্লাম যখন নবুয়াতের বিরাট দায়িত্ব বহন করেন, তখন মক্কার কুরাইশদের কেউই তাঁর সহযোগী ছিলনা। কিন্তু তিনি দৃঢ়চিত্তে স্বীয় গন্তব্যে অগ্রসর হতে বিন্দুমাত্র সংকোচবোধ করেননি। বরং তিনি মুশরিকদের অত্যধিক বিরোধিতার সময় বলেছিলেন, ‘‘আল্লাহর শপথ! তারা যদি আমার এক হাতে চন্দ্র ও অন্য হাতে সূর্যও এনে দেয় তবুও আমি দ্বীন প্রচার হতে বিরত হবো না। যে পর্যন্ত এ কাজ শেষ হবে কিংবা আমার ওফাত হবে।\n\n[ইবনে হিশাম: সীরাত ১ম খণ্ড, পৃষ্ঠা ২৮৪]\n\nপ্রিয়নবীজীর পরিচালিত যুদ্ধগুলোকে (হুনায়ন যুদ্ধ ব্যতীত) মুসলমানদের তুলনায় শত্র“দের সংখ্যা কয়েকগুণ বেশী ছিল। কিন্তু এতদত্ত্বেও তিনি এক মুহূর্তের জন্যও আপন সংকল্প হতে বিচ্যুত হননি। একদা জনৈক শত্র“ হুযূরকে একাকী একটি বৃক্ষের ছায়ায় বিশ্রাম করতে দেখে তলোয়ার উত্তোলন করে বলল, ‘‘হে মুহাম্মদ! এখন তোমাকে আমার হাত থেকে কে রক্ষা করতে পারে? নবী করীম সাল্লাল্লাহু আলায়হি ওয়াসাল্লাম দৃঢ় কন্ঠে বললেন, আল্লাহ্! একথা শুনা মাত্র সে ভয়ে কেঁপে উঠলো এবং তলোয়ার হাত থেকে পড়ে গেল। নবীজী পরে তাকে ক্ষমা করে দিলেন। [বুখারী শরীফ: ২য় খণ্ড, পৃষ্ঠা- ২২৬]\n\nপ্রিয় রাসূল ছিলেন অত্যন্ত বিনয়ী ও নম্রস্বভাবের অধিকারী। আল্লাহর নিকট থেকে তিনি এত সম্মান মর্যাদা লাভ করেছেন, যা দুনিয়ায় অন্য কেউ লাভ করেননি। এতদসত্ত্বেও তিনি সর্বদা বিনয় ও নম্রতার জীবন্ত আদর্শ হিসেবে জীবন অতিবাহিত করেছেন। তাঁর পবিত্র যবান হতে কখনও এমন কোন শব্দ উচ্চারিত হয়নি, যা দ্বারা অহংকার ও আত্মম্ভরিতার লেশমাত্র অনুভূত হয়। তিনি ইরশাদ করতেন, ‘‘আমাকে হযরত ইউনুচ ইবনে মাত্তার উপর শ্রেষ্ঠত্ব প্রদান করাও সমীচীন বলে মনে করিনা।’’[বুখারী শরীফ: ২য় খণ্ড, পৃষ্ঠা- ৩৬০]\n\nএকদা একজন মুসলমান ও ইয়াহুদী তাঁর ও হযরত মুসা আলায়হিস্ সালামের শ্রেষ্ঠত্ব বিষয়ে বিতর্ক হয়। একথা শুনে প্রিয়নবীজী ঘোষণা করলেন, ‘‘তোমরা হযরত মুসা আলায়হিস্ সালামের উপর আমাকে শ্রেষ্ঠত্ব দিওনা। কেননা, কিয়ামতের দিন মানুষ যখন সংজ্ঞাহীন হয়ে যাবে, তখন সর্বপ্রথম আমারই চেতনা লাভ হবে। তখন আমার দৃষ্টিতে পড়বে যে, হযরত মুসা আলায়হিস্ সালাম আরশের থাম ধরে আছেন। আমি জানিনা তিনি কি আমার পূর্বে সংজ্ঞা প্রাপ্ত হবেন, নাকি আদৌ সংজ্ঞা হারাবেন না।’’[বুখারী শরীফ: ২য় খণ্ড, পৃষ্ঠা ৩৫৪]\n\nতিনি এভাবে জীবনের সকল ক্ষেত্রেই বিনয় ও নম্রতা পছন্দ করতেন। তিনি সাহাবায়ে কেরামের সম্মুখে অন্যান্য নবী ও বিখ্যাত ব্যক্তিবর্গের প্রশংসনীয় দিকগুলো উদ্ভাসিত করতেই ভালবাসতেন।\n\nরাসূলুল্লাহ্ সাল্লাল্লাহু আলায়হি ওয়াসাল্লাম মুসলিম অমুসলিম, আত্মীয়-অনাত্মীয় সকলের জন্যই ধৈর্য, সহিষ্ণুতা, উদারতা ও মহানুভবতার জীবন্ত আদর্শ ছিলেন। তিনি তাঁর ব্যক্তিগত জীবনে শত্র“র উপর কখনও প্রতিশোধ নেননি। মক্কা বিজয়ের পর স্বীয় রক্ত পিপাসু শত্র“দেরকে ক্ষমা ও হত্যার উদ্দেশ্যে আগত ঘাতকদেরকে বারবার নিস্কৃতিপ্রদান তাঁর ক্ষমার উজ্জ্বল দৃষ্টান্ত। তাঁর খাদেমদের থেকে কোন ভুল-ত্র“টি প্রকাশ পেলে তিনি সর্বদা তা মার্জনা করে দিতেন।\n\nআমাদের প্রিয়নবীজী বীরত্ব ও সাহসিকতার জন্য সুখ্যাত ছিলেন। তাঁর পবিত্র জীবনে অসধারণ বীরত্ব, সাহসিকতা ও নির্ভীক চিত্ততা প্রমাণিত হয়েছে। কোন জিহাদে তিনি পরাজিত হননি। কোন জিহাদে তিন শত্র“দের ভয়ে স্বস্থান হতে পশ্চাৎগামী হননি। হযরত আলী রাদ্বিয়াল্লাহু আনহুর উক্তি অনুসারে যুদ্ধের সময় নবীজী সর্বদা সম্মুখভাগে থাকতেন। যুদ্ধ তীব্র আকার ধারণ করলে হযরত আলীর মতো বীর যোদ্ধাদেরকেও হুযূরের পাশে আশ্রয় নিতে হতো, ভয়াবহ পরিস্থিতিতেও বিন্দুমাত্র ভীত-সন্ত্রস্ত হতেন না। তিনি বজ্রকন্ঠে বলতেন-انا النبى لاكذب انا ابن عبد المطلب-\n\nঅর্থ: ‘‘আল্লাহর প্রেরিত সত্য নবী এবং আমি আবদুল মুত্তালিবের পৌত্র।’’ [বুখারী ও মুসলিম শরীফ]\n\nতিনি তাঁর সাহাবাদের মধ্যে এমন বীরত্ব ও সাহসিকতার গুণাবলী সৃষ্টি করেন যে, তাঁরা কখনও কোন মহাশক্তি দ্বারা প্রভাবিত হতেন না।\n\nশিশুদেরকে প্রিয়নবীজী অত্যন্ত ভালবাসা ও মমতা প্রদর্শন করতেন এবং øেহভরা ব্যবহার করতেন। তিনি বলেন, ‘‘যে ব্যক্তি ছোটদের øেহ করে না, বয়োজ্যেষ্ঠদের অধিকার দেয় না, সে আমাদের অন্তর্ভুক্ত নয়।’’ [সুনানে তিরমীযী]\n\nপথে খেলাধুলারত শিশুদেরকে দেখলে তিনি মৃদু হেসে সালাম দিতেন। সওয়ারীতে আরোহনের সময় আগে ও পিছনে শিশুদেরকে তুলে নিতেন। শিশুদের শিক্ষাদীক্ষার প্রতি তিনি এক সা’ সদকা হতে উত্তম বলতেন। তাঁর কাছে ছোট শিশুদের আনা হলে কোলে নিয়ে আদর ও দু‘আ করতেন।\n\nসমাজের নিুস্তরের লোকদের প্রতি রাসূলুল্লাহ্ সাল্লাল্লাহু আলায়হি ওয়াসাল্লাম বিশেষ লক্ষ্য রাখতেন। দাসদাসীদের বিষয়টি এতে বিশেষভাবে উল্লেখযোগ্য, বিশ্বের ইহিতাসে মহানবী সাল্লাল্লাহু আলায়হি ওয়াসাল্লাম সর্বপ্রথম দাসদাসীদেরকে দাসমুক্তিকে বিভিন্ন ইবাদতের মধ্যে অন্তর্ভুক্ত করে দিয়েছেন এবং দাসদাসীদেরকেও নিজেদের সমতুল্য মানুষ মনে করার ও তাদের মানবিক অধিকার রক্ষা করার প্রতি বিশেষ গুরুত্ব আরোপ করেছেন। তিনি ঘোষণা করেছেন- এই দাসদাসীরাও তোমাদের মতোই মানুষ। তোমরা নিজেরা যা খাও, তাদেরকেও তা থেকে দেবে, যা পরিধান করো তা পরিধান করতে দেবে এবং তাদের সাধ্যের অধিক কাজ দেবে না। যদি দাও, তবে নিজেরাও সহায়তা করবে। [আবু দাঊদ, তিরমিযী ইত্যাদি]\n\nএভাবে মানুষের অধিকার প্রতিষ্ঠায় বিশ্বনবী সাল্লাল্লাহু আলায়হি ওয়াসাল্লাম-এর আদর্শ আজও সমুজ্জ্বল হয়ে আছে। আমাদের প্রিয় রাসূল সাল্লাল্লাহু আলায়হি ওয়াসাল্লাম ছিলেন অত্যন্ত দানশীল ও মেহমান নওয়ায। মেহমানদারীকে তিনি ইসলামের অঙ্গ বলেছেন। [মুসলিম শরীফ: ৪৭-৪৮]\n\nমেহমানদারীর ক্ষেত্রে তাঁর নিকট মুসলিম কাফিরের পার্থক্য ছিল না। একদা এক অমুসলিম মেহমান সাতটি বকরীর দুধ নিঃশেষ করে দেয়। [তিরমিযী: ২৬৭]\n\nঅনেক সময় মেহমানদারী করতে গিয়ে তাঁকে ও তাঁর পরিবারের লোকদেরকে অনাহারে থাকতে হতো। তাঁর মেহমানদারীতে মুগ্ধ হয়ে বহু অমুসলিম ইসলামে দীক্ষিত হয়েছিলো। অনেক ইহুদী তাঁর সাথে অশিষ্ঠ আচরণ করত; কিন্তু তিনি সর্বদাই তাদেরকে মার্জনা করতেন ও ধৈর্য ধারণ করতেন। শুধু মানব জাতির জন্য নয়, বরং সমগ্র সৃষ্ট জীবের জন্যই নবী করীম সাল্লাল্লাহু আলায়হি ওয়াসাল্লামার হৃদয় দয়া ও অনুকম্পায় পরিপূর্ণ ছিল। তিনি সাহাবাদেরকে দেখলে ইরশাদ করতেন, ‘‘এই অসহায় প্রাণীদের ব্যাপারে তোমরা আল্লাহকে ভয় করো, সদয়ভাবে এর উপর সওয়ার হবে এবং উৎকৃষ্ট খাদ্য দেবে। [আবু দাঊদ: হাদীস- ২৫৪৮]\n\nদয়াল নবী সাল্লাল্লাহু আলায়হি ওয়াসাল্লাম একদিকে জীবে দয়ার শিক্ষা দিয়েছেন। অপরদিকে জাহেলী যুগের সকল কু-প্রথার মূলোৎপাটন করেছেন যা জীব জন্তুকে কষ্ট যাতনা দিত। এ সকল কাজকে তিনি বর্বরতা ও নির্দয়তা বলে অভিহিত করেন। আর্ত ও পীড়িতদের সেবা যতেœর প্রতি রাসূল সাল্লাল্লাহু আলায়হি ওয়াসাল্লাম বিশেষ গুরুত্ব দিতেন। কারো অসুস্থতার খবর পেলে তার সেবার জন্য তিনি নিজে উপস্থিত হতেন। এমনকি কোন ইহুদী অসুস্থ হলেও তিনি দেখতে যেতেন, তিনি বলেছেন, যে কেউ অযু সহকারে কোন মুসলিম ভাইয়ের শুশ্র“ষা করে, সে জাহান্নাম থেকে সত্তর বছরের দূরত্বে থাকে। [আবু দাউদ: হাদীস- ৩০৯৭]\n\nতিনি অসুস্থদের মুখমন্ডল ও বুকে পিঠে হাত বুলিয়ে বলতেন- হে আল্লাহ্! অমুককে আরোগ্য দান করো। উচ্চারণ- ‘লা বা’ছা তুহুরুন ইন শাআল্লাহ।’ তিনি রোগীদের ঘৃণা করা তাদের অস্পৃশ্য করে রাখার বিরোধী ছিলেন। সরকারে দো‘আলম মহানবী সাল্লাল্লাহু আলায়হি ওয়াসাল্লাম অগত-অনাগত, আত্মীয়-অনাত্মীয় এবং মানব ও পশু-পাখিসহ সমগ্র সৃষ্টি জীবের জন্যে দয়া ও করুণার সমুজ্জ্বল প্রতীক ছিলেন। বর্ণ-বংশ, দেশ-কাল, নির্বিশেষে সকলের প্রতি তাঁর দয়া মায়া ছিলো সর্বব্যাপী। প্রিয়নবী সাল্লাল্লাহু আলায়হি ওয়াসাল্লাম-এর মহত্ব ও সুমহান চরিত্রের বিবরণ এত ব্যাপক যে, তা কোন গ্রন্থাগারে লিপিবদ্ধ করা অসম্ভব। প্রকৃতপক্ষে রাসূল সাল্লাল্লাহু আলায়হি ওয়াসাল্লাম-এর সুমহান চরিত্রের শিক্ষা ও আদর্শ যদি আমরা আমাদের জীবনে বাস্তবায়ন করতে পারি। তাহলে আজও বিশ্বময় শান্তি ও নিরাপত্তা প্রতিষ্ঠিত হবে এতে সন্দেহের অবকাশ নেই। আল্লাহ্ পাক আমাদেরকে রহমাতুল্লীল আলামীনের সুমহান চরিত্রের অনুসরণ করার তাউফিক দান করুক।"
  },
  {
    "1": "মদিনা শরিফের ফযিলত",
    "2": "মদিনা শরিফের ফযিলত-\n\nআহমদুল ইসলাম চৌধুরী\n\n\u003d\u003d\u003d\u003d\u003d\n\nপবিত্র মদিনার শ্রেষ্ঠ ফযিলত হল আঠার হাজার মাখলুকাতে বিশ্বের সর্বশ্রেষ্ঠ মহামানব সৈয়্যদানা হযরত মুহাম্মদুর রাসুলুল্লাহ সাল্লাল্লাহু আলাইহি ওয়াসল্লামা-এর পবিত্র রওজা শরিফ এ নগরীতেই অবস্থিত। এর এমন এক ফযিলত যার সাথে অপর কোন ফযিলতের তুলনা হয় না। বরং দুনিয়া ও আখিরাতের কোন নিয়ামতই এ নিয়ামতের সমতুল্য হতে পারে না।\n\nতাছাড়া বিশ্বের সর্বশ্রেষ্ঠ মহামানব সৈয়্যদানা নবী পাক (ﷺ)\u0027-এর পবিত্র রওযা শরীফ পবিত্র মদিনা শরীফে। শুধু তাই নয় তাঁর মহান তিন খলিফা, আহলে বায়েত, উম্মু হাতুল মোমেনিন, মহান দশ হাজারের মত সাহাবা-ই কেরামের সমাধিও এ পবিত্র মদিনা শরীফে অবস্থিত।”\n\nআল্লাহর রাসূল (ﷺ)\u0027 বলেন, “হে আল্লাহ, আমার অন্তরে মদিনার ভালবাসা দান কর, যেমন আমরা মক্কাকে ভালবাসি এবং তার চাইতেও বেশি।”\n\nপবিত্র মদিনা মানুষের ময়লাকে এমনভাবে দূরিভূত করে যেভাবে কামারের ভাতি লোহার মরিচাকে দূরিভূত করে। অন্য হাদিস শরিফে বর্ণিত আছে- মদিনা শরিফ পূত-পবিত্র। গোনাহসমূহকে এটা এমনভাবে বিদুরিত করে যেমনিভাবে কামারের ভাতি রূপার মরিচাকে দূরিভূত করে অর্থাৎ ফিৎনা, ফ্যাসাদ, সন্ত্রাস সৃষ্টিকারীদের এখান থেকে দূরে সরিয়ে রাখে। এটি মদিনা শরিফের একটি বৈশিষ্ট্য। অধিকাংশ ইমাম-একমত যে, মদিনা শরিফের এ বৈশিষ্ট্য সর্বদা বিদ্যমান।\n\nএক বর্ণনায় বর্ণিত আছে যে, এক বেদুঈন আল্লাহ-রাসূল (ﷺ)\u0027’র হাতে এ কথার উপর বাইয়াত গ্রহণ করল যে, সে মদিনাতেই অবস্থান করবে। দ্বিতীয় দিবসে ঘটনা চক্রে সে অসুস্থ হয়ে পড়ে এবং জ্বরাক্রান্ত হয়। অতঃপর সে নবী পাক (ﷺ)\u0027’র নিকট এসে বাইয়াত ভঙ্গের এবং স্বদেশে চলে যাওয়ার অনুমতি প্রার্থনা করে। তখন নবী পাক (ﷺ)\u0027 তার সম্পর্কে উল্লেখিত হাদিসটি বর্ণনা করেছেন।\n\nহযরত উমর ইবনে আবদুল আজিজ রাদ্বিয়াল্লাহু তা‘আলা আনহু মদিনা শরিফ থেকে আসার সময় বন্ধু-বান্ধবদের সম্বোধন করে বললেন মদিনা শরিফ যাদেরকে দূরে নিক্ষেপ করেছে আমরা তাদের অন্তর্ভুক্ত হওয়ার আশংকা করছি।\n\nএ পবিত্র নগরির পূর্ণাঙ্গ বৈশিষ্ট্য ঐ দিনই পূর্ণভাবে প্রকাশ পাবে, যখন মলউন দাজ্জালের আবির্ভাব হবে এবং মদিনা শরিফে প্রবেশে সক্ষম হবে না আর সব সন্ত্রাসকারী দাজ্জালের অনুসরণে মদিনা শরিফ থেকে বাইরে চলে আসবে। সে দিন মদিনা শরিফ দুষ্ট লোক থেকে সম্পূর্ণরূপে মুক্ত হয়ে যাবে। যেমন হাদিস শরিফে বর্ণিত আছে সে সময় ইসলাম বিরোধী এবং মুশরিকদের অপবিত্রতা থেকে মদিনা শরিফের পবিত্রতা স্পষ্ট হয়ে উঠবে। মদিনা শরিফের ফযিলতসমূহের মধ্যে এটা আরেকটি ফযিলত যে, মহান আল্লাহ পাক মদিনা শরিফের মাটি ও ফলের মধ্যে শেফা ও আঙ্গুরের গুণ রেখেছেন। অনেক হাদিস শরিফে বর্ণিত আছে মদিনা শরিফের ধূলাবলিতে প্রত্যেক রোগের শেফা রয়েছে। কোন কোন বর্ণনায় দেখা যায়, মদিনা শরিফের মাটিতে রোগের ঔষধ রয়েছে। বিশেষ করে ওয়াদিয়ে বতন নামক স্থানে। বর্ণিত আছে যে, নবী পাক (ﷺ)\u0027 কোন কোন সাহাবিকে ঔষধ স্বরূপ এ মাটি ব্যবহারের নির্দেশ দিয়েছেন। ঔষধ হিসেবে এ মাটি নিয়ে যাওয়া সম্পর্কে অনেক বর্ণনা পাওয়া যায়। অনেক ইমাম এ মাটি সম্পর্কে তাঁদের অভিজ্ঞতার কথা বর্ণনা করেছেন। যেমন হযরত শেখ-ই মুজাদ্দেদিন ফিরোজ আবাদী বলেন এ মাটি সম্পর্কে আমি নিজেই অভিজ্ঞতা অর্জন করেছি। আমার একজন গোলাম পূর্ণ এক বছর যাবৎ জ্বরাক্রান্ত ছিল, আমি নিজেই ঐ মাটি পানির সাথে মিশিয়ে সেবন করানোর ফলে সে ঐ দিনই আরোগ্য লাভ করে। হযরত শেখ আবদুল হক মুহাদ্দেস দেহলভী রহমাতুল্লাহি তা‘আলা আলায়হি বলেন আমি নিজেই এ মাটির অভিজ্ঞতা অর্জন করেছি। এক সময় তিনি মদিনা শরিফে অবস্থানরত অবস্থায় তাঁর পা ফুলে গিয়েছিল। চিকিৎসকগণ এটা দুরারোগ্য ব্যাধি বলে অভিমত দেন এবং তারা অক্ষমতা প্রকাশ করেন। তিনি ঐ পবিত্র মাটির ব্যবহার আরম্ভ করে দেন। এতে অল্প দিনের মধ্যে মহান আল্লাহ পাক তাকে অতি সহজে আরোগ্য দান করলেন।\n\nযখন নবী পাক (ﷺ)\u0027 সফর থেকে ফেরার সময় মদিনা শরিফের কাছাকাছি পৌঁছে যেতেন, তখন তাড়াতাড়ি পবিত্র মদিনায় পৌঁছে যাওয়ার উৎসাহে সওয়ারিকে জোরে চালিয়ে দিতেন এবং চাদর মোবারক গর্দান থেকে নিয়ে ফরমাতেন হে আমার শ্বাস গ্রহণের স্নিগ্ধ পুরবী বাতাস! তোমাকে স্বাগত জানাই।\n\nশুধু তাই নয়, মদিনা শরিফের যে সব ধূলাবালি তাঁর চেহারা মোবারকে লাগত তা তিনি পরিষ্কার করতেন না। এমন কি যদি কোন সাহাবীকে দেখতেন যে, তিনি ধূলাবালি থেকে বেঁচে থাকার জন্য মাথা ও মুখমণ্ডলকে আবৃত করছেন, তখন তিনি নিষেধ করতেন এবং এরশাদ করতেন “মদিনার মাটি শেফা।” এ কারণেই মদিনা শরিফের আরেক নাম শাফিয়া অর্থাৎ আরোগ্যকারী।\n\nবোখারী ও মুসলিম শরিফের হাদিসে বর্ণিত আছে যে ব্যক্তি মদিনা শরিফের “আজওয়া” নামক ৭টি খেজুর দিয়ে নাস্তা করবে, কোন প্রকার বিষ ও জাদু তার উপর প্রভাব বিস্তার করতে পারবে না।\n\nহযরত আয়েশা সিদ্দিকা রাদ্বিয়াল্লাহু তা‘আলা আনহা দূরারোগ্য রোগে আজওয়া খেজুর খাবার পরামর্শ দিতেন। আজওয়া মদিনা শরিফের উৎকৃষ্ট খেজুর।\n\nবিভিন্ন বর্ণনায় রয়েছে, এ খেজুরের মূল বৃক্ষ নবী পাক (ﷺ)\u0027 নিজ হাত মোবারকে রোপণ করেছিলেন।\n\nহযরত ইবনে আব্বাস রাদ্বিয়াল্লাহু তা‘আলা আনহু থেকে বর্ণিত, নবী পাক (ﷺ)\u0027’র নিকট সর্বাপেক্ষা প্রিয় খেজুর ছিল আজওয়া। উল্লেখ্য, নবী পাক (ﷺ)\u0027 মোহাব্বত করার কারণেই আজওয়া অনেক গুণে গুণান্বিত রয়েছে।\n\nবিভিন্ন গ্রন্থে মদিনা শরিফের একশত ঊনিশ প্রকারের খেজুরের কথা উল্লেখ রয়েছে। তন্মধ্যে কয়েক প্রকারের খেজুর আজওয়ার পর নানা গুণে গুণান্বিত।\n\nনবী পাক (ﷺ)\u0027 মদিনা শরিফে বসবাস ও অবস্থানের জন্য উৎসাহিত করেছেন। তথাকার দুঃখ কষ্টের উপর ছবর এবং ধৈর্য্য ধারণের উপদেশ দিয়েছেন।\n\nবস্তুতঃ মদিনা শরিফের ফযিলত বর্ণনা করে শেষ করার মত নয়। এ পবিত্র শহরকে নবী পাক (ﷺ)\u0027 এত বেশি ভালবাসতেন, যা বর্ণনা করে শেষ হবার নয়। আশেকে রাসূলগণের আরজু থাকে মদিনা শরিফে বারে বারে যাওয়ার জন্য, যাতে রওজা পাকে সালাম পেশ করার সৌভাগ্য লাভ করা যায়।\n\nমহান আল্লাহ পাক আমাদের সেই তাওফিক দান করুন। আ-মী-ন।\n\nলেখক: বিশিষ্ট লেখক ও গবেষক।"
  },
  {
    "1": "ঈদে মিলাদুন্নবী (ﷺ) এক মহা নেয়ামত",
    "2": "ঈদে মিলাদুন্নবী এক মহা নেয়ামত-\n\nমুহাম্মদ আলী ইমাম\n\n\u003d\u003d\u003d\n\nবছর ঘুরে আবার আমাদের মাঝে এসেছে নেয়ামতের মাস, অফুরন্ত খুশী উদ্যাপনের মাস এবং আল্লাহ তাবারাকা ওয়া তাআলার দরবারে বেহদ শুকরিয়া আদায় করার মাস- রবিউল আওয়াল। এই মাসের শুভাগমন হলেই দুনিয়ার ঈমানদার মুসলমানদের অন্তরে প্রবাহিত হতে থাকে এক মহব্বতের ফল্গুধারা। সবাই অনুভব করে এক অনাবিল প্রশান্তি। তৃঞ্চার্ত চাতক যেমন পানি দেখলেই তার অন্তরে এক আনন্দমিশ্রিত শিহরণ খেলে যায় এ যেন সে রকমই অনুভূতি। সারা বছরের অপেক্ষার অবসান হয় আনন্দের অশ্রুতে।\n\nএই সেই রবিউল আউয়াল মাস, যেই মাসে তশরীফ এনেছেন আল্লাহ তাবারাকা ওয়া তাআলার, প্রিয় হাবীব, আল্লাহর সমস্ত সৃষ্টি জগতের জন্য রহমত, বরকত ও মানব জাতির কল্যাণকামী এবং মুক্তিদাতা আখেরী নবী হুজুর সারোয়ারে কায়েনাত, আকায়ে নামদার রহমতুিল্লল আলামিন, শফিউল মুজনেবিন হযরত মুহাম্মদ মোস্তফা আহমদ মোজতবা সাল্লাল্লাহু আলাইহি ওয়া সাল্লাম। ১২ই রবিউল আউয়াল রোজ সোমবার ছোবহে ছাদেকের সময় পবিত্র মক্কা মোয়াজ্জামায় হযরত মা আমেনা রাদ্বিয়াল্লাহু তা‘আলা আনহার পবিত্র শেকমে পাক থেকে দুনিয়ার বুকে তশরীফ আনলেন হুজুর পুরনূর সাল্লাল্লাহু তাআলা আলাইহে ওয়া সাল্লাম।\n\nসাধারণত ‘ঈদ’ অর্থ আনন্দ। আরো একটু বিশ্লেষণ করলে আনন্দ উদযাপন করা। ‘মিলাদুন্নবী (ﷺ)\u0027’ আরবী শব্দ। আভিধানিক অর্থ হচ্ছে নবী (ﷺ)\u0027-এর শুভাগমন। সুতরাং ‘ঈদে মিলাদুন্নবী (ﷺ)\u0027’ অর্থ দাঁড়ায় নবী করীম (ﷺ)\u0027-এর শুভাগমন উপলক্ষে আনন্দ বা খুশী উদযাপন করা। ঈদে মিলাদুন্নবী (ﷺ)\u0027 আল্লাহ তাবারাকা ওয়া তাআলার পক্ষ থেকে এমন এক নেয়ামত যা গ্রহণ, পালন এবং যার শুকরিয়া আদায়ের মাধ্যমে ধর্মপ্রাণ মুসলমানগণ আল্লাহর সন্তুষ্টি অর্জন করে থাকে।\n\nঈদে মিলাদুন্নবী (ﷺ)\u0027 কেন এত গুরুত্বপূর্ণ? আল্লাহ তাবারাকা ওয়া তাআলা হাদীসে কুদসীতে নবী করিম (ﷺ)\u0027কে উদ্দেশ করে এরশাদ করেন- “লাওলাকা লামা খালাকতুল আফলাক।” অর্থাৎ ‘‘(হে নবী), আমি যদি আপনাকে সৃষ্টি না করতাম তাহলে আমি আসমানসমূহ তথা কিছুই সৃষ্টি করতাম না।” এই হাদীসে কুদসীতে আল্লাহ তাবারাক ওয়া তাআলা পরিষ্কার করে স্বীয় রসুল (ﷺ)\u0027-এর সৃষ্টির উদ্দেশ্য বর্ণনা করেছেন। এই বিশ্ব-জগৎ, আসমান-জমিন, বেহেশত-দোজখ, আরশ-কুরসী সব কিছু সৃষ্টির মূল উদ্দেশ্য হচ্ছে আল্লাহর প্রিয় হাবীব (ﷺ)\u0027কে আঠার হাজার মাখলুকাতের সামনে প্রকাশ করা। শুধু প্রকাশ করা নয় আল্লাহর রহমত স্বরূপ মানবজাতির কল্যাণে দুনিয়ার জমিনে প্রেরণ করা। যেমন, আল্লাহ তাআলা কোরআনে করিমে এরশাদ করেন, “ওয়ামা আরছালনাকা ইল্লা রাহমাতাল্লিল আলামিন”। অর্থাৎ ‘‘(হে রাসুল), আমি আপনাকে সমস্ত সৃষ্টির জন্য রহমত স্বরূপই প্রেরণ করেছি।” এই জন্যে বলা হয়, সকল ঈদের সেরা ঈদ- ঈদে মিলাদুন্নবী (ﷺ)\u0027।\n\nআল্লাহ তাবারাকা ওয়া তাআলা মানব জাতির জন্য অফুরন্ত রহমত ও নি’মাতের ভাৃার খুলে দিয়েছেন। সুরা আর রাহমানে আল্লাহ তাবারাকা ওয়া তাআলা এমন অনেক নেয়ামতের কথা উল্লেখ করেছেন এবং সে সব নেয়ামতের কথা বান্দাগণ যাতে অস্বীকার না করে তার জন্য সতর্কও করে দিয়েছেন। আল্লাহ তাআলা আরেক আয়াতে নেয়ামতের শুকরিয়া আদায় করার জন্য মানব জাতিকে নির্দেশ দিয়েছেন। যেমন আল্লাহ তাআলা এরশাদ করেন, “ফায্কুরূনী আযকুরকুম, ওয়াশকুরূলী ওলা তাকফুরুন”। অর্থাৎ “যদি তোমরা আমাকে স্মরণ কর, আমিও তোমাদেরকে স্মরণ করব এবং আমার শোকরগোজারী কর এবং না-শোকরী করোনা”। বুঝা গেল যে, আল্লাহ প্রদত্ত নেয়ামত ও রহমতের শোকরগুজার হওয়া আমাদের জন্য অতি গুরুত্বপূর্ণ এবং অবশ্য কর্তব্য। আরেক আয়াতে করিমায় আল্লাহ তাবারাকা তাআলা স্বীয় হাবীব (ﷺ)\u0027কে উদ্দেশ করে বলেন, “ক্বুুল ইয়া এবাদিয়াল্লাজিনা আছরাফু আলা আনফুছিহিম, লা তাকনাতু মির রাহমাতিল্লাহ্। ইন্নাল্লাহা ইয়াগফিরুয্ যুনুবা জামিয়া, ইন্নাহু হুয়াল গাফুরুর রাহীম”।\n\nতরজমা: ‘‘হে হাবীব! আপনি বলুন, ‘হে আমার ওই বান্দাগণ, যারা নিজেদের উপর যুলম করেছে, তোমরা আল্লাহর রহমত থেকে নিরাশ হয়োনা। নিশ্চয় আল্লাহ্ সমস্ত গুনাহ্ ক্ষমা করে দেন। নিশ্চয় তিনি মহা ক্ষমাশীল, পরম দয়ালু। [সূরা যুমার, আয়াত-৫০]\n\nএ আয়াতে আল্লাহ্ তাঁর বান্দাদেরকে গোনাহের কারণে তাঁর রহমত থেকে নিরাশ না হওয়ার আহ্বান জানিয়েছেন এবং বলেছেন তাদের সব গুনাহ আল্লাহ ক্ষমা করে দেবেন। যে রহমতের কথা আল্লাহ তাআলা ঘোষণা করেছেন সে রহমত তো উল্লিখিত অপর এক আয়াতে করিমা মতে রাসুলুল্লাহ (ﷺ)\u0027 স্বয়ং। অর্থাৎ আল্লাহ তাআলা তাঁর গুনাহগার বান্দাদেরকে নবী করিম (ﷺ)\u0027-এর নেগাহে করম লাভ করা থেকে নিরাশ বা হতাশ না হওয়ার আহ্বান জানিয়েছেন। অপর এক আয়াতে আল্লাহ তাবারকা ওয়া তাআলা তাঁর প্রিয় হাবীবকে উদ্দেশ করে এরশাদ করেন- “ওয়া লাও আন্নাহুম ইজ জলামু আনফুছাহুম জাউকা, ফাছতাগফারুল্লাহা, ওয়াছতাগফারা লাহুমুর রাসুলু লাওয়াজাদুল্লাহা তাওয়াবার রাহিমা।” অর্থাৎ, “যদি গুনাহ করে আমার বান্দাগণ (হে রসুল) আপনার দরবারে যায় এবং আল্লাহর দরবারে নিজ গুনাহ মাফের জন্য আরজ করে এবং আপনি তার গুনাহ মাফের জন্য দোয়া (সুপারিশ) করেন, তাহলে ঐ গুনাহগার বান্দা আল্লাহ তাআলাকে তাওবা কবুলকারী দয়ালু হিসেবেই পাবে”। এই আয়াতে করিমার মাধ্যমে আল্লাহ তাবারকা তাআলা নবী করিম (ﷺ)\u0027কে মানব জাতির ম্ুিক্তর জন্য এক মহা নেয়ামত হিসাবে বর্ণনা করেছেন।\n\nউপরিউক্ত আয়াতে করিমাসমূহের আলোকে একথা ষ্পষ্ট যে, নবী করিম (ﷺ)\u0027ই হচ্ছেন আল্লাহ তাবারাকা ওয়া তাআলা প্রদত্ত নেয়ামতগুলোর মধ্যে সর্বশ্রেষ্ঠ নেয়ামত। কারণ হাদীসে কুদসী মতে রাসুলে করিম (ﷺ)\u0027কে সৃষ্টি না করলে আল্লাহ কোন কিছুই সৃষ্টি করতেন না। বাকী সব নেয়ামত আমরা পেয়েছি রাসুলে করিম (ﷺ)\u0027-এর মাধ্যমে। এক হাদীসে পাকে রসুল করিম (ﷺ)\u0027 এরশাদ করেন, “আনা কাছেমুন ওয়াল্লাহু ইয়ুতি”। অর্থাৎ “আল্লাহ দান করেন আর আমি বন্টনকারী”। সুতরাং এ আলোচনার আলোকে একথা নির্দ্বিধায় বলা যায়, নেয়ামতের শোকরিয়া আদায় করা সকল মানব জাতির জন্য বিশেষ করে ধর্মপ্রাণ মুসলমানদের জন্য অপরিহার্য- যদি আল্লাহর সন্তুষ্টি অর্জন করতে হয়। শুকরিয়া আদায় করার একটি উল্লেখযোগ্য মাধ্যম হলো বেশী পরিমাণে নবী করিম (ﷺ)\u0027-এর উপর দুরুদ ও সালাম পাঠ করা যা কোরআনে করিমের ঘোষণা মতে আল্লাহ তাঁর সমুদয় ফেরেশতাসহ প্রতিনিয়ত বিরতিহীনভাবে দরুদ পাঠ করে থাকেন এবং আমাদেরকে নবী (ﷺ)\u0027-এর প্রতি দুরুদ ও সালাম পেশ করার নির্দেশ দিয়েছেন।\n\nনেয়ামতের শোকরিয়া আদায়ের আরেকটি পদ্ধতি হলো খুশী উদযাপন করা। কোরআনে করিমে আল্লাহ তাবারাকা ওয়া তাআলা এরশাদ করেন, “ক্বুল বেফাদলিল্লাহে ওয়া বেরাহমাতিহি ফাবেজালেকা ফাল ইয়াফরাহু” অর্থাৎ (হে রাসুল) আপনি বলুন, আল্লাহর দয়া ও মেহেরবানী পেয়ে তা নিয়ে যেন খুশী উদযাপন করে। তারা যা সঞ্চয় করছে তা থেকে এটিই শ্রেষ্ঠতর”। এই আয়াতে করিমার তফসির করতে গিয়ে বিশ্ববিখ্যাত তাফসির বিশারদগণ যেমন, আল্লামা মাহমুদ আলুসী, আল্লামা ইমাম জালালুদ্দিন সুয়ুতি, ইমাম আবু হাইয়ান আনদালুসী রাহমাতুল্লাহে আলাইহিম বলেন, “তোমাদের প্রতি হযরত মুহাম্মদ সাল্লাল্লাহু আলাইহি ওয়া সাল্লামকে প্রেরণ করে এবং কোরআন অবতীর্ণ করে আল্লাহ তোমাদের উপর যে দয়া ও করুণা করেছেন তাতে তোমরা খুশী উদযাপন কর। কেননা উভয়ের মধ্যে ফজল হলো জ্ঞান আর রহমত হলো রাসুলে কারিম (ﷺ)\u0027, যাঁর মাধ্যমে নিশ্চয়ই তোমরা চিরস্থায়ী নেয়ামত অর্জন করবে, যা এ নশ্বর পৃথিবী থেকে তোমাদের জন্য অধিকতর শ্রেয়”। সুতরাং এটা স্পষ্ট যে, হযরত রাসুলে করিম (ﷺ)\u0027 বিশ্ববাসীর জন্য সবচেয়ে বড় অনুগ্রহ ও নেয়ামত। এ কারণে আল্লাহ তাআলা এই অনুগ্রহ তথা রাসুলুল্লাহ (ﷺ)\u0027কে পাবার উপর খুশী উদযাপনের নির্দেশ দিয়েছেন। আর সেই কারণেই রাসুলুল্লাহ (ﷺ)\u0027-এর শুভাগমন দিবস ১২ রবিউল আওয়াল হয়েছে মিলাদুন্নবী (ﷺ)\u0027। আর মিলাদুন্নবী (ﷺ)\u0027কে কেন্দ্র করেই খুশী উদযাপন করাই হলো ঈদে মিলাদুন্নবী (ﷺ)\u0027, যা পালন করার নির্দেশ স্বয়ং আল্লাহ দিয়েছেন। ঈদে মিলাদুন্নবী (ﷺ)\u0027-এর দিনে খুশী উদযাপন করার উপর পুরস্কার অর্জন করার এক ব্যতিক্রমীধর্মী উদাহরণ রাসুলে করিম (ﷺ)\u0027-এর চাচা আবু লাহাব, যে রাসুলুল্লাহ (ﷺ)\u0027 ভূমিষ্ঠ হবার সংবাদ শুনে এত খুশী হয়েছিল যে, সংবাদদাতা দাসীকে সঙ্গে সঙ্গে আজাদ করে দিয়েছিল। আবু লাহাবের মৃত্যুর প্রায় এক বছর পর হযরত আব্বাস রাদ্বিয়াল্লাহু তা‘আলা আনহু একদিন আবু লাহাবকে স্বপ্নে দেখে জিজ্ঞেস করলেন- আবু লাহাব, তুমি কেমন আছ? আবু লাহাব উত্তর দিল, খুবই খারাপ অবস্থায় আছি। তবে প্রতি সপ্তাহে একদিন সোমবার আমার শাস্তি লঘু হয়। ঐ দিন আমার দু’আঙ্গুলের ফাঁক থেকে সুপেয় পানি নিঃসৃত হয় যা পান করে আমি ঐ দিন শান্তি পাই। এটা সম্ভব হয়েছে আমার ভাতিজা মোহাম্মদ (ﷺ)\u0027 ভূমিষ্ঠ হবার খবর শুনে আমি খুশী হয়েছিলাম এবং আমার দাসীকে আজাদ করে দিয়েছিলাম।” এই উদাহরণ থেকে প্রতীয়মান হয় যে, একজন কাফের রাসুল (ﷺ)\u0027-এর দুনিয়ায় শুভাগমন উপলক্ষে খুশীতে দাসীকে মুক্ত করার কারণে যদি আল্লাহ তাআলা এরূপ প্রতিদান দেন তাহলে মুসলমানগণ, বিশেষ করে নবী প্রেমিক মুসলমানগণ মিলাদুন্নবী (ﷺ)\u0027 দিবসে ঈদ বা খুশী উদযাপন করলে আল্লাহ তাআলার তরফ থেকে তার কিরূপ প্রতিদান হতে পারে? নবীপ্রেমিক মুসলমানগণ সাধারণভাবে বিভিন্নভাবে ঈদে মিলাদুন্নবী (ﷺ)\u0027-এর উদযাপন করে থাকেন। যেমন, দিবসটিকে স্মরণ করে আলোচনা অনুষ্ঠান করা, ইবাদত বন্দেগী করা, ওরস-মেজবান করা, ছালাত ছালাম প্রেরণ করা ইত্যাদি।\n\n \n\nজশনে জুলুছে ঈদে মিলাদুন্নবী (ﷺ)\u0027\n\nমুর্শিদে বরহক আলহাজ্ব হাফেজ ক্বারী সৈয়দ মোহাম্মদ তৈয়ব শাহ রহমতুল্লাহ আলাইহি মুসলমানদেরকে নবীপ্রেমে উদ্বুদ্ধ করার মানসে প্রবর্তন করেন জশনে জুলছে ঈদে মিলাদুন্নবী (ﷺ)\u0027।\n\nঈদে মিলাদুন্নবী (ﷺ)\u0027 উদযাপনের এই মহিমান্বিত অনুষ্ঠান ১৯৭৪ ইংরেজী সাল থেকে চট্টগ্রামে এবং পরবর্তীতে রাজধানী ঢাকায়ও অনুষ্ঠিত হয়ে আসছে। জশনে জুলুছে ঈদে মিলাদুন্নবী (ﷺ)\u0027-এর মাধ্যমে হুজুর করিম (ﷺ)\u0027-এর শুভাগমনে আল্লাহ তাবারাকা ওয়া তাআলার দরবারে শোকরিয়া আদায় করা এবং সেই সঙ্গে আল্লাহ ও রাসুল (ﷺ)\u0027-এর সন্তুষ্টি অর্জন করার এক মহা ওসিলা নবীপ্রেমিক মুসলমানদেরকে উপহার দেয়া হয়েছে। জশনে জুলুছে ঈদে মিলাদুন্নবী (ﷺ)\u0027 উদযাপন প্রকৃতপক্ষে এক মহান ইবাদত হিসাবে স্বীকৃতি লাভ করেছে। কারণ এই অনুষ্ঠানে রয়েছে হামদ, নাতে রাসুল ((ﷺ)\u0027), সালাত সালাম আদায় সহকারে জুলুস বা মিছিল, তকবির-বয়ান এবং মুনাজাত।\n\nবর্তমান মুর্শিদে বরহক হযরত আলহাজ্ব সৈয়দ মোহাম্মদ তাহের শাহ্ মদ্দাজিল্লুহুল আলী, যিনি রাসুলে পাক (ﷺ)\u0027-এর ৪১তম আওলাদ। জশনে জুলুসে নেতৃত্ব দিয়ে আসছেন।\n\nকোরানে করিমের একখানি আয়াত উল্লেখ করা বাঞ্ছনীয় মনে করি। এরশাদ হয়েছে “ওয়ামাঁই ইয়ুত্বি‘ইর রাসুলা ফাকাদ আত্বা-‘আল্লাহা,” অর্থাৎ, “যে রাসুলকে মান্য করেছে সে বস্তুত আল্লাহকে মান্য করেছে।” এই আয়াতে করিমার তফসীর করতে গিয়ে বিশ্বখ্যাত তাফসীর বিশারদগণ বলেছেন, মান্য করার অর্থ সন্তুষ্টি অর্জন করা। অর্থাৎ যে রাসুল (ﷺ)\u0027-এর সন্তুষ্টি অর্জন করতে সক্ষম হয়েছে সে বস্তুত আল্লাহর সন্তুষ্টি অর্জন করেছে। এটাই এই আয়াতে করিমার উদ্দেশ্য এবং আল্লাহ তাআলার নির্দেশ। এই আয়াতে করিমার আলোকে বলা যায় পবিত্র ঈদে মিলাদুন্নবী (ﷺ)\u0027 উদযাপন অর্থাৎ জশনে জুলুছে ঈদে মিলাদুন্নবী (ﷺ)\u0027 উদযাপন প্রকৃতপক্ষে আল্লাহ তাআলার নির্দেশ পালন তথা শুকরিয়া জ্ঞাপন এবং রাসুলে করিম (ﷺ)\u0027-এর সন্তুষ্টি অর্জন। যদি রাসুলে করিম (ﷺ)\u0027-এর সন্তুষ্টি অর্জন করতে পারি তাহলে নিশ্চিতভাবে আমরা আল্লাহ তাবারাকা ওয়া তাআলার সন্তুষ্টি অর্জন এবং অফুরন্ত রহমত ও বরকত হাসিল করতে সক্ষম হবো।\n\nপরিশেষে, মহাকবি আল্লামা ইকবালের একটা কসিদা পেশের মাধ্যমে শেষ করছি।\n\n“নিগহে শওকো মস্তিমে\n\nউহি আউয়াল উহি আখের\n\nউহি কোরআন, উহি ফোরকান\n\nউহি ইয়াসিন, উহি তোয়াহা”\n\nঅর্থাৎ “প্রেমের দৃষ্টিতে দেখলে\n\nতিনিই (রাসুলল্লাহ (ﷺ)\u0027) প্রথম, তিনিই শেষ\n\nতিনিই কোরআন, তিনিই ফোরকান\n\nতিনিই ইয়াসিন এবং তিনিই তোয়াহা”।\n\nলেখক: সদস্য-আঞ্জুমানে রহমানিয়া আহমদিয়া সুন্নিয়া ট্রাস্ট, চট্টগ্রাম।"
  },
  {
    "1": "আমাদের আদর্শ প্রিয় নবী",
    "2": "আমাদের আদর্শ প্রিয় নবী –\n\nজসিম উদ্দীন মাহমুদ\n\n\u003d\u003d\u003d\n\nআল্লাহ তায়ালার প্রিয় হাবীব হযরত মুহাম্মদ (ﷺ)\u0027-এর আগমনে বিশ্বমানব লাভ করেছে অনুপম কল্যাণময় পথের দিশা, মানবিক মূল্যবোধ ও সত্য-মিথ্যার পার্থক্য নিরূপনের ক্ষমতা। তাঁর অনন্যসাধারণ ব্যক্তিত্ব, অতুলনীয় সততা, ভারসাম্যপূর্ণ আচরণ, আল্লাহর প্রতি পরম আস্থা ও নির্ভরতা, সৃষ্টি জগতের প্রতি অগাধ প্রেম ও ভালোবাসা, সৌভ্রাতৃত্ববোধ ও সাম্যনীতি তথা সর্বোত্তম জীবন ব্যবস্থা উপস্থাপনে তিনি বিশ্বের সর্বকালের সর্বশ্রেষ্ঠ আদর্শ মহামানব হিসেবে দেশ-কাল-জাতি-ধর্ম-বর্ণ-গোত্র নির্বিশেষে সকলের নিকট মহিমান্বিত মর্যাদায় অভিষিক্ত ও অধিষ্ঠিত হয়েছেন। তাঁর প্রচারিত দ্বীন ‘ইসলাম’ সর্বকালের সকল মানুষের একমাত্র মুক্তির পাথেয়। তাঁর অনুপম শিক্ষা ও আদর্শ দিতে পারে মানবতার মুক্তি।\n\nমীলাদে মুস্তফা (ﷺ)\u0027\n\nপবিত্র ঈদে মীলাদুন্নবী (ﷺ)\u0027 প্রতি বছর আমাদের ঈমান ও নবীপ্রেমে নিয়ে আসে এক নবতর সজীবতা। হাজার বছরের ঐতিহ্যে লালিত এই মুবারক উৎসব যেন মহান আল্লাহর সবচেয়ে বড় নেয়ামতের বিনম্র কৃতজ্ঞতা জ্ঞাপন। ৫৭০ খ্রিস্টাব্দের আরবী ১২ই রবিউল আউয়াল সোমবার প্রিয় নবীর শুভাগমন ছিল বিশ্বের সকল মানুষের মুক্তির ওসিলা। অসত্যের অন্ধকার থেকে মহাসত্যের নূরানী উদ্ভাস। দুনিয়া ও আখেরাতের মঙ্গলের বার্তা নিয়ে তিনি এসেছিলেন। তাই মহান আল্লাহ পাক ইরশাদ করেন, “প্রকৃতই আল্লাহ মুমিনদের বড় উপকার করেছেন। যখন তিনি তাদেরই মধ্য হতে প্রেরণ করেছেন এক মহান রাসূল। যে তাঁর আয়াতসমূহ তাঁদের নিকট তিলাওয়াত করে, তাদেরকে পরিশোধন করে এবং তাদেরকে কিতাব ও বিজ্ঞান শিক্ষা দেয়। যদিও তারা পূর্বে বিভ্রান্তিতেই ছিল।”[৩:১৬৪]\n\nএই অনুগ্রহ ও বরকত পেয়ে আমরা কী করব, তাও মহান আল্লাহ বলে দিয়েছেন : “বলুন, আল্লাহর অনুগ্রহ ও তাঁর করুণা লাভ করে তোমরা অবশ্যই আনন্দ-উৎসব করবে।”\n\nআল্লাহর হাবীবের প্রতি লাখো সালাম \n\nহযরত মুহাম্মদ (ﷺ)\u0027 মহান আল্লাহর সর্বাপেক্ষা প্রিয় বন্ধু। মহান আল্লাহ সর্বদা তাঁর প্রিয় হাবীব (ﷺ)\u0027কে রহমতের মাধ্যমে প্রিয়তম করেন। তাঁর প্রতি স্বয়ং আল্লাহ সালাত প্রেরণ করেন। তাঁর ফেরেশতাগণও সালাত প্রেরণ করেন। এ প্রসঙ্গে আল্লাহ তায়ালার পবিত্র বাণী, “নিশ্চয়ই আল্লাহ, তাঁর ফেরেশতাগণ নবীর প্রতি সালাত প্রেরণ করেন, ওহে যারা ঈমান এনেছ, তোমরাও তাঁর উপর সালাত প্রেরণ কর এবং বিশেষভাবে সালাম দাও।” [সূরা আল-আযাব, আয়াত : ৫৬] হযরত রাসুলুল্লাহ (ﷺ)\u0027 ইরশাদ করেছেন : “যে ব্যক্তি আমার উপর একবার সালাত (দরূদ শরীফ) পড়ে আল্লাহ তার উপর দশটি রহমত নাযিল করেন।”\n\n[মুসলিম, সাহীহ, ২/৩২৭, আবু দাউদ, সুনান,২/১১৯, তিরমিযী, জামি, ২/৩০৫, হাদিস ৪৪৬]\n\nসারা জাহানের শ্রেষ্ঠ শিক্ষক\n\nআল-কুরআন ও হাদীস ভিত্তিক ইসলামী শিক্ষা হলো মুসলমানদের মৌলিক শিক্ষা। তাছাড়া এর শাখা উৎসমূল হিসাবে ইজমা ও কিয়াসকেও অন্তর্ভুক্ত করা হয়েছে। এই শিক্ষাকে ওহী নিঃসৃত শিক্ষা নামেও অভিহিত করা হয়েছে। এই শিক্ষার আদর্শ শিক্ষক ছিলেন বিশ্বনবী হযরত মুহাম্মদুর রাসুলুল্লাহ (ﷺ)\u0027। রাসুলুল্লাহ (ﷺ)\u0027 শিক্ষকতাসহ একজন মু’মিন-মুসলিমের জীবনের সর্বক্ষেত্রে অনুকরণীয় উত্তম আদর্শ হিসেবে পরিগণিত। মহান আল্লাহ বলেন : “তোমাদের মধ্যে যারা আল্লাহ ও আখিরাতকে ভয় করে এবং আল্লাহকে অধিক স্মরণ করে, তাদের জন্য রাসুলুল্লাহ এর মধ্যে উত্তম আদর্শ রয়েছে। [আল-কুরআন, ৩৩:২১]\n\nরাসুলুল্লাহ (ﷺ)\u0027কে একজন উঁচুমানের শিক্ষক আখ্যা দিয়ে মহান আল্লাহ মু’মিনদের প্রতি তাঁর অনুগ্রহ ও করুণার কথা উল্লেখ করে বলেন : আল্লাহ মু’মিনদের প্রতি অবশ্যই অনুগ্রহ করেছেন যে, তিনি তাদের নিজেদের মধ্য হতে তাদের নিকট রাসুল প্রেরণ করেছেন, যে তাঁর আয়াতসমূহ তাদের নিকট পাঠ (তিলাওয়াত) করে, তাদেরকে পরিশোধন করে এবং কিতাব (মহাগ্রন্থ আল-কুরআন) শিক্ষা দেয়।”  [আল-কুরআন, ৩:১৬৪]\n\nনবী করীম (ﷺ)\u0027-এর দাওয়াত\n\nআল্লাহ তায়ালার মনোনীত ধর্ম পবিত্র ইসলামের দাওয়াত দিয়েছেন নবী রাসূলগণ। নবী রাসূল শব্দ দু’টির মধেই যে প্রচারের উদ্দেশ্যটি নিহিত তা আল-কুরআনের বিভিন্ন আয়াত থেকেই স্পষ্ট হয়ে যায়। যেমন : ‘‘রসূলগণকে (প্রেরণ করেছি) সুসংবাদদাতা ও সাবধানকারী করে, যাতে রসূলগণের পরে আল্লাহর নিকট মানুষের কোন অভিযোগের অবকাশ না থাকে এবং আল্লাহ্ পরাক্রমশালী, প্রজ্ঞাময়।’’ [সুরা নিসা ৪:১৬৫]\n\nপ্রচার বা দাওয়াতি দায়িত্ব পালনটা একটা দুরূহ ব্যাপার। যুগে যুগে নবী-রাসূলগণ এ দায়িত্ব পালন করতে গিয়ে স্ব-স্ব সম্প্রদায়ের প্রচণ্ড বিরোধিতার সম্মুখীন হয়েছেন। আমাদের নবী করীম (ﷺ)\u0027 সম্পর্কে একখানা আয়াতে তাঁর মিশনের বর্ণনা এসেছে এভাবে : “হে নবী আমি আপনাকে সাক্ষ্য প্রদানকারী সুসংবাদদাতা, গাফেলদেরকে সতর্ককারী এবং আল্লাহর পক্ষ থেকে তাঁরই দিকে আহ্বানকারী এবং একটি প্রদীপ্ত প্রদীপরূপে প্রেরণ করেছি।” [আহযাব, ৩৩:৪৫-৪৬]\n\nনবী করীম (ﷺ)\u0027 সে দায়িত্ব কীভাবে পালন করবেন, তার দিকনির্দেশনাও আল্লাহ তায়ালা নিজে দিয়েছেন: “আল্লাহর পথে লোকজনকে আহ্বান করবে প্রজ্ঞা (হিকমত) পূর্ণ পন্থায় এবং সুন্দর উপদেশবাণীর সাহায্যে।” [নাহাল ১৬:১২৫]\n\nদ্বীনি শিক্ষা গ্রহণ করা ফরয\n\nমানব জীবনের অধ্যায় হলো দুটি। ইহলৌকিক অধ্যায় ও পরলৌকিক অধ্যায়। একজন মানুষকে তখনই সফল বলা যেতে পারে যখন সে নিজ জীবনের এই উভয় অধ্যায়ে সফলতা অর্জন করে। জীবনের উভয় অধ্যায়ের সফলতা সম্পর্কে দিক-নির্দেশনা চূড়ান্ত ও নিশ্চিতভাবে দেয় একমাত্র ইলমে ওহী। এ জন্য প্রতিটি মুসলমানের জন্য দীনি শিক্ষা গ্রহণকে ফরয বলে ঘোষণা করছে। মহানবী (ﷺ)\u0027 ইরশাদ করেন : “দীনি শিক্ষা অর্জন করা প্রত্যেক মুসলিম (নর-নারী)’র জন্য ফরয।”\n\nঅনুপম চরিত্রে প্রিয় রাসুল (ﷺ)\u0027\n\nপৃথিবীতে অনেক মহামানব তাঁদের চারিত্রিক গুণাবলী, মতবাদ ও আদর্শের কারণে মানব জাতির নিকট স্মরণীয় হয়ে আছেন। কিন্তু গুণাবলী ও মতবাদ তাঁদের নিজস্ব চিন্তা থেকে উদ্ভব হয়ে থাকে। ফলে তাঁদের গুণাবলী মানব সমাজে সুদূরপ্রসারী প্রভাব বা গ্রহণযোগ্যতা লাভ করতে পারে না। এমনকি কালক্রমে মানুষের মনোজগৎ থেকে এগুলোর অস্তিত্ব বিলীন হয়ে যায়। পক্ষান্তরে সর্বশেষ ও সর্বশ্রেষ্ঠ রাসূল হযরত মুহাম্মদ মুস্তফা (ﷺ)\u0027-কে আল্লাহ পাক এরূপ অনুপম চরিত্র মাধুর্য দিয়ে সৃষ্টি করেছেন, যাতে মহানবী (ﷺ)\u0027-এর যুগ থেকে কিয়ামত পর্যন্ত আগত জাতি-ধর্ম-বর্ণ নির্বিশেষে পৃথিবীর যে কোন মানুষ তাঁর অনুপম চারিত্রিক মাধুর্য গ্রহণ করে ইহকাল ও পরকালের কল্যাণ লাভ করতে সক্ষম হবে। এ প্রসঙ্গে আল্লাহ তায়ালা ঘোষণা করেন : “নিশ্চয়ই তোমাদের জন্য রয়েছে আল্লাহর রাসূলের মধ্যে উত্তম আদর্শ।” [সুরা আহযাব : আয়াত ২১] অপর আয়াতে আল্লাহ পাক ঘোষণা করেন : “এবং নিশ্চয়ই আপনি মহান চরিত্রের উপর অধিষ্ঠিত।”\n\n[সুরা কালাম : আয়াত ৪]\n\nআল্লামা শেখ সাদী (রহ.) লিখেছেন :\n\nবালাগাল উলা বিকামালিহি\n\nকাশাফাদ্ দুজা বিজামালিহি\n\nহাসুনাত জামীউ খিসালিহি\n\nসাল্লু আলাইহি ওয়া আলিহি।\n\nঅনুবাদ : \n\nআরোহন করেছেন তিনি পূর্ণতার সর্ব শীর্ষে\n\nতাঁর সৌন্দর্যে সমস্ত অন্ধকার আলোকিত হয়েছে\n\nঅপূর্ব চরিত্র তাঁর অনুপম সৌন্দর্যে মণ্ডিত,\n\nসালাম তাঁকে, সালাম তাঁর পরিবারবর্গকে।\n\nনবীজির আদর্শে জীবনের নিরাপত্তা\n\nইসলাম পূর্ণাঙ্গ ও পরিপূর্ণ জীবন ব্যবস্থা। এটি শান্তি ও নিরাপত্তার ধর্ম। জীবনের নিরাপত্তা তথা স্বাভাবিক জীবন ও মৃত্যুর গ্যারান্টি মানুষের মৌলিক অধিকারসমূহের মধ্যে সর্বাধিক গুরুত্বপূর্ণ। ইসলাম তথা রাসূল (ﷺ)\u0027 এর আদর্শ মানুষকে জীবনের নিরাপত্তার নিশ্চয়তা দিয়েছে। তাই ইসলাম হত্যাকাণ্ডকে হারাম ঘোষণ করেছে। পবিত্র কুরআনে ইরশাদ হয়েছে : “যে কেউ প্রাণের বিনিময়ে প্রাণ অথবা পৃথিবীতে নৈরাজ্য সৃষ্টির কারণ ব্যতীত কাউকে হত্যা করে, সে যেন সব মানুষকেই হত্যা করে আর যে ব্যক্তি কারো জীবন রক্ষা করে, সে যেন সকল মানুষের জীবন রক্ষা করে।” [সুরা মায়িদা : ৩২] এভাবে ইসলাম দিয়েছে সম্পদ, মান-মর্যাদা, সংস্কৃতি, অর্থনীতি, বসবাস, খাবার, ব্যক্তি স্বাধীনতা, ইনসাফ বা ন্যায়বিচারসহ জীবনের সকল ক্ষেত্রে সঠিক নিরাপত্তা।\n\nস্বাস্থ্য-শিক্ষায় প্রিয় নবী (ﷺ)\u0027\n\nদৈহিক সুস্থতা আল্লাহ তায়ালার একটি নিয়ামত। এর প্রতি উদাসীন হওয়া যাবে না। ইসলাম সুস্থ জীবন কামনা করে। মহান আল্লাহ ইরশাদ করেন : “তোমরা নিজেদেরকে ধ্বংসের দিকে নিক্ষেপ করোনা”।\n\n[সুরা বাকারা : ১৯৫]\n\nপরিষ্কার পরিচ্ছন্নতা আল্লাহ খুব পছন্দ করেন। ইরশাদ হয়েছে : আল্লাহ তওবাকারীকে ভালোবাসেন এবং যারা পবিত্র থাকেন তাদেরকেও।\n\nবেকার সমস্যা সমাধানে মহানবী (ﷺ)\u0027\n\nনবী করীম (ﷺ)\u0027 নিজে কাজ করে বেকার লোকদেরকে কাজের প্রতি উৎসাহ প্রদান করতেন। বেকার ও অলস জীবনের প্রতি নিরুৎসাহিত করতেন। তিনি বলেছেন, অকর্মন্য অলস ব্যক্তি আল্লাহ তায়ালার অপছন্দনীয় এবং উপার্জনকারী কর্মঠ ব্যক্তি রাব্বুল আলামীনের পছন্দনীয়। পবিত্র কুরআনে আল্লাহ তায়ালা ইরশাদ করেন, “সালাত সমাপ্ত হলে তোমরা পৃথিবীতে ছড়িয়ে পড় এবং আল্লাহর অনুগ্রহ খোঁজ কর।”  [সূরা জুমুয়া : ১০]\n\nএছাড়া মহানবী (ﷺ)\u0027 দানের প্রতি উৎসাহিত করে বেকার সমস্যা দূরীকরণে ভূমিকা পালন করেন। মহান রাব্বুল আলামীন ইরশাদ করেন, “তারা আপনার কাছে জিজ্ঞেস করে কি তারা ব্যয় করবে? আপনি বলুন, নিজের প্রয়োজনের পরে যা থাকবে তা ব্যয় করবে। এভাবে আল্লাহ তোমাদের জন্য নিদর্শনাবলী সুস্পষ্টভাবে বর্ণনা করেন যাতে তোমরা চিন্তা করতে পার। [সুরা বাকারা : ২১৯]\n\nশান্তি প্রতিষ্ঠা ও সন্ধিচুক্তি স্বাক্ষর\n\nইসলামের আবির্ভাব মুহূর্তে ও তার আগের বিশ্বের মানবসমাজে বিরাজমান ছিল চরম বৈষম্য। সুদ, ঘুষ, চুরি, ডাকাতি, ছিনতাই, রাহাজানি, হত্যাকাণ্ড প্রভৃতি অবাধে চলতো। তখনকার সামাজিক অনাচার ও অশান্তির অন্যতম কারণ ছিল অর্থনৈতিক বড় রকম পার্থক্য। এই অশান্ত সমাজে শান্তি প্রতিষ্ঠা করেছিলেন বিশ্বমানবতার মুক্তিদূত হযরত মুহাম্মদ (ﷺ)\u0027 । তাঁর শান্তি প্রতিষ্ঠার পদক্ষেপ ও পদ্ধতি ছিল অনন্য। যুদ্ধ-বিগ্রহ, কলহ-বিবাদ, রক্তপাত, অরাজকতা ইত্যাদি দূরীভূত করে মানুষের শান্তিপূর্ণ সহাবস্থান ও সৌহার্দ্য-সম্প্রীতির ভিত্তিতে তিনি একটি অনুপম আদর্শ কল্যাণমূলক সমাজ গড়তে সক্ষম হন। পবিত্র কুরআনে আল্লাহ তায়ালা ইরশাদ করেন : “তোমরা ছিলে পরস্পর শত্র“, অতঃপর তিনি তোমাদের মধ্যে প্রীতি স্থাপন করে দিলেন আর তোমরা হয়ে গেলে পরস্পর ভাই ভাই।”[সূরা আলে ইমরান, আয়াত :১০৩]\n\nদুর্নীতির মূলোৎপাটন\n\nরাসূল (ﷺ)\u0027 এসেছেন দুর্নীতির মূলোৎপাটন ও সুনীতির প্রচলন ঘটিয়ে মানুষকে তার অভীষ্ট লক্ষ্যে পৌঁছিয়ে দিতে। দুর্নীতি ও অসদুপায়ে অর্জিত ধন সম্পদ এবং বেঈমান সন্তান সন্ততি মহান আল্লাহর সম্মুখে কোনই কাজে আসবেনা। এ বিষয়ে মহান আল্লাহ বলেন, “তোমাদের ধন সম্পদ ও সন্তান সন্ততি এমন কিছু নয় যা তোমাদেরকে আমার নিকটবর্তী করবে। তবে যারা ঈমান এনে সৎকর্ম করে তারাই তাদের কর্মের বহুগুণ পুরস্কার পাবে আর তারা প্রসাদে নিরাপদ থাকবে। [৩৪ : ৩৭]\n\nনীতিসম্মত কর্মে উৎসাহ প্রদানে মহান আল্লাহ বলেন : “নিশ্চয়ই আল্লাহ ন্যায়পরায়নতা, সদাচরণ ও আত্মীয় সজনকে দান করার নির্দেশ দেন এবং তিনি নিষেধ করেন অশ্লীলতা, অপকর্ম ও সীমালংঘন, তিনি তোমাদেরকে উপদেশ দেন যাতে তোমরা শিক্ষা গহণ কর।” [১৬ :৯০]\n\nসামাজিক বন্ধন\n\nসামাজিক বন্ধনের গুরুত্বারোপ করতে গিয়ে আল্লাহ তায়ালা ইরশাদ করেন : “মুমিনরা তো পরস্পর ভাই ভাই। অতএব তোমরা তোমাদের দুই ভাইয়ের মধ্যে মীমাংসা করবে এবং আল্লাহকে ভয় করবে, যাতে তোমরা অনুগ্রহ প্রাপ্ত হও।” [সূরা আল হুজরাত, আয়াত : ১০]\n\n“হযরত নুমান ইবনে বশীর রাদ্বিয়াল্লাহু তা‘আলা আনহু থেকে বর্ণিত তিনি বলেন, রাসূল (ﷺ)\u0027 বলেছেন, মুমিনরা এক দেহের ন্যায়, যদি তার চোখ ব্যথিত হয় তাহলে সমস্ত শরীর ব্যথিত হয়। যদি মাথা ব্যথিত হয় সমস্ত শরীর ব্যথিত হয়।” [মুসলিম শরীফ]\n\nশরীয়তের আলোকে নারীদের মর্যাদা\n\nশরীয়ত আইনের দৃষ্টিতে সকল নাগরিক সমান। নাগরিকদের মৌলিক মর্যাদা ও অধিকার সমান। এ ক্ষেত্রে নারী-পুরুষ, ধনী-দরিদ্র, শেতাঙ্গ-কৃষ্ণাঙ্গ পার্থক্য করা হবে না। তবে শিক্ষা, যোগ্যতা ও অভিজ্ঞতা অনুযায়ী যার যতটুকু প্রাপ্য তাকে ততটুকু মর্যাদা, অধিকার, সামাজিক সুযোগ, রাষ্ট্রীয় সুবিধা ও কর্মের সুযোগ দেওয়ার বিধান রয়েছে। প্রাসঙ্গিকভাবে আমরা মহান আল্লাহর বাণী সামনে রাখতে পারি। “হে মানব জাতি! তোমরা তোমাদের প্রতিপালককে ভয় কর তিনি তোমাদেরকে এক ব্যক্তি থেকে সৃষ্টি করেছেন এবং যিনি তার থেকে তার সঙ্গীনীকে সৃষ্টি করেছেন এবং তাদের থেকে বহু নর-নারী ছড়িয়ে দিয়েছেন।” [আল-কুরআন : ৪-১০] মহান আল্লাহ আরো বলেন, আমি পুরুষ নারী কারো কৃতকর্মের প্রতিফল বিনষ্ট করি না।” [আল-কুরআন, ০৩ : ১৯৫]\n\nপ্রতিহিংসা পরিহার\n\nহিংসার প্রতিক্রিয়ায় যা সংঘটিত হয় তাকে প্রতিহিংসা বলে। প্রতিহিংসা মানব চরিত্রে এক মারাত্মক ব্যাধি যা মানব মর্যাদাকে চরমভাবে ক্ষুণœ করে এবং মানুষকে মনুষ্যত্বের স্তর থেকে পশুত্বের স্তরে নামিয়ে দেয়। রাসূলুল্লাহ (ﷺ)\u0027 হিংসা পরিহারের নির্দেশ দিয়ে বলেন, “তোমরা হিংসা পরিহার কর, কেননা হিংসা পুণ্যসমূহকে খেয়ে ফেলে, যেমন আগুন শুকনো লাকড়িকে খেয়ে ফেলে।” [আবু দাউদ]\n\nঅন্য হাদিসে রাসূল (ﷺ)\u0027 বলেন, “তোমরা পরস্পর হিংসা-বিদ্বেষ করো না, পরস্পর সম্পর্ক ছিন্ন করো না একে অন্যের পিছনে লেগো না এবং আল্লাহর বান্দা সকলে ভাই ভাই হয়ে যাও।” [বুখারী, মুসলিম]\n\nশ্রমিক-মালিক সম্পর্কে রাসূল (ﷺ)\u0027\n\nশ্রমিক শ্রেণী পৃথিবীর সবচেয়ে নির্যাতিত। ইসলাম একটি পূর্ণাঙ্গ জীবন বিধান হিসেবে শ্রমজীবীদের সকল সমস্যার সঠিক ও ন্যায়ানুগ সমাধানের সুস্পষ্ট দিক-নির্দেশনা তাতে রয়েছে। ইসলাম এমন একটি সমাজ ব্যবস্থা কায়েমের ধারণা দেয় যাতে শ্রমিক ও নিয়োগকর্তার সম্পর্ক হবে সৌহার্দ্যপূর্ণ। যেখানে থাকবে না জুলুম-শোষণ, থাকবে না দুর্বলকে নিষ্পেষিত করার মত ঘৃণ্য প্রবণতা। ইসলাম শেখায় এরাও মানুষ, এদেরও বাঁচার অধিকার আছে। এরা তোমাদের ভাই। হে মালিক পক্ষ! তুমিতো আরাম কেদারায় বসে জীবিকা অর্জন করছ আর সে? সে তো মাথার ঘাম পায়ে ফেলে জীবন ঘানি টেনে নিয়ে চলেছে। তোমার উচিত, তোমার প্রতি আল্লাহ তায়ালা যে অনুগ্রহ করেছেন তাঁর কৃতজ্ঞতা স্বরূপ তার যথার্থ পাওনা তাকে বুঝিয়ে দেয়া। রাসূলুল্লাহ (ﷺ)\u0027 বলেছেন, “সাবধান! মজুরের শরীরের ঘাম শুকাবার পূবেই তার মজুরি মিটিয়ে দাও।”[তিরমিযী]\n\nন্যায় বিচার\n\nইসলাম হচ্ছে কিয়ামত পর্যন্ত আগত অনাগত সকল মানুষের শান্তি ও নিরাপত্তা বিধানের একটি পরিপূর্ণ জীবন ব্যবস্থা। তাই ইসলামে মানব জাতির প্রয়োজনের বিষয়টি বিবেচনা করে সমাজে পরিপূর্ণ শান্তি ও নিরাপত্তা বিধানের জন্যে যুগে যুগে মহান আল্লাহ তায়ালা ন্যায় বিচার প্রতিষ্ঠার নির্দেশ সম্বলিত আইন ও বিধান দিয়ে নবী রাসূলদের প্রেরণ করেছেন। আল্লাহ বলেন : “নিশ্চয়ই আমি আমার রাসূলদেরকে প্রেরণ করেছি স্পষ্ট প্রমাণসহ এবং তাদের সাথে দিয়েছে কিতাব ও ন্যায় নীতি, যাতে মানুষ সুবিচার প্রতিষ্ঠা করে।” [সূরা হাদিদ : ২৫]\n\nপ্রিয় নবী (ﷺ)\u0027 ইরশাদ করেন, “ কিয়ামতের দিন সাত প্রকারের লোক আরশের ছায়ার নিচে অবস্থান করবে। তার মধ্যে অন্যতম হচ্ছে ন্যায়পরায়ন শাসক। [বুখারী ও মুসলিম]\n\nশিশু-কিশোরদের সাথে ব্যবহার\n\nবিশ্বজগতের অনুপম, অনুসরণীয় ও সুমহান আদর্শ রাসূলুল্লাহ (ﷺ)\u0027। মহান আল্লাহ তাঁর সুমহান চরিত্রের সনদ দিয়েছেন এভাবে, ‘নিশ্চয়ই আপনি মহান চরিত্রে অধিষ্ঠিত’। [সূরা কলম : ৪]\n\nরাসূলে করীম (ﷺ)\u0027 ইরশাদ করেন, “আমি উন্নত চরিত্রের পূর্ণতা দানের জন্যই প্রেরিত হয়েছি।” তিনি ছোটদের স্নেহ ও বড়দের সম্মান করার উপর গুরুত্বারোপ করেন। হযরত আব্দুল্লাহ ইবনে আমর রাদ্বিয়াল্লাহু তা‘আলা আনহু থেকে বর্ণিত, রাসূলুল্লাহ (ﷺ)\u0027 ইরশাদ করেন, “যে ছোটদের স্নেহ করে না এবং বড়দের সম্মান করে না, সে আমার উম্মতের অন্তর্ভুক্ত নয়।” নবী করীম (ﷺ)\u0027 আরো ইরশাদ করেছেন, “তোমরা সন্তানদের (শিশুদের) স্নেহ কর, তাদের সঙ্গে ভালো ব্যবহার কর এবং সদাচরণ ও শিষ্টাচার শিক্ষা দাও।” [তিরমিযী]\n\nমহানবী (ﷺ)\u0027-এর আদর্শের একনিষ্ঠ অনুসরণ ও প্রচার-প্রসারে যদি আমরা নিরলসভাবে সমবেত উদ্যোগে কাজ করে যাই, তবে আশা করা যায়, বিভ্রান্তির বেড়াজাল ছিন্ন করে ‘সিরাজাম মুনিরা’র আলোকচ্ছটা অচিরেই বিশ্বকে উদ্ভাসিত করবে।\n\nআল্লাহ তায়ালা আমাদের প্রিয়নবী (ﷺ)\u0027-এর আদর্শ অনুসরণ, অনুকরণ, প্রচার ও প্রসারের তওফীক দিন। আমিন।\n\nলেখক: প্রাবন্ধিক, কর্মকর্তা- আনজুমানে রহমতুল্লিল আলামীন ট্রাস্ট, চট্টগ্রাম।"
  },
  {
    "1": "পবিত্র কুরআন ও তার বাণীবাহক",
    "2": "পবিত্র ক্বুরআন ও তার বাণীবাহক\u003d\n\nমুহাম্মদ ওহীদুল আলম\n\n\u003d\u003d\u003d\n\nহযরত মুহাম্মদ সাল্লাল্লাহু আলাইহি ওয়াসাল্লাম সর্বশেষ নবী ও রাসূল। প্রসিদ্ধ এক বর্ণনামতে পৃথিবীতে ১ লক্ষ ২৪ হাজার পয়গম্বর এসেছিলেন। তন্মধ্যে তিনি ছিলেন সর্বশেষ নবী ও রাসূল। সকল নবীর মর্যাদাকে মানুষের কাছে তুলে ধরেছিলেন। তিনি তাঁদের সবার ওপর বিশ্বাস স্থাপন করার জন্য মানুষকে নির্দেশ দিয়েছেন। কোনো নবীকে অমর্যাদা করা ঈমানের দাবির সাথে সাংঘর্ষিক। তিনি সকল নবীর পবিত্রতার সাক্ষী। তাঁকে গ্রহণ করা মানে সকল নবীকে গ্রহণ করা। তিনি সকল মানুষের জন্য আবির্ভূত হয়েছিলেন একটি বিশেষ কালে ও দেশে; কিন্তু তিনি সকল কালের ও সকল দেশের মানুষের জন্য রেখে গেছেন পালনীয় আদর্শ। তাঁর মাধ্যমেই প্রকাশ পেয়েছে আল্লাহর অভিপ্রায়। তাঁকে অস্বীকার করা মানে আল্লাহর অভিপ্রায়কে প্রত্যাখ্যান করা। যে আল্লাহর অভিপ্রায়কে প্রত্যাখ্যান করে তার আর গ্রহণ করার কিছু থাকে না। সবকিছু থাকার পরও সে সর্বহারা।\n\nতিনি নিজ থেকে কোনো কিছু বলেননি; তিনি যা বলেন সব ওহীই। মানুষ বহন করতে পারে না এমন কোনো বোঝাও তিনি মানুষকে বহন করতে বলেননি। অতীতের সকল নবী রাসূলের শিক্ষার সারাংসই তিনি পেশ করেছেন। তিনি মানুষকে তার রবের সন্ধান দিয়েছেন। তিনি তাই প্রচার করেছেন যা তাঁর কাছে ওহী হিসেবে নাযিল হয়েছে। মানুষ বুদ্ধিমান প্রাণ্ ীএ ‘ওহী’র কাছেই মানুষের বুদ্ধি হোঁচট খেয়েছে। মানুষ ইন্দ্রিয়লব্ধ জ্ঞানকেই ভালোবেসেছে। সে চর্চা করেছে পঞ্চ ইন্দ্রিয়ের। সে চোখে যা দেখেছে তাকেই সুন্দর বা কুৎসিত বলেছে। যা স্পর্শ করেছে তাকেই বলেছে শক্ত বা নরম, ঠান্ডা বা গরম। জিহ্বা দিয়ে যার স্বাদ গ্রহণ করেছে, তাকে বলেছে মজাদার বা বিস্বাদ। কানে যা শুনেছে তাকেই বিবেচনা করেছে মধুর অথবা কর্কশ। নাকে যার ঘ্রাণ নিয়েছে তাকেই বলেছে খুশবু কিংবা বদবু। কিন্তু মানুষের পঞ্চেন্দ্রিয় সব সময় তাকে প্রকৃত সত্যের সন্ধান দিতে পারে না। সে সব সময় দেখেছে ও দেখছে আকাশের সর্বশেষ প্রান্ত দূরদিগন্তে মাটির সাথে মিশে আছে; কিন্তু তা কখনো মাটির সাথে মিশে নেই, তা স্থাপিত আছে ঊর্ধ্বে কোনো স্তম্ভ ছাড়াই। জন্ডিসাক্রান্ত চোখে সে সব রংকে হলুদ দেখেছে, অন্ধকারে দড়িতে পা দিয়ে তাকে সাপ ভেবেছে, আলোআঁধারিতে কলাগাছের পাতার দোলানিকে ভূতের আন্দোলন ভেবেছে, অনেক সময় আলো কে আলেয়া, আলেয়াকে আলো ভেবেছে, জরাক্রান্ত অবস্থায় মিষ্টিকে তার জিহ্বায় তিতা ঠেকেছে, নিদ্রিতাবস্থায় দরজায় করাঘাতকে ঘন্টাধ্বনি মনে করেছে, স্বপ্নে বাঘের তাড়া খেয়ে নিজেকে বিপদগ্রস্ত ভেবেছে। সর্দি অবস্থায় নাসিকা তাকে ঘ্রাণের সত্যিকারের স্বরূপ বুঝতে দেয়নি।\n\nঅভিজ্ঞতার ভেতর দিয়ে যেতে যেতে সে হয়তো ক্ষুধা নিবারণের জন্য খাদ্যের খোঁজ পেয়েছে, কিন্তু কোন খাদ্য তার জন্য উপকারী কিংবা অপকারী, সিদ্ধ না নিষিদ্ধ তা সে বুঝতে পারেনি। মাটি ফেটে বীজের অঙ্কুরোদগম সে দেখেছে কিন্তু জীবনের রহস্য নির্ণয়ে সমর্থ হয়নি। পঞ্চেন্দ্রিয়ের জ্ঞান তাকে এ কথার সন্ধান দিতে পারেনি যে কোথা হতে তার আগমন ঘটেছে, কোথায় তার নির্গমন ঘটে, কী তার শেষ পরিণতি। এ কথাও সে বুঝতে পারেনি জীবন কী, কী-ইবা এর উদ্দেশ্য।\n\nসে জানতে পারেনি প্রাণ কী, জীবনের সূত্রপাত কিভাবে। ওহীলব্ধ জ্ঞান মানুষকে এ বিষয়ে সাহায্য করেছে। তাতেই মানুষ জানতে পেরেছে তার সৃষ্টির রহস্য, উদ্দেশ্য। ওহীর মাধ্যমেই সে পেয়েছে তার কর্তব্য-নির্দেশ। সে জানতে পেরেছে তাঁর একজন সৃষ্টিকর্তা আছেন, যিনি তাকে নিয়ন্ত্রণ করেন, তার বিবর্তন ঘটান। একদিন তাকে তাঁর কাছেই ফিরে যেতে হয়। তার জীবন কোনো উদ্দেশ্যহীন নয়। তার প্রতিটি কর্মের হিসাব দিতে হবে তাঁর প্রভুর দরবারে। তাকে সৃষ্টি করা হয়েছে সেই মহান প্রভুর ইবাদত করার জন্য। আর সকল সৃষ্টিকে অস্তিত্বে আনা হয়েছে মানুষেরই প্রয়োজনে।\n\nএখানে মানুষের বুদ্ধির সাথে ওহীলব্ধ জ্ঞানের ঘোরতর বিবাদও লেগেছে। অনেক মানুষ এ জ্ঞানকে প্রত্যাখ্যান করেছে ও করে চলেছে। ওহীলব্ধ জ্ঞান মানুষের এ অহমিকাকে তিরস্কার করেছে, তাদের বুদ্ধির ঘাটতিকে প্রকাশ্যে এনেছে, হুঁশিয়ার করেছে এবং সংযম দেখিয়ে বলেছে, দ্বীনের ব্যাপারে কোনো জবরদস্তি নেই। কেন নেই? কারণ মিথ্যা থেকে সত্য পৃথক হয়ে গেছে। যারা সত্যকে প্রত্যাখ্যান করবে তার দায় দায়িত্ব তাদের নিজেদের। কেউ যেন মনে না করে যে, সত্য দ্বীনকে গ্রহণ করা বা না করা একই সমান অর্থ বহন করে। সত্য গ্রহণে মুক্তি অস্বীকৃতিতে অবধারিত শাস্তি। কারণ এ সত্য এসেছে মহান আল্লাহর তরফ হতে।\n\nমানুষের জন্য এ বিষয়টি একবারে খোলাসা করে দিয়েছেন সর্বশেষ নবী ও রাসূল হযরত মুহাম্মদ সাল্লাল্লাহু আলাইহি ওয়াসাল্লাম। কিভাবে? তাঁর নিজের জীবনের সামগ্রিক ও সকল কাজকর্ম দিয়ে, ত্যাগ ও সংগ্রামের মাধ্যমে, মানুষকে হাতে কলমে শিক্ষা দিয়ে, প্রচার করে এবং সর্বোপরি ক্বুরআন উপহার দিয়ে। তাঁর জীবন তেমন দীর্ঘ ছিল না; কিন্তু তাঁর জীবনের সকল খুঁটিনাটি ক্বুরআন, হাদীস ও ইতিহাসের পাতায় লিপিবদ্ধ হয়ে আছে। তিনি দিনে যা করেছেন রাতে তা লিপিবদ্ধ হয়েছে, রাতে যা করেছেন দিনে তা লিপিবদ্ধ হয়েছে। কখনো সাথে সাথে। পৃথিবীর শুরু থেকে এ পর্যন্ত এমন কোনো মনীষীর সাক্ষাৎ পাওয়া যায়নি যাঁর সকাল থেকে সন্ধ্যা, সন্ধ্যা থেকে সকাল, জন্ম থেকে মৃত্যু পর্যন্ত সকল বিবরণ মানুষের কাছে মজুদ আছে। যাদের মধ্যে তিনি জীবনযাপন করেছিলেন তারাই তাঁকে স্বতস্ফূর্তভাবে ‘আল আমীন’ অর্থাৎ ‘পরম সত্যবাদী’ উপাধি দিয়েছিল। এমন গুরুত্বপূর্ণ উপাধি আর কোনো মানুষের ভাগ্যে জুটেছিল বলে ইতিহাসে কোনো নজির নেই। পার্থিব বিষয়ে যিনি কারো সাথে কখনো মিথ্যাচার করেননি তাহলে দ্বীন যা জীবন বিধান, আখিরাত যা মৃত্যু পরবর্তী জীবন- সে সম্পর্কে তিনি যা বলেছেন বা দিয়েছেন সবই চরম সত্য। কারণ আল্লাহর এ বাণীর প্রচার তাঁর জন্য কোনো জীবিকা অবলম্বনের উপায় হিসেবে ছিল না। আল্লাহর বাণী প্রচার করে তিনি কোনো পার্থিব স্বার্থ কিংবা সম্পদ আহরণ করেননি। পবিত্র কুরআন ছাড়া তাঁর মুখ নিঃসৃত বাণী যা হাদিস শরিফ নামে খ্যাত সে সবের মাঝে ছড়িয়ে আছে সুস্থ, সুষ্ঠু, সৎ ও মহৎ জীবন গঠনের উপাদান ও নির্দেশ এবং জ্ঞানের অপূর্ব মণিমুক্তা। পৃথিবীর অনেক জ্ঞানী গুণী তাঁদের জ্ঞানগর্ভ ভাষণের বিনিময় মূল্য গ্রহণ করে যশস্বী ও ঐশ্বর্যশালী হয়েছেন ও হচ্ছেন। অথচ তাঁদের জ্ঞানগর্ভ ভাষণ ইহকালে হয়তো মানুষের তৃপ্তি মেটায়, পরকালের মুক্তিতে সে সব ভাষণের অবদান শূন্য; যদিনা সে ভাষণে মানুষকে আল্লাহর পথে আহ্বান জানানো হয়। হযরত মুহাম্মদ সাল্লাল্লাহু আলাইহি ওয়াসাল্লামের সবচেয়ে বড় মু’জিযা হচ্ছে পবিত্র ক্বুরআন। ক্বুরআনের প্রতিটি বাণীর মর্ম ও অর্থের প্রতিফলন ঘটিয়েছেন তিনি আপন জীবন যাপন ও জীবনাচরণে। তিনি ছিলেন প্র্যাকটিকাল ক্বুরআন। অথচ তিনি সে ক্বুরআনের রচয়িতা ছিলেন না, ছিলেন বাণীবাহক, প্রচারক ও প্রতিষ্ঠাকারী। আরবের অনেক বুদ্ধিবাদী মানুষ অপবাদ দিয়েছে তিনি নাকি নিজে এটা রচনা করেছেন। তাই তারা আরো বুদ্ধি খরচ করে বলেছে মানুষের রচিত কোনো গ্রন্থের নির্দেশ মানতে তারা বাধ্য নয়! বস্তুত আল্লাহর নির্দেশিত পথে চলতে গেলে প্রবৃত্তির প্ররোচনা থেকে বেঁচে থাকতে হবে এটাকেই তারা কঠিন ভেবেছে। তাদের পূর্ব সব সংস্কার পরিত্যাগ করাও তাদের জন্য সহজ ছিল না। কেউ কেউ বলেছে তারা তাদের বাপ দাদাকে যা করতে দেখেছে তাই করে যাবে। কিন্তু তারা বিবেক খাটিয়ে দেখেনি তাদের বাপদাদারা সত্যের ওপর প্রতিষ্ঠিত ছিল নাকি মিথ্যাকে আঁকড়ে ছিল।\n\nতাদের মধ্যে আবার অনেকে ক্বুরআনের ভাষাশৈলী, ভাবগাম্ভীর্য ও এর অতুলনীয় বক্তব্যের প্রশংসা করেছেন; কিন্তু ক্বুরআনকে বিশ্বাস ও গ্রহণ করে তারা আল্লাহর অভিপ্রায়ের কাছে নিজেদের সমর্পণ করেনি। ক্বুরআন শুরু থেকে মানুষ ও জ্বীন জাতিকে আহ্বান জানিয়েছে যদি তাই হয় তাহলে তারা যেন নিজেরা একক বা যৌথভাবে ক্বুরআনের মত কোন গ্রন্থ কিংবা এর একটি সূরা, নাহলে নিদেনপক্ষে একটা আয়াত রচনা করে দেখাক। ক্বুরআনের এ চ্যালেঞ্জ গ্রহণ করার সাহস ক্বুরআন নাযিলের ১৫০০ বছর পরও কোনো আদম সন্তানের হয়নি। যদিও সৃষ্টিশীল লেখকদের মধ্যে অনেক কবি সাহিত্যিক রয়েছেন। ১৯০১ সাল থেকে এ পর্যন্ত (২০১৭ সাল) ১১৩ জন সাহিত্য ব্যক্তিত্ব নোবেল পুরস্কার পেয়েছেন। তার মধ্যে ১৪ জন মহিলাও রয়েছেন। এটা পৃথিবীতে প্রচলিত পুরস্কারের মধ্যে শীর্ষতম মর্যাদার অধিকারী। এ পুরস্কার প্রাপ্তদেরও কারো পক্ষেই তো ক্বুরআনের সেই চ্যালেঞ্জ গ্রহণ করা সম্ভব হয়নি।\n\nপ্রসঙ্গত উল্লেখ করা যেতে পারে যে, ক্বুরআন যে পদ্ধতিতে বিন্যস্ত ও এর অভ্যন্তরীণ গাণিতিক শৃঙ্খলা যে রকম সুনিপুন কাঠামোতে সুসংবদ্ধ সে রকম একটি গ্রন্থ কোনো মানুষের পক্ষে রচনা করা সম্ভব কিনা তা কম্পিউটারের কাছে জানতে চাওয়া হয়েছিল। কম্পিউটারের জবাব ছিল ২৬ সেপ্টেলিয়ন বার চেষ্টা করা হলে এ রকম একটা গ্রন্থ রচনা করা সম্ভব হলেও হতে পারে। ২৬ (ছাব্বিশ) এর পর ২৩ (তেইশ)টা শূন্য বসালে সেপ্টেলিয়ন হয়। অঙ্কে লিখলে সংখ্যাটি দাঁড়ায়, ২৬০০,০০০,০০০,০০০,০০০,০০০,০০০,০০০। কৌতুহলী পাঠক-পাঠিকা এ বিষয়ে বিস্তারিত জানতে চাইলে প্রখ্যাত বাগ্মী ও লেখক আহমদ দীদাত-এর অষ ছঁৎ’ধহ ঃযব ঁষঃরসধঃব সরৎধপষব বইটা পড়ে দেখতে পারেন। (কম্পিউটারে এ ধরনের জবাব বস্তুত: আল্লাহ্ ব্যতীত অন্য কারো পক্ষে এমন ক্বোরআন রচনা করা অসম্ভব, সেদিকেই স্পষ্ট হচ্ছে)\n\nএ এমন এক গ্রন্থ যা সব সময় এর বাণী সম্পর্কে চিন্তাভাবনা করার জন্য জ্ঞানীদের প্রতি আহ্বান জানিয়েছে। কুরআনের অধিকার আছে তাবৎ জ্ঞানীদের গভীর মনোযোগ লাভ করার। কিন্তু দুর্ভাগ্যবশত আজ জ্ঞানীরাই বিশেষত এ গ্রন্থের দাবির প্রতি উদাসীন। বস্তুবাদ ও সেকুলারিজম তাদের চিন্তাকে আচ্ছন্ন করে রেখেছে। বস্তুকে প্রাধান্য দিতে গিয়ে বস্তুর ¯্রষ্টাকে ভুলে থাকা মূর্খতা। বহুদিন মানুষ ফিতরতের চর্চা করেছে এখন সময় এসেছে ফিতরতের পাশাপাশি কুদরত চর্চার। কারণ ফিতরতের ¯্রষ্টা ও নিয়ন্তা হচ্ছে (খোদায়ী) কুদরত। মানুষকে মুক্তি পেতে হলে সেই কুদরতের কাছেই আত্মসমর্পণ করতে হবে। তাহলেই ফিতরতের ওপর কর্তৃত্ব, নেতৃত্ব ও প্রভুত্ব করা তার জন্য শোভনীয় ও সম্ভব হবে।\n\nমহানবী এ কুদরতের অভিপ্রায়কেই মানুষের কাছে উন্মুক্ত করেছেন। তিনিই পৃথিবীর সর্বশ্রেষ্ঠ জীবনবাদী। বস্তুবাদীরা জীবনকে মানুষের জন্ম ও মৃত্যুর কালের ভেতর সীমাবদ্ধ করে ফেলেছে;। কিন্তু মহানবী সাল্লাল্লাহু আলাইহি ওয়া সাল্লাম মানুষকে শিখিয়েছেন জীবনের (রূহ) শুরু আছে শেষ নেই। এটা অনন্তকাল পর্যন্ত স্থায়ী। একদিন মৃত্যুরও মৃত্যু হবে। কিন্তু মানুষের প্রাণশক্তি (রূহ) অনন্ত কাল পর্যন্ত টিকে থাকবে। কারণ আল্লাহই আদমের দেহে রূহ ফুৎকার করেছেন। এ রূহ অমর। মৃত্যুর মাধ্যমে মানুষের রূহের স্থানান্তর ঘটে মাত্র। কবর সে অমর জীবনের দুয়ার।\n\nক্বুরআন সে অমর জীবনের ছবি এঁকেছেন। ক্বুরআনের জানালা দিয়ে আখিরাত দেখা যায়। ঈমানকে যারা প্রত্যাখ্যান করেছে তারা সে জানালাপথে তাকাতে ভয় পায়। ক্বুরআনকে প্রত্যাখ্যান করে তারা সে ভীতি থেকে নিরাপদ থাকতে চেয়েছে। কারণ ঈমান গ্রহণ না করার পরিণতির বাস্তব বর্ণনা রয়েছে ক্বুরআনে। ক্বুরআনকে বিশ্বাস না করেই তারা পরিণতির হাত থেকে রক্ষা পেতে চেয়েছে। দুনিয়াতে মানুষের সকল অপকর্মের মূল কারণ আখিরাতের জীবনে অবিশ্বাস।\n\nজ্ঞানীরা যদি কিতাব হিসেবে ক্বুরআন ও এর রূপকার হিসেবে হযরত রাসূলে করিম সাল্লাল্লাহু আলাইহি ওয়া সাল্লামকে গ্রহণ করতো তাহলে মানুষ মানুষের জন্য আজকের দুনিয়ায় যে সকল দুর্দশা ও উপদ্রব সৃষ্টি করেছে তা লোপ পেয়ে যেত। পৃথিবীর সকল সমস্যার সৃষ্টি তথাকথিত ‘সুপার পাওয়ারের’ মাধ্যমে ঘটেছে। সুপার পাওয়ারের অনুসরণে দুনিয়াব্যাপী আরও শত শত ক্ষুদ্র ‘শক্তি বলয়’ সৃষ্টি হয়েছে। ‘শক্তি’কে সব কিছুর নিয়ামক করে তুলে মানুষ দুনিয়াতে জুলুমের রাজত্ব সৃষ্টি করেছে। তারা সুদকে প্রাণিত করেছে, অস্ত্রকে শাণিত করেছে, সম্পদকে পুঞ্জিভূত করেছে, দারিদ্র্যকে বিস্তৃত করেছে, দুর্বল মানুষদের জন্য দাসত্বকে অনিবার্য করে তুলেছে। তারা সৃষ্টি করেছে নিঃশর্ত আত্মসমর্পণের রাজনীতি, শোষণমূলক অর্থনীতি, ঋণভিত্তিক বাণিজ্যনীতি, দুর্নীতিমূলক প্রশাসন পদ্ধতি, নিবর্তনমূলক বিচার পদ্ধতি, প্রতারণামূলক মৈত্রী পদ্ধতি, এবং সর্বোপরি সুপার পাওয়ারের আরাধনা পদ্ধতি। মানুষ যদি ক্বুরআনকে গ্রহণ করতো তাহলে তারা সুপার পাওয়ারের পরিবর্তে সুপ্রিম পাওয়ারের কাছে আত্মসমর্পণের শিক্ষা লাভ করতো। কারণ ক্বুরআন হচ্ছে একত্ববাদের উদ্বোধক, নাস্তিকতার কবর রচয়িতা, সুদকে জবাই করার হাতিয়ার, পুঁজিবাদের মৃত্যু পরোয়ানা, জুলুমের অবসানকারী, সা¤্রাজ্যবাদের উৎখাতকারী, সম্পদের সুষম বন্টনকারী, নৈতিকতার উদ্বোধক এবং মানবতার উদ্ধারকর্তা।\n\nপবিত্র ক্বুরআনের পাতায় আল্লাহর পরিচয় অনন্তকালের জন্য অক্ষয় হয়ে আছে। এর ১১২ নম্বর সূরায় বলা হয়েছে: বল, তিনিই আল্লাহ, একক ও অদ্বিতীয়। আল্লাহ কারো মুখাপেক্ষী নন, (সকলেই তাঁর মুখাপেক্ষী)। তিনি কাউকে জন্ম দেননি। তাঁকেও কেউ জন্ম দেয়নি। তাঁর সমতুল্য কেউ নেই।\n\nআল্লাহর এ সংজ্ঞার বাইরে যারা ভিন্ন বৈশিষ্ট্যসম্পন্ন প্রভুর তালাশ করে তারা প্রকৃত সত্য থেকে লক্ষ যোজন দুরে।\n\nকুরআনের উল্লিখিত আয়াতগুলো থেকে বুঝা যায় আল্লাহর কোনো শরীক নেই। ৩৬০ দেবতার পূজারী মক্কাবাসী ও অন্যদের এ কথাটুকু হযরত রাসূলে করীম সাল্লাল্লাহু আলাইহি ওয়া সাল্লামের ২৩ বছর বুঝিয়েছেন। এ ২৩ বছর তাঁর ও তাঁর মুষ্টিমেয় সাহাবীদের নানা বিদ্রুপ, নির্যাতন, নিপীড়ন, ষড়যন্ত্র ও মৃত্যুর মুখোমুখী হতে হয়েছিল। তওহীদ মানুষের জন্য আদি সত্য। এ সত্যের বাণী মানুষের অন্তরে পুঁতে দিতে তাই সর্বাধিক পরিশ্রম ও ত্যাগ স্বীকার, ঘাম ও রক্ত ঝরাতে হয়েছিল। এ তওহীদ ও রিসালতের কারণেই সারা দুনিয়ার মুসলমান আজ সকল বিরুদ্ধবাদী মানুষের অভিন্ন শত্রুতে পরিণত হয়েছে। নতুবা তারা কারো পাকা ধানে মই দেয়নি, বাড়াভাতেও দেয়নি ছাই। সংশ্লিষ্ট আয়াত থেকে আরোও বুঝা যায় সমগ্র সৃষ্টি আল্লাহর মুখাপেক্ষী। তাঁর এক দৃষ্টিতে সৃষ্টি জীবিত হয়, আর এক দৃষ্টিতে সৃষ্টি বিলুপ্ত হয়। কারণ তিনিই সৃষ্টিকে অনস্তিত্ব থেকে অস্তিত্বে এনেছেন। তিনি কাউকে জন্ম দেননি। তাই তাঁর কোন সন্তান থাকতে পারে না। যারা বলে আল্লাহ সন্তান গ্রহণ করেছেন তারা চরম মিথ্যাবাদী এবং বিভ্রান্ত। তাঁর সাথে তুলনা করার কিছু বা কেউ নেই। অতএব তাঁর কোন মূর্তিও নেই। যারা মূর্তিকে সুপারিশকর্তা মনে করে তারা ভেবে দেখে না যে সেসব মূর্তি একটা মাছিও সৃষ্টি করতে পারে না। শুধু তাই নয় এদের সামনে অর্ঘ্য স্বরূপ প্রদত্ত মিষ্টিদ্রব্যের কিছু অংশ যদি মাছি নিয়ে যায় সে মাছি থেকে মিষ্টির অংশ টুকু কেড়ে নেয়ার শক্তিও এগুলোর নেই। এ কথা হাতে কলমে মানুষকে বুঝিয়ে দিয়েছিলেন হযরত ইবরাহিম আলাইহিস সালাম। কিন্তু তৎকালীন রাষ্ট্রশক্তি যুক্তিতে পরাজিত হয়েও শক্তির দম্ভে হযরত ইবরাহিম আলাইহিস সালামকে অনল কুন্ডে নিক্ষেপ করেছিল বর্বর নির্মমতায়। আগুনের ফিতরত (সহজাত স্বভাব)সেদিন কাজ করেনি। সেদিন কুদরত সেখানে হস্তক্ষেপ করেছিল। আল্লাহ আগুনকে আদেশ দিয়েছিলেন, ‘হে অগ্নি, তুমি ইবরাহিমের ওপর শীতল ও আরামদায়ক হয়ে যাও।’ যে অগ্নি হযরত ইবরাহিম আলাইহিস সালামের জন্য শীতল ও আরামদায়ক হয়ে পড়েছিল সে আগুনই তার প্রজ্জ্বলনকারী নমরুদ ও তার সভাসদদের পোড়ানোর জন্য শতগুণ দহন শক্তি নিয়ে ফিরে আসবে। রোহিংগা মুসলমানদের জন্য অগ্নি প্রজ্জ্বলনকারী সন্ত্রাসী বৌদ্ধ ভিক্ষুদের বর্বরতার কথা স্মরণ করুন। আজ দুনিয়াব্যাপী রাষ্ট্রশক্তিই ইসলাম ও মুসলমানদের চরম ও পরম শত্রুরূপে আবির্ভূত হয়েছে।\n\nমানুষ হযরত মরিয়ম আলাইহিস সালামকে অনেক অপবাদ দিয়েছে। হযরত ঈসা আলাইহিস সালামের জন্মের ঘটনা নিয়ে নানা কল্পনার জাল বিস্তার করেছে। তাঁরা নিজেদের জীবদ্দশায় এ অপবাদ সয়ে গেছেন। ৫০০ বছর পর কুরআন এসে তাঁদের ওপর আরোপিত সকল কলঙ্ক মুছে দিয়েছে। ক্বুরআন সাক্ষ্য দিচ্ছেন, হযরত মরিয়ম আলাইহিস সালাম ছিলেন অনুপম চরিত্রের এক পূত পবিত্র নারী। আল্লাহ বলেছেন হযরত ঈসা (আলায়হিস্ সালাম)’র দৃষ্টান্ত আদমের মত। তিনি এ ঘোষণার সত্যতা সূক্ষèভাবে কুরআনের মাঝেই রেখে দিয়েছেন। ক্বুরআনে হযরত আদম (আলায়হিস্ সালাম)’র নাম উচ্চারিত হয়েছে ২৪ বার, ঈসা (আলায়হিস্ সালাম)’র নামও ২৪ বার। তাঁরা তাওহীদে বিশ্বাসী ছিলেন, তওহীদের প্রচার প্রসার ঘটিয়েছেন। অর্থাৎ তাঁরা মুসলমানই ছিলেন। তাই ক্বুরআনে মুসলমান শব্দও এসেছে ২৪ বার। সকল নবী রাসূলের জীবন ছিল জ্বিহাদী জীবন। বাতিল শক্তির মোকাবিলায় তাঁদেরকে সবসময় নিজেদের প্রস্তুত রাখতে হয়েছে। তাই ক্বুরআনে জ্বিহাদ শব্দও এসেছে ২৪ বার।\n\nক্বুরআনের আরেক কৃতিত্ব এই যে, অতীতের সকল নবীকে, কারো কারো নাম উল্লেখ করে,কারো নাম উল্লেখ না করে, একেবারে জীবন্ত করে রেখেছেন। তাই অতীতের সকল নবীর অনুসারীদের উচিত কুরআনের প্রতি কৃতজ্ঞ থাকা। ক্বুরআন সমগ্র মানব জাতির জন্য নাযিল হয়েছে। কেউ একে প্রত্যাখ্যান করলেও সে ক্বুরআনের আইন ও উচ্চারণের আওতার বাইরে যেতে পারবে না। ক্বুরআনের মহান বাহক বলেছেন রোজ হাশরের মাঠে প্রতিটি আদম সন্তানের পক্ষে ৫টি প্রশ্নের উত্তর না দিয়ে এক পদও সামনে অগ্রসর হওয়া যাবে না: ১.জীবন কিভাবে কাটিয়েছ? ২. অর্জিত জ্ঞান কী কাজে লাগিয়েছ? ৩. সম্পদ কিভাবে আহরণ করেছ? ৪. সে সম্পদ কিভাবে ব্যয় করেছ? ৫. যৌবন কিভাবে কাটিয়েছ?\n\nসম্মানজনক ব্যতিক্রম ছাড়া আজ মানুষের জীবন কাটছে জুলুম করে কিংবা জুলুম সহ্য করে, জ্ঞান ব্যয় হচ্ছে শুধুমাত্র পার্থিব স্বার্থ হাসিলে, সম্পদ আহরিত হচ্ছে প্রতারণা ও লুণ্ঠনের মাধ্যমে, ব্যয়িত হচ্ছে যথেচ্ছ ভোগ বিলাস ও অশ্লীলতায়, যৌবন কাটছে নিতান্ত হেলাফেলায় কিংবা নিষিদ্ধ পন্থায়।\n\nআমরা মহান আল্লাহর দরবারে সকল ধরনের অন্যায় অবিচার পাপ পঙ্কিলতা থেকে পানাহ চাই।\n\nমুসলিম অমুসলিম কোনো মানুষই কি বলতে পারবে তারা আদম সন্তান নয়? তাই সবাইকে উক্ত প্রশ্নগুলোর জবাব দেয়ার জন্য প্রস্তুত থাকতে হবে। এই জীবন, জ্ঞান, সম্পদ ও যৌবনের যথাযথ ব্যবহার পদ্ধতিই মানুষকে শিক্ষা দিয়েছে ইসলাম। হযরত রাসূলে করীম সাল্লাল্লাহু আলাইহি ওয়াসাল্লাম তো বলে দিয়েছেন, তিনি সকল মানুষের নবী হিসেবে আবির্ভূত হয়েছেন। আল্লাহ বলেছেন তাঁকে বিশ্ব জগতের জন্য রহমত স্বরূপ পাঠিয়েছেন।\n\nআল্লাহর নবী রাসূলে করীম সাল্লাল্লাহু আলাইহি ওয়াসাল্লাম আরো বলেছেন: সেই আল্লাহর শপথ করে বলছি যাঁর হাতে মুহাম্মদের প্রাণ, এ যমানার ইহুদি অথবা খ্রিস্টান যেই হোকনা কেন, যে আমার কথা শুনবে অথচ আমি যে বাণী নিয়ে এসেছি তাতে বিশ্বাস না করে মারা যাবে সে অবশ্যই দোযখে প্রবেশ করবে। (সূত্র:সহীহ মুসলিম, ঈমান অধ্যায় ভল্যুম ১, হাদিস নম্বর ১৫৩) : বর্ণনাকারী হযরত আবু হুরাইরা রাদ্বিয়াল্লাহু তা‘আলা আনহু।\n\nমুসলমানদের দায়িত্ব হচ্ছে কুরআন ও এর বাণী বাহকের সকল শিক্ষা ও আদর্শ মানুষের কাছে পৌঁছে দেয়া। সমাজে যে যে অবস্থানে আছে সে অবস্থান থেকে সাধ্যমত চেষ্টা করে যাওয়া। কারণ বিদায় হজ্বের ভাষণে হযরত রাসূলে করীম সাল্লাল্লাহু আলাইহিস সালাম বলেছিলেন যারা উপস্থিত আছে তারা যেন অনুপস্থিতদের কাছে তাঁর বাণী পৌঁছে দেয়। কারণ এমনও হতে পারে উপস্থিতদের চাইতে অনুপস্থিতরাই তাঁর বাণী থেকে বেশি উপকৃত হবে।\n\nইসলাম কল্যাণের ধর্ম। মানুষের কল্যাণ সাধনের জন্যই ইসলামের আবির্ভাব ঘটেছে।\n\nলেখক: প্রাবন্ধিক ও অনুবাদক"
  },
  {
    "1": "জশনে জুলুছে ঈদ-এ মিলাদুন্নবী (ﷺ) এর গুরুত্ব",
    "2": "জশনে জুলুছে ঈদ-এ মিলাদুন্নবী (ﷺ)\u0027’র গুরুত্ব-\n\nঅধ্যাপক কাজী সামশুর রহমান \u003e\n\n‘‘বালাগাল উলা বিকামালিহী, কাশাফাদ দোজা বি-জামালিহী,\n\nহাসানাতজমি ওয়া খিছালিহী, সাল্লু আলায়হি ওয়াআলিহী।’’\n\nবিশ্বমানবতার মুক্তির দূত ইমামূল আম্বিয়া রাহমাতুল্লিল আলামিন নুরনবী আক্বা ও মাওলা হযরত আহমদ মুজতবা মুহাম্মদ মোস্তফা (ﷺ)\u0027 ৫৭০ খ্রিস্টাব্দের ১২ রবিউল আউয়াল ‘ফজল’ ও ‘রহমত’ হিসেবে এ নশ্বর পৃথিবীতে শুভাগমন করেন। ‘আইয়্যামে জাহেলিয়া’র সে যুগে উদ্ভাসিত আলোকবর্তিকার শুভাগমন। বিশ্ব মুসলিমের নিকট অবিস্মরণীয়, ঈমানী চেতনা ও আধ্যাত্মিক মূল্যবোধে উদ্ভাসিত, চতুর্দশ শতাব্দির মুজাদ্দিদ, আ’লা হযরত ইমাম আহমদ রেযা খান ফাজেলে বেরলভী রাহমাতুল্লাহি আলায়হি বলেন, প্রিয় নবী যখন অস্তিত্বে ছিলেন না, তখন মহান স্রষ্টা আল্লাহ রাব্বুল আলামিন ব্যতীত আর কিছুই ছিল না। হুযূর করিম (ﷺ)\u0027 তো সমগ্র জাহানেরই প্রাণ, জান থাকলেই তো সমগ্র জাহান অস্তিত্বশীল থাকবে।’’ এজন্যে হাদীসে ‘কুদসীতে বলা হয়েছে ‘‘লওলাকা লামা খালাক্বতুল আফলাক’ অর্থাৎ হে হাবীব, ((ﷺ)\u0027) আপনি যদি না হতেন নিশ্চয়ই আমি আসমান জমিন সৃষ্টি করতাম না। কাজেই এ বিশ্বে প্রিয়নবী (ﷺ)\u0027-এর শুভাগমনের দিন খুশী উদ্যাপন করা প্রত্যেক মুমিনের ঈমানী দায়িত্ব ও কর্তব্য। শরীয়তসম্মত পন্থায় আনন্দ উৎসব আয়োজন করা সর্বোত্তম পূণ্যের কাজ। আল্লাহ্ পাক পবিত্র কুরআন শরীফে ইরশাদ করেন, ‘‘কুল বি ফাদ্বলিল্লাহি ওয়া বি-রাহমাতিহী- ফাবিযালিকা ফাল ইয়াফরাহূ হুয়া খায়রুম মিম্মা ইয়াজমাউন’’ অর্থাৎ হে হাবীব (ﷺ)\u0027 আপনি মুমিনদেরকে বলে দিন আল্লাহর পক্ষ হতে অনুগ্রহ ও রহমত অর্জিত হলে তারা যেন এজন্যে খুশী উদ্যাপন করে। আর এ খুশী উদ্যাপন করা তাদের সমুদয় পূণ্যকাজ থেকেও অতি উত্তম।’ সুবহানাল্লাহ্! এদিন নবী প্রেমিকরা মিলাদ মাহফিল, সেমিনার, সিম্পোজিয়াম, আলোচনা সভা দান-খয়রাত যিকির আযকার, দোয়া-দরূদ পাঠ, কুরআন তিলাওয়াত, নাতখানি, ফাতেহাখানি আয়োজন করে থাকে। এ সকল অনুষ্ঠানের সাথে সম্পৃক্ত থেকে অত্যন্ত শ্রদ্ধা, ভালবাসায় সিক্ত হয়ে ঈদে মিলাদুন্নবী (ﷺ)\u0027 উদ্যাপন করে আসছে নবী প্রেমিকরা। অনন্তকাল ধরে এ ধারা অব্যাহত থাকবে।\n\n‘জশনে জুলুছ-এ ঈদে মিলাদুন্নবী (ﷺ)\u0027’ ঐ সকল অনুষ্ঠানের সাথে নূতন মাত্রা যোগ করেছে। গাউসে জমান মুজাদ্দিদে জমান রাহনুমায়ে শরীয়ত ও তরীক্বত, হাদীয়ে দ্বীনো মিল্লাত, আওলাদে রাসূল, হযরতুল আল্লামা আলহাজ্ব হাফেজ ক্বারী সৈয়্যদ মুহাম্মদ তৈয়্যব শাহ্ রাহমাতুল্লাহি আলায়হি ১৯৭৪ সালে ১২ রবিউল আউয়াল এ জশনে জুলুছ-এ ঈদ-এ মিলাদুন্নবী (ﷺ)\u0027 উদ্যাপন করার জন্য আনজুমান-এ রহমানিয়া আহমদিয়া সুন্নিয়া ট্রাস্ট কর্তৃপক্ষকে নির্দেশনা দান করেন। নির্দেশপ্রাপ্ত হয়ে খানকায়ে কাদেরিয়া সৈয়্যদিয়া তৈয়্যবিয়া (বলুয়ারদিঘীপাড়) হতে আনজুমান ট্রাস্ট’র সিনিয়র সহ সভাপতি আলহাজ্ব নুর মুহাম্মদ সওদাগর আলকাদেরী (হুজুর ক্বিবলার মনোনীত খলীফা) রাহমাতুল্লাহি আলায়হির নেতৃত্বে সর্বপ্রথম জশনে জুলুছ বের করা হয়। জামেয়া আহমদিয়া সুন্নিয়া আলিয়া ময়দানে জমায়েত হয়ে আলোচনা, মিলাদ, মাহফিল, আখেরি মুনাজাতের মাধ্যমে সমাপ্তি ঘটে। এ ধরনের একটি আকর্ষণীয় পদ্ধতি অনুসরণের মাধ্যমে (প্রথাগত রীতিবিরুদ্ধ) কর্মসূচী পালন হচ্ছে দেখে নবী বিদ্বেষী মহল এমনকি তরিকতপন্থীদের কেউ কেউই জশনে জুলূছের বিরোধিতা করে তির্যক মন্তব্য করেন। জুলুছের গুরুত্ব, বৈশিষ্ট্য ও প্রয়োজনীয়তার কথা দিব্যদৃষ্টিতে (আধ্যাত্মিক শক্তি) উপলব্ধি করেছিলেন বলেই স্বাধীনতা উত্তর বাংলাদেশে জশনে জুলুছের নির্দেশনা প্রদান করেছিলেন। একজন আওলাদে রাসূল মুজাদ্দিদে জমান’র মুখ নিঃসৃত অমীয় বাণী সর্বদা গ্রহণযোগ্য ও বাস্তবসম্মত হয়, শত, সহস্র ধারায় প্রস্ফুটিত হয়ে বিকশিত হয়। একদিন যা অনুচিত বা শরীয়তসম্মত নয় বলে তথাকথিত ইসলামী চিন্তাবিদ(!)দের অনুমাননির্ভর, হিংসাশ্রয়ী মন্তব্য ধোপে ঠেকেনি। যুগ সংস্কারকের প্রচলিত প্রথা অনুমাননির্ভর হয় না, পবিত্র কুরআন, হাদিস, ইজমা ও কিয়াস’র ভিত্তিতেই চালু হয়। তাই আল্লাহ্-রাসূল, মাশায়েখ-কেরামের পক্ষ হতে অনুমোদন বা সত্যায়িত হয়। কেননা, আওলাদে রাসূল মুজাদ্দিদে জামান’র কাজই হচ্ছে শরীয়ত ত্বরীকতের পথকে অব্যাহতভাবে গতিশীল রেখে প্রকৃত ইসলাম’র ভিত্তি আহলে সুন্নাত ওয়াল জামাত’র প্রচার প্রসারে সরলপ্রাণ মুসলমানদের সম্পৃক্ত করে নবী-অলীবিদ্বেষীদের খপ্পর থেকে ঈমান আক্বীদাকে নিরাপদ রাখা। আল্লাহ্-রাসূল (ﷺ)\u0027’র অনুগ্রহভাজন মুজাদ্দিদে জামান’র বক্তব্য ও পদক্ষেপ সময়োচিত ও যুগোপযোগী নিঃসন্দেহে। লক্ষ করা যায়, বাংলাদেশের প্রতিটি জেলাশহর ছাড়াও প্রত্যন্ত অঞ্চলে জশনে জুলুছ ব্যাপকতা লাভ করেছে। একদিন যারা বিরূদ্ধবাদী ও বিভ্রান্তকারী ছিল তারাও জুলুছের গ্রহণযোগ্যতা ও গুরুত্ব অনুধাবন করে জশনে জুলুছ’র আয়োজন করে যাচ্ছে। আওলাদে রাসূল হযরত সৈয়্যদ মুহাম্মদ তৈয়্যব শাহ্ রহমাতুল্লাহি আলায়হি দল মত নির্বিশেষে সকল মুসলিম মিল্লাতকে জশনে জুলুছের দাওয়াত দিতে আনজুমান ট্রাস্ট কর্তৃপক্ষকে নির্দেশ দিয়েছিলেন। নির্দেশিত হয়ে আনজুমান কর্তৃপক্ষ সকল পীরের দরবারে আমন্ত্রণ জানিয়ে জানিয়ে জুলুছের গুরুত্ব ও বৈশিষ্ট্য সম্পর্কে অবহিত করেছিলেন। সকলের নিকট আল্লাহর একত্ববাদ প্রচারে প্রিয়নবী যেমন সকল গোত্র, সম্প্রদায়কে দাওয়াত দিয়েছিলেন, তেমনি আওলাদে রাসূল হুজুর তৈয়্যব শাহ্ নায়েবে রাসূল এর প্রতিনিধিত্ব করে জমানার এক গুরুদায়িত্ব পালন করেছেন। সুবহানাল্লাহ্।\n\n‘জশনে জুলুছ’র ‘জশন’ শব্দের আভিধানিক অর্থ খুশী/উৎসব, ‘জুলুছ’ শব্দটি জলসা শব্দের বহুবচন, অর্থ বসা বা উপবেশন। নামাজ আল্লাহর যিকিরের জলসা। একইস্থানে দাঁড়িয়ে/বসে সম্পন্ন করা হয়। ‘হজ্ব’ হলো আল্লাহর যিকিরের ‘জুলুছ’ যা এক বৈঠকে সম্পন্ন করা যায় না। পবিত্র কুরআন থেকে প্রমাণ পাওয়া যায় যে, তাবুতে সকীনা ফিরিশতাগণ জুলুছ সহকারে নিয়ে এসেছিলেন। ‘মিলাদুন্নবী’র অর্থ হলো নূরনবীর জন্মবৃত্তান্ত ও সংশ্লিষ্ট ঘটনাবলীর আলোচনা। সুতরাং ঈদ-এ মিলাদুন্নবী (ﷺ)\u0027 উপলক্ষে মিছিল সহকারে আনন্দ প্রকাশ করা সম্পূর্ণ শরীয়তসম্মত অনুষ্ঠান। প্রিয়নবীর প্রতি আন্তরিক মুহাব্বতের বহিঃপ্রকাশের উত্তম ব্যবস্থা। সহীহ্ মুসলিম শরীফের ২য় খণ্ডের ‘হাদীসুল হিজরত’ অধ্যায়ে বর্ণিত আছে যে, হুজুর পাক (ﷺ)\u0027 যখন মক্কা শরীফে প্রবেশ করলেন, তখন মদীনাবাসী রাস্তায় বাড়ির ছাদে আরোহণ করে প্রিয় নবীকে খোশ আমদেদ জানান। সকলেই শ্লোগান দিতে দিতে মিছিল সহকারে পথ পরিক্রমন করেন। সেদিন আবালবৃদ্ধবনিতা সকলের কণ্ঠে ধ্বনিত হয়েছিল।\n\n‘‘তালাআল বদরু আলাইনা\n\nমিন ছানিয়াতিল ওয়াদায়ি\n\nওয়াজাবাশ্ শুকরু আলাইনা\n\nমাদা‘আ লিল্লাহি দায়ি।’’\n\n \n\nএ থেকে সুস্পষ্টভাবে প্রতীয়মান হয় সাহাবায়ে কেরাম হুজুর পাক (ﷺ)\u0027-এর শুভাগমনে জুলুছ আকারে ইয়া রাছুলাল্লাহ্ ধ্বনিতে আকাশ-বাতাস মুখরিত করে তুলেছিলেন। এজন্য নবীপ্রেমিক মুসলমানগণ সাহাবায়ে কেরামের অনুসরণ করে ঈদ-এ মিলাদুন্নবী (ﷺ)\u0027 এর খুশীতে বিভোর হয়ে মিছিল সহকারে আনন্দ উদ্যাপন করে থাকে এবং ইয়া রাসূলাল্লাহ্, সালাত-সালাম ও নবী প্রশস্তিÍমূলক নানা কসিদা, কবিতা, না’ত, হামদ এর সুরলহরীতে আকাশ-বাতাস প্রকম্পিত করে তোলে। আনজুমান-এ রহমানিয়া আহমদিয়া সুন্নিয়া ট্রাস্ট’র ব্যবস্থাপনায় ৯ ও ১২ রবিউল আউয়াল যথাক্রমে ঢাকা ও চট্টগ্রামে বিশ্বের সর্ববৃহৎ জুলুছ (মিছিল) করে আনন্দ খুশী প্রকাশ করা হয়, যা নিন্মের আয়াতে করীমার নির্দেশ মোতাবেক উত্তম আমলের অন্তর্ভুক্ত। পবিত্র কুরআন শরীফে ঘোষণা করা হয়েছে। ‘‘কুল বিফাদ্বলিল্লাহি ওয়া বি রাহমাতিহী ফা-বিযালিকা ফালইয়াফরাহু’’ অর্থাৎ- ‘‘হে নবী আপনি উম্মতকে বলে দিন, আল্লাহর ফজল এবং তার রহমত প্রাপ্তিতে তারা যেন খুশী উদ্যাপন করে।’’ আমাদের প্রিয় নবী আল্লাহর ফজল তথা অনুগ্রহ এবং রহমত উভয়ই। কেননা কুরআন পাকে রয়েছে, লাক্বাদ মান্নাল্লাহু আলাল মুমিনীনা ইয বাআসা ফিহিম রাছুলা।’’ অর্থাৎ নিশ্চয়ই আল্লাহ্ তা‘আলা মুমিনদের ওপর বড়ই অনুগ্রহ বা ফজল করেছেন যে, তাদের মধ্যে একজন সম্মানিত রসূল প্রেরণ করেছেন। অন্য আয়াতে ঘোষিত হয়েছে, ‘‘ওয়ামা আরছালনাকা ইল্লা রাহমাতাল্লিল আলামিন।’’ অর্থাৎ হে প্রিয় রাসূল সাল্লাল্লাহু আলায়হি ওয়াসাল্লাম, ‘‘আমি আপনাকে সমগ্র আলমের জন্য রহমত করেই পাঠিয়েছি।’’ উপরোল্লিখিত আয়াতদ্বয় দ্বারা শরীয়তসম্মতভাবে, ‘জশনে জুলুছে ঈদে মিলাদুন্নবী’ উদ্যাপন করা পবিত্র কুরআন পাকের নির্দেশের অন্তর্ভুক্ত। নিঃসন্দেহে এটা বৈধ ও উত্তম। এটা কখনও বিদআত হতে পারে না। কারণ প্রিয় নবী ইরশাদ করেছেন, ‘যে ব্যক্তি ইসলামের মধ্যে কোন উৎকৃষ্ট নিয়মপদ্ধতি বের করবে এর প্রতিদান তার আমলনামায় লেখা হবে, অথচ অনুসরণকারীদেরও সওয়াবের কোন অংশ কম হবে না।[মিশকাত শরীফ] ইসলামের মধ্যে যে প্রচলন বা রীতি কুরআন সুন্নাহ্, ইজমা কিয়াসের পরিপন্থী হবে না তা কখনো নিন্দনীয় বা বিদআত হতে পারে না। [মিরকাত শরীফ]\n\nআমাদের প্রিয় মুর্শিদ আওলাদে রাসূল হযরতুল আল্লামা হাফেজ ক্বারী সৈয়্যদ মুহাম্মদ তৈয়্যব শাহ্ রহমাতুল্লাহি আলায়হি এ রকম একটি উৎকৃষ্ট পদ্ধতির (জশনে জুলুছে ঈদে মিলাদুন্নবী) প্রবর্তনের মাধ্যমে মুজাদ্দিদে জমান (সংস্কারক) এর ভূমিকা পালন করেছেন।\n\nআল্লাহ্ পাকও মহান মুর্শিদের দরজা বুলন্দ করুন, আমিন। হুজুর ক্বিবলার নির্দেশ প্রতিপালন করার মাধ্যমে নবী-ওলী প্রেমিক মুসলমানদের দেশ-দেশান্তরে ঐক্যবদ্ধ হয়ে গগনবিদারী শ্লোগান ‘নারায়ে তাকবীর’ আল্লাহু আকবর, নারায়ে রিসালত, ইয়া রাসূলাল্লাহ্ সাল্লাল্লাহু আলায়হি ওয়াসাল্লাম, নারায়ে গাউসিয়া-ইয়া গাউসুল আযম দস্তগীর রহমাতুল্লাহি আলায়হি এর মাধ্যমে বাতিলদের প্রতিহত করতে হবে। আমাদের বাংলাদেশে ইসলাম ধর্মকে হাতিয়ার করে একশ্রেণীর জ্ঞাতিশত্র“ ধর্ম, দেশ ও জাতিকে ধবংস করার ষড়যন্ত্রে মেতে উঠেছে। ঔদ্ধত্যপূর্ণ অনৈসলামিক মানবতাবিরোধী এ সকল কর্মকাণ্ডকে রুখে দাঁড়াবার সময় এসেছে। এবারের জশনে জুলুছে ঈদ-এ মিলাদুন্নবীর মূল প্রতিপাদ্য বিষয় হোক, নবী প্রেমে উজ্জ্বীবিত করার মনস্তাত্ত্বিক সংগ্রাম শুরু করা। আমাদের রাজনৈতিক ও সামাজিক প্রেক্ষাপটে জশনে জুলুছের গুরুত্ব অনুধাবনের চেষ্টা করা প্রত্যেকের ঈমানী কর্তব্য।\n\nপবিত্র জশনে জুলুছে ঈদ-এ মিলাদুন্নবী সাল্লাল্লাহু আলায়হি ওয়াসাল্লাম’র কর্মসূচী পালনের মাধ্যমে আল্লাহ্ রাসূল সাল্লাল্লাহু আলায়হি ওয়াসাল্লাম ও প্রিয় মুর্শিদের রেজামন্দি হাসিলে যেন আমরা কামিয়াব হই। আ-মী-ন।\n\nলেখক: শিক্ষাবিদ ও প্রেস এণ্ড পাবলিকেশন সেক্রেটারী- আনজুমান-এ রহমানিয়া আহমিয়া সুন্নিয়া ট্রাস্ট বাংলাদেশ\n\n "
  },
  {
    "1": "হযরত মুহাম্মদ (ﷺ) এর চেহারা মোবারক",
    "2": "হযরত মুহাম্মদ (ﷺ)\u0027’র চেহারা মোবারক-\n\nতানজিম আহমদ রেযা \u003e\n\nশিশু কিশোর আসরের প্রিয় বন্ধুরা, আশা করি ভাল আছ। বরকতময় মাহে রবিউল আউয়াল সমাগত। মাস সমূহের মধ্যে শ্রেষ্ঠ মাস রবিউল আউয়াল, শ্রেষ্ঠ দিন সোমবার। যেহেতু এ মাসের এ দিনে ধরাবুকে শুভাগমন করেন আমাদের প্রিয় নবী হুযূর পাক (ﷺ)\u0027 কেমন ছিল তাঁর নূরানী অবয়ব তা জানার আগ্রহ আছে সবার মাঝে। তাই পবিত্র হাদীসের উদ্ধৃতিসহ চেহারা মোবারকের বর্ণনার প্রায়স পেলাম।\n\nআল্লাহ্ রাব্বুল আলামীন যখন ছিলেন গুপ্ত ভান্ডারের ন্যায়। নিজের পরিচয় প্রকাশ করার জন্য তিনি আপন সত্ত্বাগত নূর থেকে আপন হাবীব (ﷺ)\u0027-এর নূর মোবারককে সৃষ্টি করলেন। তারপর ঐ নূর থেকেই আল্লাহ্ তা‘আলা আরশ-কুরছি, লৌহ-কলম সহ খোদার খোদায়ী সৃষ্টি করেছেন।\n\n১. চেহারা মোবারক\n\nহুযূর (ﷺ)\u0027র চেহারা মোবারক সৌন্দর্যমন্ডিত। এমন সৌন্দর্য দিয়ে আল্লাহ্ তা‘আলা অন্য কাউকে সৃষ্টি করেননি। নূরানী চেহারা দেখে অনেক ইহুদী, নাসারা মসুলিম হয়ে গিয়েছিল। যেমন: হযরত আনাস রাদ্বিয়াল্লাহু তা‘আলা আনহু ইরশাদ করেন-\n\nمَا بعَثَ اللهُ نَبِيًّا قَطُّ اِلَّا بَعَثَه حَسَنَ الْوُجْهِ حَسَنَ الصَّوْتِ حَتَّى بَعَثَ نَبِيَّكُمْ صَلَّى الله عليه وسلم فَبَعَثَه حَسَنَ الْوَجْهِ حَسَنَ الصَّوْتِ-\n\nমহান আল্লাহ্ তা’আলা কখনো কোন নবী প্রেরণ করেননি, তবে হ্যাঁ প্রেরণ করেছেন সুন্দর চেহারা বিশিষ্ট এবং সুন্দর আওয়াজ বিশিষ্ট নবীকে। তিনি তোমাদের নবী (ﷺ)\u0027কে প্রেরণ করেছেন সুন্দর চেহারা ও সুন্দর আওয়াজ বিশিষ্ট করে। [ইবনে আসাকির তারিখু মদীনাতি দামেশক্ব- ৪র্থ খন্ড, পৃষ্ঠা ৫-৬]\n\n২. রং মোবারক\n\nহুযূর (ﷺ)\u0027-এর রং মোবারক ছিলো বিরল, যা অন্যদের তুলনায় অদ্বিতীয়। তিনি ((ﷺ)\u0027) ছিলেন মধ্যম গড়নের; লম্বাও নয়, আবার খাটোও নয়। উজ্জ্বল মনোহর বর্ণের, যা অস্বাভাবিক সাদার মধ্যে লালচে আকার। সাদাও নয়, আবার তামাটে বর্ণেরও নয়। এ সম্পর্কে হযরত জেরাইরী রাদ্বিয়াল্লাহু তা‘আলা আনহু বলেন-\n\nكنت أنا وابوا الطفيل نطوف البيت فقال أبو الطفيل ما بقى احد راى رسول الله صلى الله عليه وسلم غيرى قال قلت وما رايته؟ قال نعم قلت كيف كانت صفته؟ قال كان أبيصر مليحا مقصدا-\n\nঅর্থাৎ- আমি এবং আবু তোফাইল রাদ্বিয়াল্লাহু তা‘আলা আনহু বায়তুল্লাহ্ তাওয়াফ করতে ছিলাম আবু তোফাইল রাদ্বিয়াল্লাহু তা‘আলা আনহু বলেন, আমি ছাড়া রাসূলকে দেখেছি এমন কেউ অবশিষ্ট নেই। রভী বলেন, আমি বললাম, ‘‘আপনি তাঁকে কিরূপ দেখেছেন?’’ তিনি বলেন, ‘‘রাসূল (ﷺ)\u0027 ছিলেন লাবণ্যময় সাদা। তিনি ছিলেন নয় মোটা, নয় লম্বা বরং তিনি মধ্যম গড়নের। অন্যত্র হযরত আবূ হুরায়রা রাদ্বিয়াল্লাহু তা‘আলা আনহু বলেন- ‘‘আমি হুযূর (ﷺ)\u0027-এর চেয়ে সুন্দর অন্য কিছু দেখিনি। যেন তাঁর চেহারা মোবারকে সূর্য চলছে। আমি তাঁর চেয়ে অধিক দ্রুতগামী অপর কাউকে দেখিনি, পৃথিবী যেন তাঁর জন্য সংকোচিত, নিশ্চয় আমরা চেষ্টা করি, তিনি এ বিষয়ে অনাগ্রহী। [ইমাম তিরমিযী: আলজামী, কিতাবুল মানাক্বিব, বাবু ফি সিফাতিন নাবিয়্যি, ইমাম আহমদ: আল মুসনাদ, খন্ড ২, পৃষ্ঠা ২৫৮] তবে জনসমাবেশে তাঁকে সবার চেয়ে লম্বা (সবার উপরে) দেখা যেতো।\n\nচক্ষু মোবারক\n\nহুযূর (ﷺ)\u0027-এর চক্ষু মোবারক ছিলো অত্যন্ত সৌন্দর্যমন্ডিত, যা দিয়ে তিনি আল্লাহ্কে স্বচক্ষে দেখেছেন পবিত্র মিরাজ রজনীতে। তাঁর চক্ষু মোবারকের এমন আশ্চর্য ক্ষমতা ছিলো, যা দিয়ে আল্লাহ্কে দেখেছেন। [হযরত আলী রাদ্বিয়াল্লাহু আনহু] হযরত ইবনে আব্বাস রাদ্বিয়াল্লাহু তা‘আলা আনহু বর্ণনা করেন- নিশ্চয় নিশ্চয় হুযুর (ﷺ)\u0027 স্বীয় মহান রবকে দু’বার দেখেছেন। একবার কপালের চক্ষু দ্বারা, আরেকবার অন্তরের চক্ষু দ্বারা।\n\n[জালালুদ্দিন সুয়ূতী: আল খাসায়েসুল কুবরা, খন্ড ১, পৃষ্ঠা ১৬১] অন্যত্র হযরত জাবের ইবনে সামুরা রাদ্বিয়াল্লাহু তা‘আলা আনহু বলেন- ‘‘আপনি যখন তাঁর দিকে দৃষ্টিপাত করবেন দেখতে পাবেন তাঁর চোখ মোবারকে সুরমা লাগানো; কিন্তু তিনি কোন সুরমা ব্যবহার করেননি। তাঁর পায়ের গোড়ালী কোমল ও সুশ্রী এবং মুচকি হাসি হাসতেন, অট্ট হাসি হাসতেন না।\n\n৩. নাক মোবারক\n\nহুযূর (ﷺ)\u0027-এর নাক মোবারক ছিলো সুউচ্চ, লম্বা, খুবই আকর্ষণীয়। এবং ইমাম হাসান রাদ্বিয়াল্লাহু তা‘আলা আনহু বর্ণনা করেন- ‘‘রাসূল (ﷺ)\u0027-এর ছিলো প্রশস্ত কপাল, আকর্ষণীয় সুদীর্ঘ চোখের ভ্রু, যা যুক্ত ছিল, রাগান্বিত হলে উভয়ের মধ্যখানে মুক্তার ন্যায় উজ্জ্বল সুগন্ধময় ঘর্ম বের হতো। সুউচ্চ, লম্বা, চমৎকার জ্যোতির্ময় নাসিকা মোবারক নরম-কুসুম-কোমল গন্ডদেশ মোবারক, বড় মুখ এবং উজ্জ্বল দাঁত মোবারক বিশিষ্ট ছিলেন।\n\n৪. মুখ মোবারক\n\nহুযূর (ﷺ)\u0027 ছিলেন মধুর কন্ঠের, গন্ডদেশ মসৃণ। হুযূর (ﷺ)\u0027-এর কন্ঠ এতো মধুর ছিলো যে মক্কার কাফিরদের সর্দার আবূ জাহেল রাতের আধারে হুযূর (ﷺ)\u0027-এর ঘরের সাথে কান লাগিয়ে ক্বোরআন তিলাওয়াত শুনতো। আল্লাহ্ তা‘আলা বলেন- ‘‘তিনি মনগড়া কোন কথা বলেন না, এতো ওহী, যা তাঁর প্রতি প্রত্যাদেশ হয়।’’\n\nঅন্যত্র রাসূল (ﷺ)\u0027 নিজেই বলেছেন- ‘‘আল্লাহ্র কসম! যাঁর নিয়ন্ত্রণে আমার প্রাণ রয়েছে, এ মুখ থেকে সর্বাবস্থায় সত্য ব্যতীত অন্য কিছু বের হয় না।’’ [ইমাম আবু দাউদ: আস সুনান, কিতাবুল ইল্ম]\n\n৫. দাড়ি ও চুল মোবারক\n\nহুযূর (ﷺ)\u0027-এর দাড়ি মোবারক ঘন অত্যন্ত সুন্দর ছিলো এবং চুল মোবারক খুবই সরু ও কালো ছিলো, কোকড়ানো নয় আবার পুরোপুরি সোজাও নয়, বাঁকাও নয়। যা দেখতে খুবই আকর্ষণীয় ছিলো। এ চুল মোবারক প্রায় কানের লতি মোবারক পর্যন্ত ঝুলে থাকতো। দাড়ি ও চুল মোবারকে তৈল ও চিরুনী ব্যবহার করতেন এবং কোন কলপ দিতেন না। দাড়ি ও চুল মোবারকে বিশটির বেশি সাদা বা পাকা চুল ছিলো।\n\nহযরত সাঈন ইবনে মুসায়্যাব রাদ্বিয়াল্লাহু তা‘আলা আনহু হযরত আবূ হুরায়রা রাদ্বিয়াল্লাহু তা‘আলা আনহু থেকে বর্ণনা করেন- ‘‘হযূর (ﷺ)\u0027’র দাড়ি মোবারক কালো ও সুন্দরভাবে খাজ কাটা ছিলো। [ইমাম বায়হাকী: দালায়েলুন নবুয়্যত, খন্ড ১, পৃষ্ঠা ২১৭] হযরত আনাস রাদ্বিয়াল্লাহু তা‘আলা আনহু বলেন, ‘‘হুযূর করীম (ﷺ)\u0027’র চুল মোবারক ঝুলন্ত নয়। কোকড়ানো পরিপাটি করাও নয়। দু’কানের লতি পর্যন্ত লম্বা থাকতো, কখনো কাঁধ পর্যন্ত লম্বা থাকতো। [ইমাম বায়হাকী: প্রাগুক্ত, খন্ড ১, পৃষ্ঠা ২১৯]\n\nলেখক: শিক্ষার্থী, জামেয়া আহমদিয়া সুন্নিয়া আলিয়া, ষোলশহর, চট্টগ্রাম"
  },
  {
    "1": "মহানবী (ﷺ) এর মানবপ্রেম",
    "2": "মহানবী (ﷺ)\u0027’র মানবপ্রেম-\n\nমাওলানা মুহাম্মদ সিরাজ উদ্দীন আলকাদেরী \u003e\n\nমানবতার মুক্তির দূত আমাদের প্রিয় নবী হযরত মুহাম্মদ মোস্তফা (ﷺ)\u0027 যখন অবিশ্বাসীদের হাতে অত্যারিত হয়েছেন তখনও তাদের হেদায়েত বা সত্যের পথে আসার জন্য সত্য উপলব্ধি করার শক্তিদানের জন্য এবং তাদের মঙ্গল ও কল্যাণের জন্য আল্লাহ্ তা‘আলার দরবারে দো’আ করেছেন। বিশ্বনবী মানবতার নবী ও পৃথিবীতে আবির্ভূত হয়েছেন মানুষের কল্যাণ ও মঙ্গলের জন্য।\n\nআল্লাহ্ তা‘আলার বিশেষ রহমত বা দয়া হিসেবে তাই তিনি মানুষকে সত্য ও ন্যায়ের প্রতি আহ্বান করেছেন প্রেম ও ভালোবাসার মাধ্যমে, শক্তির মাধ্যমে নয়। প্রশ্ন হতে পারে, প্রেম-ভালোবাসার মাধ্যমেই ইসলাম প্রচারিত হয়ে থাকে, তাহেল মহানবী (ﷺ)\u0027-এর হায়াতে জাহেরীতে এত যুদ্ধ সংঘটিত হয়েছিল কেন? এ বিষয়ে সরাসরি বলতে গেলে বলতে হবে, হুযূর করীম (ﷺ)\u0027-এর পক্ষ থেকে কোন আক্রমণাত্মক যুুদ্ধ পরিচালিত হয়নি। ইসলামের ইতিহাসে সব যুদ্ধই পরিচালিত হয়েছিল আত্মরক্ষামূলক, আর যুদ্ধের মাধ্যমে কেউ ইসলাম গ্রহণ করেননি।\n\nইসলাম গ্রহণের পেছনে রয়েছে মহানবী (ﷺ)\u0027-এর মানব প্রেম, মানবতাবোধ ও সুকোমল আচরণ, আর পরবর্তী সময়ে তাঁর সঠিক অনুসারীদের মাধ্যমে মানবজাতি ইসলাম গ্রহণ করেছেন। মানবতার মুক্তির দিশারী সৃষ্টি জগতের প্রতি দয়া বা রহমত প্রদর্শনের দিকে উদ্বুদ্ধ করে এরশাদ করেন-\n\nالرَّاحِمُونَ يَرْحَمْهُمْ الرَّحْمٰنُ اِرْحَمُوْا مَنْ فِىْ الْاَرْضِ يَرْحَمْكُمْ مَنْ فِى السَّمَاءِ-\n\nঅর্থাৎ সৃষ্টি জগতের প্রতি দয়াবানগণ বা রহমতকারীগণের প্রতি রাহমানুর রাহিম দয়া করেন। অতএব, তোমরা জমীনে অধিবাসীদের প্রতি দয়া কর, আসমানের অধিপ্রতি তথা ¯্রষ্টা তোমাদের প্রতি দয়া বা রহমত করবেন।\n\n[মিশকাত শরীফ: পৃষ্ঠা ৪২৩]\n\nমানব প্রেমের মাধ্যমে শান্তির এই প্রক্রিয়া তিনি শুধু আঞ্চলিক বা জাতীয় পর্যায়ে সীমাবদ্ধ রাখেননি, বরং বিশ্ব মানবতার কল্যাণের জন্য ষষ্ঠ হিজরীতে (৬২৮ খ্রিস্টাব্দ), তিনি স্বাক্ষর করেন, পৃথিবীর ইতিহাসে আন্তর্জাতিক পর্যায়ে সর্বপ্রথম লিখিত শান্তি চুক্তি যা হুদায়বিয়ার সন্ধিনামে আখ্যায়িত। এই চুক্তির প্রতিটি ধারা মুসলমানের বিপক্ষে হওয়া সত্ত্বেও ও মানব সমাজে শান্তি প্রতিষ্ঠার উদ্দেশ্যে মহানবী (ﷺ)\u0027কে রাসূলুল্লাহ্ লেখার পরিবর্তে আবদুল্লাহর পুত্র মুহাম্মদ ((ﷺ)\u0027) লেখা সত্ত্বেও মানবপ্রেম ও মানব সমাজে শান্তি প্রতিষ্ঠার কারণে তিনি নির্দ্বিধায় তাতে স্বাক্ষর করলেন। শুধু তাই নয় তাঁর মাতৃভূমি মক্কা শরীফ থেকে যে তাঁকে হিজরত করতে বাধ্য করা হয়েছিল, অষ্টম হিজরীতে সেই মক্কা বিজয়ের পর প্রতিশোধের পরিবর্তে তিনি সাধারণ ক্ষমা ঘোষণা করেন। মক্কা শরীফ তথা আরবের সব মানুষকে পূর্ণ স্বাধীনতা দান করে শান্তি পূর্ণ জীবন যাপনের নিশ্চয়তা বিধান করেন। এভাবে গবেষণার মাধ্যমে প্রমাণিত হয়েছে, মহানবী (ﷺ)\u0027 মানবপ্রেম তথা সৃষ্টিপ্রেমের মাধ্যমে মানুষের মন জয় করেছেন। আকৃষ্ট করেছেন মানব জাতিকে সত্যের প্রতি, ন্যায়ের প্রতি, ইসলামের প্রতি। উত্তম চরিত্র বা আদর্শ গ্রহণ করার প্রতি উদ্বুদ্ধ করে তিনি এরশাদ করেন-\n\nاِنَّ مِنْ خِيَارِكُمْ اَحْسَنْكُمْ اَخْلَاقًا\n\nঅর্থাৎ নিশ্চয়ই তোমাদের মধ্যে অতি ভাল-মানুষ সেই যে চরিত্রের দিক থেকে উত্তম বা চরিত্রবান।\n\n[মিশকাত শরীফ: পৃষ্ঠা ৪৩১]\n\nঅন্য হাদীসে পাকে রয়েছে-\n\nاِنَّ مِنْ اَحَبِّكُمْ اِلَىَّ اَحْسَنْكُمْ اَخْلَاقًا\n\nঅর্থাৎ নিশ্চয়ই তোমাদের মধ্যে সেই ব্যক্তি অতি মাহবুব যেই চরিত্রবান। [মিশকাত শরীফ: পৃষ্ঠা ৪৩১] এভাবে তিনি মানবতার কয়েকটি ধারা গ্রহণের প্রতি উৎসাহ বা উদ্দীপনা প্রদান করেছেন। যেমন মিশকাত শরীফের ৪১৫ পৃষ্ঠায় باب حفظ اللسان والفينة و الشتم রয়েছে-\n\nعَنْ عُبَادَةَ بْنِ الصَّامِتِ رضى الله عنه اَنَّ النَّبِىُّ صلى الله عليه وسلم قَالَ اَضْمِنُوْا لِىْ سِتًّا مِنْ اَنْفُسِكُمْ اَضْمَنُ لَكُمْ الجَنَّةَ اَصْدُقُوْا اِذَا حَدَّثْتُمْ وَاُوْفُوْا اِذَا وَعَدْتُمْ وَاَدُّوْا اِذَا اُئْتُمِنْتُمْ وَاحْفِظُوْا فُرُوْجَكُمْ وَغُضُّوْا اَبْصَارَكُمْ وَكُفُّوْا اَيْدِيَكُمْ-\n\nঅর্থাৎ- হযরত উবাদা ইবনে ছামেত রাদ্বিয়াল্লাহু তা‘আলা আনহু হতে বর্ণিত নিশ্চয়ই নবী করীম (ﷺ)\u0027 এরশাদ করেন- ‘তোমরা ছয়টি দায়িত্ব বা জিম্মাদারী আদায় কর বা পালন কর, তাহলে আমি তোমাদের জান্নাতের দায়িত্ব গ্রহণ করব- যখন কথা বলবে সত্য বলবে, ওয়াদা করলে পূর্ণ কর, আমানত রাখলে যথাযথভাবে হেফাজত করত: হস্তান্তর কর এবং তোমাদের গুপ্ত অঙ্গ তথা চরিত্র হেফাজত কর। আর তোমাদের দৃষ্টিশক্তি হেফাজত কর ও তোমাদের হাত তথা শক্তি অপব্যবহার থেকে রক্ষা কর।\n\nএইভাবে মহানবী (ﷺ)\u0027-এর মানবপ্রেম আদর্শ অনুসরণ ও বাস্তবায়ন করলে সমাজে সহনশীলতা-ভ্রাতৃত্ববোধ-সম্প্রীতি-ভালবাসা ও সৃষ্টিপ্রেম প্রতিষ্ঠিত হবে।\n\nমহানবী (ﷺ)\u0027-এর আদর্শ গ্রহণে ও অনৈতিক, জুলুম, অত্যাচার, অনাচার, ব্যভিচার পরিত্যাগ করার প্রতি উদাত্ত আহ্বান করে বিশ্ববিখ্যাত দার্শনিক আল্লামা ড. ইকবাল রাহমাতুল্লাহি তা‘আলা আলায়হি বলেন-\n\nمصطفے بر سان خويش راكه دين همه اويست\n\nاگر باو نرسيدى تمام ابولهبى است-\n\nঅর্থাৎ নিজেকে প্রিয়নবী (ﷺ)\u0027-এর আদর্শে পরিচালিত কর। কারণ এটিই দ্বীন। যদি তাঁর আদর্শে পরিচালিত না হও, তাহলে পুরোটাই আবুল লাহাবী।\n\nআল্লাহ্ তা‘আলা আমাদের সবাইকে মহানবী (ﷺ)\u0027-এর মানবপ্রেমের শিক্ষা, আদর্শ অনুসরণ করার মাধ্যমে বিশ্ব শান্তি ও সমৃদ্ধি তথা ইহলৌকিক ও পারলৌকিক কল্যাণ ও শান্তি লাভ করার শক্তি দান করুন। আ-মী-ন।\n\nলেখক: উপাধ্যক্ষ, জামিরজুরী রজবিয়া আজিজিয়া রাহমানিয়া সুন্নিয়া ফাযিল মাদ্রাসা, চন্দনাইশ, চট্টগ্রাম"
  }
]