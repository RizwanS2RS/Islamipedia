[
  {
    "1": "মিলাদ কিয়াম",
    "2": "মিলাদ কিয়াম \n\n(আঞ্জুমান ট্রাস্ট)\n\nক্বোরআন ও হাদীসের আলোকে মিলাদ মাহফিলে ক্বিয়াম-\n\nমুহাম্মদ ফরহাদ হোসেন\n\n\u003d\u003d\u003d\n\nআল-কুরআনের বিষয়বস্তুর মধ্যে রাসুলুল্লাহ সাল্লাল্লাহু তা‘আলা আলায়হি ওয়াসাল্লাম-এর প্রতি আদব রক্ষা করার প্রসঙ্গটি অতি গুরুত্বের সাথে আলোচনা করা হয়েছে। কেননা রাসুল সাল্লাল্লাহু তা‘আলা আলায়হি ওয়াসাল্লাম-এর পবিত্র সত্তা অত্যন্ত সম্মান,মর্যাদা ও ইজ্জতের অধিকারী। মিলাদ শরীফে রাসুল সাল্লাল্লাহু তা‘আলা আলায়হি ওয়াসাল্লাম-এর প্রতি সালাম ও সম্মান প্রকাশার্থে কিয়ামের প্রচলন শুরু হয়। কিয়াম করে সম্মান প্রদর্শনের এ প্রথা অতি প্রাচীন কালের। কিয়াম শব্দের অর্থ দাঁড়ানো। মিলাদ ছাড়াও নামাজ কায়েম, জমজমের পানি পান ও অপরাপর ইবাদত বন্দেগী ও সামাজিক জীবন যাপনে সৌজন্যতাবোধ রক্ষায় আমাদের দাঁড়াতে হয়। শাব্দিকভাবে কিয়াম হলো দন্ডায়মান অবস্থার নাম। সালাত আদায়ের ক্ষেত্রে এটি একটি ফরয বা অপরিহার্য রুকন। সালাতের ক্ষেত্র ছাড়াও কোন সম্মানিত ব্যক্তির আগমন নির্গমনে সম্মানার্থে দন্ডায়মান হবার প্রথা বিভিন্ন সমাজে প্রচলিত আছে। আমাদের আলোচ্য মিলাদের মজলিশে রাসুল সাল্লাল্লাহু তা‘আলা আলায়হি ওয়াসাল্লাম-এর শানে ‘কিয়াম-ই তা’জীম’ বহুল আলোচিত বিষয়।\n\nবলা আবশ্যক, বাংলাদেশ ছাড়াও উপমহাদেশের ভারত, পাকিস্তান এবং তুরষ্ক, আফ্রিকা, মিশর, সোমালিয়া, সুদান ও অন্যান্য মুসলিম বিশ্বে মিলাদের কিয়াম এক বিশেষ স্থান দখল করে আছে। ইসলামে কিয়ামের বিভিন্ন প্রকারভেদ, মাত্রা ও নীতিমালা রয়েছে। যেমন:\n\n১. কিয়ামে তাকাব্বুর : অহংকার প্রদর্শনার্থে কাউকে দাঁড়িয়ে থাকতে বাধ্য করা। যেমন: আজমী রাজা বাদশাহগণের সামনে লোকজনকে দাঁড়িয়ে থাকতে হতো। এর দ্ধারা তারা নিজেদের গর্ব প্রকাশ করতো। ইসলাম এ ধরনের কিয়ামকে কঠোর ভাষায় নিষেধ করেছে।- [হুজ্জাতুল্লাহিল বালিগা, ২য় জিলদ,পৃ:৫৫৪]\n\n২. কিয়ামে শাফক্বত : কারো প্রতি আদর, হে কিংবা ভালোবাসার তাগিদে এ ধরনের কিয়াম করা হয়। যেমন: রাসুল সাল্লাল্লাহু তা‘আলা আলায়হি ওয়াসাল্লাম নিজের মেয়ে ফাতেমা রাদ্বিয়াল্লাহু তা‘আলা আনহার আগমনে দাঁড়াতেন।- [মিশকাত শরীফ]\n\n৩. কিয়ামে তা’জিমী: কারো প্রতি সম্মান প্রদর্শনের জন্য এ কিয়াম করা হয়। রাসুল সাল্লাল্লাহু তা‘আলা আলায়হি ওয়াসাল্লাম আপন দুধমাতা হালিমার আগমনে দাঁড়িয়েছিলেন।\n\n-[হুজ্জাতুল্লাহিল বালিগা, আশি’‘আতুল লুমু‘আত]\n\nএ ছাড়াও ইসলামী শরীয়তে কিয়ামকে তিনটি ধারায় বিভক্ত করা হয়েছে:\n\n১. ফরয কিয়াম: ইবাদতের উদ্দেশ্যে আল্লাহপাকের সম্মানে বিনয় সহকারে আবশ্যিকভাবে দাঁড়ানোকে ফরয কিয়াম বলা হয়। যেমন- দৈনন্দিন পাঁচ ওয়াক্ত ফরয নামাযে প্রত্যেক সামর্থবান ব্যক্তিকে আল্লাহর সম্মানে দাঁড়িয়ে নামায আদায় করতে হয়। নামাযে এ কিয়াম ফরয। রোগ ভোগের ওযর ব্যতিত এ কিয়াম তরক করা চলে না। পবিত্র কুরআনে এ দিকে ইঙ্গিত করে বলা হয়েছে-‘ওয়াকু-মু লিল্লাহি ক্বা-নিতীন।’ অর্থাৎ তোমরা আল্লাহর উদ্দেশ্যে ও তাঁর সম্মানে বিনয় সহকারে দাঁড়িয়ে যাও।\n\n২. সুন্নত কিয়াম: ইবাদতের কিছু কিছু ক্ষেত্রে কিয়াম করা সুন্নত সাব্যস্ত হয়েছে। যেমন-রাসুল সাল্লাল্লাহু তা‘আলা আলায়হি ওয়াসাল্লাম-এর রওযা মোবারক যিয়ারতে দাঁড়ানো সুন্নত।\n\n[ফতোয়ায়ে আলমগীরি, ১ম খন্ড, কিতাবুল হজ্ব] অনুরুপভাবে, মু’মিন বান্দাদের কবর যিয়ারতের সময়, আবে যমযমের পানি পানের সময় কিংবা কোন ধর্মিয় ও সম্মানিত নেতার আগমনে দাঁড়ানো সুন্নত। [বুখারী ও মুসলিম শরীফ,বাবুল কিয়াম]\n\n৩. মুবাহ কিয়াম: দুনিয়াবি প্রয়োজনে কিয়াম করা মুবাহ বা জায়েয। যেমন দাঁড়িয়ে কাজ করা। পবিত্র কুরআনে আল্লাহ বলেন,-‘যখন তোমরা নামায থেকে অবসর হবে -তখন জমীনে রিযিকের তালাশে ছড়িয়ে পডো।’ আলোচ্য আয়াতে ছড়িয়ে পড়ার জন্য দাঁড়ানো পূর্বশর্ত। কারণ দাঁড়ানো ছাড়া ছড়িয়ে পড়া সম্ভব নয়। তাই দাঁড়ানোর নির্দেশটি হলো মুবাহ।\n\nপবিত্র কোরআনে কিয়ামের কথা\n\nকিয়াম আরবি শব্দ। এর অর্থ সোজা হয়ে দাঁড়ানো। আল্লাহ পাক কুরআন মজীদের বিভিন্ন আয়াতে কিয়ামের বর্ননা দিয়ে বলেছেন:\n\n১.\n\nوَقُومُوا لِلَّهِ قَانِتِينَ\n\nওয়াক্বূ-মূ লিল্লাহি কা-নিতীন অর্থাৎ: আল্লাহরআনুগত্য প্রকাশের জন্য দন্ডায়মান হও। [সূরা বাক্বারা, আয়াত-২৩৮] ২.\n\nيَذْكُرُونَ اللَّهَ قِيَامًا وَقُعُودًا وَعَلَىٰ جُنُوبِهِمْ\n\nইয়াযকুরুল্লাহা কিয়ামান ওয়াক্বু‘ঊদান ওয়া আ’লা জুনুবিকুম। অর্থাৎ তোমরা দাঁড়িয়ে, বসে এবং করটের উপর ভর করে আল্লাহর জিকির কর। [আল-ই ইমরান, আয়াত- ১৯১] ৩.\n\nوَالَّذِينَ يَبِيتُونَ لِرَبِّهِمْ سُجَّدًا وَقِيَامًا\n\nওয়াল্লাযীনা ইয়াবীতূনা লিরাব্বিহীম সুজ্জাদাঁও ওয়াকিয়ামা\n\nঅর্থাৎ এবং যারা রাত আতিবাহিত করে তাদের প্রতিপালকের উদ্দেশ্যে সাজদাবনত ও দন্ডায়মান অবস্থায়। [সূরা ফুরক্বান, আয়াত-৬৪]\n\n৪. আল্লাহ পাক বলেছেন-\n\nيَاأَيُّهَا الَّذِينَ آمَنُوا إِذَا قِيلَ لَكُمْ تَفَسَّحُوا فِي\n\nالْمَجَالِسِ فَافْسَحُوا يَفْسَحِ اللَّهُ لَكُمْ ۖ وَإِذَا قِيلَ انْشُزُوافَانْشُزُوا يَرْفَعِ اللَّهُ الَّذِينَ\n\nآمَنُوا مِنْكُمْ وَالَّذِينَ أُوتُوا الْعِلْمَ دَرَجَاتٍۚ\n\nহে ইমানদারগণ! যখন তোমাদেরকে বলা হয়-“মজলিসের মধ্যে জায়গা প্রশস্ত করে দাও”, তখন তোমরা জায়গা (ছেড়ে দিয়ে) প্রশস্ত করে দেবে। আর যখন বলা হয়-“দাঁড়িয়ে যাও-তখন দাঁড়িয়ে যাবে”।\n\n[সূরা মুজাদালাহ, আয়াত: ১১]\n\nশায়খ মুহাম্মদ নাসিরুদ্দিন আলবানী কুরআনে বর্ণিত উপরোক্ত ‘কিয়াম’ দ্ধারা নামাজের কিয়ামকেই বুঝিয়েছেন। কিন্তু আল্লামা ইমাম জালালুদ্দীন সুয়ুতি তাফসীরে জালালাঈন শরীফে উক্ত আয়াতের ব্যাখ্যায় ‘মিনাল খাইরাত’ দ্বারা সর্ব প্রকার নেক কাজকে বুঝিয়েছেন এবং বলেছেন, কোন মজলিশ কিংবা যে কোন প্রকার নেক কাজের জন্য দাঁড়াতে বলা হলে দাঁড়ানো আবশ্যক। এ জন্য মিলাদ মাহফিলে ‘যিকরে বেলাদত’ বা হুজুর সাল্লাল্লাহু তা‘আলা আলায়হি ওয়াসাল্লাম-এর দুনিয়াতে আগমনের কথা শুনে সম্মানার্থে কিয়াম করা হয়। ফেকাহ ও ফতোয়া মোতাবেক এটি মোস্তাহাব। মুস্তাহাব হলেও একে খাটো করে দেখার কোন সুযোগ নেই। সাহাবায়ে কেরামও নবীজীর প্রতি এরূপ সম্মান প্রদর্শনের বিরল দৃষ্টান্ত স্থাপন করেছিলেন। আবার নবী করীম সাল্লাল্লাহু তা‘আলা আলায়হি ওয়াসাল্লাম ও বদর যুদ্ধে অংশ নেয়া সাহাবীদেরকেও বিশেষভাবে সম্মান দিতেন।\n\nএকবার কতিপয় বদরী সাহাবী রাসুল সাল্লাল্লাহু তা‘আলা আলায়হি ওয়াসাল্লাম-এর খেদমতে হাযির হয়ে সালাম দিলেন এবং বসার সুযোগ না পেয়ে হুজুরের সম্মুখভাগে এবং আশেপাশে দাঁড়িয়ে রইলেন। অন্যান্য সাহাবীরা বদরী সাহাবীদের সালামের জবাব দিলেন সত্য, কিন্তু তাঁদের বসার ব্যবস্থা করে দিতে পারলেননা। হুজুরের আশেপাশে বসে থাকা অপরাপর সাহাবীরাও নিকটতম স্থান ত্যাগ করে দুরবর্তী স্থানে বসতে রাজী ছিলেন না। এ পরিস্থিতি হুজুরের জন্য অত্যন্ত পীড়াদায়ক মনে হলো। অত:পর নিকটে বসা সাহাবীদের নাম ধরে ধরে তিনি বদরী সাহাবীদের বসার জায়গা দেয়ার আহ্বান করলেন। সাহাবীরা রাসুল সাল্লাল্লাহু তা‘আলা আলায়হি ওয়াসাল্লাম-এর আহ্বানে সাড়া দিলেন কিন্তু নিকটতম স্থান ত্যাগ করার জন্য মনে কষ্ট পেলেন। রাসুলে করীম সাল্লাল্লাহু তা‘আলা আলায়হি ওয়াসাল্লাম তাদের মনোবেদনা টের পেলেন এবং বদরী সাহাবীদের প্রতি এরূপ সম্মান প্রদর্শনের জন্য কোরআনের উপরোক্ত আয়াত স্মরণ করিয়ে দিয়ে বললেন,–“তোমরা তোমাদের নবীর নির্দেশে বদরী সাহাবীদের সম্মানে জায়গা ছেড়ে দিয়েছো -আল্লাহ তোমাদের জন্য বেহেশতে এর চেয়েও প্রশস্ত জায়গা করে দিবেন।”\n\nআল্লামা সাভী মন্তব্য করেন-‘আয়াতখানা যদিও কতিপয় সাহাবীর শানে নাযিল হয়েছে, কিন্তু এটা দ্বারা সমস্ত উম্মতকেই শিক্ষা দেয়া হয়েছে। শানে নুযুল খাস হলেও হুকুম ছিল আ’ম বা ব্যাপক। সুতরাং ইলমের মজলিশ, যিকিরের মজলিশ, নামাযের জামাত, যুদ্ধক্ষেত্র ও অন্যান্য নেক কাজের সমস্ত মজলিশ অত্র আয়াতের অন্তর্ভুক্ত। যে কোন উত্তম মজলিশে দাঁড়াতে বললে দাঁড়িয়ে যাবে।-এটাই কোরআনের নির্দেশ। কাজেই আয়াত দ্বারা প্রমানিত হয়, হুজুরের মিলাদ একটি উত্তম অনুষ্ঠান। উক্ত অনুষ্ঠানে হুজুরের প্রতি তা’যীম ও সম্মানার্থে দাঁড়িয়ে যাওয়া’ই কোরআনের দাবী।\n\nহাদীস শরীফে কিয়াম প্রসঙ্গ\n\nনবী করীম সাল্লাল্লাহু তা‘আলা আলায়হি ওয়াসাল্লাম-এর শুভাগমনের পুর্বাপর অলৌকিক কাহিনী, তাঁর জন্ম বৃত্তান্ত ও জীবন চরিত আলাপ-আলোচনা, তাঁর প্রতি আদব, তাঁর প্রশংসামূলক কবিতা, দুরুদ ও সালামের যুক্তিনির্ভর রেওয়ায়েত সাহাবীদের বরাতে বিভিন্ন হাদীস গ্রন্থে লিপিবদ্ধ আছে। ইমাম আবু ঈসা আত তিরমিযি তাঁর কিতাব তিরমিযি শরীফে ‘মিলাদুন্নবী’ নামে একটি অধ্যায় আর “কিয়াম” নামে একটি পরিচ্ছেদ অন্তর্ভুক্ত করেছেন। এসব হাদীস দ্ধারা বুঝা যায়, সম্মান প্রদর্শনের জন্য কিয়াম করা বা দন্ডায়মান হওয়ার দৃষ্টান্ত ইসলাম ধর্ম ও মুসলিম জাতির মধ্যেও আছে।\n\n১. হযরত আব্দুল্লাহ ইবনে কা’ব রাদ্বিয়াল্লাহু তা‘আলা আনহু থেকে বর্ণিত, তিনি বলেন, তাবুক যুদ্ধের সময় তওবা কবুলের ঘোষণা প্রসঙ্গে তালহা ইবনে উবায়দুল্লাহ দৌঁড়ে এসে দাঁড়িয়ে আমাকে উষ্ণ অভিনন্দন জানালেন। আল্লাহর কসম! মুহাজিরদের মধ্যে তিনি ব্যতিত আর কেউ আমাকে এরূপ দাঁড়িয়ে সম্মান প্রদর্শন করেন নি। আমি তালহার সম্মান প্রদর্শনের এমন বিরল দৃষ্টান্ত কোনদিন ভুলতে পারবো না।\n\n[আল-আদাবুল মুফরাদ- সহীহ বুখারী, সহীহ মুসলিম, আবু দাউদ, তিরমিযি, নাসাঈ শরীফ]\n\nউল্লেখ্য, ঘটনাটি স্বয়ং রাসুল সাল্লাল্লাহু তা‘আলা আলায়হি ওয়াসাল্লাম-এর উপস্থিতিতে তাঁর সম্মুখেই ঘটেছে। কিন্তু কিয়াম করে এরূপ সম্মান প্রদর্শনের ব্যাপারে তিনি কোনরূপ আপত্তি করেননি।\n\n২. উম্মুল মু’মিনীন হযরত আয়েশা সিদ্দীক্বা রাদ্বিয়াল্লাহু তা‘আলা আনহা হতে বর্ণিত, তিনি বলেন রাসুলুল্লাহ সাল্লাল্লাহু তা‘আলা আলায়হি ওয়াসাল্লাম এবং তাঁর প্রিয় কণ্যা ফাতিমা রাদ্বিয়াল্লাহু তা‘আলা আনহা পরষ্পরের প্রতি সম্মান ও অনুরাগ প্রকাশের ক্ষেত্রে কিয়াম করতেন। হযরত আয়েশা রাদ্বিয়াল্লাহু তা‘আলা আনহা আরো বর্ণনা করেন, কথাবার্তায়, উঠাবসায় ফাতিমার চেয়ে নবী করীম সাল্লাল্লাহু তা‘আলা আলায়হি ওয়াসাল্লাম-এর সাথে অধিকতর সামঞ্জস্যশীল আর কেউ ছিলেন না। নবী করীম সাল্লাল্লাহু তা‘আলা আলায়হি ওয়াসাল্লাম যখন তাঁকে আসতে দেখতেন তখন তিনি তাঁকে খোশআমদেদ জানাতেন, তাঁর জন্য উঠে দাঁড়াতেন, তাঁকে চুম্বন করতেন। এমনকি হাত ধরে তাঁকে নিজের আসনে বসিয়ে দিতেন। অপর দিকে নবী করীম সাল্লাল্লাহু তা‘আলা আলায়হি ওয়াসাল্লাম তাঁর নিকট গমন করলে তিনিও তাঁকে অভ্যর্থনা জানাতেন এবং উঠে গিয়ে তাঁকে চুম্বন করতেন। [বুখারী, হাদীছ নং ৩৩৫৪, তিরমিযি, হাদীছ নং ৩৮০৯, প্রাগুপ্ত, পৃ:৪২২]\n\n৩. হযরত আবু সাঈদ খুদরী রাদ্বিয়াল্লাহু তা‘আলা আনহা বর্ণনা করেন যে, মদিনার একটি ইহুদী সম্প্রদায়-বনূ কোরায়যা হুজুর সাল্লাল্লাহু তা‘আলা আলায়হি ওয়াসাল্লাম-এর সাথে মদিনা সনদ/চুক্তি ভঙ্গ করে খন্দকের যুদ্ধের সময় মদিনা আক্রমন করার অপরাধে মুসলিম বাহিনী কর্তৃক অবরুদ্ধ হয়ে আতœসমর্পণের উদ্দেশ্যে যখন হযরত সা’আদ ইবনে মু’আয রাদ্বিয়াল্লাহু তা‘আলা আনহুর বিচার মেনে নিতে রাজী হলো তখন রাসুল সাল্লাল্লাহু তা‘আলা আলায়হি ওয়াসাল্লাম হযরত সা’আদকে ডেকে আনার জন্য লোক পাঠালেন। হযরত সা’আদ রাদ্বিয়াল্লাহু তা‘আলা আনহু যুদ্ধাহত হওয়া সত্বেও রাসুল সাল্লাল্লাহু তা‘আলা আলায়হি ওয়াসাল্লাম-এর ডাকে সাড়া দিতে গিয়ে গাধার পিঠে সওয়ার হয়ে তিনি যখন মসজিদে নববীর নিকটবর্ত্তি হলেন তখন রাসুল সাল্লাল্লাহু তা‘আলা আলায়হি ওয়াসাল্লাম মসজিদে নববীতে উপস্থিত মদিনাবাসী আনসার সাহাবীদের লক্ষ্য করে বললেন-‘ক্বু-মু ইলা সায়্যিদিকুম’ অর্থাৎ “তোমরা তোমাদের নেতার সম্মানে দাঁড়িয়ে যাও”। [বুখারী, মুসলিম ও মিশকাত-বাবুল কিয়াম,পৃ:৪০৩]\n\nইবনে হিশামের বর্ননামতে, নির্দেশটি যদিও আনসার সাহাবীদের প্রতি ছিল কিন্তু প্রকৃতপক্ষে আনসার-মুহাজীর নির্বিশেষে সকল সাহাবি সেদিন হযরত সাআ’দ কে অভ্যর্থনা দেয়ার জন্য দাঁড়িয়ে যান।\n\n[সিরাতুন্নবী,৩য় খন্ড, পৃ:২৩০-২৩১]\n\n৪. হযরত আবু হোরায়রা রাদ্বিয়াল্লাহু তা‘আলা আনহু থেকে বর্ণিত, তিনি বলেন, রাসুলুল্লাহ সাল্লাল্লাহু তা‘আলা আলায়হি ওয়াসাল্লাম মসজিদে নববীতে আমাদের মাঝে বসে পবিত্র হাদীস বর্ননা করতেন। যখন তিনি মজলিশ থেকে দাঁড়িয়ে যেতেন-তখন আমরাও তাঁর সম্মানে দাঁড়িয়ে যেতাম যে পর্যন্ত না তিনি কোন বিবির ঘরে প্রবেশ করতেন-সে পর্যন্ত আমরা তাঁর সম্মানার্থে দাঁড়িয়ে থাকতাম। [মিশকাত শরীফ: বাবুল কিয়াম]\n\nহযরত মাওলানা আব্দুল হাই লক্ষেèৗবী সাহেব এ হাদীস উদ্ধৃত করে লিখেছেন যে, সম্মান প্রদর্শনে কিয়াম যদি নিষিদ্ধ হতো তবে কোন অবস্থাতেই সাহাবায়ে কেরাম এমনটি করতেন না।\n\n৫. ইমাম আবু দাউদ বর্ননা করেন যে- এক মজলিশে রাসুল সাল্লাল্লাহু তা‘আলা আলায়হি ওয়াসাল্লাম বসা ছিলেন। তখন তাঁর দুগ্ধ বাবা আসলেন। তিনি তার জন্য চাদর মুবারক বিছিয়ে বসার ব্যবস্থা করলেন। অত:পর তাঁর দুধ মা আসলেন। তিনি তাঁর জন্য দাঁড়িয়ে গেলেন এবং তাঁর জন্য চাদরের অন্য অংশ বিছিয়ে বসার ব্যবস্থা করলেন। [আবু দাউদ]\n\n৬. হযরত আয়েশা সিদ্দিকা রাদ্বিয়াল্লাহু তা‘আলা আনহা থেকে বর্ণিত, তিনি বলেন, রাসূলে করীম সাল্লাল্লাহু তা‘আলা আলায়হি ওয়াসাল্লাম হযরত হাসসান রাদ্বিয়াল্লাহু তা‘আলা আনহার জন্য মসজিদে নববীতে একটি মিম্বর স্থাপন করলেন। এ মিম্বরে দাঁড়িয়ে হাসসান রাদ্বিয়াল্লাহু তা‘আলা আনহু আল্লাহর হাবীবের শান-মান ও গৌরবময় জীবনী বর্ননা করতেন কিংবা মুশরিকদের প্রতিবাদ বা খন্ডন করতেন। আল্লাহর হাবীব হাসসানের বক্তৃতা শুনে বলতেন, যতক্ষণ সে শানমান বয়ান করে কিংবা মুশরিকদের প্রতিবাদ করে ততক্ষন হযরত জীবরাঈল আলায়হিস্ সালামের মাধ্যমে আল্লাহ তাকে সাহায্য করে থাকেন। [সহীহ আল বুখারী]\n\n৭. রাসুলুল্লাহ সাল্লাল্লাহু তা‘আলা আলায়হি ওয়াসাল্লাম বিভিন্ন সময়ে তাঁর জন্মবৃত্তান্ত বা মিলাদ সংক্রান্ত বর্ননা কিয়াম অবস্থায় বর্ননা করেছেন। একদা তিনি মিম্বরের উপর দাঁড়িয়ে সমবেত সাহাবীদের লক্ষ্য করে বললেন, বল, আমি কে? সাহাবায়ে কেরাম সমস্বরে বললেন, আপনি আল্লাহর রাসুল! রাসূল সাল্লাল্লাহু তা‘আলা আলায়হি ওয়াসাল্লাম আরো বাড়িয়ে বললেন, আমি মুহাম্মদ ইবনে আব্দুল মোত্তালিব এবং আমি বিশ্বের সর্বশ্রেষ্ঠ গোত্রে জন্ম গ্রহণ করেছি। [মিশকাত শরীফ, তিরমিজি শরীফ]\n\n৮. হযরত হাসসান রাদ্বিয়াল্লাহু তা‘আলা আনহু মসজিদে নববীতে স্থাপিত মিম্বরে দাঁড়িয়ে বলতেন-\n\nঅর্থাৎ: রাসুলের সম্মানে দাঁড়ানো আমার উপর ফরয। আর ফরয তরককারী সঠিক পথের দাবীদার হতে পারে না। গুণী ও বিবেকবান ব্যক্তির উপর আমি আশ্চর্যান্বিত হলাম! সে জামালে মোস্তফাকে দেখবে; অথচ তাঁর সম্মানে দাঁড়াবে না? [মুসলিম শরীফ]\n\nপরিশেষে, মীলাদুন্নবী সাল্লাল্লাহু তা‘আলা আলায়হি ওয়াসাল্লাম উদ্যাপন যেমন বৈধ ও সাওয়াবের কাজ, তেমনি ভক্তি সহকারে দাঁড়িয়ে নবী করীমকে সালাম দেওয়াও বৈধ ও সাওয়াবের কাজ। আল্লাহ্ বুঝা ও আমল করার তাওফীক দিন। আমিন।\n\nলেখক: সাবেক অধ্যাপক (অর্থনীতি), প্রাবন্ধিক ও ব্যাংকার।"
  },
  {
    "1": "মিলাদ-কিয়ামের প্রমাণ ও আপত্তির জবাব",
    "2": "মিলাদ-কিয়ামের প্রমাণ ও আপত্তির জবাব\n\nহাফেজ মুহাম্মদ আশরাফুজ্জামান আলকাদেরী\n\n\u003d\u003d\u003d\n\nআহলে সুন্নাত ওয়াল জামাআতের প্রাণকেন্দ্র, সুন্নীয়ত ও আশেকানে রসূল এবং গোলামানে মোস্তফা সাল্লাল্লাহু তা‘আলা আলায়হি ওয়াসাল্লাম, সুন্নী মুসলমানদের হারামে আ-মেন তথা সুরক্ষিত আশ্রয় কেন্দ্র জামেয়া আহমদিয়া সুন্নিয়া আলিয়ার সচেতন ছাত্ররা মাঝে মাঝে কিছু বই-পুস্তিকা হাতে এনে দেয়। এর মাঝে দারুল উলুম হাটহাজারীর উস্তাদ মুমতাযুল করিম (তাদের বাবা হুজুর) দা.বা.র তত্ত্বাবধানে লিখিত মুহাম্মদ আজিজুল হক নোমানী রচিত ‘মিলাদ-কিয়ামের এক্সে রিপোর্ট’ নামে একটি পুস্তিকা হস্তগত হয়। পড়ে দেখলাম দেওবন্দীদের চিরাচরিত অভ্যাস অনুযায়ী সাদাসিধে সর্ব সাধারণ মুসলমানদের বিভ্রান্ত করার কুমতলবে কিছু মিথ্যাচারী আর কিছু বর্ণচুরী দিয়ে সাজগোজ করে পুস্তিকাটি পেশ করা হয়েছে।\n\nমলাটে লিখেছে পরাজিত সুন্নীদের পঁয়ত্রিশটি বাহাসের সংক্ষিপ্ত বিবরণ। পুস্তিকার শেষে ৩৬টি স্থানের নাম উল্লেখ করা হয়েছে। যার মধ্যে ২৩টি চট্টগ্রামের বিভিন্ন অঞ্চলের। এর শত শতভাগই বর্ণচুরী আর মিথ্যাচারিতায় পরিপূর্ণ। কারণ বৃহত্তর চট্টগ্রামের সুন্নী-অসুন্নী সবাই জানেন যে, গাযীয়ে মিল্লাত ইমামে আহলে সুন্নাত আল্লামা আযিযুল হক শেরে বাংলা রহমাতুল্লাহি তা‘আলা আলায়হির সময় থেকে অদ্যাবধি ‘ক্বরনুশ শয়তান’ দেওবন্দী ওহাবীরা সুন্নীদের সাথে কোথাও কোন বাহাসে টিকতে পারেনি। কিন্তু আজিজুল হক গং-এর এ সকল বিবরণ তাদের উত্তরাধিকারসূত্রে পাওয়া স্বপ্নবিলাস মাত্র।\n\nপুস্তিকার ভূমিকায় তিনি গত ২৫ এপ্রিল ২০১২ তারিখে ছারছীনা দরবার শরীফ থেকে প্রকাশিত ‘পাক্ষিক তাবলীগ’-এর উদ্ধৃতি দিয়ে বোঝাতে চেয়েছেন যে, ওখানকার সুন্নীরা মিলাদ-কিয়াম নিয়ে বাহাসে দেওবন্দী ওয়াহাবী তথা মিলাদ-কিয়াম বিরোধীদেরকে পরাজিত করেছেন বলে একটি মিথ্যে খবর প্রকাশ করেছে। তাই হাটহাজারী মাদরাসার জনৈক তথাকথিত বড় হুজুরের তত্ত্বাবধানে আজিজুল হক নোমানী ছাহেব ‘… মিলাদ কিয়ামের এক্সে রিপোর্ট নামের এ (জিহালতপূর্ণ) পুস্তিকাটি প্রকাশ করেছেন।\n\nপ্রিয় ভাইয়েরা! এ ব্যাপারে আমাদের প্রকৃত ও হাক্কানী আহলে সুন্নাত ওয়াল জামা’আতের বক্তব্য হচ্ছে- বর্তমান ভারতবর্ষসহ এ বাংলাদেশের যমীনে অনেকগুলো দরবার, যেমন- ফুরফুরা, জৈনপুর এবং আজমগড়ী সিলসিলার সাথে সম্পৃক্ত। আবার মূল শেখড়ের দিক থেকে ইনাদের সাথে দেওবন্দীদের সাথে এক অভিন্ন ও অবিচ্ছেদ্য সম্পর্কও রয়েছে নিঃসন্দেহে। কারণ, ইনারা সিলসিলা কিম্বা আক্বীদার ক্ষেত্রে নজদীয়্যতের আদর্শে উজ্জীবিত সংস্কারের নামে পরিচালিত বালাকোট রণক্ষেত্রের সহযোদ্ধা ও সহযাত্রী পীর ও মুরীদ সৈয়দ আহমদ বেরেলভী ও শাহ ইসমাইল দেহলভীর একান্ত ভক্ত ও অনুসারী।\n\nবাস্তবে মিলাদ-কিয়ামের ক্ষেত্রে দেওবন্দীরা ও তাদের সকল মুরব্বীদের পীরে মগাঁ আশেকে রসূল, হযরত হাজী এমদাদুল্লাহ্ মুহাজিরে মক্কী রহমাতুল্লাহি আলায়হির অনুসারী ছিলেন। পরবর্তীতে ইঙ্গ ইহুদী চক্রের শিকার হয়ে দেওবন্দীদের সিংহভাগ মুসলিম ঐক্যে ফাটল ধরাবার উদ্দেশ্যে গাংগুহী-থানভী প্রমুখদের অনুসারে সুন্নী আক্বীদা ও আমল বিশেষত মিলাদ-কিয়াম ইত্যাদি নিয়ে অহেতুক বিতর্ক সৃষ্টি করে তাদের পীর ও মুর্শেদের আদর্শ থেকে বিচ্যুত হয়ে ‘দেওবন্দ’ এর প্রকৃত অর্থ ‘শয়তানের দলে’- পরিণত হয়ে যায়।\n\nসত্যতা যাচাই করতে বিবেকবানদের অনুরোধ করছি। ঢাকার খিলগাঁও থেকে মাওলানা মুস্তাফীজুর রহমান কর্তৃক ফেব্রুয়ারী ২০১৩ সালে প্রকাশিত, প্রাক্তন ধর্মমন্ত্রী মুফতী ওয়াক্কাস, মাও. মহিউদ্দীন খান ও মাও. আহমাদুল্লাহ্ আশরাফ প্রমুখ সহ দশজন আলেম (সর্ব দা.বা.) কর্তৃক সমর্থিত ইবং শায়খুল হাদীস কাজী মু’তাসিম বিল্লাহ্ (দা.বা.) কর্তৃক লিখিত ও আহুত পুস্তিকা ‘হক সিলসিলা ও মাশরাবগুলোর মধ্যকার মীলাদ-কিয়ামসহ শাখাগত ইখতিলাফী মাসায়েলে ভ্রাতৃঘাতী ভেদাভেদ সৃষ্টি না করে ঐক্যবদ্ধ হওয়ার প্রতি উদাত্ত আহ্বান ‘ঐক্যের ডাক’ পুস্তিকাটি পড়ে দেখার অনুরোধ জানাচ্ছি।\n\nপ্রিয় সত্য সন্ধানী মুসলিম ভাইয়েরা!\n\nআমরা এবার আজিজুল হক নো’মানী ছাহেবের নির্ণিত তার ভাষায় ‘এক্সে’ নামের ত্রুটিপূর্ণ ভাঙ্গা ও কানা যন্ত্রটি দ্বারা পেশকৃত ‘রিপোর্ট’গুলো গোলামিয়্যে মোস্তফার প্রেমসিক্ত অন্তর্দৃষ্টির আলোতে পোষ্টমর্টেম বা ময়না তদন্ত করে দেখি।\n\nসর্বপ্রথম দেখুন, তার ‘বিসমিল্লায় গলদ’ সে ‘এক্সরে’ লিখতে গিয়ে লিখেছে এক্সে। যে পুস্তিকার মলাটে ভুল, ওই পুস্তিকায় শুদ্ধ বর্ণনা আসবে কোত্থেকে। এখন দেখুন সেটার ভিতরে কি আছে? সে কি এক্সে (!) করলো দেখুন। আমার পোষ্টমর্টেমও দেখে নিন।\n\nপ্রিয় ইসলামী ভাইয়েরা\n\nমীলাদ-ক্বিয়াম বিরোধী এ এক্সে রিপোর্টকারী নো’মানী ছাহেব থেকে আরম্ভ করে এদের আ’লা থেকে আসফাল পর্যন্ত প্রায় সবাই এ বিষয়ে অর্থাৎ মীলাদ-কিয়ামের বিরোধিতা করতে গিয়ে প্রথম ও প্রধান যে অপকৌশল ও প্রতারণার শব্দটি ইস্তিমাল করে তা হচ্ছে ‘প্রচলিত’। অর্থাৎ তারা নাকি প্রচলিত মীলাদ-কিয়াম এর বিরোধিতা করেন। এর অবধারিত অর্থ হচ্ছে উনারা প্রকৃত মীলাদ কিয়ামের বিরোধিতা করেন না। অথচ এরা প্রচলিত কিংবা প্রকৃত মীলাদ-কিয়াম কোনটাই করেন না। বাহ! সরলমনা মুসলমানদের প্রতারিত করতে গিয়ে নিজেরাই কি প্রতারণার শক্ত ফাঁদে আটকে গেলনা? একেই বলে من حفر بئرالاخيه وقع فيه (যে তার ভাইয়ের জন্য কূপ খনন করে, সে নিজেই তাতে পতিত হয়।)\n\nআল্লাহ্ পাক এরশাদ ফরমাচ্ছেন-\n\nيُخَادِعُونَ اللَّهَ وَالَّذِينَ آمَنُوا وَمَا يَخْدَعُونَ إِلَّا أَنْفُسَهُمْ وَمَا يَشْعُرُونَ\n\nঅর্থাৎ এসব মুনাফিক আল্লাহ্ (রসূল)কে ও মুমিনদেরকে প্রতারিত করতে চায় অথচ এরা নিজেরাই নিজেদের প্রতারিত করে, যা তারা বুঝতে পারে না।[সূরা বাক্বারা, আয়াত-৯]\n\nতার ভাষায়, ‘ইসলামী শরীয়তে প্রচলিত মিলাদ ও কিয়ামের কোন ভিত্তি নেই। এটা শরীয়তপরিপন্থী গর্হিত বিষয়। আমাদের বক্তব্য হচ্ছে এটা কেবল প্রচলিত মিলাদ কিয়াম নয় বরং ইসলামী শরীয়তের সর্ববিষয়ে এটা তাদের অজ্ঞতা-মূর্খতা ও জিহালতের নামান্তর।\n\nসুপ্রিয় সত্যসন্ধানী ভাইয়েরা!\n\nআসুন এসব তথাকথিত ‘প্রচলিত’ শব্দের প্রবক্তারা ‘মিলাদ-কিয়াম’কে শরীয়তপরিপন্থি ও গর্হিত বিষয় প্রমাণে যেসব তত্ত্বাবলী তুলে ধরেছেন তা হুবহু প্রতি উত্তরসহ উপস্থাপন করছি। এসব তত্ব তারা উক্ত পুস্তিকার ৪ ও ৫ নম্বর পৃষ্ঠায় উল্লেখ করেছেন।\n\n১. তাদের বক্তব্য-‘শরীয়তের প্রধান দলিল পবিত্র ক্বোরআন। পবিত্র ক্বোরআনের প্রসিদ্ধ অভিমতানুসারে ৬৬৬৬ আয়াতের মধ্যে ছোট্ট একটি আয়াতেও মিলাদ কিয়ামের কোন অস্তিত্ব নেই।\n\nজবাব: বাহ! মুফতি ছাহেব, সত্য কথাটাই উচ্চারণ করেছেন। কারণ তারাইতো নজদিয়াতের প্রেতাত্মা ইসমাইল দেহলভী আর গাঙ্গুহী হযরাতদের প্রকৃত অনুসারী। যারা ‘মিলাদ’ বলতেই মানেন না। খামাখা ‘প্রচলিত’ শব্দের লেজ লাগিয়ে ভেজাল করছেন কেন? এখন তো বলেই দিলেন যে, পবিত্র ক্বোরআনে কেবল ‘প্রচলিত মিলাদ’ নয় মিলাদের কোন কথাই ক্বোরআনে পাননি। لعنة الله على الكاذبين المتجاهلين বানোয়াট, মুর্খ, মিথ্যুকদের উপর আল্লাহর অভিসম্পাত হোক। নিশাচর আর কাকে বলে?\n\nপ্রিয় ইসলামী ভাইয়েরা!\n\nমাহফিলে মিলাদের মূল উদ্দেশ্যই হচ্ছে যিকরে মোস্তফা তথা প্রিয়তম রাসূল সাল্লাল্লাহু আলায়হি ওয়াসাল্লামের ধরাধামে তাশরীফ আনয়নসহ নবী জীবনের সামগ্রিক বিষয়াদি আলোচনা করা ও এর দ্বারা নবীপ্রেম সিক্ত হয়ে ঈমান-ইসলামের প্রতি আসক্ত হওয়া। পবিত্র ক্বোরআনে বহু আয়াতে করিমায় এর সুন্দর বর্ণনা এসেছে। দেখুন, পড়–ন, এবং বুঝুন, সূরা বাক্বারা শরীফ, আয়াত নম্বর ১২৯, ১৫১, সূরা আলে ইমরান, আয়াত নম্বর ৮১, ৮২, ১৬৩, সূরা নিসা, আয়াত নম্বর ১৬৫, ১৭০ ও ১৭৩, সূরা মা-ইদাহ্, আয়াত নম্বর ১৫ ও ১৯, সূরা আহযাব, আয়াত নং-৪০, ৪৫, ৪৬ ও ৪৭, সূরা আম্বিয়া, আয়াত নং-১০৭, সূরা সাবা, আয়াত-২৭, সূরা ফাতাহ্, আয়াত নং-২৮, ২৯ এবং জুমআহ্ আয়াত নং-২। এতগুলো আয়াত দেওবন্দী হুজুরদের দৃষ্টিগোচর হল না? যদি বলেন এখানে ‘মিলাদ’ এর উল্লেখ কোথায়? বলব, একটু সূরা মারয়াম শরীফের আয়াত নং ১৫ ও ৩৩ এবং সূরা আল বালাদ এর আয়াত নং ৩ দেখুন। আশা করি, দেওবন্দিয়তের অমানিশার ঘোর কেটে যাবে। বাকী হেদায়তের মালিক আল্লাহ্। ‘মাঁই ইয়াহ্দিল্লাহু ফাহুয়াল মুহতাদি’।\n\n২. তাদের উক্তি- শরীয়তের দ্বিতীয় দলিল হাদীস। অগণিত বিশুদ্ধ হাদিস থেকে একটি হাদিসেও প্রচলিত মিলাদ কিয়ামের বৈধতা পাওয়া যায় না।\n\nজবাব- মক্কা এ মুকাররমার হেরেম শরীফের প্রখ্যাত উস্তাদ আল্লামা আস্ সাইয়্যেদ মুহাম্মদ বিন আলভী মালেকী রহমাতুল্লাহি তা‘আলা আলায়হি তাঁর অনন্য গ্রন্থ ‘আল-ইলাম বি ফাতাওয়া আইম্মাতিল ইসলাম হাওলা মাওলিদিহি আলায়হিস্ সালাতু ওয়াস্ সালাম’ এর ১১নং পৃষ্ঠায় ‘আউয়ালুল মুহতাফিলীনা বিল মাওলিদিন্নাবাভী’ শিরোনামে লিখেছেন ‘মাওলিদুন্নবীর সর্বপ্রথম মাহফিল উদ্যাপনকারী হচ্ছেন স্বয়ং সাহিবুল মাওলিদ অর্থাৎ নবীয়ে আক্রাম সাল্লাল্লাহু তা‘আলা আলায়হি ওয়াসাল্লাম নিজেই। দলিল স্বরূপ তিনি প্রথমে উপস্থাপন করেছেন সহীহ্ মুসলিম শরীফে বর্ণিত প্রসিদ্ধ হাদীসখানা- لَمَّا سُئِلَ عَنْ صِيَامِ يَوْمِ الْاِثْنَيْنِ অর্থাৎ প্রিয়নবী সাল্লাল্লাহু তা‘আলা আলায়হি ওয়াসাল্লাম নিয়মিত সোমবারে রোযা রাখতেন। সাহাবীগণ এর কারণ জানতে চাইলে ইরশাদ করলেন, قَالَ صَلى الله عليه وسلم ذاك يَوْمٌ وُلِدْتُ فِيْهِ অর্থাৎ এ দিন তো আমার মিলাদ হয়েছে। শায়খ আলাভী লিখেছেন, এ হাদীস মিলাদ মাহফিল উদযাপনে সুস্পষ্ট ও বিশুদ্ধতম দলিল। অতএব, যারা বলে মিলাদ মাহফিল সর্বপ্রথম ফাতেমী বংশের সুলতানগণ করেছেন, সেটা গ্রহণযোগ্য নয়। বরং ওটা তাদের মূর্খতা আর ইচ্ছে করেই সত্য থেকে অন্ধত্ব বরণ করার পরিচায়ক।\n\nদ্বিতীয়ত: সহীহ্ বুখারী শরীফে বর্ণিত হয়েছে, রাসূলে আকরাম সাল্লাল্লাহু তা‘আলা আলায়হি ওয়াসাল্লাম হিজরতের পর মদীনা মুনাওয়ারায় ইহুদীদের দেখতে পেলেন এরা আশুরার দিনে রোযা পালন করছে। জিজ্ঞেস করলেন কেন রোযা রাখছো? তারা বলল, এ দিন আল্লাহ্ তা‘আলা জালিম ফিরাউনকে সদলবলে সাগরে নিমজ্জিত করে হযরত মূসা আলায়হিস্ সালাম ও তাঁর সাথীদের ওদের জুলুম থেকে নাজাত দিয়েছিলেন। এর শুকরিয়া স্বরূপ এ দিনের স্মরণার্থে তারা রোযা পালন করছে। রসূলে মাকবূল সাল্লাল্লাহু তা‘আলা আলায়হি ওয়াসাল্লাম এরশাদ করলেন, نحن اولى بموسى منكم অর্থাৎ হে ইহুদীরা হযরত মূসা আলায়হিস্ সালাম-এর সাথে তোমাদের চাইতেও আমাদের সম্পর্ক আরো গভীর ও নিটকতম। অতঃপর রসূলে করীম সাহাবীদেরকে ওই দিনের রোযা রাখার হুকুম দিলেন।\n\nহাদীস দ্বারা প্রখ্যাত শারেহে বুখারী ইমাম হাফেয ইবনে হাজর আসকালানী ঈদে মিলাদুন্নবী উদযাপনের বৈধতার দলিল পেশ করেছেন।\n\nতৃতীয়ত: বায়হাক্বী শরীফে হযরত আনাস ইবনে মালেক রাদ্বিয়াল্লাহু তা‘আলা আনহু থেকে বর্ণিত হয়েছে যে, রসূল আকরাম সাল্লাল্লাহু তা‘আলা আলায়হি ওয়াসাল্লাম নুবুওয়াত প্রকাশের পর নিজের পক্ষ হতে আক্বীকা করেছেন। অথচ নবীজীর দাদা খাজা আব্দুল মুত্তালিব তাঁর সাত বছর বয়সে আক্বীকা আদায় করেছেন। ইমাম সুয়ূতী রহমাতুল্লাহি তা‘আলা আলায়হি ফরমাচ্ছেন, আক্বীক্বা একবারই হয়ে থাকে। তাই ধরে নেয়া যায় যে, এটা আল্লাহর হাবীব তাঁকে আল্লাহর পক্ষ হতে বিশ্ববাসীর জন্য রহমতস্বরূপ আবির্ভূত করার ও উম্মতের জন্যে শরয়ী বিধান সাব্যস্ত করতেই আদায় করেছেন। অতএব,\n\nفَيَسْتَحِبُّ لَنَا اَيْضًا اِظْهَارُ الشُّكْرِ بِمَوْلِدِه صَلَّى اللهُ عَلَيْهِ وَسَلَّمَ بِاِجْتِمَاعِ الْاِهْوَانِ وَاِطْعَامِ الْطَّعَامِ وَنَحْوِ ذَالِكَ مِنْ وُجُوْهِ الْقُرْبَاتِ وَاِظْهَارِ الْممَسِّرَات\n\nঅর্থাৎ আমাদের জন্যও সবাই সম্মিলিতভাবে খানা-পিনা তথা তাবাররুকাতের ব্যবস্থা করে প্রিয়তম রসূল সাল্লাল্লাহু আলায়হি তা‘আলা ওয়াসাল্লাম-এর মিলাদে পাকের শোকরিয়া স্বরূপ খুশী উদযাপন করা মুস্তাহাব।\n\nচতুর্থত: সহীহ্ বুখারী শরীফে বর্ণিত রেওয়ায়েত। আবু লাহাবের মৃত্যুর পর কেউ স্বপ্নে দেখে জিজ্ঞেস করে কেমন আছো? জবাবে সে বলেছে- জাহান্নামের আযাবে লিপ্ত আছি। তবে মিলাদে নবীর সুসংবাদ দেয়ার কারণে খুশী হয়ে দাসী সুয়াইবাকে আযাদ করে দেয়ার সুবাদে প্রতি সোমবার আমাকে আযাব থেকে মুক্তি দেয়া হয়।\n\nএ হাদীসের আলোকে ইমাম আলহাফেজ শামসুদ্দীন ইবনে নাসেরুদ্দীন দামেশক্বী রহমাতুল্লাহি তা‘আলা আলায়হি তাঁর গ্রন্থ ‘মাওরেদুচ্ছাদী ফী মাওলিদিল হাদী’ কিতাবে লিখেছেন, ‘পবিত্র ক্বোরআন ঘোষিত একজন কাফের যদি মিলাদুন্নবীতে খুশী হওয়ার কারণে প্রতিদান প্রাপ্ত হয় তাহলে-\n\nفَمَا حَالُ الْمُسْلِمِ الْمُؤَحِّدِ مِنْ اُمَّةِ النَّبِىِّ صَلَّى اللهُ عَلَيْهِ وَسَلَّمَ يَسَرُّ بِمَوْلِده وَيَبْذَلُ مَا تَصِلُ اِلَيْهِ قُدْرُتُه\n\nঅর্থাৎ নবীজীর উম্মতের একজন খাঁটি মু’মিন-মুসলমান যদি প্রিয়তম নবীর মুহাব্বতে তাঁর মিলাদে পাকে খুশী হয়ে সাধ্যমত খরচ করে তার কেমন প্রতিদান হতে পারে? নিশ্চয় তার মহান রবের পক্ষ হতে তার জন্য থাকবে চিরস্থায়ী জান্নাতের চিরন্তন নি’মাত।\n\nউম্মতে নবীয়্যে আখেরিয যামানের সর্বজন মান্য সুন্নীয়তের কান্ডারী ওলামায়ে ইসলাম কর্তৃক গৃহীত ও বর্ণিত বহু হাদীস রয়েছে মিলাদ-কিয়ামের পক্ষে, যা দেওবন্দী হুজুরদের দৃষ্টিগোচর হয়না।\n\nপ্রিয় বিবেকবান ইসলামী ভাইয়েরা!\n\nতাদের পেশকৃত তত্ত্ব-উপাত্ত ও উত্থাপিত আপত্তিগুলো তিন থেকে একুশ পর্যন্ত মূল কথাগুলো তুলে ধরেছি অতঃপর এসবের ময়না তদন্ত পেশ করব ইনশাআল্লাহ্।\n\nতাদের বক্তব্য- ৩. প্রচলিত মিলাদ কিয়াম ‘ইজমা’ দ্বারা বিদ‘আত বলে প্রমাণিত। ৪. এটা কিয়াস দ্বারা ও বিদআত বলে প্রমাণিত। ৫. নবীজী প্রচলিত মিলাদ-কিয়াম করেননি, কাউকে করতে আদেশও দেননি, ৬. খেলাফতে রাশেদিনের যুগ ৩০ বছর। তাদের কেউ এটা করেন নি। ৭. সাহাবী যুগ ১১০ বছর কোন সাহাবী প্রচলিত মিলাদ ক্বিয়াম করেননি, ৮. তাবেয়ীনের যুগ ১৭০ বছর। ৯. তাবে তাবেয়ীনদের যুগ ২২০ পর্যন্ত। তাদের যুগেও প্রচলিত মিলাদ-কিয়াম হয়নি। ১০. চারজন মুজতাহিদীন তথা ইমামগণ কেউ প্রচলিত মিলাদ-কিয়াম করেননি। ১১. বড় বড় ওলীগণ প্রচলিত-মিলাদ কিয়াম করেননি, ১২. সিহাহ্ সিত্তাহ্সহ গ্রহণযোগ্য কোন হাদিসের কিতাবে প্রচলিত মিলাদ-কিয়াম নেই। ১৩. মক্কা-মদিনাসহ গোটা দুনিয়ার আলেমগণের মতে প্রচলিত মিলাদ-কিয়াম বিদআত এবং গর্হিত কাজ। ১৪. মিলাদ-কিয়াম অনুষ্ঠানে নবী হাজির-নাজির এবং নবী গায়ব জানেন বলে প্রচার করা হয়। এগুলো শির্কী কথা এবং গর্হিত, ১৫. মিলাদ মাহফিলে মিথ্যা-বানোয়াট ও জাল কেচ্ছা কাহিনী বলে, যা গর্হিত কাজ। ১৬. তাদের ভাষ্যমতে হানাফী ফকীহ্ আল্লামা ইবনে আবেদীন শামী, ১৭. আল্লামা মুহাম্মদ শামী, ১৮. আল্লামা কাজী শিহাবুদ্দীন এবং ১৯. আল্লামা আহমদ ইবনে মুহাম্মদ মিসরীসহ সবাই প্রচলিত মিলাদ কিয়ামকে নিষেধ করেছেন, ২০. বিদআতিরা পেট পুজার জন্যে মিলাদ-কিয়াম করে, এ জন্যে মিথ্যা-বানোয়াট হাদিস বানিয়েছে, ২০. ইরাকের মসুল নামক শহরে মুযাফ্ফর উদ্দিন কাওকাবী নামক অপব্যয়ী ও মূর্খ বাদশাহর ছত্রছায়ায় প্রথম মিলাদ আবিস্কৃত হয় এবং ৭৫৫ হিজরে সালে ক্বিয়াম চালু হয়।\n\nবিবেকবান সত্যান্বেষী ভাইয়েরা\n\nএ পর্যন্ত তাদের উদ্ভাবিত ও উত্থাপিত তত্ত্ব উপাত্ত ও আপত্তিগুলো মোটামুটিভাবে জানতে পারলেন।\n\nসচেতন ভাইয়েরা লক্ষ্য করেছেন এরা প্রতিটি বক্তব্যে একটি উক্তিই আওড়াচ্ছে মানে ‘প্রচলিত মিলাদ কিয়াম’, অথচ আমাদের বক্তব্য হচ্ছে মৌলিক দিক থেকেও মিলাদ-কিয়াম সন্দেহতাতীতভাবে বৈধ ও পুণ্যময় এবাদত। দেখুন, এরা একদিকে বলছে ‘প্রচলিত মিলাদ-কিয়াম’ হিজরি ৬০৪-৭৫৫ এর মাঝে শুরু হয়েছে। আবার বলছে এ পদ্ধতিতে মিলাদ-কিয়াম রসূল সাল্লাল্লাহু আলায়হি ওয়াসাল্লাম করেননি। সাহাবীগণ করেননি, তাবেয়ী, তাব-ই তাবেয়ীরা করেননি। প্রসিদ্ধ চার মাযহাবের ইমামগণ করেননি, ছয়টি বিশুদ্ধ হাদীসের কিতাবের ইমামগণসহ প্রসিদ্ধ মুহাদ্দিসগণ প্রচলিত মিলাদ-কিয়াম করেননি। হযরত সুফিয়ান সওরী, হাসান বসরী, বায়েজীদ বোস্তামী, যুন্নুন মিসরী প্রমুখ অলিগণ প্রচলিত মিলাদ-কিয়াম করেননি।\n\nএ বর্ণচোর ধোঁকাবাজদের জিজ্ঞেস করুন না, ‘মিলাদ-কিয়াম’ এর যে নিয়মটা পরে চালু হল তা পূর্ববর্তীদের মাঝে তালাশ করা প্রতারণা নয় কি? যৌক্তিক প্রশ্ন এটাই হতে পারত যে, পূর্ববর্তীগণ যে নিয়মে করেছেন পরবর্তীগণ নতুন কোন নিয়মে তা পালন করলে শরীয়তের দৃষ্টিতে তা বৈধ হচ্ছে কিনা? এ সোজা কথাটি না বলে অনর্থক পেঁছিয়ে কথা বলা; সাহাবা, তাবেয়ী, তাবে তাবেয়ী ও ইমাম মুজতাহিদগণ কি আশেকে রসূল ছিলেন না? তারা কেন ‘প্রচলিত মিলাদ কিয়াম করেননি? দেওবন্দী মুফতি কিন্তু এটা বলতে পারেননি যে, উনারা নবীজির মিলাদ-ই পালন করেননি। কিভাবে বলবেন? যেখানে বুখারী, মুসলিম, বায়হাকীসহ ওলামায়ে ইসলামের অকাট্য উদ্ধৃতি রয়েছে যে, স্বয়ং সাহেবে মিলাদ শাফীউল মুযনিবীন ফী ইয়াউমিত্তানাদ আলায়হি আফজালুচ্ছালাত ওয়াত্তাসলীমাত নিজেই নিজের মিলাদ পালন করেছেন।\n\nশায়খ সাইয়্যেদ মুহাম্মদ ইবনে আলভী মালেকী আলায়হির রহমাহ্ ‘আল-এলাম’ গ্রন্থে ২২নং পৃষ্ঠায় লিখেছেন, ‘মাহফিলে মিলাদ’ উদযাপনের জন্যে সুনির্দিষ্ট কোন নিয়ম বা পদ্ধতি নেই, যা মানতে হবে কিংবা মানাতে হবে। বরং প্রত্যেক এমন কার্যাদি অবলম্বন করা, যাদ্বারা মানুষ ইহ পরকালীন সর্বাঙ্গিন হেদায়ত ও কল্যাণের দিকে ধাবিত হয়, মিলাদুন্নবীর বাস্তব উদ্দেশ্য সাধিত হবে।\n\nসুপ্রিয় মুমিন-মুসলমান ভাইয়েরা!\n\nদেওবন্দী মুফতারী ফাতির সাহেবান তো লিখেছেন ইরাকের মসূলে খ্রিস্টানদের দেখাদেখি মুযাফ্ফর উদ্দীন কাওকাবি নামক অপব্যয়ী মূর্খ বাদশাহর ছত্রছায়ায় প্রচলিত মিলাদের সূচনা হয়। (লা’নাতুল্লাহি আলাল কাযেবীন- মিথ্যাবাদীদের উপর আল্লাহর লা’নত হোক)\n\nশায়খ সৈয়দ আলাভী আলায়হির রাহমাহ্ আল-ইলাম কিতাবে ৩০ ও ৩১ নং পৃষ্ঠায় লিখেছেন, মিলাদ বিরোধীরা সর্ব সাধারণ মুসলমানদের নিকট সত্য গোপন করায় তাদের চিরায়ত অভ্যাস অনুযায়ী বাতিল মতাদর্শ প্রচারের জন্যে আল্লামা হাফেয ইবনে কসীর এর উপর এক মিথ্যে অপবাদ দিয়েছে। তাদের ভাষায় ‘বিদায়া নিহায়া’ কিতাবে ১১ খন্ড ১৭২ পৃষ্ঠায় রয়েছে, ওবায়দুল্লাহ ইবনে মায়মূন আলকাদ্দাহ্ ইহুদীর বংশধর ফাতেমিয়া ওবায়দিয়া গোষ্ঠির বাদশাহরা তাদের মিশরীয় শাসনামলে (৩৫৭-৫৬৭) নানা ধরনের উৎসবের উদ্ভাবন করে। মিলাদুন্নবী উৎসবও এসবের একটি।\n\nশায়খ আলাভী আলায়হির রাহমাহ্ বলেন, এটা তাদের এক জঘন্যতম মিথ্যাচার, অপবাদ, সত্যকে জেনে শুনে গোপন করা এবং ওলামায়ে উম্মতের বক্তব্যের খিয়ানত। বাস্তবে আল্লামা ইবনে কসীর ‘বিদায়া নিহায়া’ গ্রন্থে ১৩নং খন্ড পৃ. ১৩৬ লিখেছেন-\n\n‘বাদশাহ মুযাফ্ফর আবু সাঈদ আল কূকুবরি বড় দানশীল, মহান নেতৃত্বদানকারী ও বুযর্গ বাদশাগণের অন্যতম। যার জীবনের অনেক সুকীর্তী রয়েছে, তিনি রবিউল আউয়াল মাসে বিশাল আকারে মিলাদুন্নবী মাহফিল আয়োজন করতেন। এতদ্ভিন্ন তিনি বড় বাহাদুর, সাহসী, বিচক্ষণ, বুদ্ধিমান, জ্ঞানী এবং ন্যায়পরায়ণ বাদশাহ্ ছিলেন। তিনি মিলাদ মাহফিলে তিন লক্ষ দীনার খরচ করতেন।\n\nএছাড়া আল্লামা আল হাফিজ যাহাবী রহমাতুল্লাহি আলায়হি তার প্রণীত কিতাব ‘সিয়ারু আ’লামিন নুবালা ২২নম্বর খন্ড ৩৩৬ নং পৃষ্ঠায় বাদশাহ্ মুযাফ্ফর সম্পর্কে লিখেছেন كَانَ مُتَوَاضِعًا خَيِّرًا سُنِّيًا يُحِبُّ الْفُقَهَاء وَالْمُحَدِّثِيْنَ অর্থাৎ তিনি বড় বিন¤্র চরিত্রের বুযুর্গ সুন্নী আক্বীদায় বিশ্বাসী বাদশাহ্ ছিলেন।\n\nইমাম আল্লামা সাইয়্যেদ আহমদ ইবনে আবদিল গণী বিন ওমর বিন আবেদীন আল্লামা ইবনে হাজর হায়তামীর কিতাবের ব্যাখ্যাগ্রন্থ নসরুদ্দুরার আল মাওলিদি ইবনে হাজর এ লিখেছেন ‘জেনে রেখ, নিশ্চয় প্রশংসিত নব আবিস্কৃত বিষয়াদির অন্যতম হচ্ছে প্রিয়তম রাসূল সাল্লাল্লাহু তা‘আলা আলায়হি ওয়াসাল্লামের বেলাদতে পাকের মাস রবিউল আউয়াল শরীফে মাহফিলে মিলাদ শরীফের ঝাঁকজমকপূর্ণ আয়োজন। এ মাহফিল সর্বপ্রথম যিনি আরম্ভ করেন তিনি ইরবিল-এর বাদশাহ্ মুযাফ্ফর। আল্লামা ইবনে কাসীর তারীখে ইবনে কাসীরে লিখেছেন, বাদশাহ্ মুযাফ্ফর রবিউল আউয়াল মাসে মাওলেদুন্নবী উপলক্ষে আজীমুশ্ শান মাহফিল করতেন। তিনি বড় বাহাদুর সাহসী বীর পুরুষ, জ্ঞানী ও ন্যায়পরায়ণ বাদশাহ্ ছিলেন। হিজরী ৬৩০ সালে ইন্তেকাল করেন। তিনি প্রশংসিত চরিত্র ও মানসিকতার লোক ছিলেন।\n\nআল্লামা ইবনুল জাওযীর নাতী তদীয় গ্রন্থ ‘মির আতুয্যালাল এ, ইমাম সুয়ূতীর ছাত্র আল্লামা শায়খ মুহাম্মদ শামী তাঁর সীরাত গ্রন্থে, আল্লামা যুরকানী শরহুল মাওয়াহেব’ কিতাবে, আল্লামা ইব্রাহীম হালাবী হানাফীরাহুস্ সিয়ার নামক কিতাবে লিখেছেন, বাদশাহ্ মুযাফ্ফর এর আয়োজিত এ সুবিশাল মাহফিলে প্রায় পাঁচ হাজার ছাগল, দশ হাজার মুরগী, ত্রিশ হাজারের মত হালুয়ার বাটি, প্রায় একলক্ষ বাটি ফিরনীর ব্যবস্থা হতো। ওলামা সুফিরা যারা উপস্থিত হতেন, তাঁদেরকে প্রচুর হাদিয়া তোহফা দিতেন। এভাবে তিনি প্রতি বছর ৩ লক্ষ দীনার খরচ করতেন।\nবিবেকবানরা চিন্তা করুন একজন নবীপ্রেমিক ন্যায়ের প্রতীক ব্যক্তির ব্যাপারে এসব করনুশ শয়তান দেওর বান্দারা অপব্যয়ী, মূর্খ বাদশাহ্ ইত্যাকার কেমন কেমন নোংরা শব্দ ব্যবহার করছে। বাস্তবে এটা তাদেরই কালো মন আর বিকৃত মানসিকতার পরিচয়।\nবর্তমান মক্কা-মদীনা কাদের দ্বারা শাসিত হচ্ছে সচেতন মুসলিম সমাজ ভাল করেই জানেন। গায়বের সংবাদদাতা প্রিয়তম নবীর ভবিষ্যতবাণী (নজদে থেকে ফিৎনা, যালযালা আর করনুশ শয়তান বের হবে) অনুযায়ী হিজরি দ্বাদশ শতাব্দীর মাঝামাঝি থেকে খারেজীয়্যাতের প্রেতাত্মা মুহাম্মদ ইবনে আব্দুল ওয়াহাবের নেতৃত্বে তথাকথিত সংস্কার আন্দোলনের নামে যে ফিৎনা আরম্ভ হয়েছিল তার ধারাবাহিকতা এখনো বিদ্যমান। এরা তাদের পেট্রোডলার আর ইঙ্গমার্কিনীদের সহায়তায় নিজেদের ভ্রান্ত মতবাদ মুসলিম বিশ্বের দিকবিদিক ছড়িয়ে দেয়। ফলশ্রুতিতে এটা ভারতবর্ষে আমদানী হয়ে ‘দেওবন্দ’কে দ্বিতীয় মারকায বানাতে সক্ষম হয়। এভাবে প্রিয় নবীর বাণী ‘করনুশ শয়তান’ তাঁরই মু’জিযা অনুযায়ী ‘দেওবন্দ’ এর সাথে মিলে যায়। কারণ করনুশ শয়তান আর দেওবন্দ উভয় শব্দের অর্থ শয়তানের দল।\nঅতএব, বর্তমান মক্কা-মদীনার নজদী ওলামা কিংবা তাদেরই অর্থে পুষ্ট মৌলভীদের কাছে মিলাদ-কিয়ামের সমর্থন আশা করা মানে ব্রাহ্মণের কাছে আযান-ইকামতের আশা করা। মজার কথা হচ্ছে এ দেওবন্দীরাই ১৩২৫ হিজরি সালে তৎকালীন মক্কা-মদীনার ওলামায়ে আহলে সুন্নাহর দরবার থেকে মিথ্যাচার আর ধোঁকাবাজীর মাধ্যমে মিলাদ-কিয়াম, যিয়ারত-ইসালে সাওয়াব ইত্যাদির সমর্থন ব্যক্ত করে সুন্নী হওয়ার সনদ নেওয়ার ব্যর্থ চেষ্টা করেছিল। যা এসব দেওবন্দীদেরই মুরব্বী খলীল আহমদ সাহারানপুরী আম্বিঠবী সাহেব ‘আল মুহান্নাদ আলাল মুফান্নাদ’ তথা আক্বায়েদে ওলামায়ে দেওবন্দ’ নামে পুস্তিকায় প্রকাশ করে উপমহাদেশের মুসলমানদের প্রতারিত করার অপচেষ্টা করেছে।\n‘নবীজী হাজির নাযির’ আর ‘নবীজি গায়ব জানেন’ এসব কথা বলার জন্যে মিলাদ-কিয়ামের অনুষ্ঠান লাগেনা। যারা মানে তারা যে কোন দ্বীনী আলাপচারিতায় এসব আলোচনা করে থাকে। এগুলো আলোচনা না করলেও মিলাদ মাহফিল হয়। বাস্তবে হাজির নাযির আর গায়ব জানা নিঃসন্দেহে আল্লাহ্ পাকের স্বত্ত্বাগত গুণ। তবে এ সব গুণাবলী যে আল্লাহ্ তাঁর প্রিয়তম বান্দাদের বিশেষ করে হাবীবে পাক সাল্লাল্লাহু তা‘আলা আলায়হি ওয়াসাল্লামকে দান করেছেন তা পবিত্র ক্বোরআন সুন্নাহ ইজমা-ক্বিয়াস দ্বারা অকাট্য রূপে দিবালোকের ন্যায় সুস্পষ্ট ও প্রমাণিত। মহান আল্লাহর সত্ত্বায় একমাত্র অবিচ্ছিন্ন সিফত (গুণ) হচ্ছে গেনা-এ জাতী’ অর্থাৎ অমুখাপেক্ষীতা মানে স্বয়¤ু¢ হওয়া। وَاللهُ غَنِيُّ عَنِ الْعَلمِيْنَ অর্থাৎ আল্লাহ্ সমগ্র বিশ্বের প্রতি বে-পরোয়া।\nশরতকালের মেঘমুক্ত আকাশে চৌদ্দ তারিখের চাঁদটি যেমন, তার চাইতেও স্পষ্ট ও উজ্জ্বল ঈদে মিলাদুন্নবী উদযাপনের বিষয়টি। এর জন্য মিথ্যা-বানোয়াট তথা জাল দলিলের প্রয়োজন হবে কেন?\nসুন্নী আলেমরা নাকি পেটপুজার জন্য মিলাদ-কিয়াম করে থাকে। (নাউযুবিল্লাহ্) বাস্তবে খুঁদ পিপাসা তো আল্লাহ্ সবাইকে দিয়েছেন। কেউ সততার মাধ্যমে জীবিকা নির্বাহ করে কেউবা মুনাফেকী আর শঠতা কপটতার পথ অবলম্বন করে। এ পর্যন্ত কোন সুন্নী আলেম ওহাবী-দেওবন্দী মসজিদে গিয়ে তাদের সেজে কাজ করেছে প্রমাণ নেই। কিন্তু এ দেওবন্দীরাই মুনাফেক সুন্নী সেজে সুন্নী পাড়া মহাল্লায় ইমাম, মুয়াজ্জিন হিসেবে আশ্রয় নেয়। মা-মাসী, চাচা-খুরা, ডেকে মিলাদ-কিয়াম, ওরস, ফাতিহা, যিয়ারত, মান্নত কিছুই বাদ দেয় না।\nআল্লাহ্ পাক এসব মুনাফিকের মুখোশ উন্মোচন করতে গিয়ে এরশাদ ফরমাচ্ছেন-\nوَإِذَا لَقُوا الَّذِينَ آمَنُوا قَالُوا آمَنَّا وَإِذَا خَلَوْا إِلَىٰ شَيَاطِينِهِمْ قَالُوا إِنَّا مَعَكُمْ إِنَّمَا نَحْنُ مُسْتَهْزِئُونَ (১৪)\nঅর্থাৎ মুনাফিকরা মুমিনদের (সুন্নীদের সাক্ষাতে বলে আমরা মুমিন (সুন্নী), আবার তাদের শয়তান দের (মুরব্বীদের) সামনে গিয়ে বলে আমরাতো তোমাদেরই সাথে আছি। আল্লাহ্ এসব মুনাফিক দেওবন্দী ওহাবীদের প্রতারণা থেকে মুমিন মুসলমান (সুন্নী) দের হেফাজত করুন। আমিন। (চলবে)\n লেখক- মুহাদ্দিস, জামেয়া আহমদিয়া সুুন্নিয়া আলিয়া, চট্টগ্রাম।"
  },
  {
    "1": "ক্বিয়ামের প্রকারভেদ ও সেগুলোর পরিচয়",
    "2": "\u003d\u003d\u003d ক্বিয়ামের প্রকারভেদ ও সেগুলোর পরিচয় \u003d\u003d\u003d\n\n‘ক্বিয়াম’ অর্থ সোজা হয়ে দাঁড়ানো। ক্বিয়াম কয়েক প্রকারঃ ১. ক্বিয়াম-ই মুবাহ্, ২. ক্বিয়াম-ই ফরয, ৩. ক্বিয়াম-ই সুন্নাত, ৪. ক্বিয়াম-ই মোস্তাহাব, ৫. ক্বিয়াম-ই মাকরূহ, ৬. ক্বিয়াম-ই হারাম।\n\nপ্রত্যেক প্রকারের ক্বিয়ামের পরিচয়ঃ\n\n১. মুবাহ্ ক্বিয়ামঃ দুনিয়াবী প্রয়োজনে ক্বিয়াম বা (দাঁড়ানো) মুবাহ্ বা জায়েয। যেমন দাঁড়িয়ে কাজ করা। আল্লাহ্ পাক বলেন-\n\nفَاِذَا قُضِیَتِ الصَّلٰوۃُ فَانْتَشِرُوْا فِی الْاَرْضِ\n\nঅর্থাৎ ‘যখন তোমরা নামায থেকে অবসর হবে, তখন যমীনে রিযক্বের তালাশে ছড়িয়ে পড়ো।’ এখানে যমীনে ছড়িয়ে পড়ার জন্য দাঁড়ানো জরুরী। দাঁড়ানো ছাড়া ছড়িয়ে পড়া সম্ভবই নয়। তাই এ দাঁড়ানো মুবাহ্।\n\n২. ফরয ক্বিয়ামঃ পাঁচ ওয়াক্ত ফরয নামায এবং ওয়াজিব নামাযে ক্বিয়াম করা ফরয। এ ক্বিয়াম হচ্ছে আল্লাহর সম্মানে। আল্লাহ্ তা‘আলা বলেন- وَقُوْمُوْا لِلّٰہِ قَانِتِیْنَ অর্থাৎ তোমরা আল্লাহর উদ্দেশ্যে ও তাঁর সম্মানে বিনয় সহকারে দাঁড়িয়ে যাও। দাঁড়ানোর সামর্থ্য থাকা সত্ত্বেও কেউ ফরয ও ওয়াজিব নামায বসে বসে  পড়লে শুদ্ধ হবে না। সুতরাং এ ক্বিয়াম নামাযের মধ্যে ফরয।\n\n৩. সুন্নাত ক্বিয়ামঃ কয়েকটি বিষয়ে ক্বিয়াম করা সুন্নাত। যেমনঃ\n\nক. ধর্মীয় সম্মানিত বস্তুর প্রতি সম্মান প্রদর্শনের উদ্দেশ্যে দাঁড়ানো সুন্নাত। যেমন যমযমের পানি ও ওযূর অবশিষ্ট পানি পান করার সময় ক্বিয়াম করা।\n\nখ. রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর রওযা মুবারক যিয়ারতের সময় নামাযের মত নাভীতে হাত বেঁধে ক্বিয়াম করা বা দাঁড়িয়ে যিয়ারত করা সুন্নাত। এ প্রসঙ্গে বিখ্যাত ‘ফাতাওয়া-ই আলমগীরী’তে উল্লেখ করা হয়েছে-\n\nوَیَقِفُ کَمَا یَقِفُ فِی الصَّلٰوۃِ وَیُمَثِّلُ صُوْرَتَہُ الْکَرِیْمَۃَ کَأَنَّہٗ نَاءِمٌ فِیْ لَحْدِہٖ عَالِمٌ بِہٖ یَسْمَعُ کَلاَمَہٗ (عالمگیری کتاب الحج اداب الزیارۃ)\n\nঅর্থাৎ যিয়ারতকারী রওযা পাকের সামনে ওই দিকে মুখ করে এভাবে দাঁড়াবে- যেভাবে সে নামাযে দাঁড়ায়। আর হুযূর পুরনূর সাল্লাল্লাহু তা‘আলা আলায়হি ওয়াসাল্লাম-এর পবিত্র সত্ত্বাকে এভাবে ধ্যান করবে যে, তিনি আপন রওযা পাকে  আরাম করছেন, যিয়ারতকারীকে চিনছেন এবং তার কথা শুনছেন।\n\n[ফাত্ওয়া-ই আলমগীরী ১ম খণ্ড, কিতাবুল হজ্ব: যিয়ারতের আদব শীর্ষক অধ্যায়]\n\nগ. অনুরূপ, মু’মিনদের কবর যিয়ারতের সময় ক্বেবলার দিকে পিঠ দিয়ে কবরকে সামনে রেখে দাঁড়ানো সুন্নাত। এখানেও ক্বিয়াম করা সুন্নাত। এ বিষয়ে ফাতাওয়া-ই আলমগীরীতে উল্লেখ আছেঃ\n\nیَخْلَعُ نَعْلَیْہِ ثُمَّ یَقِفُ مُسْتَدْبِرَ الْقِبْلَۃِ مُسْتَقْبلِاً لِّوَجْہِ الْمَیِّتِ\n\nঅর্থাৎ যিয়ারতকারী জুতা খুলে ক্বিবলার দিকে পিঠ দিয়ে মৃত ব্যক্তির চেহারার দিকে মুখ করে দাঁড়াবে। এ ক্বিয়ামও সুন্নাত। (ফাতাওয়া-ই আলমগীরী: কিতাবুয্ যিয়ারত) এ থেকে প্রমাণিত হলো যে, নবী করীমের রওযা মুবারক, যমযম ও ওযূর পানি, মু’মিনদের কবর ইত্যাদি-সম্মানিত স্থান ও বস্তু। তাই এগুলোর সম্মান ক্বিয়ামের মাধ্যমে সম্পাদন করার নির্দেশ দেয়া হয়েছে।\n\nঘ. যখন কোন ধর্মীয় নেতার আগমন হয়, তখন তাঁর সম্মানে দাঁড়ানো সুন্নাত। অনুরূপ, তিনি যতক্ষণ দাঁড়ানো অবস্থায় থাকবেন, ততক্ষণ সকলেরই দাঁড়িয়ে থাকা সুন্নাত। বসে থাকা বে-আদবী ও খেলাফে সুন্নাত। যেমন- বোখারী শরীফঃ কিতাবুল জিহাদ বাবুল আসরা ও বাবুল ক্বিয়ামঃ ৪০৩পৃষ্ঠায় উল্লেখ রয়েছেঃ\n\nহযরত সা’দ ইবনে মু‘আয রাদ্বিয়াল্লাহু তা‘আলা আনহুর আগমনকালে মদীনা মুনাওয়ারার আনসারকে তাঁর সম্মানে দাঁড়ানোর জন্য নবী করীম সাল্লাল্লাহু তা‘আলা আলায়হি ওয়াসাল্লাম সমবেত সকল আনসারকে নির্দেশ দিয়েছিলেন। কেননা, হযরত সা’দ রাদ্বিয়াল্লাহু তা‘আলা আনহু ছিলেন তাঁদের সর্দার ও ধর্মীয় ব্যক্তিত্ব। এ ক্বিয়াম ছিলো তা’যীমী ক্বিয়াম বা সম্মান প্রদর্শনের ক্বিয়াম। এ ক্বিয়াম সুন্নাত। হাদীস শরীফ দ্বারাই এ ‘সুন্নাত ক্বিয়াম’ প্রমাণিত।"
  },
  {
    "1": "ক্বিয়াম বিরোধীদের উপস্থাপিত দলীল ও তার খণ্ডন",
    "2": "ক্বিয়াম বিরোধীদের উপস্থাপিত দলীল ও তার খণ্ডন\n\nএকথা আজ মধ্যাহ্ন সূর্যের ন্যায় স্পষ্ট যে, ওহাবী সম্প্রদায় ক্বিয়াম বিরোধী। তারা ক্বিয়ামকে হারাম ও বিদ‘আত বলে। তারা তাদের দাবীর পক্ষে কিছু হাদীসও পেশ করে; কিন্তু এখন একথাও স্পষ্ট হয়েছে যে, তারা ওই হাদীসগুলোর অপব্যাখ্যাই করে থাকে। যেমন, ওহাবীরা পেশ করে-\n\nহাদীস নং-১\n\nعَنْ اَنَسٍ رَضِیَ اللّٰہُ تَعَالٰی عَنْہُ قَالَ لَمْ یَکُنْ شَخْصًا اَحَبَّ اِلَیْہِمْ مِّنْ رَّسُوْلِ اللّٰہِ ﷺ وَکَانُوْا اِذَا رَأَوْہُ لَمْ یَقُوْمُوْا لِمَا یَعْلَمُوْنَ مِنْ کَرَاہِیَّتِہٖ لِذٰلِکَ  – رَوَاہُ التِّرْمِذِیُّ وَقَالَ ہٰذَا حَدِیْثٌ حَسَنٌ صَحِیْحٌ\n\nঅর্থাৎ হযরত আনাস রাদ্বিয়াল্লাহু তা‘আলা আনহু হতে বর্ণিত, তিনি বলেন, সাহাবা-ই কেরামের নিকট নবী করীম সাল্লাল্লাহু তা‘আলা আলায়হি ওয়াসাল্লাম অপেক্ষা অধিক প্রিয় আর কেউ ছিলো না। যখন তাঁরা নবী করীম সাল্লাল্লাহু তা‘আলা আলায়হি ওয়াসাল্লামকে আসতে দেখতেন, তখন তাঁরা দাঁড়াতেন না। কেননা, তাঁরা অবগত ছিলেন যে, তিনি এরূপ করা অপছন্দ করতেন। [তিরমিযী শরীফ]\n\nহাদীস নং-২\n\nওহাবীরা আরো উপস্থাপন করে থাকে-\n\nوَعَنْ مُعَاوِیَۃَ بْنِ اَبِیْ سُفْیَانَ رَضِیَ اللّٰہُ تَعَالٰی عَنْہُ قَالَ قَالَ رَسُوْلُ اللّٰہِ ﷺ مَنْ سَرَّہٗ اَنْ یَّتَمَثَّلَ لَہُ الرِّجَالُ قِیَامًا فَلْیَتَبَوَّأْ مَقْعَدَہٗ مِنَ النَّارِ رَوَاہُ التِّرْمِذِیُّ وَاَبُوْدَاوٗدَ\n\nঅর্থাৎ হযরত মু‘আভিয়া ইবনে আবূ সুফিয়ান রাদ্বিয়াল্লাহু তা‘আলা আনহু থেকে বর্ণিত, তিনি বলেন, নবী করীম সাল্লাল্লাহু তা‘আলা আলায়হি ওয়াসাল্লাম এরশাদ করেছেন, ‘‘যে ব্যক্তি এটা পছন্দ করে যে, লোকেরা তাঁর সামনে পুতুলের মত দাঁড়িয়ে থাকুক, সে যেন তার ঠিকানা জাহান্নামে তৈরী করে নেয়।”[তিরমিযী, আবূ দাঊদ]\n\nহাদীস শরীফ-৩\n\nওহাবীরা দলীল হিসেবে আরো উপস্থাপন করে-\n\nوَعَنْ اَبِیْ اُمَامَۃَ قَالَ خَرَجَ رَسُوْلَ اللّٰہِ ﷺ مُتَّکِءًا عَصًا فَقُمْنَا لَہٗ فَقَالَ لاَ تَقُوْمُوْا کَمَا تَقُوْمُ الْاَعَاجِمُ یُعَظِّمُ بَعْضُہَا بَعْضًا رَوَاہُ اَبُوْدَاوٗدَ\n\nঅর্থাৎ হযরত আবূ উমামা বাহেলী রাদ্বিয়াল্লাহু তা‘আলা আনহু হতে বর্ণিত, তিনি বলেন, নবী করীম সাল্লাল্লাহু তা‘আলা আলায়হি ওয়াসাল্লাম লাঠিতে ভর করে হুজরা শরীফ থেকে বের হলেন। আমরা তাঁর সম্মানে দাঁড়িয়ে গেলাম। হুযূর করীম সাল্লাল্লাহু তা‘আলা আলায়হি ওয়াসাল্লাম এরশাদ করলেন, ‘‘তোমরা পারস্য দেশীয় লোকদের মতো ক্বিয়াম করো না, যেভাবে তারা একজন অপরজনকে তা’যীম করে।’’        [আবূ দাঊদ]\n\nখণ্ডন\n\nউপরোক্ত তিনটি হাদীস মেশকাত শরীফেও আছে। ইমাম তিরমিযী ও ইমাম আবূ দাঊদ উক্ত হাদীসগুলো নিজ নিজ গ্রন্থে সংকলন করেছেন। বস্তুতঃ এগুলোতে বিশেষ ধরনের ক্বিয়ামকে নিষেধ করা হয়েছে। মূল ক্বিয়ামকে নিষেধ করা হয়নি। মূল ক্বিয়াম যে সুন্নাত, তার প্রমাণ বোখারী ও মুসলিম শরীফে বর্ণিত হয়েছে। মিশকাত শরীফে ক্বিয়ামের পক্ষে হযরত আবূ হোরায়রা ও হযরত সা’দ রাদ্বিয়াল্লাহু তা‘আলা আনহুমার হাদীস এবং হযরত আবূ সা‘ঈদ খুদরীর হাদীসও বর্ণিত হয়েছে, যা ইমাম বোখারী ও ইমাম মুসলিম বর্ণনা করেছেন, যা একটু আগে উদ্ধৃত হয়েছে। সুতরাং ক্বিয়ামের পক্ষে ও বিপক্ষে বর্ণিত হাদীস শরীফ গুলোর মধ্যে সামঞ্জস্য বিধান না করে নির্বিচারে ‘ক্বিয়ামকে নিষিদ্ধ’ বলা নির্বুদ্ধিতা ও অজ্ঞতার প্রমাণ বৈ-কিছু হবে না।\n\nবিশ্লেষণ করলে দেখা যায় যে, ক্বিয়ামের বৈধতা ও উৎকৃষ্টতা সম্বলিত হাদীসগুলো প্রাধান্যের দাবীদার। আর বিপক্ষে বর্ণিত হাদীসগুলো ব্যাখ্যার অবকাশ ও দাবী রাখে। যেমন, হাদীস শরীফে নবী করীম সাল্লাল্লাহু তা‘আলা আলায়হি ওয়াসাল্লাম সর্দারের সম্মানে দাঁড়ানোর নির্দেশ দিয়েছেন এবং অন্য হাদীসে হুযূর করীম সাল্লাল্লাহু তা‘আলা আলায়হি ওয়াসাল্লাম-এর সম্মানে সাহাবীগণের দীর্ঘ ক্বিয়ামের কথা উল্লেখ করা হয়েছে। এর বিরুদ্ধে হুযূরের পক্ষ থেকে কোন প্রকার নিষেধাজ্ঞা ছিল না। সুতরাং ওহাবীদের পেশকৃত তিনটি হাদীসে তিনি কি কারণে ক্বিয়াম নিষেধ করলেন, কোন্ পরিবেশে তিনি সাহাবীদের দাঁড়ানো অপছন্দ করেছেন এবং কোন্ ধরনের ক্বিয়ামকে তিনি নিষিদ্ধ করেছেন তা খতিয়ে দেখলেই সব পরিস্কার হয়ে যাবে।\n\nহযরত আনাস রাদ্বিয়াল্লাহু তা‘আলা আনহুর বর্ণিত হাদীস প্রসঙ্গ\n\nক্বিয়াম বিরোধীদের পেশকৃত এ প্রথম হাদীসে বুঝা যায় যে, সাহাবীগণ হুযূরের আগমনে ক্বিয়াম করতেন না। কেননা তিনি ‘এরূপ ক্বিয়াম’ করা পছন্দ করতেন না। ‘এরূপ ক্বিয়াম’-এর ধরন সম্বন্ধে মোল্লা আলী ক্বারী আলায়হির রাহমাহ্ মিরক্বাত গ্রন্থে বর্ণনা করেছেন-\n\nقَوْلُہٗ لِذٰلِکَ اَیْ لِقِیَامِہِمْ تَوَاضُعًا لِّرَبِّہٖ مُخَالِفَۃً لِّعَادَۃِ الْمُتَکَبِّرِیْنَ\n\nঅর্থাৎ নবী করীম সাল্লাল্লাহু তা‘আলা আলায়হি ওয়াসাল্লাম সাহাবীগণের এ ধরনের ক্বিয়ামকেই অপছন্দ করতেন- মহান রব আল্লাহর জন্য বিনয় প্রকাশার্থে এবং অহংকারী ব্যক্তিদের প্রথা বা অভ্যাসের বিরোধিতার নিমিত্তে।       [মিরক্বাত]\n\nঅন্য একটি জবাব হলো- হাদীসখানা সাহাবীর ব্যক্তিগত অভিমত। এটা হুযূর করীম সাল্লাল্লাহু তা‘আলা আলায়হি ওয়াসাল্লাম-এর ভাষ্য নয়। হুযূর করীম সাল্লাল্লাহু তা‘আলা আলায়হি ওয়াসাল্লাম-এর অনুমোদিত ক্বিয়াম হলো, যা হযরত আবূ সা‘ঈদ খুদরী রাদ্বিয়াল্লাহু তা‘আলা আনহু ও হযরত আবূ হোরায়রা রাদ্বিয়াল্লাহু তা‘আলা আনহু বর্ণনা করেছেন। তৃতীয় জবাব হলো- এ অপছন্দ ছিল বিনয়মূলক; নিষেধ মূলক নয়।\n\nমোল্লা আলী ক্বারীর ব্যাখ্যা দ্বারা একথা সুস্পষ্ট হয় যে, নবী করীম সাল্লাল্লাহু তা‘আলা আলায়হি ওয়াসাল্লাম মূল ক্বিয়ামকে অপছন্দ করতেন না; বরং বিনয়বশতঃ দরবারের নিয়মে কৃত অথবা অহংকারীদের ক্বিয়ামকেই তিনি অপছন্দ করতেন। আর সাহাবীগণ ওই ধরনের ক্বিয়াম থেকে বিরত থাকতেন। হযরত আনাসের বর্ণনার উদ্দেশ্যও তাই। হযরত আবূ হুরায়রা রাদ্বিয়াল্লাহু তা‘আলা আনহুর সাথে তিনিও মসজিদে হুযূরের সম্মানে ক্বিয়াম করতেন। সুতরাং হুযূর করীম সাল্লাল্লাহু তা‘আলা আলায়হি ওয়াসাল্লাম অহঙ্কারমূলক ক্বিয়ামকেই অপছন্দ করতেন। তা’যীমী ও বিনয়মূলক ক্বিয়াম সাহাবীগণের আমল ছিলো। এটিই সঠিক ব্যাখ্যা।\n\nহযরত মু‘আভিয়া রাদ্বিয়াল্লাহু তা‘আলা আনহুর হাদীস প্রসঙ্গ\n\nক্বিয়াম বিরোধীদের পেশকৃত দ্বিতীয় হাদীসের ব্যাখ্যায় বলা হয়েছে যে, কারো সম্মানে মূর্তিবৎ দাঁড়িয়ে থাকাকেই হুযূর করীম সাল্লাল্লাহু তা‘আলা আলায়হি ওয়াসাল্লাম নিষিদ্ধ করেছেন, মূল ক্বিয়ামকে নয়। এ হাদীস শরীফে মূর্তিবৎ ক্বিয়াম নিষিদ্ধ করা হয়েছে, মূল ক্বিয়ামকে নয়।\n\nহযরত আবূ ঊমামা রাদ্বিয়াল্লাহু তা‘আলা আনহুর হাদীস প্রসঙ্গ\n\nক্বিয়াম বিরোধীদের পেশকৃত তৃতীয় হাদীসের ব্যাখ্যা হচ্ছে- পারস্যবাসীদের ন্যায় নতজানু হয়ে রাজার সামনে মূর্তিবৎ দাঁড়িয়ে থাকার মত ক্বিয়াম অবশ্যই নিষিদ্ধ। নবী করীম সাল্লাল্লাহু তা‘আলা আলায়হি ওয়াসাল্লাম তাদের অনুরূপ মূর্তিবৎ নতজানু ক্বিয়ামকেই নিষিদ্ধ করেছেন, মূল ক্বিয়ামকে নিষিদ্ধ করেননি। তিনি একথা বলেননি, ‘তোমরা ক্বিয়াম করোনা’ বরং বলেছেন, ‘পারস্যবাসী অগ্নি-পূজারীদের ন্যায় ক্বিয়াম করো না।’ যেমন কেউ বললো, ‘গরুর মত পানি পান করো না’। এর অর্থ হলো, ‘পানি পান করো, তবে গরুর মতো না’।\n\nঅনুরূপ, হাদীসের অর্থ হবে ‘ক্বিয়াম করো, তবে পারস্যবাসী অগ্নি উপাসকদের মত নতজানু হয়ে না।’ ক্বিয়াম বিরোধীরা হাদীসের ভুল ব্যাখ্যা দেয়ায় বিভ্রান্তি সৃষ্টি হয়েছে। তারা হাদীসকে ঢাল স্বরূপ ব্যবহার করে মাত্র। যদি তারা সত্য গ্রহণ করতো এবং সঠিক জিনিষ মেনে নিতো, তাহলে হযরত সা’দ ও হযরত আবূ হুরায়রার হাদীস দু’টিও বর্ণনা করতো; কিন্তু তারা তা করে না। এ দু’টিকে গোপন করে অন্য তিনটি হাদীসের অপব্যাখ্যা দিয়ে প্রচার করে। এটা আমানতদারী নয় বরং রসূলে পাকের হাদীস গোপন করার মতো জঘন্য অপরাধ। এ হাদীসে সাহাবীগণের ক্বিয়ামের ধরন দেখেই ওই ধরনের ক্বিয়াম না করার পরামর্শ দিয়েছেন; কিন্তু ওহাবীরা বলেছে- তিনি নাকি সব ধরনের ক্বিয়ামকেই নিষেধ করেছেন। এটা কখনো গ্রহণযোগ্য হতে পারে না।\n\n৪. মুস্তাহাব ক্বিয়াম\n\nছয় প্রকার ক্বিয়ামের মধ্যে ৪র্থ হলো মুস্তাহাব ক্বিয়াম। নফল নামাযে দাঁড়ানো মুস্তাহাব। বসে পড়লেও জায়েয; কিন্তু দাঁড়িয়ে পড়লে দ্বিগুণ সাওয়াব পাওয়া যায়। যেমন হাদীস শরীফে বর্ণিত صَلٰوۃُ الْقَاعِدِ نِصْفُ الْقَاءِمِ অর্থাৎ বসে নামায আদায়কারীর সাওয়াব দণ্ডায়মান হয়ে নামায আদায়কারীর অর্ধেক।\n\nতবে বিতরের পরের দু’ রাক‘আত (শফী‘উল বিতর) নফল বসে পড়া ও দাঁড়িয়ে পড়া উভয় ধরনের বর্ণনা পাওয়া যায়। এ উভয় প্রকারের বর্ণনার মধ্যে সামঞ্জস্য বিধান করা হয়েছে এভাবে যে, দাঁড়িয়ে পড়ার মধ্যে সাওয়াব বেশী অর্থাৎ পূর্ণ সাওয়াব যাওয়া যাবে, আর বসে পড়ার মধ্যে আল্লাহ্ ও রসূলের নৈকট্য বেশী অর্জিত হয়।                        [মিরআত শরহে মিশকাত ইত্যাদি]\n\nআগমনকারীর সম্মানে দাঁড়ানোও মুস্তাহাব। (দুররে মোখতার) কোন প্রিয়জনের আলোচনা শুনে অথবা কোন শুভ সংবাদ শুনে দাঁড়ানোও মুস্তাহাব এবং সাহাবা-ই কেরাম ও সল্ফে সালেহীনের আমল। মিশকাত কিতাবুল ঈমান তৃতীয় পরিচ্ছেদে উল্লেখ করা হয়েছে- হযরত ওসমান রাদ্বিয়াল্লাহু তা‘আলা আনহু বলেন, হযরত সিদ্দীক্বে আকবর রাদ্বিয়াল্লাহু তা‘আলা আনহু আমাকে কোন একটি শুভ সংবাদ শুনালেন। আমি সাথে সাথে দাঁড়িয়ে গেলাম এবং বললাম, ‘‘আমার পিতা-মাতা আপনার উপর ক্বোরবান হোন; বরং আপনিই উক্ত শুভ সংবাদের প্রকৃত উপযুক্ত ব্যক্তি।’’ (মিশকাত, কিতাবুল ঈমান) হুযূর করীম সাল্লাল্লাহু তা‘আলা আলায়হি ওয়াসাল্লাম-এর আগমনের সুসংবাদ শুনে ক্বিয়াম করা মুস্তাহাব।\n\n৫. ক্বিয়াম-ই মাকরূহ\n\nকয়েক অবস্থায় ক্বিয়াম করা বা দাঁড়ানো মাকরূহ। যেমন-যমযম পানি ও অজুর অবশিষ্ট পানি ব্যতীত অন্যান্য পানীয় পান করার সময় দাঁড়ানো মাকরূহ্। কোন ওযর থাকলে মাক্বরূহ নয়। অনুরূপ, কোন বিত্তশালীর জন্য কিছু পাওয়ার লোভে দাঁড়ানো অথবা কোন দুনিয়াদার লোকের সম্মানে দাঁড়ানো মাকরূহ্।\n\n৬. ক্বিয়াম-ই হারাম\n\nকারো সম্মানে মূর্তিবৎ দাঁড়িয়ে থাকা হারাম। নতজানু হয়ে কারো সম্মান করা হারাম। এরূপ সম্মান গ্রহণকারীর সম্মান করাও হারাম।   [শামী, আলমগীরী]\n\nকাফিরদের সম্মানে দাঁড়ানো হারাম। হযরত মু‘আভিয়া ও হযরত আবূ উমামা রাদ্বিয়াল্লাহু তা‘আলা আনহুমা কর্তৃক বর্ণিত (পুর্বালোল্লিখিত) ২ ও ৩ নং হাদীস মোতাবেক মূর্তিবৎ ও অহংকারী লোকদের জন্য দাঁড়ানো সম্পর্কে উপস্থাপিত বর্ণনা দেখুন।\n\nউপরোক্ত ছয় প্রকার ক্বিয়ামের ৪র্থ প্রকারের ক্বিয়াম- অর্থাৎ মীলাদ শরীফের ক্বিয়াম মুস্তাহাব ও মুস্তাহাসান। মিলাদ শরীফে নবী করীম সাল্লাল্লাহু তা‘আলা আলায়হি ওয়াসাল্লাম-এর পবিত্র বেলাদত বর্ণনাকালে ক্বিয়াম করা মুস্তাহাব ও মুস্তাহ্সান।"
  }
]