[{"1":"সাহাবীর মর্যাদা সুরক্ষা আইন","2":"সাহাবীর মর্যাদা সুরক্ষা আইন।\nবিষয়: ‘সাহাবীর মর্যাদা সুরক্ষা আইন’\nকৃত: আবুল কাশেম মোহাম্মদ ফজলুল হক।\nউপাধ্যক্ষ, কাদেরিয়া তৈয়্যবিয় কামিল মাদরাসা\n\n\nকোন একজনকে প্রিয়নবী সাল্লাল্লাহু আলাইহি ওয়াসাল্লামের সাহাবী মেনে নেয়ার সাথে সাথে কোরআন এবং হাদিসের আলোকে তার মর্যাদা মেনে নেয়া ও মর্যাদার দাবি পূরণ অপরিহার্য হয়ে যায়। সেই মর্যাদার কথা পবিত্র কোরআনে এসেছে, সবিস্তারে এসেছে পবিত্র হাদিসে। কোরআন বলেছে, “মহান আল্লাহ তাদের উপর সন্তুষ্ট এবং তারাও আল্লাহর উপর সন্তুষ্ট”। বুখারীসহ অনেক কিতাবেই আছে, “লা তাসুব্বু আসহাবী- তোমরা আমার সাহাবীদের মন্দ বলো না”। তিরমিজীতে আছে, “আমার পরে তোমরা আমার সাহাবীদের সমালোচনার টার্গেট বানিও না”। নাসায়ীতে আছে, “আমার সাহাবীদের সম্মান করো”। তাবরানী বর্ণনা করেছেন, “আমার সাহাবীদের আলোচনা আসলে (কথায় ও কাজে) সংযত থাকিও”। এহেন অসংখ্য হাদিসে আমাদের করণীয় আলোচনা করা হয়েছে। এগুলো আমাদের দায়িত্ব ও কর্তব্য। সুতরাং যে ব্যক্তি কাউকে সাহাবী মেনে নেবে, সাথে সাথে তার সমালোচনা করা থেকে দুরে থাকা ঐ ব্যক্তির দায়িত্ব হয়ে যায়। কাউকে সাহাবী মেনে নেয়া আর তার সমালোচনা করা সাংঘর্ষিক আচরণ। \nপ্রিয়নবী সাল্লাল্লাহু আলাইহি ওয়াসাল্লাম কতৃক তার সাহাবীদের সমালোচনা নিষেধ করার মধ্যে সুক্ষ্ম ইঙ্গিত আছে একথার প্রতি যে, ওখানে সমালোচনা করার মত বিষয়বস্তু থাকতে পারে। সমালোচনার বিষয় না থাকলে তো আর নিষেধ করারই প্রয়োজন নেই। নিষেধ করার মধ্যেই সুক্ষ্ম ইশারা আছে যে, সাহাবীদের সমালোচনা করার মত রসদ কেউ খুঁজলে পেতেও পারেন। ঢের পাওয়া যেতে পারে। কিন্তু করা যাবে না। এটা নিষিদ্ধ,  ‘প্রটেক্টেড বাই ল’  তথা আইন দ্বারা সুরক্ষিত। একে ‘সাহাবীর মর্যাদা সুরক্ষা আইন’ বলতে পারেন। মুসলমান মাত্রই সে আইন মেনে চলতে বাধ্য।\nযারা ‘মকবুল সাহাবী’ বলে নতুন পরিভাষা আবিষ্কার করেছে, যা পূর্বযুগের নির্ভরযোগ্য কোন আলেমগণ বলেননি, তা সাহাবীদের সমালোচনার একটা ‘গোপন দরজা’ বলেই মনে হয়- যে দরজায় আবু বকর সিদ্দিক রা. এর মত সাহাবীকেও গাইরে মকবুল ‘তকমা’ লাগানো হতে পারে। এটা একটা দুষ্টু পরিভাষা, যা অপরিহার্যভাবে পরিত্যাজ্য।\nএক ব্যক্তি ‘লা ইলাহা ইল্লাল্লাহ’ পড়ার পরও একজন সাহাবী তাকে হত্যা করেছিল এই ভেবে যে,  সে জীবন বাঁচানোর জন্যই তা পড়েছে- মন থেকে নয়। প্রিয়নবী সাল্লাল্লাহু আলাইহি ওয়াসাল্লাম ঐ সাহাবীকে তিরস্কার করে বললেন,  তুমি কি তার ক্বালব ফেড়ে দেখেছো?  এখন ঐ সাহাবীকে আমরা হত্যাকারী হিসেবে ‘খুনি’ বলতে পারব না। অথচ তাঁর হাতে একজন খুন হয়েছে। হযরত মুসা আলাইহিস সালাম একজন কিবতিকে এবং হযরত খিজির আলাইহিস সালাম একটা শিশুকে মেরে ফেলেছিলেন বলে পবিত্র কোরআনে আছে। তা সত্ত্বেও আমরা তাঁদেরকে ‘খুনি’ বলতে পারব না। অথচ সেখানে খুনের ঘটনা ঘটেছে। এরকম অনেক ঘটনার কথাই ইতিহাসে আছে। ইতিহাস তার সাক্ষী হয়ে আছে। সাহাবী যুগে যেমন হয়েছে, তাবেঈ কিংবা তাবে তাবেঈ যুগেও হয়েছে। তাবেঈ যুগ ও পরবর্তী যুগের ঘটনাবলীর ন্যায়-অন্যায় বিশ্লেষণ করে একজনকে দোষী এবং অন্যজনকে নির্দোষ বলার ক্ষেত্রে আমরা যতটা স্বাধীন, সাহাবীদের ক্ষেত্রে উপরোক্ত নিষেধাজ্ঞার কারণে মোটেই স্বাধীন নই। যেমনটি মুসা ও খিজির আলাইহিমাস সালামের ক্ষেত্রে। কারণ কোরআন ও হাদিসের নীতিমালায় আমাদের অকাট্য বিশ্বাস তৈরি হয়েছে যে, নবীদের সমালোচনা করা যাবে না। একইভাবে তৈরি হয়েছে সাহাবীদের বেলায়ও। \nসুতরাং যেভাবে খুনের ঘটনা ঘটার পরও আমরা হযরত মুসা ও খিজির আলাইহিমাস সালামকে ‘খুনি’  কিংবা অন্যকোন শব্দ দিয়ে সমালোচনা করতে পারি না,  পারব না- ঐ বিশ্বাস আমাকে তা করার অনুমতি দিবে না। বরং ওগুলোকে এমনভাবে আমাদের ব্যাখ্যা করতে হয়, যেভাবে ব্যাখ্যা করলে তাঁদের প্রতি সম্মানজনক হয়। তাফসির গ্রন্থগুলোতে সে ব্যাখ্যাই করা আছে। অনুরূপভাবে ঘাত-সংঘাত,  প্রতিদ্বন্দ্বিতা-প্রতিযোগিতা, যুদ্ধ-বিগ্রহ অনেক কিছুই ঘটেছে সাহাবী যুগে। এগুলোর দীর্ঘ ইতিহাস আছে। এগুলোর ঐতিহাসিক বিশ্লেষণ করে কাউকে দোষী এবং কাউকে নির্দোষ সাব্যস্ত করার যথেষ্ট সুযোগ আছে। কিন্তু তা করতে আমরা স্বাধীন নই। কারণ ওনারা সাহাবী। তাঁদের মর্যাদা ‘ইসলামী আইন দ্বারা সুরক্ষিত’।\nযে আলোচনা তাঁদের জন্য সম্মানজনক,  আমরা শুধু সে আলোচনা করার জন্যই অনুমতিপ্রাপ্ত।  উপরে নাসায়ী শরীফের হাদিসটি আবার লক্ষ্য করুন। আর যা বললে তাঁদের জন্য অসম্মানজনক হবে সেক্ষেত্রে হয় আমাদের ‘কাফফে লিসান’ করতে হবে, যেমনটি ‘কাফফে লিসান’ করার কথা বলেছেন হযরত বড়পীর আব্দুল কাদের জিলানী রহ.। অন্যথায় এমন ব্যাখ্যা করতে হবে যা তাদের জন্য সম্মানজনক। \nসালফে সালেহীন এই প্রচেষ্টাই করেছেন। কেয়ামত পর্যন্ত অনাগত মানুষ যাতে সকল সাহাবীদের ব্যাপারে শ্রদ্ধা ও সম্মান অটুট রাখতে পারে,  সে প্রয়োজনেই সালফে সালেহীনগণ হযরত আমিরে মুয়াবিয়াসহ অন্যান্য সাহাবায়ে কিরামের বাহ্যিক দৃষ্টিতে অন্যাহ্য মনে হয় এমন কর্মগুলোর বিভিন্ন ব্যাখ্যা করেছেন। কেউ বলেছেন ইজতেহাদী ভুল, কেউ বিরত থেকেছেন। এসকল ব্যাখ্যা মূলতঃ সাহাবীদের সমালোচনা নিষিদ্ধ- এ মৌলিক অবস্থান থেকেই। এ ব্যাখ্যাগুলো সাহাবীদের সমালোচনা থেকে রক্ষা পাওয়ার একটা বড় রাস্তা তৈরী করেছে আমাদের জন্য। \nসুরা আম্বিয়ার ৭৮ ও ৭৯ নং আয়াতে বর্ণিত ঘটনার বিষয়ে হযরত সোলায়মান ও দাউদ আ.এর রায় বা সিদ্ধান্তে যেমনটি কোরআনের ইঙ্গিত। ওখানেও হযরত সোলায়মান আ. এর সিদ্ধান্ত সঠিক বলা হয়েছে। কিন্তু দাউদ আ.কে তার বিপরীত সিদ্ধান্ত দেয়ার কারণে দায়ী করা হয় নি। সালফে সালেহীনের এই ব্যাখ্যা যদি কারো পছন্দ না হয়,  তাহলে বিকল্প ব্যাখ্যা করা যেতে পারে। তবেঁ তা যেন কোনভাবেই কোন সাহাবীর জন্য অসম্মানজনক না হয়। পবিত্র কোরআনের সুরা ফাতিহা ও সুরা নিসার ৫৯  নং আয়াতে ইঙ্গিতবহ তাফসীরের আলোকে সালফে সালেহীনের ব্যাখ্যার উপর সন্তুষ্ট থাকাই আমাদের জন্য নিরাপদ।  \nআর ব্যাখ্যা করার বিষয়টির যুতসই উদাহরণ বিশ্ববিখ্যাত মুহাদ্দিস ইমাম নবভীর ঐ বক্তব্য,  যা তিনি হযরত আমিরে মুয়াবিয়া রা. এর বক্তব্যের ক্ষেত্রে বলেছেন। হযরত সাদ বিন আবি ওয়াক্কাসকে হযরত আমিরে মুয়াবিয়া রা. বলেছিলেন,  “ হে সাদ,  হযরত আলী রা. কে গালমন্দ করতে কোন জিনিস তোমাকে বাঁধা দিচ্ছে”। সাধারণভাবে বুঝা যায়,  হযরত আলী রা. কে কেন গালমন্দ করে না, হযরত সাদ থেকে তার কৈফিয়ত তলব করেছেন আমিরে মুয়াবিয়া রা.। কিন্তু না। ইমাম নবভী এমনভাবে ব্যাখ্যা করলেন, যেভাবে করলে আমিরে মুয়াবিয়া রা. এর সম্মান রক্ষা করা হয়।\nএটাই একজন ওয়াফাদার উম্মতের দায়িত্ব। এই ওয়াফাদারী সালফে সালেহীনের মধ্যে করেননি কে? ইমাম আহমদ, শাফেয়ী, ইবনে মোবারক, শাবী, ইবনে হাজার, নবভী, সুয়ুতী, যাহাবী, আলা হযরতসহ প্রায় সকলেই করেছেন। তাঁরাই তো আমাদের মুক্তাদা। ঐ ইতিহাসগুলোর প্রণেতা। তাঁরাই সব বিশ্লেষণ করে আমাদেরকে সতর্ক করেছেন। সমালোচনা থেকে বিরত থাকতে বলেছেন। বর্তমান নতুন কারো নতুন ব্যাখ্যা গ্রহণ করে সাহাবীদের সমালোচনার দরজা উন্মুক্ত করে দেয়া আমাদের ইমানের জন্য চরম ঝুঁকিপূর্ণ। তাই সাহাবীদের আলোচনা হবে সম্মানের, সমালোচনার নয়। আর সিফফিন ও জামালসহ তৎকালীন বিরোধপূর্ণ ঘটনাগুলো এতটাই জটিল, এতটাই কঠিন, এতটাই সুক্ষ্ম, এতটাই বিস্তৃত যে এটা কখনো সাধারণের সিলেবাস নয়। মনে রাখতে হবে, ঐ ইতিহাসগুলো তলাহীন মহাসাগরের মত।\nতাহলে কি ঐ সকল ঘটনাবলীর আলোচনাই করা যাবে না?  যদি তাই হয় তাহলে ইতিহাসবিদগণ তাদের ইতিহাসগ্রন্থে তা আলোচনা করলেন কেন? এ প্রশ্ন হতেই পারে।\nইতিহাস ইতিহাসই। ইতিহাস দিয়ে সবসময় আকীদা তৈরি বা পরিচালিত হয় না। আকীদার উৎস পবিত্র কোরআন ও হাদিস। ইতিহাস প্রতিটি ঘটনার চিত্র ধারণ করে রাখে। এটাই ইতিহাসের কর্তব্য। এসকল ক্ষেত্রে রেফারেন্স কোড করে প্রয়োজনে সে ইতিহাস উল্লেখ করা হয়ত যাবে। তবেঁ প্রতিষ্ঠিত আকীদা বিশ্বাসের সাথে সাংঘর্ষিক তথ্য আসলে আকীদার পক্ষে তথ্য-উপাত্ত তুলে ধরে নিজের অবস্থান তুলে ধরা কর্তব্য। সে কারণেই ইবনে কাসির,  তাবারী,  ইবনে আদী,  সুয়ুতী,  যাহাবীসহ প্রা্য় সকলেই এরকম ঘটনাবলী আলোচনা করে সেখানে কিংবা অন্যস্থানে সাহাবীদের সমালোচনা না করার জন্য সতর্ক করেছেন। আলোচনা করেছেন  শুধু ঐতিহাসিক তথ্য সংরক্ষণের জন্যই করেছেন- সমালোচনার স্টাইলে নয়। \nধরুন, কারো বাবা আর সন্তান ঝগড়া করেছে। মারামারি হয়েছে। বাবার হাতে সন্তান খুন হয়েছে। এটুকু ইতিহাসের উপজীব্য। এ ক্ষেত্রে আপনার অবস্হান নির্রারিত হবে নৈতিকতায়। ইতিহাসকে ঐতিহাসিক কিংবা ইতিহাসগ্রন্থের রেফারেন্স দিয়ে উপস্থাপন করাতে তেমন অপরাধ দেখছি না। কিন্তু ইমানের সাথে সাংঘর্ষিক ঐতিহাসিক তথ্যকে নিজের মত হিসেবে উল্লেখ করার মধ্যে নিশ্চয়ই সমস্যা আছে। আবার ইতিহাসের তথ্য উপস্হাপনের ক্ষেত্রে যা মূলতঃ সমালোচনামূলক নয় এমন শব্দ বা বিষয়কে সমালোচনা আখ্যা দিয়ে তর্কের জন্ম দেয়ার প্রবণতাও অহেতুক উত্তাপ ছড়াতে সহায়তা করে।\nতবেঁ ফেবু ওয়ালের কাঁচা বয়সের পাঠকদের কাছে সাহাবীদের রক্তাক্ত ইতিহাস তুলে ধরার প্রয়োজন আছে কিনা বা তুলে ধরলে কিভাবে বা কোন উদ্দেশ্যে তুলে ধরা হবে তা যথেষ্ট সুক্ষ্মতার সাথে বিবেচনার দাবি রাখে। মেরাজের ঘটনা শুনে হযরত আবু বকর রা. কি বলেছেন তা সকলেরই জানা। কিন্তু তার বিপরীতে কিছু নতুন মুসলমান মেরাজের ঘটনা শুনে বিশ্বাস করতে না পেরে মুরতাদ হয়ে গিয়েছিল। উচ্চাঙ্গের ঐতিহাসিক তথ্যগুলো বিশেষজ্ঞদের টেবিলেই থাকুক না। ফিকহ শেখা যেমন সকলের হিসসা নয়- বরং কিছু মানুষের। তাবরানীর মুজামে কাবিরের বর্ণিত হাদিসে প্রিয়নবী সাল্লাল্লাহু আলাইহি ওয়াসাল্লাম এর নির্দেশ বর্ণিত হয়েছে- ‘ইজা জুকিরা আসহাবী ফা-আমছিকো’। এই হাদিসটি উল্লেখ করে ইমাম সুয়ুতী তার তারিখুল খুলাফা কিতাবে ইবনে সা’দের প্রশংসা করেছেন, কারণ ইবনে সা’দ তার গ্রন্থে হযরত আলী রা. এর আমলের ঘটনাগুলো সংক্ষেপে উপস্থাপন করেছেন। ইমাম সুয়ুতী এও বলেছেন, এ সকল ক্ষেত্রে এমনটি করা উচিত। আমিও তাই মনে করি।\nইতিহাস দিয়ে সমালোচনা করতে চাইলে হযরত মুসা ও খিজির আ.সহ নবী-রাসুল প্রায় সকলকেই সমালোচনা করা যাবে। কারণ এমনিতেই যারা সমালোচনা করে নিজের নফসের খাবার সংগ্রহ করেন, সমালোচনা করতে ঐ সকল লোকদের কোন যৌক্তিক ইস্যুর প্রয়োজন হয় না। কিন্তু ইতিহাসকে আকীদার উপর খবরদারি করতে দেয়া মোটেই নিরাপদ নয়। যে ইতিহাসগ্রন্থগুলোর তথ্য ইদানীং ফেবুওয়ালে ঝড় তুলেছে, ঐ ইতিহাসগ্রন্থগুলোর লেখকগণও আকীদাগতভাবে সাহাবীদের সমালোচনা থেকে যোজন যোজন দূরে। এগুলো আমাদের জন্য শিক্ষণীয়। যারা প্রয়োজন ও ক্ষেত্র বিবেচনা না করেই নতুন প্রজন্মকে পুরাতন ‘সত্য ইতিহাস’ শেখানোর নামে জামাল ও সিফফিনের যুদ্ধের মত জটিল ঘটনাগুলোর গভীর বিশ্লেষণ ও সাহাবীদের পারস্পরিক রক্তক্ষয়ী সংঘর্ষ সাধারণের কাছে উপস্হাপন করতে চান  তারা অবিবেচক শিক্ষিত। সবার জন্য সিলেবাস সমান নয়। সরলপ্রাণ মুসলমানদের যুদ্ধবিগ্রহে ঐ জটিল সিলেবাস শেখাতে গেলে চরম বদহজমি হওয়ার সম্ভাবনা আছে। প্রাইমারি স্কুলের ছাত্রকে এম.এ. ক্লাসের সিলেবাস দেয়া অবিবেচকই তো! মানুষের মেধা বিবেচনা করে তার সাথে কথা বলাই ধর্মীয় ও সামাজিক নীতি। যারা বলে, “সত্য প্রকাশে নিরব থাকলে বোবা শয়তান হতে হয়”। এরা এক হাদিসের হাফেজ! হযরত আবু হুরায়রা রা. বলেন,  প্রিয়নবী সাল্লাল্লাহু আলাইহি ওয়াসাল্লাম থেকে আমি ইলমের দুটি পাত্র ধারণ করে আছি। যার একটি আমি প্রকাশ করি। অন্যটি প্রকাশ করলে আমার শিরশ্ছেদ করা হতে পারে। হাদিসের অর্থ ও প্রয়োগক্ষেত্র সম্পর্কে পরিপূর্ণভাবে জ্ঞান না রেখে হাদিস দিয়ে ফতোয়া দেয়া অপরাধ। সব সত্য সবসময় সবার কাঁছে প্রকাশযোগ্য হয় না।\n\n‘লা তাসুব্বু আসহাবী’ হাদীস কোড করে যারা বলে, এখানে ‘গালমন্দ’ করাকে নিষেধ করা হয়েছে- সমালোচনা তো নিষেধ করা হয় নি। ওনারা আরবি (السب) শব্দটির প্রায়োগিক অর্থ এবং এর সাথে (الشتم) এর পার্থক্য ভালো করে রপ্ত করেননি। আহলে সুন্নাত ওয়াল জামাতের সকলেই প্রায় একমত যে, জামাল ও সিফফিনের যুদ্ধে ‘হক’ ছিলো হযরত আলী রা. এর পক্ষে। ইতিহাস ও যুক্তির আলোকে তার বিপরীত পক্ষকে ‘বাতিল’ বা অন্যকিছু বলার সুযোগ আছে। কিন্তু ঐ যে ‘শরয়ী’ আইনের বাধ্যবাধকতায় আমরা আবদ্ধ। তবেঁ আম্মার রা. এর হাদিসের বর্ণিত (باغية) তথা বিদ্রোহী শব্দটি ব্যাখ্যা সাপেক্ষে বলা যাবে বলে কেউ কেউ বলেছেন। হযরত আম্মার রা. এর হাদীসের সঠিক ব্যাখ্যা না বুঝে যারা সাহাবাদের পারস্পরিক দ্বন্দ্ব-যুদ্ধ-বিগ্রহকে কুফরি বা মুনাফেকি বলে তাদেরকে সুরা হুজুরাতের ৯ নং আয়াতে দৃষ্টি দেয়ার জন্য অনুরোধ করছি। \nআর ঐতিহাসিক তথ্য ঘেটে সমালোচনা করতে চাইলে পক্ষ-বিপক্ষের কাছে কেউই বাদ যাবে বলে মনে হয় না। না সাহাবায়ে কিরাম,  না আহলে বাইতে আতহার। দ্বিপক্ষীয় সমালোচনার ঐ অসম প্রতিযোগিতায় টিকে থাকার জন্য মওলা আলী শেরে খোদা রা. ও আমিরে মুয়াবিয়া রা. এর শানে আপন-আপন ঘরানার অসাধু লোকেরা অনেক জাল হাদিস তৈরি করেছে বলে আলা হযরত উল্লেখ করেছেন। যদিও তাঁদের কেউই জাল হাদিস নির্ভর মর্যাদার মুখাপেক্ষী নন। কোন একজনের বানাওয়াট শান বর্ণণায় অন্যজনের সম্মানহানীরও আশংকা থাকে। প্রিয়নবী সাল্লাল্লাহু আলাইহি ওয়াসাল্লামের সাহাবী হওয়াটাই তো ওনাদের বড় পরিচয়। যদিও মর্যাদার ভিন্নতা আছে। আহলে বাইতের মর্যাদা তো এককথায় অনন্য। আহলে বাইত, বিশেষতঃ হযরত আলী রা. এর সাথে আমীরে মুয়াবিয়া রা. এর তুলনা হয়না। সে কারণে হযরত আলী রা. এর জীবনী পাঠ করা যতটা সুখকর ও আনন্দময়, আমিরে মুয়াবিয়া রা. এর জীবনী পাঠ করা সবার জন্য অতটা মসৃণ নাও হতে পারে। সে কারণেই আবারও বলি, ইতিহাসের ঐ পাঠ সবার সিলেবাস নয়। \nআবার শুধু সাহাবী বা আহলে বাইতের ক্ষেত্রেই নয়, যেকোন বিষয়ে বলা বা লেখার ক্ষেত্রে আমাদেরও ভুল হওয়া অস্বভাবিক নয়। আমাদের সম্মাণিত আকাবেরদের কখার সাথে আপনার কোন বিষয়ে দ্বিমতও থাকতে পারে। আমাদের নিকঠ অতীতের আকাবেরদের অনেক পরিশ্রমের ফসল আমাদের আজকের এই সুন্নিয়ত। অনেকভাবেই আমরা তাঁদের কাছে ঋণী। এ কারণে তাদের প্রতি আমাদের অনেক শ্রদ্ধা এবং ভালোবাসা। তাঁদের কথা ও লেখায়ও ভুল কিছু প্রতিভাত হতে পারে। যেমন, নামাযে কাতার সোজা করা হানাফী মাজহাবে সুন্নত। অথচ আমাদের একজন মুরুব্বীর বইতে ওয়াজিব লেখা। তবে সে তথ্যগুলো উপস্হাপন করার বা দ্বিমত পোষণ করারও তো তরিকা বা সলিকা আছে, জায়গা আছে। হুলুস্থুল তৈরী করা দ্বায়িত্বশীল ব্যাক্তিদের মানায় না। আমাদের আকাবের আর বাতিল ঘরানার মুরুব্বীদের তথ্য উপস্হাপনের পদ্ধতিগত পার্থক্য ভুলে গেলে চলবে না।\n\nএ ক্ষেত্রে আমাদের করণীয় কি?  হযরত আমিরে মুয়াবিয়া রা. কে সাহাবী স্বীকারকারীগণ যাতে আহলে বাইতের ভালোবাসাকে শিয়া ইজম কিংবা অন্যকোন খারাপ ভাষায় অভিযুক্ত না করে। হযরত আমিরে মুয়াবিয়া রা.কে সাহাবী স্বীকৃতি দেয়া কাউকে শিয়া বলা অনেকটা কঠিন- যদি তিনি তাঁর সমালোচনা করা থেকে বিরত থাকেন। কারণ,  শিয়ারা সাধারণতঃ সাহাবীদের সমালোচনা শুরু করে হযরত আমীরে মুয়াবিয়া রা. এর সমালোচনার মাধ্যমে। কাউকে রাফেজী বলা অতীত যুগে মুলা তরকারীর মতই সস্তা ছিল। আশ্চর্য হলেও সত্য যে,  হযরত ইমাম শাফেয়ীসহ অনেক মুজতাহিদ ইমাম এবং অসংখ্য মুহাদ্দেসীনের বিরুদ্ধে শিয়া (রাফেজী) অপবাদ দেয়া হয়েছিল। কাউকে আহলে বাইতের মহব্বতের কারণে,  কাউকে আবার হযরত আমিরে মুয়াবিয়া রা. এর অমূলক শান বর্ণনা না করার কারণে। শুধু অপবাদই নয়- ইমাম নাসায়ীসহ অনেককেই আবার নির্যাতনও করা হয়েছিল। উমাউয়া শাসনের অধিকাংশ সময় আসলেই আহলে বাইতের প্রেমকিদের জন্য অনেক কঠিনই ছিল। আর মাওলা আলী রা. এর শত্রু বেশী হবে তা তো প্রিয়নবী সাল্লাল্লাহু আলাইহি ওয়াসাল্লাম আগেই ভবিষ্যদ্বাণী করে গেছেন। অথচ পবিত্র কোরআন ও অথেন্টিক হাদিসের আলোকে আহলে বাইতের প্রতি অকৃপণ ভালোবাসা ও শ্রদ্ধা একজন ইমানদারের দুনিয়া ও আখেরাতে নাজাতের জন্য অলঙ্ঘনীয় কর্তব্য। জামাল ও সিফফিনের যুদ্ধসহ দ্বিপাক্ষিক সংঘাতময় বিষয়গুলোতে ঐতিহাসিকভাবে যাদের উপর অভিযোগের দায় বর্তানোর সুযোগ আছে,  আমাদের দায়িত্ব হল সাহাবী হিসেবে ঐসকল বিষয়ে তাঁদের সমালোচনা না করে ‘কাফফে লিসান’ করা ও তাদের প্রতি শ্রদ্ধা রাখা। আর আহলে বাইতের প্রতি নিজের প্রেম-ভালোবাসার পুরোটা নিংড়ে দেয়া। তবে এ প্রেম যাতে আবার অন্য কোন সাহাবীকে অশ্রদ্ধা করতে প্রলুব্ধ না করে।"},{"1":"সাহাবাকেরামের সমালোচনা করা হারাম","2":"সাহাবাকেরামের সমালোচনা করা হারাম\n#জুমার খুতবা(শিয়া সম্প্রদায় নিয়)\n\nবিষয়: ছাহাবায়ে কেরাম রাদিয়াল্লাহু আনহুমের সমালোচনা হারাম\n\n\nبسم الله الرحمن الرحيم. الحمد لله رب العالمين والصلاة والسلام على سيد المرسلين وعلى آله وصحبه أجمعين, أما بعد!\nসমস্ত প্রশংসা আল্লাহ তা\u0027য়ালার জন্য যিনি রব্বুল আলামীন। দুরুদ ও সালাম রসূলুল্লাহ্ সল্লালাহু আলাইহি ওয়া সাল্লামের প্রতি যিনি রহমাতুল্লিল আলামীন, তাঁর পরিবারবর্গ, সাহাবায়ে কিরাম এবং সালেহীন তথা সৎকর্মপরায়নগণের প্রতি যাঁরা হলেন হেদায়তের পূর্ণশিখা।\n\nহযরত রাসূলে কারীম সাল্লাল্লাহু আলাইহি ওয়া সাল্লামের ছাহাবায়ে কিরাম রদ্বিয়াল্লাহু তায়ালা আনহুমের প্রতি মুহব্বত রাখা, তাঁদের প্রতি সুধারণা পোষণ করা হচ্ছে ঈমানের অঙ্গ। তাঁদের ইত্তেবা বা অনুসরণ করা -ওয়াজিব। আর তাঁদের প্রতি বিদ্বেষ পোষণ করা, তাঁদেরকে কষ্ট দেয়া, সমালোচনা করা, নাকিছ বা অপূর্ণ বলা সম্পূর্ণ গোমরাহী ও ভ্রষ্টতা। এটাই আহ্লে সুন্নাত ওয়াল জামায়াতের আক্বীদা বা বিশ্বাস। এর বিপরীত আক্বীদা পোষণ করা বৃহত্তর মুসলিম ঐক্যের বিপরীতে অবস্থান গ্রহনের নামান্তর।\n\nআহলে সুন্নাত ওয়াল জামায়াতের একটি মূলনীতি হচ্ছে রাসূলুল্লাহ সাল্লাল্লাহু আলাইহি ওয়া সাল্লামের সাহাবাদের ব্যাপারে তাদের অন্তর এবং বাক-যন্ত্র পুত-পবিত্র ও সংযত থাকবে, আর রাসূল সাল্লাল্লাহু আলাইহি ওয়া সাল্লামের বাণীর প্রতিও তারা আমল করবে, রাফেযী- খারেজীদের ভ্রষ্ট তরীকা থেকে তারা মুক্ত থাকবে। কিতাব ও সুন্নায় সাহাবায়ে কিরামের যে ফযিলত বর্ণনা করা হয়েছে, আহলে সুন্নাত তা মেনে নেয় এবং বিশ্বাস করে যে, তারাই যুগের সর্বোত্তম প্রজন্ম। যেমন নবী সাল্লাল্লাহু আলাইহি ওয়া সাল্লাম এরশাদ করেন:\nعَنْ عَبْدِ اللَّهِ بن مسعود رَضِيَ اللَّهُ عَنْهُ، عَنِ النَّبِيِّ صَلَّى اللهُ عَلَيْهِ وَسَلَّمَ قَالَ: خَيْرُ النَّاسِ قَرْنِي، ثُمَّ الَّذِينَ يَلُونَهُمْ، ثُمَّ الَّذِينَ يَلُونَهُمْ، ثُمَّ يَجِيءُ أَقْوَامٌ تَسْبِقُ شَهَادَةُ أَحَدِهِمْ يَمِينَهُ، وَيَمِينُهُ شَهَادَتَهُ  (1 )\nআবদুল্লাহ ইবন মাসঊদ রাদিয়াল্লাহু আনহু নাবী করীম সাল্লাল্লাহু আলাইহি ওয়াসাল্লাম হতে বর্ণিত। তিনি বলেন, আমার যুগের লোকেরাই সর্বোত্তম ব্যক্তি, অতঃপর যারা তাদের নিকটবর্তী। অতঃপর যারা তাদের নিকটবর্তী এরপরে এমন সব ব্যক্তি আসবে যারা কসম করার আগেই সাক্ষ্য দিবে, আবার সাক্ষ্য দেয়ার আগে কসম করে বসবে। (2 )।\n\nআল্লাহ তা‘আলা ছাহাবীদের প্রশংসা করেছেন, রাসূলুল্লাহ সাল্লাল্লাহু আলাইহি ওয়াসাল্লাম তাঁদের ওপর তাঁর সন্তুষ্টি প্রকাশ করেছেন। আল্লাহ কর্তৃক তাঁদের স্তুতি ও রাসূলুল্লাহ সাল্লাল্লাহু আলাইহি ওয়াসাল্লাম কর্তৃক তাঁদের ভূয়সী প্রশংসাই প্রমাণ করে যে তাঁরা হলেন ন্যায়নিষ্ঠ, তাঁরা ছিলেন ভূ-পৃষ্ঠের শ্রেষ্ঠতম ব্যক্তির শ্রেষ্ঠতম সহচর। সর্বোপরি আপন নবীর সঙ্গী ও তাঁর সহযোগী হিসেবে আল্লাহ যাদের ওপর সন্তুষ্ট হয়েছেন তাঁদের তো আর কোনো ন্যায়নিষ্ঠতা প্রমাণের প্রয়োজন নেই। এর চেয়ে বড় আর কোনো সনদ হতে পারে না। এর চেয়ে পূর্ণতার আর কোনো দলীল হতে পারে না।(3 )\n\nতাঁদের যাবতীয় অপ্রকাশ্য বিষয় সম্পর্কে সুপরিজ্ঞাত আল্লাহ কর্তৃক ন্যায়নিষ্ঠতার ঘোষণার পর আর কোনো সৃষ্টি কর্তৃক তাঁদেরকে ন্যায়নিষ্ঠ ঘোষণার প্রয়োজন নেই।  আর তাঁদের মর্যাদা এমনই প্রশ্নাতীত যে তাঁদের মর্তবা সম্পর্কে যদি আয়াতগুলো নাযিল না করতেন আর রাসূলুল্লাহ সাল্লাল্লাহু আলাইহি ওয়াসাল্লাম উপরোল্লিখিত হাদীসগুলো উচ্চারণ না করতেন, তথাপি তাঁদের হিজরত, জিহাদ, নুছরত, পদ ও প্রতিপত্তি ত্যাগ, পিতা ও পুত্রের বিরুদ্ধে লড়াই, দ্বীনের জন্য অবর্ণনীয় কল্যাণকামিতা এবং ঈমান ও ইয়াকিনের দৃঢ়তা তাঁদের ন্যায়নিষ্ঠতা থেকে বিচ্যুত হওয়া ঠেকাত, তাঁদের পবিত্রতা ও মহানুভবতার পক্ষে সাক্ষী হত। মোদ্দাকথা তাঁরা তো সকল সত্যায়নকারী ও সাফাইকারীর চেয়েই শ্রেষ্ঠ যারা তাঁদের পর এসেছে। এটাই উল্লেখযোগ্য আলেম এবং ফিকহবিদের মত। ( 4)\n\nআবদুল্লাহ ইবন মাসঊদ রাদিয়াল্লাহু আনহুর একটি উক্তি এখানে প্রণিধানযোগ্য। তিনি বলেন,\nعبد الله بن مسعود رضي الله عنه : \"  مَن كانَ مُسْتَنًّا ، فَلْيَسْتَنَّ بمن قد ماتَ ، فإنَّ الحيَّ لا تُؤمَنُ عليه الفِتْنَةُ ، أولئك أصحابُ محمد - صلى الله عليه وسلم - ، كانوا أفضلَ هذه الأمة : أبرَّها قلوبًا ، وأعمقَها علمًا ، وأقلَّها تكلُّفًا ، اختارهم الله لصحبة نبيِّه ، ولإقامة دِينه ، فاعرِفوا لهم فضلَهم ، واتبعُوهم على أثرهم ، وتمسَّكوا بما استَطَعْتُم من أخلاقِهم وسيَرِهم ، فإنهم كانوا على الهُدَى المستقيم  \" .\n“তোমাদের মধ্যে কেউ যদি অনুসরণ করতে চায় তবে সে যেন হযরত মুহাম্মদ মোস্তফা সাল্লাল্লাহু আলাইহি ওয়াসাল্লামের ছাহাবীগণেরই অনুসরণ করে। কারণ, তাঁরাই ছিলেন এ উম্মতের মধ্যে আত্মার দিক থেকে সবচেয়ে বেশি নেককার, ইলমের দিক থেকে গভীরতর, লৌকিকতার দিক থেকে সল্পতম, আদর্শের দিক থেকে সঠিকতম, অবস্থার দিক থেকে শুদ্ধতম। তাঁরা এমন সম্প্রদায় আল্লাহ যাদেরকে আপন নবী সাল্লাল্লাহু আলাইহি ওয়াসাল্লামের সংস্পর্শধন্য হবার জন্য এবং তাঁর দ্বীন কায়েমের উদ্দেশ্যে বাছাই করে নিয়েছেন। অতএব তোমরা তাঁদের মর্যাদা অনুধাবন করো এবং তাঁদের পদাঙ্ক অনুসরণ করো। কারণ, তাঁরা ছিলেন সীরাতে মুস্তাকীমের ওপর প্রতিষ্ঠিত। (5 )\n\n‘তাঁরা ইলম, ইজতিহাদ, তাকওয়া ও জ্ঞান-বুদ্ধিতে আমাদের ওপরে। তাঁরা আমাদের চেয়ে উত্তম এমন বিষয়ে যে ব্যাপারে ইলম জানা গেছে কিংবা যা ইস্তিমবাত বা উদ্ভাবন করা হয়েছে। তাঁদের রায়গুলো আমাদের কাছে প্রশংসনীয়। আমাদের নিজেদের ব্যাপারেই আমাদের সিদ্ধান্তের চেয়ে তাঁরাই অগ্রাধিকার পাবার হকদার।’ (6 )\n\nআর এসকল ফযীলতের কারনে ছাহাবায়ে কিরাম রদ্বিয়াল্লাহু আনহুম সম্পর্কে বিখ্যাত ফক্বীহ ছাহাবী আবদুল্লাহ ইবনে মাসউদ রদ্বিয়াল্লাহু আনহুর বর্ণনা করতে গিয়ে বলেন, হযরত ছাহাবায়ে কিরাম রদ্বিয়াল্লাহু আনহুমের সমালোচনা করা, বিদ্বেষ করা কুফরী: আল্লাহ পাক কালামুল্লাহ শরীফে ইরশাদ করেন:  إِنَّ الَّذِينَ يُؤْذُونَ اللَّهَ وَرَسُولَهُ لَعَنَهُمُ اللَّهُ فِي الدُّنْيَا وَالْآخِرَةِ وَأَعَدَّ لَهُمْ عَذَابًا مُّهِينًا “নিশ্চয়ই যারা আল্লাহ পাক ও তার রসূল ছল্লাল্লাহু আলাইহি ওয়া সাল্লামকে কষ্ট দেয়, দুনিয়া ও আখিরাতে তাদের প্রতি আল্লাহ পাকের অভিসম্পাত এবং তাদের জন্য নির্ধারিত রয়েছে লাঞ্ছনাদায়ক শাস্তি।” [ সূরা আহযাব ৫৭ ]\n\nরাসূলুল্লাহ সাল্লাল্লাহু আলাইহি ওয়াসাল্লাম এরশাদ করেন:\nحَدَّثَنَا آدَمُ بْنُ أَبِيْ إِيَاسٍ حَدَّثَنَا شُعْبَةُ عَنْ الأَعْمَشِ قَالَ سَمِعْتُ ذَكْوَانَ يُحَدِّثُ عَنْ أَبِيْ سَعِيْدٍ الْخُدْرِيِّ قَالَ قَالَ النَّبِيُّ صلى الله عليه وسلم: لَا تَسُبُّوْا أَصْحَابِيْ فَلَوْ أَنَّ أَحَدَكُمْ أَنْفَقَ مِثْلَ أُحُدٍ ذَهَبًا مَا بَلَغَ مُدَّ أَحَدِهِمْ وَلَا نَصِيْفَهُ.\n“তোমরা আমার ছাহাবায়ে কিরাম রদ্বিয়াল্লাহু আনহুমকে গালি দিও না। কেননা যদি তোমাদের কেউ উহুদ পাহাড় পরিমান স্বর্ণ আল্লাহ পাকের রাস্তায় দান করে, তবুও ছাহাবায়ে কিরাম রদ্বিয়াল্লাহু আনহুমের এক মুদ (১৪ ছটাক) বা অর্ধ মদ (৭ ছটাক) সমপরিমান গম দান করার ফযীলতের সমপরিমান ফযীলতও অর্জন করতে পারবে না।” (7 )\n\nসমগ্র দুনিয়ার সকল মানুষের নেক আমল এক করলেও ছাহাবায়ে কিরাম রদ্বিয়াল্লাহু আনহুদের কয়েক মুহূর্তের আমলের সমান হবে না। আবদুল্লাহ ইবন উমর রাদিয়াল্লাহু আনহুমা বলেন , لا تَسُبُّوا أَصْحَابَ مُحَمَّدٍ فَلَمَقَامُ أَحَدِهِمْ سَاعَةً خَيْرٌ مِنْ عَمَلِ أَحَدِكُمْ عُمْرَهُ  ‘তোমরা হযরত মুহাম্মদ মোস্তফা সাল্লাল্লাহু আলাইহি ওয়াসাল্লামের ছাহাবীদের গালাগাল করো না। কেননা তাঁদের এক মুহূর্তের (ইবাদতের) মর্যাদা তোমাদের প্রত্যেকের জীবনের আমলের চেয়ে শ্রেষ্ট।’ (8 )\n\nএ ব্যাপারে ইবন হাযম রাহিমাহুল্লাহর একটি মূল্যবান বাক্য রয়েছে, তিনি বলেন, ‘আমাদের কাউকে যদি যুগ-যুগান্তর ব্যাপ্ত সুদীর্ঘ হায়াত প্রদান করা হয় আর সে তাতে অব্যাহতভাবে ইবাদত করে যায়, তবুও তা ওই ব্যক্তির সমকক্ষ হতে পারবে না যিনি রাসূলুল্লাহ সাল্লাল্লাহু আলাইহি ওয়াসাল্লামকে এক সেকেন্ড বা তার চেয়ে বেশি সময়ের জন্য দেখেছেন।’ (9 )\n\nইবন মুগাফফাল রাদিয়াল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেন,\nعَنْ عَبْدِ اللَّهِ بْنِ مُغَفَّلٍ الْمُزَنِيِّ ، قَالَ : قَالَ رَسُولُ اللَّهِ صَلَّى اللَّهُ عَلَيْهِ وَسَلَّمَ : \" اللَّهَ اللَّهَ فِي أَصْحَابِي ، اللَّهَ اللَّهَ فِي أَصْحَابِي ، لَا تَتَّخِذُوهُمْ غَرَضًا بَعْدِي ، فَمَنْ أَحَبَّهُمْ فَبِحُبِّي أَحَبَّهُمْ ، وَمَنْ أَبْغَضَهُمْ ، فَبِبُغْضِي أَبْغَضَهُمْ ، وَمَنْ آذَاهُمْ فَقَدْ آذَانِي ، وَمَنْ آذَانِي فَقَدْ آذَى اللَّهَ ، وَمَنْ آذَى اللَّهَ فَيُوشِكُ أَنْ يَأْخُذَهُ \"  (10 )\n‘আমার ছাহাবীদের ব্যাপারে তোমরা আল্লাহকে ভয় করো আল্লাহকে ভয় কর। আমার পরবর্তীকালে তোমরা তাঁদের সমালোচনার নিশানায় পরিণত করো না। কারণ, যে তাদের ভালোবাসবে সে আমার মুহাব্বতেই তাদের ভালোবাসবে। আর যে তাঁদের অপছন্দ করবে সে আমাকে অপছন্দ করার ফলেই তাঁদের অপছন্দ করবে। আর যে তাঁদের কষ্ট দেবে সে আমাকেই কষ্ট দেবে। আর যে আমাকে কষ্ট দেবে সে যেন আল্লাহকেই কষ্ট দিল। আর যে আল্লাহকে কষ্ট দেবে অচিরেই আল্লাহ তাকে পাকড়াও করবেন।’ (11 )\n\nসূতরাং উক্ত দলীল থেকে বোঝা গেল, যারা হযরত ছাহাবায়ে কিরাম রদ্বিয়াল্লাহু আনহুমদের প্রতি বিন্দু মাত্র সমালোচনা করবে, উনাদের বিরুদ্ধে স্বজন প্রীতির অপবাদ দিবে, তারা নিশ্চিত কাফির হয়ে জাহান্নামে যাবে। আল্লাহ পাক আরো ইরশাদ করেন: لِيَغِيظَ بِهِمُ الْكُفَّارَ “একমাত্র কাফিররাই তাঁদের প্রতি বিদ্বেষ পোষন করে। (সূরা ফাতাহ ২৯ )\n\nএ আয়াত শরীফের ব্যাখ্যায় হাদীস শরীফে বর্নিত আছে:\nقال الإمامُ مالك ـ رحمه الله ـ: ্রمن أصبحَ في قلبِه غَيْظٌ عَلى أحَدٍ مِن أصْحَابِ رَسُولِ الله - صلى الله عليه وسلم - فقد أصَابَتْه الآية ( 12)\nইমাম মালেক বলেন, যে ব্যক্তি হযরত ছাহাবায়ে কিরাম রদ্বিয়াল্লাহু আনহুমের প্রতি বিদ্বেষ পোষন করবে, সে এ আয়াতের হুকুমের আওতায় পড়বে।”(13 )\n\nহাদীস শরীফে বর্নিত আছে:\nأَنَسِ بْنِ مَالِكٍ -رَضِيَ اللَّهُ عَنْهُ- عَنْ النَّبِيِّ -صَلَّى اللَّهُ عَلَيْهِ وَسَلَّمَ- قَالَ: آيَةُ الْإِيمَانِ حُبُّ الْأَنْصَارِ، وَآيَةُ النِّفَاقِ بُغْضُ الْأَنْصَارِ(14)\n“হযরত ছাহাবায়ে কিরাম রদ্বিয়াল্লাহু আনহুমের প্রতি বিশেষ করে আনসারগনের প্রতি মুহব্বত ঈমান, আর উনাদের প্রতি বিদ্বেষ পোষন করা নিফাক তথা কুফরী।”(15 ) ইমাম আবূ যুর‘আ রাহিমাহুল্লাহ বলেন,\nقال الإمام أبو زرعة العراقي أحد مشايخ مسلم: ( 16):إذا رأيت الرَّجلَ يَنْتَقِصُ أحدًا منْ أصحابِ رسولِ الله -صلى الله عليه وسلَّم- فاعْلَمْ أنَّه زِنْدِيقٌ؛ وذلك أنَّ الرَّسولَ -صلى الله عليه وسلَّم- عندنا حقٌّ، والقرآنُ حقٌّ، وإنَّما أدَّى إلينا هذا القرآنَ والسُّنَنَ أصحابُ رسولِ الله -صلى الله عليه وسلَّم-، وإنَّما يريدون أن يُجَرِّحُوا شهودَنا لِيُبْطِلُوا الكتابَ والسُّنَّةَ، والجَرْحُ بهم أَوْلَى، وهم زَنادِقَة. (17 )\n‘যখন তুমি কোনো ব্যক্তিকে রাসূলুল্লাহ সাল্লাল্লাহু আলাইহি ওয়াসাল্লামের ছাহাবীগণের কোনো একজনের মর্যাদাহানী করতে দেখবে তখন বুঝে নেবে যে সে একজন ধর্মদ্রোহী নাস্তিক। আর তা এ কারণে যে, রাসূলুল্লাহ সাল্লাল্লাহু আলাইহি ওয়াসাল্লাম আমাদের কাছে সত্য, কুরআন সত্য। আর এ কুরআন ও সুন্নাহ আমাদের কাছে পৌঁছিয়েছেন রাসূলুল্লাহ সাল্লাল্লাহু আলাইহি ওয়াসাল্লামের ছাহাবায়ে কিরাম। নিশ্চয় তারা চায় আমাদের প্রমাণগুলোয় আঘাত করতে। যাতে তারা কিতাব ও সন্নাহকে বাতিল করতে পারে। এরা হলো ধর্মদ্রোহী- নাস্তিক। এদেরকে আঘাত করাই শ্রেয়।’ (18 )\n\nহুজুর পাক ছল্লাল্লাহু আলাইহি ওয়া সাল্লাম উনার বিছাল শরীফের পর একটা মুরতাদ দল বের হবে যারা কিনা ছাহাবী রদ্বিয়াল্লাহু আনহু উনাদের প্রতি বিদ্বেষ করবে। এদের সম্পর্কে হুজুর পাক ছল্লাল্লাহু আলাইহি ওয়া সাল্লাম পূর্বেই সতর্ক করে ভবিষ্যতবানী করেছেন:\nعَنْ أَنَسِ بْنِ مَالِكٍ ، قَالَ : قَالَ رَسُولُ اللَّهِ صَلَّى اللَّهُ عَلَيْهِ وَسَلَّمَ : \" إِنَّ اللَّهَ اخْتَارَنِي ، وَاخْتَارَ أَصْحَابِي ، وَإِنَّهُ سَيَجِيءُ قَوْمٌ يَنْتَقِصُونَهُمْ ، وَيُعِيبُونَهُمْ ، وَيَسُبُّونَهُمْ ، فَلا تُجَالِسُوهُمْ ، وَلا تُؤَاكِلُوهُمْ ، وَلا تُشَارِبُوهُمْ ، وَلا تُصَلُّوا مَعَهُمْ ، وَلا تُصَلُّوا عَلَيْهِمْ \" . ( 19)\n“অতি শীঘ্রই একটি দল বের হবে, যারা আমার ছাহাবী রদ্বিয়াল্লাহু আনহুমগনকে গালি দিবে, উনাদের নাকিছ বা অপূর্ন বলবে। সাবধান ! সাবধান ! তোমরা তাদের মজলিসে বসবে না, তাদের সাথে পানাহার করবে না, তাদের সাথে বিয়ে-শাদীর ব্যবস্থা করবে না। অন্য রেওয়াতে আছে, তাদের পেছনে নামাজ পড়বে না এবং তাদের জন্য দোয়া করবে না।”(20 )   \n\nআরো ইরশাদ হয়েছে:\nعَنْ نَافِعٍ ، عَنِ ابْنِ عُمَرَ ، قَالَ : قَالَ رَسُولُ اللَّهِ صَلَّى اللَّهُ عَلَيْهِ وَسَلَّمَ : \" إِذَا رَأَيْتُمُ الَّذِينَ يَسُبُّونَ أَصْحَابِي فَقُولُوا : لَعْنَةُ اللَّهِ عَلَى شَرِّكُمْ \" ( 21)\n“যখন তোমরা কাউকে আমার ছাহাবায়ে কিরাম রদ্বিয়াল্লাহু আনহুমগনকে গালি দিতে দেখবে, তখন তোমরা বলো, এ নিকৃষ্ট কাজের জন্য তোমাদের প্রতি আল্লাহ পাকের লা’নত বর্ষিত হোক।”(22 )\n\nআনাস ইবন মালিক রাদিয়াল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেন,\nقَالَ رَسُولُ اللَّهِ صَلَّى اللَّهُ عَلَيْهِ وَسَلَّمَ : \" مَنْ سَبَّ أَصْحَابِي فَعَلَيْهِ لَعْنَةُ اللَّهِ ، وَالْمَلائِكَةِ ، وَالنَّاسِ أَجْمَعِينَ ، لا يَقْبَلُ اللَّهُ مِنْهُ صَرْفًا وَلا عَدْلا \" ، قَالَ : الْعَدْلُ : الْفَرَائِضُ , وَالصَّرْفُ : التَّطَوُّعُ . ( 23)\n‘যে ব্যক্তি আমার ছাহাবীকে গাল দেবে তার ওপর আল্লাহ, ফেরেশতা সকল মানুষের অভিশাপ। আল্লাহ তার নফল বা ফরয কিছুই কবুল করবেন না।’(24 )\nআতা ইবন আবী রাবাহ রাদিয়াল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেন,  ‘যে আমার ছাহাবীদের ব্যাপারে আমাকে সুরক্ষা দেবে কিয়ামতের দিন আমি তার জন্য সুরক্ষাকারী হব। আর ‘যে আমার ছাহাবীকে গাল দেবে তার ওপর আল্লাহর অভিশাপ।’ ( 25)\n\nবিখ্যাত সিরাত গ্রন্থ “শিফা” তে বর্নিত আছে: إِذَا ذُكِرَ أَصْحَابِي فَأَمْسِكُوا ،(26 )“আমার ছাহাবীদের আলোচনাকালে তোমরা সংযত থেকো।” (27 )\nমহান আল্লাহ ঈমানদারগণকে ছাহাবায়ে কেরাম -এর জন্য দো‘আ প্রার্থনার আদেশ করেছেন এবং সত্যিকার মুমিনগণ তা বাস্তবায়নও করেছেন। কিন্তু কতিপয় লোক কুরআন ও হাদীছ নির্দেশিত এই পথ প্রত্যাখ্যান করে চরম ধৃষ্টতার পরিচয় দিয়েছে। ক্ষমা প্রার্থনার পরিবর্তে তারা তাঁদেরকে দিয়েছে গালি এবং প্রশংসার পরিবর্তে করেছে নিন্দা।\n\nআমাদের আলোচনার এটিই শেষ বিষয়। ছাহাবীগণের মধ্যে যেসব মতানৈক্য হয়েছে, তদ্বিষয়ে আমাদের করণীয় কি? সালাফে ছালেহীনের এক ব্যক্তিকে যখন এ বিষয়ে জিজ্ঞেস করা হয়েছিল, তখন তিনি স্পষ্ট ভাষায় বলেছিলেন, আল্লাহ তা থেকে আমাদের তরবারীকে মুক্ত রেখেছেন। অতএব, আমরা তা থেকে আমাদের যবানকেও মুক্ত রাখব’।(28 )\n\nআরেকজনকে এ বিষয়ে জিজ্ঞেস করা হ’লে তিনি নিম্নোক্ত আয়াত তেলাওয়াত করেন, تِلْكَ أُمَّةٌ قَدْ خَلَتْ ۖ لَهَا مَا كَسَبَتْ وَلَكُم مَّا كَسَبْتُمْ ۖ وَلَا تُسْأَلُونَ عَمَّا كَانُوا يَعْمَلُونَ ‘তারা ছিল এক সম্প্রদায়, যারা গত হয়ে গেছে। তারা যা করেছে, তা তাদেরই জন্য। তারা কি করত, সে সম্পর্কে তোমরা জিজ্ঞাসিত হবে না’ (29 )\n\nছাহাবায়ে কেরাম সম্পর্কে আমাদের অন্তঃকরণকে নিষ্কলুষ রাখতে হবে। তাঁদের প্রতি হৃদয়ে কোন হিংসা-বিদ্বেষ বা ঘৃণা থাকবে না; থাকবে না কোন প্রকার শত্রুতা। বরং হৃদয়ের মণিকোঠায় স্থান পাবে শুধু ভালবাসা, অনুগ্রহ আর সহানুভূতি।\nوصلى الله على سيدنا محمد وعلى آله وصحبه أجمعين. والحمد لله رب العالمين\n++++++++++++++++++++++++++++++++++++++++++++++++\n\n1. - روى البخاري (২৬৫২) ، ومسلم (২৫৩৩)\n2. বুখারী-২৬৫২, ৩৬৫১, ৬৪২৯, ৬৬৫৮ মুসলিম- ৪৪/৫২ হাঃ ২৫৩৩, আহমাদ ৪১৩০। আধুনিক প্রকাশনীঃ ২৪৬০, ইসলামী ফাউন্ডেশনঃ ২৪৭৬\n3. ইবন আবদিল বার, আল-ইস্তি‘আব ফী মা‘রিতিল আসহাব- ১/১\n4. খতীব বাগদাদী, আল-কিফায়া ফী ইলমির রিওয়ায়াহ্ ১১৮/১\n5. আবূ নাঈম, হিলইয়াতুল আওলিয়া : ৩০৫/১; ড.মুহাম্মদ ইবন আবূ শাহবা, আল ইসরাঈলিয়্যাত ওয়াল মাওযূয়াত ফী কুতুবিত তাফসীর\n6. মুকাদ্দাম ইবনু সালাহ, ড. নূরুদ্দীন ‘ঈতর সম্পাদনা, বৈরুত, প্রকাশকাল : ২০০০ ইং, পৃষ্ঠা- ২৯৭\n7. বুখারী-৩৬৭৩.মুসলিম ৪৪/৫৪, হাঃ ২৫৪০ আধুনিক প্রকাশনীঃ ৩৩৯৮, ইসলামী ফাউন্ডেশনঃ ৩৪০৫\n8. ইবন মাজা : ১৬২; আহমাদ বিন হাম্বল, ফাযাইলুস ছাহাবা ১৫\n9. ইবন হাযম, আল-ফাছলু ফিল মিলাল ওয়াল আহওয়া ওয়ান নিহাল ২/৩৩\n10. أخرجه الترمذي في المناقب، باب فيمن سب أصحاب النبي صلى الله عليه وسلم، وراوه أيضاْ أحمد في المسند ৪/৮৭.\n11. তিরমিযী : ৪২৩৬; সহীহ ইবন হিব্বান-৭২৫৬\n12. حلية الأولياءগ্ধ (৬/ ৩২৭). قال القرطبيُّ ـ رحمه الله ـ مُعلِّقا عليه: ্রقلتُ: لقد أحسنَ مالكٌ في مقالته وأصابَ في تأويله؛ فمن نَقص واحدًا منهم أو طَعن عليه في روايتِه فقد ردَّ على الله رَبِّ العالمين، وأبطل شرائع المسلمينগ্ধ ্রالجامع لأحكام القرآنগ্ধ (১২/ ২৯৭(.\n13. হিলয়াতুল আওলিয়াল ৬/৩২৭\n14. رواه البخاري برقم (৩৫০০) ومسلم برقم (১০৯)، وهذا لفظ البخاري\n15. বুখারী-৩৫০০, মুসলিম-১০৯\n16. قال عنه الإمام أحمد بن حنبل: ما جاء الجسر أحفظ من أبي زرعة، وقال الإمام أبو حاتم: إن أبا زرعة ما خلف بعده مثله. (العواصم من القواسم، ص৩৪، ط: الرياض ১৪০৪هـ).\n17. الكفاية للخطيب البغدادي، ص: ৪৯، ط: حيدر آباد الدكن (الهند) ১৩৫৭.\n18. খতীব বাগদাদী, আল-কিফায়াহ ফী ইলমির রিওয়ায়াহ ১/১১৯\n19. الجامع لأخلاق الراوي وآداب السامع للخطيب গ্ধ بَابُ : اتِّخَاذِ الْمُسْتَمْلِي গ্ধ إِمْلاءُ فَضَائِلِ الصَّحَابَةِ وَمَنَاقِبِهِمْ ، ... رقم الحديث: ১৩৮২\n20. কানযুল উম্মাল-৩২৪৬৮\n21. أخرجه الترمذي في المناقب.\n22. তিরমীযি শরীফ ছাহাবীদের অধ্যায়।\n23. رواه الطبراني (৩ / ১৭৪ / ১) عن الحسن بن قزعة عن عبد الله بن خراش عن العوام بن حوشب عن عبد الله بن أبي الهذيل عن ابن عباس مرفوعا.\n24. তাবরানী-২১০৮\n25. আহমাদ বিন হাম্বল, ফাযাইলুস ছাহাবা ১৭৩৩\n26. رواه الطبراني في \"الكبير\" (২ / ৯৬)\n27. رواه الطبراني في \"الكبير\" (২ / ৯৬)\n28. ঘটনাটি ওমর বিন আব্দুল আযীয (রহঃ) থেকে বর্ণনা করা হয়। দ্রঃ হিলইয়াতুল আওলিয়া, ৯/১১৪; আল-মুজালাসাহ/১৯৬৫।\n29. (বাক্বারাহ ১৩৪।[দ্রঃ খাল্লাল, আস-সুন্নাহ, ২/৪৮১।]"},{"1":"সাহাবায়ে কেরামের সমালোচনা করা যাবে না","2":"সাহাবায়ে কেরামের সমালোচনা করা যাবে না\nকুরআনুল কারীমের বহু জায়গায় সাহাবায়ে কেরামের শান বর্ণনা করা হয়েছে। \n\nআয়াত ১ঃ\n━━━━━━\n\nمحمد رسولُ اللّٰه والذین معه أشداءعلی الکفاررحملء بینهم تراهم رقعا سجدا بیتغون فضلامن الله ورضوانا سيماهم في وجوههم من أثر الشجود ذلك مثلهم في التوراة ومثلهم في الإنجيل کزرع أخرج شطأه فآزره فاستغلظ فاستوى على شوقه يعجب الزراع ليغيظ بهم الكفار وعد الله الذين آمنوا وعملوا الصالحات منهم مغفرة وأجرا عظیم -\n(الفتح:29)\n\nঅর্থাৎ “মুহাম্মদ (ﷺ) আল্লাহর রাসূল। আর যারা তাঁর সাথে রয়েছেন তথা তাঁর সাহাবাগণ কাফেরদের ওপর অত্যন্ত কঠোর, নিজেদের মধ্যে পরস্পরের প্রতি খুবই সহানুভূতিশীল; আপনি তাঁদেরকে দেখবেন, তাঁরা আল্লাহ তা\u0027আলার অনুগ্রহ ও সন্তুষ্টি কামনায় রুকু ও সিজদায় অবনত। তাঁদের লক্ষণ তাঁদের মুখমন্ডলে সিজদার প্রভাবে পরিস্ফুট থাকবে, এরকমই তাঁদের বর্ণনা রয়েছে তাওরাতে এবং এরকমই তাঁদের বর্ণনা রয়েছে ইঞ্জিলে। তাঁদের দৃষ্টান্ত একটি চারাগাছ, যা একটি কিশলয় বের করে অতঃপর ইহাকে শক্ত ও পরিপুষ্ট হয় এবং দৃঢ়ভাবে কান্ডের ওপর দাঁড়ায়, যা কৃষকের জন্য আনন্দদায়ক। এভাবে আল্লাহ তাআলা মুমিনদের সমৃদ্ধি দ্বারা কাফিরদের অন্তর্জ্বালা সৃষ্টি করেন। যারা ঈমান আনেন ও সৎকাজ করেন আল্লাহ তাঁদেরকে প্রতিশ্রুতি দিয়েছেন ক্ষমা ও মহাপুরস্কারের।”\n\n[সূরা আল-ফাতহ আয়াত: ২৯]\n\n\nআয়াত ২ঃ\n━━━━━━\n\nوالسابقون الأولون من المهاجرين والأنصار والذين اتبعوهم بإحسان رضى الله عنهم ورضوا عنه رأعد لهم جنات تجرى تحتها الأنهار خالدين فيها أبدا ذلك الفوزالعظیم -\n(التوبة:100)\n\nঅর্থাৎ, “মুহাজির ও আনসারদের মধ্যে যারা অগ্রগামী এবং যারা নিষ্ঠার সাথে তাঁদেরকে অনুসরণ করেছে, আল্লাহ তা\u0027আলা তাঁদের প্রতি সন্তুষ্ঠ এবং তাঁরাও আল্লাহ তা\u0027আলার প্রতি সন্তুষ্ট। আর তিনি তাঁদের জন্য প্রস্তুত করেছেন জান্নাত, যার নিম্নদেশে ঝরণা প্রবাহিত। যেখানে তাঁরা চিরস্থায়ী হবে। এটাই মহাসফলতা।”\n\n[সূরা আত-তাওবা; আয়াত: ১০০]\n\n\nআয়াত ৩ঃ\n━━━━━━\n\nلقد رضي الله عن المؤمنين إذ يبايعونک تحت الشجرة...\n(الفتح: 18) \n\nঅর্থাৎ,\"আল্লাহ তাআলা তাে মুমিনদের প্রতি সন্তুষ্ঠ হলেন, যখন তাঁরা বৃক্ষের নিচে আপনার নিকট বাইয়াত গ্রহণ করল। তাঁদের অন্তরে যা ছিল তা তিনি (আল্লাহ) অবগত ছিলেন। অতঃপর তিনি তাঁদের প্রতি প্রশান্তি অবতীর্ণ করলেন এবং তাঁদেরকে পুরস্কার হিসেবে দিলেন আসন্ন বিজয়।”\n\n[সূরা আল-ফাতহ; আয়াত: ১৮]\n\n\nহাদিস ১ঃ\n━━━━━━\n\nরাসূলুল্লাহ (ﷺ) সাহাবায়ে কেরামের শান বর্ণনা করে ইরশাদ করেন,\n\nعن أبی سعید الخدری رضی الله عنه قال : قال النبي صلى الله عليه وسلم: لا تسبوا أصحابي ، فلو أن أحدكم أنفق مثل أحد ذهبا ما بلغ مد أحدهم ولانصیفه۔رواهتمامه - البخری(3673),ومسلم(2540)\n\nঅর্থাৎ “হযরত আবু সাঈদ আল খুদরী (رضي الله عنه) থেকে বর্ণিত, তিনি বলেন, নবী করীম (ﷺ) ইরশাদ করেছেন, তােমরা আমার সাহাবায়ে কিরামকে গালি দিওনা। কেননা, তােমাদের কেউ যদি ওহুদ পাহাড় পরিমাণ স্বর্ণ (আল্লাহর রাস্তায়) ব্যয় কর, তবু তা তাঁদের (সাহাবায়ে কিরামের) এক মুদ্দ বা অর্ধমুদ্দ পরিমাণ ব্যয়ের সমান হবেনা।”\n\n[সহীহ বুখারী ও সহীহ মুসলিম শরীফ]\n\n\nউল্লেখ্য, এসব আয়াতে কারীমা ও হাদীছে সাধারণভাবে সাহাবায়ে কেরামের প্রশংসা করা হয়েছে এবং এতে আহলে বাইত তথা নবী করীম (ﷺ) এবং প্রশংসা বিদ্যমান। কেননা, তারাও রাসূলুল্লাহ (ﷺ) এর সাহাবীদের অন্তর্ভুক্ত; বরং তাঁরা অন্যান্য সাহাবা থেকে অধিক নিকটবর্তী সাহাবী।\n\nকাজেই কোন সাহাবার শানে বেয়াদবী করা মানে আহলে বাইতের শানে বেয়াদবি করা। যেমন, হযরত আলী (رضي الله عنه)\u0027কে বা হযরত হাসান-হােসাইনকে কিংবা আহলে বাইতের অন্য সদস্যকে ভালবাসার নামে হযরত মুয়াবিয়া (رضي الله عنه)\u0027কে দোষারােপ করা তাঁর প্রতি মিথ্যা অপবাদ দেয়া প্রকৃতপক্ষে হযরত আলী (رضي الله عنه) তথা আহলে বাইতকে কে দোষারােপ করার নামান্তর।\n\nহযরত মুয়াবিয়া (رضي الله عنه) ছিলেন একাধারে রাসূলুল্লাহ (ﷺ) এর সাহাবীদের অন্তর্ভুক্ত, একজন সম্মানিত কাতেবে অহী, কুরাইশ বংশীয় এবং অন্যান্য বহু সাহাবায়ে কিরামের শ্রদ্ধারপত্র। যদিও হযরত আলী রাদ্বিআল্লাহ তা\u0027আলার সাথে তাঁর ইজতিহাদী মতবিরােধ ছিল, কিন্তু সাহাবায়ে কিরাম সেটার সম্মানজনক মীমাংসা করে হযরত মুয়াবিয়া (رضي الله عنه)\u0027কে তাঁর প্রাপ্য সম্মান দান করেছেন এবং তাঁকে কোনরুপ দোষারোপ থেকে বিরত থেকেছেন। যুগ যুগ ধরে আহলে সুন্নাত ওয়াল জামাতের ইমামগণ হয়রত মুয়াবিয়া (رضي الله عنه)\u0027র বিরুদ্ধে কোন মন্তব্য করা তাে দূরে থাক, বরং তাকে যারা দোষারােপ করে তাঁদেরকে গােমরাহ বলেছেন।\n\n\nহাদিস ২ঃ\n━━━━━━\n\nসহীহ বুখারী শরীফ প্রণেতা ইমাম বুখারী (رضي الله عنه) তাঁর ‘আত-তারীখুল কাবীর\u0027 এ এবং অন্যান্য হাদীছগ্রন্থে হযরত মুয়াবিয়া (رضي الله عنه)\u0027র শানে বর্ণনা করেছেন যে,\n\nقال عمیر بن سعد رضuی الله عنه : لا تذكروا معاوية إلا بخير فإنی سمعت رسول الله صلى الله عليه وسلم يقول: «اللهم أجعله هاديأ مهديأ وأهد به »\n\nঅর্থাৎ,“হযরত উমাইর ইবনু সা\u0027আদ (رضي الله عنه) থেকে বর্ণিত, তিনি বলেন, তােমরা হযরত মুয়াবিয়া (رضي الله عنه)\u0027র ব্যাপারে ভাল ছাড়া অন্য কিছু বলনা (অর্থাৎ, তাঁর বিরুদ্ধে কোন খারাপ মন্তব্য করা থেকে দূরে থাক) । কেননা, রাসূলুল্লাহ (ﷺ)\u0027কে (হযরত মুয়াবিয়া (رضي الله عنه)\u0027র ব্যাপারে) বলতে শুনেছি যে, (তিনি তাঁর জন্য দোয়া করতেছেন) হে আল্লাহ! তুমি তাঁকে (হযরত মুয়াবিয়া (رضي الله عنه)\u0027কে) হেদায়তকারী, হেদায়তপ্রাপ্ত কর। আর তাঁর দ্বারা অন্যদের ও হেদায়ত কর।\n\nতথ্যসূত্রঃ\n-\n১. رواه البخ ری فی«التاریخ الکبیر»(240/5)\n২. وأحمدفی«المسند »(17929)\n৩. والترمذیفی«جامعه»(3843)\n৩. والطبر انی فی«المعجم الأوسط»(656)\n৪. وفی«مسند امشمین»(2198)\n৫. وابن أبی عصم فی«الآحادوالمثنی»(3129)\n৬. والأجری فی«الشرف یعة»(1914, 1915)\n৭. والخطیب فی«تاریخه»(207/1)\n৮. وأبو نعیم فی«الحلیة»(358/8)\n৯. وفی«أخبرأصبهان (180/1)\n১০. والخلال فی«السنة»(676)\n(وهو صحیح.)\n\n"},{"1":"সাহাবাকেরাম সত্যের মাপকাঠি","2":"সাহাবাকেরাম সত্যের মাপকাঠি\nসাহাবায়ে কেরামের মর্যাদা; সাহাবায়ে কেরাম সত্যের (হকের) মাপকাঠি; সাহাবায়ে কেরামের সমালোচনা হারাম।\n\n\nসমস্ত প্রশংসা আল্লাহ তা’য়ালার জন্য যিনি রব্বুল আলামীন। দুরুদ ও সালাম রসূলুল্লাহ্ সল্লালাহু আলাইহি ওয়া সাল্লাম এর প্রতি যিনি রহমাতুল্লিল আলামীন, তাঁর পরিবারবর্গ, সাহাবায়ে কিরাম এবং সালেহীন গণের প্রতি।\n\nহযরত ছাহাবায়ে কিরাম রদ্বিয়াল্লাহু তায়ালা আনহুমগণের প্রতি মুহব্বত রাখা, তাঁদের প্রতি সুধারণা পোষণ করা হচ্ছে ঈমানের অঙ্গ। তাঁদের ইত্তেবা বা অনুসরণ করা -ওয়াজিব ।  আর তাঁদের প্রতি বিদ্বেষ পোষণ করা, তাঁদেরকে কষ্ট দেয়া, সমালোচনা করা, নাকিছ বা অপূর্ণ বলা সম্পূর্ণ কুফরী। এটাই আহ্‌লে সুন্নাত ওয়াল জামায়াতের আক্বীদা বা বিশ্বাস। এর বিপরীত আক্বীদা পোষণ করা গোম্‌রাহীর নামান্তর।\nআহলে সুন্নাত ওয়াল জামায়াতের একটি মূলনীতি হচ্ছে রাসূলুল্লাহ সাল্লাল্লাহু আলাইহি ওয়া সাল্লামের সাহাবাদের ব্যাপারে তাদের অন্তর এবং বাক-যন্ত্র পুত-পবিত্র ও সংযত থাকবে, আর রাসূল সাল্লাল্লাহু আলাইহি ওয়া সাল্লামের বাণীর প্রতিও তারা আমল করবে, রাফেযী খারেজীদের ভ্রষ্ট তরীকা থেকে তারা মুক্ত থাকবে। কিতাব ও সুন্নাহয় সাহাবায়ে কিরামের যে ফযিলত বর্ণনা করা হয়েছে, আহলে সুন্নাত তা মেনে নেয় এবং বিশ্বাস করে যে, তারাই যুগের সর্বোত্তম প্রজন্ম।\n\nআহলুস সুন্নাহ ওয়াল জামাতের একটা শিশুও সাহাবায়ে-কেরামের মর্যাদার ব্যাপারে সচেতন। সাহাবায়ে কেরাম রা. যেমন ছিলেন সত্যের মাপকাঠি, তেমনি তারা দুনিয়া থেকেই আল্লাহর সন্তুষ্টির ঘোষণাপ্রাপ্ত।\nইসলামের সঠিক পথ নির্ণয়ের মাপকাঠি হলো, সাহাবায়ে কেরাম রা. এর অনুসৃত পথের অনুসরণ। যুগে যুগে যারাই সাহাবায়ে কেরাম রা. এর পথ থেকে দূরে সরে গিয়েছে, তারাই গোমরাহ ও পথভ্রষ্ট হয়েছে। হক ও বাতিলের মাঝে পার্থক্যকারী হলেন সাহাবায়ে কেরাম। যারা সাহাবায়ে কেরামকে যথাযথ সম্মান করে, তাদের অনুসৃত পথে চলে, তারাই মুলত: কুরআন ও সুন্নাহের প্রকৃত অনুসারী। সাহাবায়ে কেরামের অনুসৃত পথ ব্যতীত লক্ষ-কোটি বারও কুরআন ও সুন্নাহ অনুসরণের দাবী করলেও তারা গোমরাহ ও পথভ্রষ্ট।\n\nযুগে যুগে যারা সাহাবায়ে কেরামের বুঝকে পায়ে দলে, তাদের অনুসৃত পথকে দূরে সরিয়ে নিজেদের মনগড়া মতবাদ চালু করেছে, তারাই মুলত: ভ্রষ্টতার গভীরে নিমজ্জিত হয়েছে। সাহাবায়ে কেরামের যথার্থ সম্মান ও মর্যাদা না দিয়ে যারা তাদের সমালোচনা করেছে, তারাই যুগে যুগে আস্তাকুড়ে নিক্ষিপ্ত হয়েছে।\nসুতরাং হক ও বাতিলের পরিচয়ের জন্য আমাদের বিস্তর গোবেষণার প্রয়োজন নেই।\nসবচেয়ে সহজ উপায় হলো, আমরা দেখবো, কারা রাসূল স. এর সাহাবাদের অনুসৃত পথে চলে। যারা কুরআন ও সুন্নাহকে সাহাবায়ে কেরাম এর বুঝ অনুযায়ী অনুসরণ করে তারাই মুলত: মুক্তিপ্রাপ্ত সত্যের উপর প্রতিষ্ঠিত দল। এর বাইরে যতো দল, মত বা মতবাদ রয়েছে, সবগুলোই ভ্রষ্টতা ও গোমরাহী।"},{"1":"আহলুস্ সুন্নাহ্ ওয়াল জামা\u0027আতের উলামায়ে কেরাম ও বাতীল ফির্কার আলেমদের মাঝে পার্থক্য","2":"আহলুস্ সুন্নাহ্ ওয়াল জামা\u0027আতের উলামায়ে কেরাম ও বাতীল ফির্কার আলেমদের মাঝে পার্থক্য\n\nসাহাবায়ে কেরামের মর্যাদা ও মহব্বত সম্পর্কে লিখিত বই-পুস্তক এক সপ্তাহ অধ্যয়ন করলে পাঠক দেখতে পাবেন তাঁদের প্রতি মহব্বত বহুগুণ বেড়ে গিয়েছে। তাদের প্রতি সীমাহীন ভক্তি ও শ্রদ্ধা জন্ম নিয়েছে।\nপক্ষান্তরে মওদুদী সাহেবের লেখা খেলাফত ও মুলুকিয়াত বইটি এক সপ্তাহ পড়ে নিজের মধ্যে কি প্রতিক্রিয়া হয় সহজেই জানতে পারবেন।\nমওদুদী বা তার আদর্শের পূর্বের বা পরের কারো দ্বারা লিখিত বই পড়ে সাহাবায়ে কেরামের প্রতি অন্তরে ঘৃণাবোধ তৈরি হয়, তাদের সমালোচনা ও দোষত্রুটিই শুধু চোখে ভাসে।\n\nআহলুস্ সুন্নাহ্ ওয়াল জামা\u0027আতের উলামায়ে কেরাম ও বাতীল ফির্কার আলেমদের মাঝে এটিই পার্থক্য।\n\nবর্তমান তথাকথিত লা মাযহাবী বা নামধারী আহলে হাদীসদের সাথে আহলুস্ সুন্নাহর বিরোধ শুধু শাখাগত মাসআলা নিয়ে নয়। বরং এদের সাথে আহলুস্ সুন্নাহর বিরোধ মৌলিক আকিদা বিষয়ে।"},{"1":"পবিত্র কুরআনে সাহাবায়ে কেরামের মর্যাদা","2":"পবিত্র কুরআনে সাহাবায়ে কেরামের মর্যাদা\n\nআল্লাহ তায়ালা পবিত্র কুরআনের বিভিন্ন জায়গায় সাহাবায়ে কেরাম রা. এর  প্রশংসা করেছেন। তাদের মর্যাদা ও অবস্থান তুলে ধরেছেন।\n\n১. আল্লাহ তায়ালা বলেন,\n\nوَالسَّابِقُونَ الْأَوَّلُونَ مِنَ الْمُهَاجِرِينَ وَالْأَنْصَارِ وَالَّذِينَ اتَّبَعُوهُمْ بِإِحْسَانٍ رَضِيَ اللَّهُ عَنْهُمْ وَرَضُوا عَنْهُ وَأَعَدَّ لَهُمْ جَنَّاتٍ تَجْرِي تَحْتَهَا الْأَنْهَارُ خَالِدِينَ فِيهَا أَبَدًا ذَلِكَ الْفَوْزُ الْعَظِيمُ ﴿১০০﴾ سورة التوبة\n\n‘মুহাজির ও আনসারদের প্রথম অগ্রবর্তী দল এবং যারা নিষ্ঠার সাথে তাদের অনুসরণ করে আল্লাহ তাদের প্রতি প্রসন্ন এবং তারাও তাঁর প্রতি সন্তুষ্ট। আর তিনি তাদের জন্য প্রস্তুত করে রেখেছেন জান্নাত, যার নিম্নদেশে নদী প্রবাহিত। সেখানে তারা চিরকাল থাকবে, এটাই মহা সাফল্য’\n[সূরা তওবা-১০০]।\n\n২. আল্লাহ তাআলা অন্যত্র বলেন:\n\nمُحَمَّدٌ رَسُولُ اللَّهِ وَالَّذِينَ مَعَهُ أَشِدَّاءُ عَلَى الْكُفَّارِ رُحَمَاءُ بَيْنَهُمْ تَرَاهُمْ رُكَّعًا سُجَّدًا يَبْتَغُونَ فَضْلًا مِنَ اللَّهِ وَرِضْوَانًا سِيمَاهُمْ فِي وُجُوهِهِمْ مِنْ أَثَرِ السُّجُودِ ذَلِكَ مَثَلُهُمْ فِي التَّوْرَاةِ وَمَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآَزَرَهُ فَاسْتَغْلَظَ فَاسْتَوَى عَلَى سُوقِهِ يُعْجِبُ الزُّرَّاعَ لِيَغِيظَ بِهِمُ الْكُفَّارَ وَعَدَ اللَّهُ الَّذِينَ آَمَنُوا وَعَمِلُوا الصَّالِحَاتِ مِنْهُمْ مَغْفِرَةً وَأَجْرًا عَظِيمًا ﴿২৯﴾    سورة الفتح\n\n‘মুহাম্মাদ আল্লাহর রাসূল এবং তার সহচরগণ কাফেরদের প্রতি কঠোর, নিজেদের মধ্যে পরস্পর সহানুভূতিশীল। আল্লাহর অনুগ্রহ ও সন্তুষ্ট কামনায় আপনি তাদেরকে রুকু ও সেজদার প্রভাবের চি‎হ্ন পরিস্ফুট থাকবে। তাওরাতে তাদের বর্ণনা এরূপ। আর ইঞ্জিলে তাদের বর্ণনা হল যেমন একটি চারাগাছ, যা থেকে নির্গত হয় কিশলয়, অত:পর তা শক্ত ও পুষ্ট হয় এবং কাণ্ডের উপর দাঁড়ায় দৃঢ়ভাবে,  যা চাষীকে আনন্দে অভিভূত করে যাতে আল্লাহ তাদের দ্বারা কাফেরদের অন্তর্জালা সৃষ্টি করেন। তাদের মধ্যে যারা ঈমান আনে এবং সৎকর্ম করে, আল্লাহ তাদেরকে ক্ষমা ও মহা পুরস্কারের ওয়াদা দিয়েছেন।\n[সূরা আল – ফাতহ, ২৯। ]\n\n৩. অন্য আয়াতে আল্লাহ তাআলা বলেন:\n\nلِلْفُقَرَاءِ الْمُهَاجِرِينَ الَّذِينَ أُخْرِجُوا مِنْ دِيارِهِمْ وَأَمْوَالِهِمْ يَبْتَغُونَ فَضْلًا مِنَ اللَّهِ وَرِضْوَانًا وَيَنْصُرُونَ اللَّهَ وَرَسُولَهُ أُولَئِكَ هُمُ الصَّادِقُونَ ﴿৮﴾ وَالَّذِينَ تَبَوَّءُوا الدَّارَ وَالْإِيمَانَ مِنْ قَبْلِهِمْ يُحِبُّونَ مَنْ هَاجَرَ إِلَيْهِمْ وَلَا يَجِدُونَ فِي صُدُورِهِمْ حَاجَةً مِمَّا أُوتُوا وَيُؤْثِرُونَ عَلَى أَنْفُسِهِمْ وَلَوْ كَانَ بِهِمْ خَصَاصَةٌ وَمَنْ يُوقَ شُحَّ نَفْسِهِ فَأُولَئِكَ هُمُ الْمُفْلِحُونَ ﴿৯﴾ سورة الحشر\n\n‘এ সম্পদ অভাবগ্রস্ত মুহাজিরগণের জন্য যারা নিজেদের ঘরবাড়ি ও সম্পত্তি হতে উৎখাত হয়েছে। তারা আল্লাহর অনুগ্রহ ও সন্তুষ্টি কামনা করে এবং আল্লাহ ও তাঁর রাসূলকে সাহায্য করে। তারাই সত্যবাদী। আর এ সম্পদ তাদের জন্যও, যারা মুহাজিরদের আগমনের পূর্বে এ নগরীতে বসবাস করেছে এবং ঈমান এনেছে। তারা মুহাজিরদেরকে ভাল-বাসে এবং মুহাজিরদেরকে যা দেয়া হয়েছে, তার জন্য তারা অন্তুরে ঈর্ষা পোষণ করে না এবং নিজেরা অভাবগ্রস্ত হলেও তাদেরকে নিজেদের উপর অগ্রাধিকার দেয়। যারা মনের কার্পণ্য থেকে মুক্ত, তারাই সফলকাম।\n[সূরা-হাশর, ৮-৯]।\n\n৪. অপর জায়গায় এরশাদ হয়েছে–\n\nلَّقَدْ رَضِيَ اللَّـهُ عَنِ الْمُؤْمِنِينَ إِذْ يُبَايِعُونَكَ تَحْتَ الشَّجَرَةِ فَعَلِمَ مَا فِي قُلُوبِهِمْ فَأَنزَلَ السَّكِينَةَ عَلَيْهِمْ وَأَثَابَهُمْ فَتْحًا قَرِيبًا\n\nঅর্থঃ নিশ্চয়ই আল্লহ তায়া’লা ঐ সকল মুসলমানদের প্রতি সন্তুষ্ট হয়েছেন (যাহারা আপনার সফর সঙ্গী), যখন তাঁহারা আপনার সাথে গাছের নিচে অঙ্গীকার করছিলো এবং তাঁদের অন্তরে যা কিছু (ইখলাস ও মজবুতি) ছিল তাও আল্লহ তায়া’লার জানা ছিল, আর আল্লহ তায়া’লা তাঁদের অন্তরে প্রশান্তি সৃষ্টি করে দিয়েছিলেন এবং তাদেরকে একটি নিকটবর্তী বিজয় দান করলেন। (এর দ্বারা খায়বরের বিজয় কে বুঝানো হয়েছে, যা  একেবারে নিকটবর্তী সময়ে হয়েছে) আর প্রচুর গনিমতও দান করলেন।\n[সূরা ফাতহঃ ১৮]।\n\n৫. সাহাবাহ কেরাম রদিয়াল্লহু আ’নহুমদের ব্যাপারে আল্লহ তায়া’লা এরশাদ করেন–\n\nمِّنَ الْمُؤْمِنِينَ رِجَالٌ صَدَقُوا مَا عَاهَدُوا اللَّـهَ عَلَيْهِ ۖ فَمِنْهُم مَّن قَضَىٰ نَحْبَهُ وَمِنْهُم مَّن يَنتَظِرُ ۖ وَمَا بَدَّلُوا تَبْدِيلًا\n\nঅর্থঃ ঐ সকল মুমিনদের মধ্যে কিছু লোক এমন রয়েছে যারা আল্লহর সাথে যে ওয়াদা করেছিলো তাতে সত্য প্রমানিত হয়েছে। অতঃপর তাদের মধ্যে কিছু লোক এমন রয়েছে, যারা নিজ মানত পূর্ণ করেছে (অর্থাৎ শহীদ হয়ে গিয়েছে।) আর কিছু তাদের মধ্য হতে এর জন্য আগ্রহী এবং অপেক্ষায় আছে (এখনও শহীদ হয়নি) এবং নিজেদের ইচ্ছার মধ্যে কোনরূপ পরিবর্তন ও রদ-বদল ঘটায়নি।\n[সূরা আহযাবঃ ২৩]।\n\n৬. সূরা নিসার ৯৫নং ও সূরা হাদীদের ১০নং আয়াতে সাহাবায়ে কেরামের সম্পর্কে আল্লাহ তায়ালা বলেন,\n\nوكلا وعد الله الحسنى\n\nঅর্থাৎ, তাদের (মধ্যে পারস্পরিক তারতম্য থাকা সত্ত্বেও) সবাইকে আল্লাহ তা‘আলা হুসনা তথা উত্তম পরিণতির (জান্নাত ও মাগফিরাতের) ওয়াদা দিয়েছেন।\n\nএ আয়াতে আল্রাহ তায়ালা সাহাবায়ে কেরামের জন্য হুসনা এর ওয়াদা করেছেন।\nসূরা আম্বিয়ার ১০১নং আয়াতে হুসনা লাভকারীদের  সম্পর্কে বলা হয়েছে,\n\n إن الذين سبقت لهم منا الحسنى أولئك عنها مبعدون\n\nঅর্থাৎ, যাদের জন্য আমার পক্ষ থেকে পূর্বেই হুসনার ওয়াদা হয়ে গেছে, তাদেরকে জাহান্নাম থেকে দূরে রাখা হবে।\n\n৭. সূরা হুজুরাতে আল্লাহ তায়ালা ইরশাদ করেন,\n\no لكن الله حبب إليكم الإيمان و زينه في قلوبكم و كره إليكم الكفر و الفسوق و العصيانط أولئك هم الراشدون\nঅর্থাৎ, কিন্তু আল্লাহ তা‘আলা তোমাদের অন্তরে ঈমানের মহব্বত সৃষ্টি করে দিয়েছেন। পক্ষান্তরে কুফর, শিরক, পাপাচার ও নাফরমানির প্রতি ঘৃণা সৃষ্টি করে দিয়েছেন। তারাই (সাহাবীগণ) সৎপথ অবলম্বনকারী।\n[সূরা হুজুরাত-৮]।\n\n৮. সূরা হুজুরাতের ১৫ নং আয়াতে ইরশাদ হয়েছে,\n\noإنما المؤمنون الذين امنوا بالله و رسوله ثم لم يرتابوا و جهدوا بأموالهم و أنفسهم في سبيل اللهط أولئك هم الصدقون\nঅর্থাৎ, তারাই মুমিন, যারা আল্লাহ ও তাঁর রাসূলের প্রতি ঈমান আনার পর সন্দেহ পোষণ করে না এবং আল্লাহর পথে জান ও মাল দ্বারা জিহাদ করে। তারাই (সাহাবীগণ) সত্যনিষ্ঠ (বা সত্যবাদী)।\n[সূরা হুজুরাত-১৫]।\n\n৯. আল্লাহ তায়ালা সাহাবায়ে কেরামের ঈমানকে মাপকাঠি সাব্যস্ত করে বলেছেন,\n\nفإن امنوا بمثل ما امنتم به فقد اهتدوا و إن تولوا فإنما هم في شقاق\n\nঅর্থাৎ, যদি তারা ঈমান আনে, যেরূপ তোমরা ঈমান এনেছ, তবে তারা হেদায়াতপ্রাপ্ত হবে। আর যদি তারা (এথেকে) মুখ ফিরিয়ে নেয়, তবে তারা হঠকারিতায় রয়েছে। \n[সূরা বাক্বারা-১৩৭]।\n\n১০. সাহাবায়ে কেরাম এর ইমানের গ্রহণযোগ্যতা এবং যারা সাহাবায়ে কেরাম সম্পর্কে উপহাস করেছে, তাদের সম্পর্কে আল্লাহ তায়ালা বলেন,\n\noو إذا قيل لهم امنوا كما امن الناس قالوا أنؤمن كما امن السفهاء ألا إنهم هم السفهاء و لكن لا يعلمون\nঅর্থাৎ, যখন তাদেরকে বলা হয়, মানুষরা অর্থাৎ সাহাবীরা যেভাবে ঈমান এনেছে তোমরাও সেভাবে ঈমান আন। তখন তারা বলে আমরাও কি বোকাদের মতো ঈমান আনব? মনে রেখো প্রকৃতপে তারাই বোকা; কিন্তু তারা তা বোঝে না।\n[সূরা বাক্বারা-১৩]।\n\n১১. সূরা আনফালে আল্লাহ তায়ালা বলেন,\n\noأولئك هم المؤمنون حقا لهم درجت عند ربهم و مغفرة و رزق كريم\nঅর্থাৎ, এমন সব লোকই (সাহাবীরা) সত্যিকারের মুমিন (যাদের ভেতর ও বাহির এক রকম এবং মুখ ও অন্তর ঐক্যবদ্ধ)। তাদের জন্য রয়েছে স্বীয় পরওয়ারদিগারের নিকট সুউচ্চ মর্যাদা ও মাগফিরাত এবং সম্মানজনক রিয্ক।\n[সূরা আনফাল-৪]।\n\n১২. আল্লাহ তায়ালা ইরশাদ করেন,\n\nوألزمهم كلمة التقوى وكانوا أحق بها\n\nঅর্থাৎ, (আল্লাহ তা‘আলা) তাদের (অর্থাৎ সাহাবীদের) জন্য কালিমায়ে তাক্বওয়া তথা সংযমের দায়িত্ব অপরিহার্য করে দিলেন। বস্তুতঃ তারাই ছিল এর অধিকতর যোগ্য ও উপযুক্ত।\n[সূরা ফাত্হ-২৬]।\n"},{"1":"রাসূল (صلى الله عليه و آله و سلم) এর হাদীসে সাহাবায়ে কেরামের মর্যাদা","2":"রাসূল (صلى الله عليه و آله و سلم) এর হাদীসে সাহাবায়ে কেরামের মর্যাদা\n\n১. বোখারী-মুসলিমের সহীহ হাদীসে রয়েছে,\n\nقال رسول الله صلى الله عليه وسلم : خير أمتي قرني ثم الذين يلونهم ثم الذين يلونهم\n\nহযরত ইমরান বিন হুসাইন রা. থেকে বর্ণিত, রাসূল (صلى الله عليه و آله و سلم) বলেন, আমার উম্মতের মধ্যে সর্বোত্তম তারা যারা আমার যুগে রয়েছে। অতঃপর তাদরে পরবর্তী যুগের উম্মাত (তথা তাবেয়ীগনের যুগ) অতঃপর তাদের পরবর্তী যুগের উম্মাত। (অর্থাৎ, তাবয়ে তাবেয়ীনের যুগ)।\n[সূত্রঃ বুখারী ৪/২৮৭- ২৮৮- মুসলিম ৪/১৯৬৪]।\n\n২. রাসূল (صلى الله عليه و آله و سلم) সাহাবাদের রাঃ মর্যাদা সম্মন্ধে হুশিয়ারী উচ্চারণ করেছেনঃ\n\nالله الله فى أصحابى لا تتخذوهم غرضا من بعدى فمن أحبهم فبحبى أحبهم ومن أبغضهم فببغضى أبغضهم\n\nঅর্থাৎ-সাবধান!তোমরা আমার সাহাবীগণের ব্যাপারে আল্লাহকে ভয় কর। আমার পরে তোমরা তাঁদেরকে (তিরস্কারের) লক্ষ্যবস্তু বানাইও না। যে ব্যক্তি তাঁদের প্রতি ভালোবাসা পোষণ করে সে আমার প্রতি ভালোবাসা বশেই তাঁদেরকে ভালোবাসে। আর যে ব্যক্তি তাঁদের প্রতি শত্রুতা ও বিদ্বেষ পোষণ করে সে আমার প্রতি বিদ্বেষবশতঃ তাঁদের প্রতি শত্রুতা ও বিদ্বেষ পোষণ করে থাকে”।\n[সূত্রঃ তিরমিযী-৩৮৬১, ইবনে হিব্বান, হা; ২২৮৪, মুসনাদে আহমদ, খ., ৪, পৃ., ৮৭, আস-সুন্নাহ, ইবনে আবি আসেম, হা/ ৯৯২]।\n\n৩. তিনি আরো ইরশাদ করেছেনঃ\n\n لاَ تَسُبُّوا أَصْحَابِى فَلَوْ أَنَّ أَحَدَكُمْ أَنْفَقَ مِثْلَ أُحُدٍ ذَهَبًا مَا بَلَغَ مُدَّ أَحَدِهِمْ وَلاَ نَصِيفَهُ\n\nঅর্থাৎ-তোমরা আমার সাহাবীদেরকে গালি দিওনা। তোমাদের মধ্যে যদি কেহ উহুদ সমপরিমাণ স্বর্ণও যদি আল্লাহর রাস্তায় ব্যয় করে,তবেও তাঁদের এক মুদ্দ বা তার অর্ধেক পরিমাণ(এক মুদ\u003d১ রতল। আল্লামা শামী(রাঃ)বয়ান করেছেন যে, এক মুদ্দ ২৬০ দিরহামের সমপরিমাণ। দ্রষ্টব্যঃ আওযানে শরিয়্যাহ)আল্লাহর রাস্তায় ব্যয় করার সমতূল্য হবেনা।\n[সূত্রঃ সহিহ্ বুখারী-হা/ ৩৭১৭]।\n\n৪. হযরত ইবনে আব্বাস(রাঃ)হতে বর্ণিতঃ রাসুলুলুল্লাহ্ (صلى الله عليه و آله و سلم) ইরশাদ করেছেন-\n\n ” من سب اصحابي فعليه لعنة الله والملائكة والناس اجمعين ”\n\nঅর্থাৎ -“যারা আমার সাহাবীদেরকে গালী দেয়, তাদের প্রতি আল্লাহর, ফেরেস্তাদের এবং জগতবাসীর অভিশাপ বর্ষিত হোক।\n[সূত্রঃ তাবরানী ফিল কাবির, হা/ ১২৭০৯]।\n\n৪. হযরত উমর রা. থেকে বর্ণিত রাসূল (صلى الله عليه و آله و سلم) বলেন,\n\nاكرموا أصحابى فإنهم خياركم\n\nঅর্থাৎ-তোমরা আমার সাহাবীগণকে সম্মান কর। কেননা তাঁহারা তোমাদের মধ্যকার উত্তম মানব।\n[সূত্রঃ মুসনাদে আহমাদ, খ.১, পৃ.১১২, তাহকীক, আহমাদ শাকের, নাসায়ী, হাকেম, মেশকাত, খ.৩, পৃ., ১৬৯৫]।\n\n৫. হযরত আবু বুরদাহ(রাঃ) হতে বর্ণিত যে, রাসুলুল্লাহ্ (صلى الله عليه و آله و سلم) ইরশাদ করেছেন যে,\n\nعن أبى بردة رضي الله عنه قال : قال رسول الله -صلى الله عليه وسلم – النجوم أمنة للسماء فإذا ذهبت النجوم أتى السماء ما توعد ، وأنا أمنة لأصحابي فإذا ذهبت أتى أصحابي ما يوعدون ، وأصحابي أمنة لأمتي فإذا ذهب أصحابي أتى أمتي ما يوعدون.\n\nঅর্থঃ  নক্ষত্র সমুহ আসমানের জন্য আমানত স্বরুপ। যখন নক্ষত্রগুলি বিলুপ্ত হয়ে যাবে তখন আসমানকে দেওয়া প্রতিশ্রুতি অনুযায়ী কেয়ামত চলে আসবে। এবং আমি আমার সাহাবীদের জন্য আমানত স্বরুপ। অতএব যখন আমি ইহকাল ত্যাগ করব তখন তাঁদেরকে দেওয়া প্রতিশ্রুতি অনুযায়ী তাঁদের(সাহাবাদের) মধ্যে ইজতেহাদি মতানৈক্য দেখা দিবে। এবং আমার সাহাবীরা উম্মতের জন্য আমানত স্বরুপ। অতএব যখন তাঁদের যুগের অবসান ঘটবে তখন আমার উম্মতের মধ্যে বিভিন্ন রকমের ফেতনা-ফ্যাসাদের সুত্রপাত ঘটবে।\n[সূত্রঃ মুসলিম শরীফ, হা/ ২৫৩১]।\n\n৬. ইরবায ইবনে সারিয়া(রাঃ)হতে বর্ণিত যে, রাসুলুল্লাহ্ (صلى الله عليه و آله و سلم) ইরশাদ করেছেনঃ\n\nقال النبى صلى الله عليه وسلم: عليكم بسنتى وسنة خلفاء الراشدين المهدين\n\nঅর্থঃ আমার এবং হিদায়াতপ্রাপ্ত খোলাফায়ে রাশেদীন রা. এর সুন্নতকে  শক্তভাবে আঁকড়ে ধরবে।\n[সূত্রঃ আবু দাউদ হা/ ৪৬০৭, তিরমিযী-২৮৯১,ইবনে মাজা (ভূমিকা, ৪২), মুসনাদে আহমদ হা/ ১৭৬০৬, মুসনাদে বাযযার, ইবনে হিব্বান, মুসতাদরাক লিল-হাকিম, তারীখে দিমাশক লি-ইবনে আসাকির, আল-মু’জামুল কাবীর, হা/ ৬২৩, আল-আওসাত, আল-কাবীর লিত্তাবরানী]।\n\n৭. রাসুলে কারীম (صلى الله عليه و آله و سلم) সমস্ত উম্মতকে সতর্কবাণী উচ্চারণ করে বলে গেছেনঃ\n\nستفترق أمتى ثلاثا وسبعين فرقة كلهم فى النار إلا واحدة : قالوا من هى يا رسول الله! قال: ما أ نا عليه وأصحابى\n\nঅর্থঃ“ অতিশীঘ্র আমার উম্মত তেহাত্তর(৭৩) ফের্কায় বিভক্ত হয়ে পড়বে। তন্মধ্যে মাত্র একটি দলই মুক্তিপ্রাপ্ত এবং জান্নাতী হবে। সাহাবারা জিজ্ঞেস করলেনঃ সেই মুক্তিপ্রাপ্ত সৌভাগ্যশালী দলটি কারা এবং এত বড় সৌভাগ্য লাভের ভিত্তি কোন নীতি বা আদর্শের উপর? উত্তরে নবী কারিম (صلى الله عليه و آله و سلم) বললেন, যে নীতি, তরীকা ও আদর্শের উপর আমি এবং আমার সাহাবায়ে কেরাম আছেন।\n[সূত্রঃ তিরমিজী শরীফ, হা/ ২৬৪০, ইবনে মাজা, হা/ ৪৭৯, মুসনাদে আহমদ খ., ৪, পৃ., ১০২, আল-মুসতাদরাক, খ., ১, পৃ., ১২৮]।\n\n৮. হযরত আনাস রা. থেকে বর্ণিত রাসূল (صلى الله عليه و آله و سلم) বলেন,\n\nآية الإيمان حب الأنصار ، وآية النفاق بغض الانصار\n\nঅর্থ: ঈমানের নিদর্শন হলো, আনসারী সাহাবীদের মহব্বত এবং মুনাফেকীর নিদর্শন হলো, আনসারীদের প্রতি বিদ্বেষপোষণ।\n[সূত্রঃ বোখারী শরীফ, খ.৭, পৃ.১১৩, মুসলিম শরীফ, হা/ ৭৪, ইমান অধ্যায়]।\n\n৯. রাসূল (صلى الله عليه و آله و سلم) ইরশাদ করেন,\n\nلا تزالون بخير ما دام فيكم من رآني وصحبني، والله لا تزالون بخير ما دام فيكم من رأي من رآني وصاحبني\n\nঅর্থ: তোমরা ততোদিন পর্যন্ত কল্যাণের মাঝে থাকবে যতক্ষণ তোমাদের মাঝে আমাকে যারা দেখেছে এবং আমার সংস্পর্শে থেকেছে তারা বর্তমান থাকবে। আল্লাহর শপথ, তোমরা কল্যানের মাঝে থাকবে যতক্ষণ পর্যন্ত তোমাদের মাঝে এমন লোক থাকবে, যারা আমার সাহাবী ও সংস্পর্শ অবলম্বনকারীদেরকে দেখেছে।\n[সূত্রঃ মুসান্নাফে ইবনে আবি শাইবা, খ., ১২, পৃ., ১৭৮, ত্ববরানী ফিল কাবির, খ., ২২, পৃ., ৮৫, ফাতহুল বারী, খ., ৫, পৃ., ৭]।"},{"1":"সাহাবায়ে কেরাম রা. এর সমালোচনার ভয়ঙ্কর পরিণতি","2":"সাহাবায়ে কেরাম রা. এর সমালোচনার ভয়ঙ্কর পরিণতি\n\nইমাম মালেক রহ. বলেন,\n\nإنما هؤلاء أقوام أرادوا القدح في النبي صلى الله عليه وسلم فلم يمكنهم ذلك ، فقدحوا في أصحابه حتى يقال رجل سوء و لو كان رجلاً صالحاً لكان أصحابه صالحين\n\nঅর্থ: যারা সাহাবাদের ব্যপারে কুৎসা রটনা করে এবং তাদেরকে গালি দেয় এরা মূলত: রাসূল (صلى الله عليه و آله و سلم) এর বিরুদ্ধেও কুৎসা রটাতে চেয়েছিলো, কিন্তু তাদের দ্বারা তা সম্ভব হয়নি। তাই তারা সাহাবাগণের ব্যাপারে মিথ্যা রটিয়েছে এবং বলেছে, অমুক সাহাবী নিকৃষ্ট লোক ছিল, অমুকে এমন ছিল তেমন ছিল ইত্যাদি। রাসূল স. যদি নেককার ও সৎ হয়ে থাকেন, তবে তাদের নিকট তার সাহাবীরাও সৎ ও নেককার বিবেচিত হতো।\n[সূত্রঃ আস-সরিমূল মাসলূল, পৃ., ৫৫৩]।\n\nইমাম আহমাদ ইবনে হাম্বল রহ. বলেন,\n\nإذا رأيت رجلا يذكر أحدا من الصحابة بسوء فاتهمه على الإسلام\n\nঅর্থাৎ যদি কাউকে রাসূল (صلى الله عليه و آله و سلم) এর কোন সাহাবীর সমালোচনা করতে দেখো, তবে তার ইসলামের ব্যাপারে সংশয় পোষণ করো।\n[সূত্রঃ আল-বিদায়া ওয়ান নিহায়া, খ., ৮, পৃ., ১৪২]।\n\nআবূ যুর’আ  রহ. বলেন,\n\nفإذا رأيت الرجل ينتقص أحدا من اصحاب رسول الله صلى الله عليه وسلم فأعلم انه زنديق، وذلك ان الرسول صلى الله عليه وسلم عندنا حق، والقرآن حق، وإنما أدى إلينا هذا القرآن والسنة أصحاب رسول الله صلى الله عليه وسلم، وإنما يريدون أن يجرحوا شهودنا ليبطلوا الكتاب والسنة، والجرح بهم اولى وهم زنادقة\n\n\"তোমরা যখন কাউকে কোন সাহাবীর অবমাননা করতে দেখ, তখন বিশ্বাস করে নাও যে, সে যিন্দীক ও বির্ধমী। তা এ জন্য যে, আমাদের নিকট রাসূল (صلى الله عليه و آله و سلم) সত্য নবী, পবিত্র কুরআন সত্য; কুরআন হাদীস তথা পুরা দ্বীন যা আমাদের পর্যন্ত পৌছেছে, তার প্রথম যোগসূত্র হলেন সম্মানিত এ জামাত। সুতরাং যে ব্যক্তি সাহাবাগণের সমলোচনা করবে, সে আমাদের বিশ্বস্ত সাক্ষীদের সমালোচনার মাধ্যমে সম্পূর্ণ দ্বীনকেঅগ্রাহ্য বলে ঘোষণা করতে চায়। অর্থাত্ ইসলামের মূলভিত্তি ধ্বংস করে দিতে চায়। সুতরাং এজাতীয় লোকদের সমালোচনা করা উত্তম বরং এরা হলো যিন্দিক।\n[সূত্রঃ আল-কিফায়া, খতীব বাগদাদী, পৃ., ৯৭]।\n\nইমাম আবূ আমর ইবনুস সালাহ রহ. বলেন, কুরআন হাদীস ও উম্মতের ইজমা হতে এ বিষয়টি সিদ্ধান্তকৃত যে, কোন সাহাবী রাযি. এর পূত- পবিত্রতা সম্পর্কে প্রশ্ন করারও সুযোগ নেই।\n[সূত্রঃ উলূমুল হাদীসঃ ২৬৪]।\n\nইমাম ইবনে হুমাম রহ. বলেন-\n\nআহলুস-সুন্নাত ওয়াল-জামা’আতের আকীদা হল, সমস্ত সাহাবায়ে কিরাম রাযি. কে পূত ও পবিত্র মনে করা, তাঁদের উপর আপত্তি উত্থাপন থেকে বেঁচে থাকা এবং তাদের প্রশংসা করা ওয়াজিব।\n[সূত্রঃ মুসায়েরা- ১৩২পৃঃ]।\n\nসকল সাহাবা রাযি. এর সঙ্গে ভালবাসা পোষণ করা এবং তাঁদের মাঝে পারস্পরিক যে সকল ঘটনা সমূহ সংঘটিত হয়েছে তা লিখনীর মাধ্যমে প্রকাশ করা, অধ্যয়ন ও অধ্যাপনা করা, শ্রবণ করা এবং করানো হতে বিরত থাকা এবং তাঁদের সুনাম সুখ্যাতি আলোচনা করা, তাঁদের প্রতি সন্তুষ্টি প্রকাশ করা এবং তাঁদের প্রতি ভালবাসা রাখা, তাঁদের প্রতি কোন প্রকার আপত্তি প্রর্দশন থেকে বেচে থাকা ফরয।\n[সূত্রঃ শরহে আকীদায়ে সাফারানীঃ ২/৩৮৬]।"},{"1":"সাহাবীগণের সমালোচনাকারীদের সম্পর্কে সালাফে-সালেহীনের অবস্থান","2":"সাহাবীগণের সমালোচনাকারীদের সম্পর্কে সালাফে-সালেহীনের অবস্থান\n\nসাহাবায়ে কেরামের সমালোচনাকারীদের সম্পর্কে সালাফে-সালেহীনের কিছু বক্তব্য পূর্বে উল্লেখ করা হয়েছে। এছাড়াও অন্যান্য ইমামের অনেক বক্তব্য রয়েছে। সালাফে-সালেহীনের এসব বক্তব্যের সারমর্ম নিচে উল্লেখ করা হলো,\n\n১. সাহাবায়ে কেরাম রাযিয়াল্লাহু আনহুমকে গালি দেয়া, তাদের সম্পর্কে অশোভনীয় ভাষা ব্যবহার, তাদের সমালোচনা, তাদের ব্যাপারে কুৎসা রটনা সম্পূর্ণ নাজায়েজ ও হারাম। এজাতীয় কাজের কারণে একজন মুসলিম আহলে সুন্নত ওয়াল জামাত থেকে বের হয়ে পথভ্রষ্ট ফেরকার অন্তর্ভূক্ত হয়।\n\n২. সাহাবায়ে কেরামের সমালোচনা, তাদের প্রতি কুধারণা এবং তাদের কুৎসা রটনা করা বিধর্মী যিন্দিকদের কাজ।\n\n৩. সাহাবায়ে কেরাম রা. সম্পর্কে সুধারণা পোষণ করা ওয়াজিব।\n\n৪. সর্বদা সাহাবায়ে কেরাম রা. এর ভালো গুণাবলী সম্পর্কে আলোচনা করা উচিৎ।\n\n৫. সব সাহাবীই রাসূল (صلى الله عليه و آله و سلم) এর প্রিয় ছিলেন।\n\n৬. সাহাবায়ে কেরাম রা. এর সমালোচনাকারীদের সাথে সম্পর্ক ছিন্ন করা জরুরি।\n\n৭. অনেক সময় সাহাবীদেরকে গালা-গালি করার কারণে মানুষ ইসলাম থেকে বের হয়ে যায়।\n\n৮. সাহাবায়ে কেরাম রা. এর প্রতি ভালোবাসা ঈমানের শর্ত ও চাহিদা, তাদের প্রতি বিদ্বেষ বেইমানীর আলামত।"},{"1":"সাহাবায়ে কেরাম রাদিয়াল্লাহু আনহু এর সমালোচনা হারাম","2":"সাহাবায়ে কেরাম রাদিয়াল্লাহু আনহু এর সমালোচনা হারাম।\n\nনবী সাল্লাল্লাহু আলাইহি ওয়া সাল্লাম বলেছেন: ‘আমার যুগের লোকেরাই তোমাদের মধ্যে সর্বোত্তম’ তাঁরা ছিলেন ভূ-পৃষ্ঠের শ্রেষ্ঠতম ব্যক্তির শ্রেষ্ঠতম সহচর।\n\nআল্লাহ তা‘আলা ছাহাবীদের প্রশংসা করেছেন, রাসূলুল্লাহ সাল্লাল্লাহু আলাইহি ওয়াসাল্লাম তাঁদের ওপর তাঁর সন্তুষ্টি প্রকাশ করেছেন। আল্লাহ কর্তৃক তাঁদের সন্তুষ্টি ও রাসূলুল্লাহ সাল্লাল্লাহু আলাইহি ওয়াসাল্লাম কর্তৃক তাঁদের ভূয়সী প্রশংসাই প্রমাণ করে যে তাঁরা হলেন ন্যায়নিষ্ঠ। সর্বোপরি আপন নবীর সঙ্গী ও তাঁর সহযোগী হিসেবে আল্লাহ যাদের ওপর সন্তুষ্ট হয়েছেন তাঁদের তো আর কোনো ন্যায়নিষ্ঠতা প্রমাণের প্রয়োজন নেই। এর চেয়ে বড় আর কোনো সনদ হতে পারে না। এর চেয়ে পূর্ণতার আর কোনো দলীল হতে পারে না।\n[সূত্রঃ ইবন আবদিল বার, আল-ইস্তি‘আব ফী মা‘রিতিল আসহাব- ১/১]।\n\nতাঁদের যাবতীয় অপ্রকাশ্য বিষয় সম্পর্কে সুপরিজ্ঞাত আল্লাহ কর্তৃক ন্যায়নিষ্ঠতার ঘোষণার পর তাই আর কোনো সৃষ্টি কর্তৃক তাঁদেরকে ন্যায়নিষ্ঠ ঘোষণার প্রয়োজন নেই। আর তাঁদের মর্যাদা এমনই প্রশ্নাতীত যে তাঁদের মর্তবা সম্পর্কে যদি আয়াতগুলো নাযিল না করতেন আর রাসূলুল্লাহ সাল্লাল্লাহু আলাইহি ওয়াসাল্লাম উপরোল্লিখিত হাদীসগুলো উচ্চারণ না করতেন, তথাপি তাঁদের হিজরত, জিহাদ, নুছরত, পদ ও প্রতিপত্তি ত্যাগ, পিতা ও পুত্রের বিরুদ্ধে লড়াই, দীনের জন্য অবর্ণনীয় কল্যাণকামিতা এবং ঈমান ও ইয়াকিনের দৃঢ়তা তাঁদের ন্যায়নিষ্ঠতা থেকে বিচ্যুত হওয়া ঠেকাত। তাঁদের পবিত্রতা ও মহানুভবতার পক্ষে সাক্ষী হত।\nমোদ্দাকথা তাঁরা তো সকল সত্যায়নকারী ও সাফাইকারীর চেয়েই শ্রেষ্ঠ যারা তাঁদের পর এসেছে। এটাই উল্লেখযোগ্য আলেম এবং ফিকহবিদের মত।\n[সূত্রঃ খতীব বাগদাদী, আল-কিফায়া ফী ইলমির রিওয়ায়াহ্ ১১৮/১]।\n\nপ্রখ্যাত সাহাবী হযরত আবদুল্লাহ ইবন মাসঊদ রাদিয়াল্লাহু আনহুর আরেকটি উক্তি এখানে প্রণিধানযোগ্য। তিনি বলেন, তোমাদের মধ্যে কেউ যদি অনুসরণ করতে চায় তবে সে জন্য হযরত মুহাম্মদ সাল্লাল্লাহু আলাইহি ওয়াসাল্লামের ছাহাবীগণেরই অনুসরণ করে। কারণ, তাঁরাই ছিলেন এ উম্মতের মধ্যে আত্মার দিক থেকে সবচে বেশি নেককার, ইলমের দিক থেকে গভীরতর, লৌকিকতার দিক থেকে সল্পতম, আদর্শের দিক থেকে সঠিকতম, অবস্থার দিক থেকে শুদ্ধতম। তাঁরা এমন সম্প্রদায় আল্লাহ যাদেরকে আপন নবী সাল্লাল্লাহু আলাইহি ওয়াসাল্লামের সংস্পর্শধন্য হবার জন্য এবং তাঁর দীন কায়েমের উদ্দেশ্যে বাছাই করেছেন। অতএব তোমরা তাঁদের মর্যাদা অনুধাবন করো এবং তাঁদের পদাঙ্ক অনুসরণ করো। কারণ, তাঁরা ছিলেন সীরাতে মুস্তাকীমের ওপর প্রতিষ্ঠিত।\n[সূত্রঃ আবূ নাঈম, হিলইয়াতুল আওলিয়া : ৩০৫/১; ড.মুহাম্মদ ইবন আবূ শাহবা, আল ইসরাঈলিয়্যাত ওয়াল মাওযূয়াত ফী কুতুবিত তাফসীর]।\n\n‘তাঁরা ইলম, ইজতিহাদ, তাকওয়া ও জ্ঞান-বুদ্ধিতে আমাদের ওপরে। তাঁরা আমাদের চেয়ে উত্তম এমন বিষয়ে, যে ব্যাপারে ইলম জানা গেছে কিংবা যা ইস্তিমবাত বা উদ্ভাবন করা হয়েছে। তাঁদের রায়গুলো আমাদের কাছে প্রশংসনীয়। আমাদের নিজেদের ব্যাপারেই আমাদের সিদ্ধান্তের চেয়ে তাঁরাই অগ্রাধিকার পাবার হকদার।’\n[সূত্রঃ মুকাদ্দাম ইবনু সালাহ, ড. নূরুদ্দীন ‘ঈতর সম্পাদনা, বৈরুত, প্রকাশকাল : ২০০০ ইং, পৃষ্ঠা- ২৯৭]।\n\nআর এসকল ফযীলতের কারনে ছাহাবায়ে কিরাম রদ্বিয়াল্লাহু আনহুম সম্পর্কে বিখ্যাত ফক্বীহ ছাহাবী আবদুল্লাহ ইবনে মাসউদ রদ্বিয়াল্লাহু আনহু বর্ননা করেন- হযরত ছাহাবায়ে কিরাম রদ্বিয়াল্লাহু আনহু’র সমালোচনা করা, বিদ্বেষ করা কুফরী।\nআল্লাহ পাক কালামুল্লাহ শরীফে ইরশাদ করেন: “নিশ্চয়ই যারা আল্লাহ পাক ও তার রসূল ছল্লাল্লাহু আলাইহি ওয়া সাল্লামকে কষ্ট দেয়, দুনিয়া ও আখিরাতে তাদের প্রতি আল্লাহ পাকের অভিসম্পাত এবং তাদের জন্য নির্ধারিত রয়েছে লাঞ্ছনাদায়ক শাস্তি।”\n[সূরা আহযাব, আয়াত ৫৭]।\n\nরাসূলুল্লাহ সাল্লাল্লাহু আলাইহি ওয়াসাল্লাম এরশাদ করেন: “তোমরা আমার ছাহাবায়ে কিরাম রদ্বিয়াল্লাহু আনহুমগণকে গালি দিও না। কেননা যদি তোমাদের কেউ উহুদ পাহাড় পরিমান স্বর্ণ আল্লাহ পাকের রাস্তায় দান করে, তবুও ছাহাবায়ে কিরাম রদ্বিয়াল্লাহু আনহুমগনের এক মুদ (১৪ ছটাক) বা অর্ধ মদ (৭ ছটাক) গম দান করার ফযীলতের সমপরিমান ফযীলতও অর্জন করতে পারবে না।”\nসমগ্র দুনিয়ার সকল মানুষের নেক আমল এক করলেও ছাহাবায়ে কিরাম রদ্বিয়াল্লাহু আনহুদের কয়েক মুহূর্তের আমলের সমান হবে না।\nহযরত আবদুল্লাহ ইবন উমর রাদিয়াল্লাহু আনহুমা বলেন, ‘তোমরা হযরত মুহাম্মদ সাল্লাল্লাহু আলাইহি ওয়াসাল্লামের ছাহাবীদের গালাগাল করো না। কেননা তাঁদের এক মুহূর্তের (ইবাদতের) মর্যাদা তোমাদের প্রত্যেকের জীবনের আমলের চেয়ে বেশি।’\n[সূত্রঃ ইবন মাজা : ১৬২; আহমাদ বিন হাম্বল, ফাযাইলুস ছাহাবা ১৫]।\n\nএ ব্যাপারে ইবন হাযম রাহিমাহুল্লাহর একটি মূল্যবান বাক্য রয়েছে, তিনি বলেন, ‘আমাদের কাউকে যদি যুগ-যুগান্তর ব্যাপ্ত সুদীর্ঘ হায়াত প্রদান করা হয় আর সে তাতে অব্যাহতভাবে ইবাদত করে যায়, তবুও তা ওই ব্যক্তির সমকক্ষ হতে পারবে না যিনি রাসূলুল্লাহ সাল্লাল্লাহু আলাইহি ওয়াসাল্লামকে এক সেকেন্ড বা তার চেয়ে বেশি সময়ের জন্য দেখেছেন।’\n[সূত্রঃ ইবন হাযম, আল-ফাছলু ফিল মিলাল ওয়াল আহওয়া ওয়ান নিহাল ২/৩৩]।\n\nইবন মুগাফফাল রাদিয়াল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেন, ‘আমার ছাহাবীদের ব্যাপারে তোমরা আল্লাহকে ভয় করো আল্লাহকে ভয় কর। আমার পরবর্তীকালে তোমরা তাঁদের সমালোচনার নিশানায় পরিণত করো না। কারণ, যে তাদের ভালোবাসবে সে আমার মুহাব্বতেই তাদের ভালোবাসবে। আর যে তাঁদের অপছন্দ করবে সে আমাকে অপছন্দ করার ফলেই তাদের অপছন্দ করবে। আর যে তাঁদের কষ্ট দেবে সে আমাকেই কষ্ট দেবে। আর যে আমাকে কষ্ট দেবে সে যেন আল্লাহকেই কষ্ট দিল। আর যে আল্লাহকে কষ্ট দেবে অচিরেই আল্লাহ তাকে পাকড়াও করবেন।’\n[সূত্রঃ তিরমিযী : ৪২৩৬; সহীহ ইবন হিব্বান-৭২৫৬]।\n\nসূতরাং উক্ত দলীল থেকে বোঝা গেল, যারা হযরত ছাহাবায়ে কিরাম রদ্বিয়াল্লাহু আনহুমদের প্রতি বিন্দু মাত্র সমালোচনা করবে, উনাদের বিরুদ্ধে স্বজন প্রীতির অপবাদ দিবে, তারা নিশ্চিত কাফির হয়ে জাহান্নামে যাবে।\nআল্লাহ পাক আরো ইরশাদ মুবারক করেন: “একমাত্র কাফিররাই তাঁদের প্রতি বিদ্বেষ পোষন করে।\n[সূরা ফাতাহ ২৯ ]।\nএ আয়াত শরীফের ব্যাখ্যায় হাদীস শরীফে বর্নিত আছে: যে ব্যক্তি হযরত ছাহাবায়ে কিরাম রদ্বিয়াল্লাহু আনহুমগনের প্রতি বিদ্বেষ পোষন করবে, সে কাফির।”\n[সূত্রঃ মিশকাত শরীফ]।\n\n‘কানযুল উম্মাল’ নামক বিখ্যাত হাদীস শরীফের কিতাবে বর্নিত আছে: “হযরত ছাহাবায়ে কিরাম রদ্বিয়াল্লাহু আনহুমগনের প্রতি মুহব্বত ঈমান, আর উনাদের প্রতি বিদ্বেষ পোষন করা কুফরী।”\n\nইমাম আবূ যুর‘আ রাহিমাহুল্লাহ বলেন, ‘যখন তুমি কোনো ব্যক্তিকে রাসূলুল্লাহ সাল্লাল্লাহু আলাইহি ওয়াসাল্লামের ছাহাবীগণের কোনো একজনের মর্যাদাহানী করতে দেখবে তখন বুঝে নেবে যে সে একজন ধর্মদ্রোহী নাস্তিক। আর তা এ কারণে যে, রাসূলুল্লাহ সাল্লাল্লাহু আলাইহি ওয়াসাল্লাম আমাদের কাছে সত্য, কুরআন সত্য। আর এ কুরআন ও সুন্নাহ আমাদের কাছে পৌঁছিয়েছেন রাসূলুল্লাহ সাল্লাল্লাহু আলাইহি ওয়াসাল্লামের ছাহাবায়ে কিরাম। নিশ্চয় তারা চায় আমাদের প্রমাণগুলোয় আঘাত করতে। যাতে তারা কিতাব ও সুন্নাহকে বাতিল করতে পারে। এরা হলো ধর্মদ্রোহী নাস্তিক। এদেরকে আঘাত করাই শ্রেয়।’\n[সূত্রঃ খতীব বাগদাদী, আল-কিফায়াহ ফী ইলমির রিওয়ায়াহ, ১/১১৯]।\n\nহুজুর পাক ছল্লাল্লাহু আলাইহি ওয়া সাল্লামের বিছাল শরীফের পর একটা মুরতাদ দল বের হবে যারা কিনা ছাহাবী রদ্বিয়াল্লাহু আনহু উনাদের প্রতি বিদ্বেষ করবে। এদের সম্পর্কে হুজুর পাক ছল্লাল্লাহু আলাইহি ওয়া সাল্লাম পূর্বেই সতর্ক করে ভবিষ্যতবানী করেছেন:\n“অতি শীঘ্রই একটি দল বের হবে, যারা আমার ছাহাবী রদ্বিয়াল্লাহু আনহুমগনকে গালি দিবে, তাঁদের নাকিছ বা অপূর্ন বলবে। সাবধান ! সাবধান ! তোমরা তাদের মজলিসে বসবে না, তাদের সাথে পানাহার করবে না, তাদের সাথে বিয়ে-শাদীর ব্যবস্থা করবে না। অন্য রেওয়াতে আছে, তাদের পেছনে নামাজ পড়বে না এবং তাদের জন্য দোয়া করবে না।”\n\nআরো ইরশাদ হয়েছে: “যখন তোমরা কাউকে আমার ছাহাবায়ে কিরাম রদ্বিয়াল্লাহু আনহুমগনকে গালি দিতে দেখবে, তখন তোমরা বলো, এ নিকৃষ্ট কাজের জন্য তোমাদের প্রতি আল্লাহ পাকের লা’নত বর্ষিত হোক।”\n[সূত্রঃ তিরমীযি শরীফ ছাহাবীদের অধ্যায়]।\n\nহযরত আনাস ইবন মালিক রাদিয়াল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেন, ‘যে ব্যক্তি আমার ছাহাবীকে গালি দেবে তার ওপর আল্লাহ, ফেরেশতা সকল মানুষের অভিশাপ। আল্লাহ তার নফল বা ফরয কিছুই কবুল করবেন না।’\n[সূত্রঃ তাবরানী-২১০৮]।\n\nহযরত আতা ইবন আবী রাবাহ রাদিয়াল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেন, ‘যে আমার ছাহাবীদের ব্যাপারে আমাকে সুরক্ষা দেবে কিয়ামতের দিন আমি তার জন্য সুরক্ষাকারী হব। আর ‘যে আমার ছাহাবীকে গাল দেবে তার ওপর আল্লাহর অভিশাপ।’\n[সূত্রঃ আহমাদ বিন হাম্বল, ফাযাইলুস ছাহাবা ১৭৩৩]।\n\nবিখ্যাত সিরাত গ্রন্থ “শিফা” তে বর্নিত আছে: “আমার ছাহাবীদের আলোচনাকালে তোমরা সংযত থেকো।”\n\nমহান আল্লাহ ঈমানদারগণকে ছাহাবায়ে কেরাম -এর জন্য দো‘আ প্রার্থনার আদেশ করেছেন এবং সত্যিকার মুমিনগণ তা বাস্তবায়নও করেছেন। কিন্তু কতিপয় লোক কুরআন ও হাদীছ নির্দেশিত এই পথ প্রত্যাখ্যান করে চরম ধৃষ্টতার পরিচয় দিয়েছে। ক্ষমা প্রার্থনার পরিবর্তে তারা তাঁদেরকে দিয়েছে গালি এবং প্রশংসার পরিবর্তে করেছে নিন্দা।\n\nপরিশেষে, ছাহাবীগণের মধ্যে যেসব মতানৈক্য হয়েছে, তদ্বিষয়ে আমাদের করণীয় কি?\nসালাফে ছালেহীনের এক ব্যক্তিকে যখন এ বিষয়ে জিজ্ঞেস করা হয়েছিল, তখন তিনি স্পষ্ট ভাষায় বলেছিলেন, আল্লাহ তা থেকে আমাদের তরবারীকে মুক্ত রেখেছেন। অতএব, আমরা তা থেকে আমাদের যবানকেও মুক্ত রাখব’।\n[ঘটনাটি ওমর বিন আব্দুল আযীয (রহঃ) থেকে বর্ণনা করা হয়।\nদ্রঃ হিলইয়াতুল আওলিয়া, ৯/১১৪; আল-মুজালাসাহ/১৯৬৫]।\n\nআরেকজনকে এ বিষয়ে জিজ্ঞেস করা হ’লে তিনি নিম্নোক্ত আয়াত তেলাওয়াত করেন, ‘তারা ছিল এক সম্প্রদায়, যারা গত হয়ে গেছে। তারা যা করেছে, তা তাদেরই জন্য। তারা কি করত, সে সম্পর্কে তোমরা জিজ্ঞাসিত হবে না’ (সূরা বাক্বারাহ ১৩৪)\n[দ্রঃ খাল্লাল, আস-সুন্নাহ, ২/৪৮১]।\n\nعن أبى بردة رضي الله عنه قال : قال رسول الله -صلى الله عليه وسلم – النجوم أمنة للسماء فإذا ذهبت النجوم أتى السماء ما توعد ، وأنا أمنة لأصحابي فإذا ذهبت أتى أصحابي ما يوعدون ، وأصحابي أمنة لأمتي فإذا ذهب أصحابي أتى أمتي ما يوعدون.\n\nঅর্থঃ হযরত আবু বুরদাহ(রাঃ) হতে বর্ণিত যে, রাসুলুল্লাহ (صلى الله عليه و آله و سلم) ইরশাদ করেছেন যে, নক্ষত্র সমুহ আসমানের জন্য আমানত স্বরুপ। যখন নক্ষত্রগুলি বিলুপ্ত হয়ে যাবে, তখন আসমানকে দেওয়া প্রতিশ্রুতি অনুযায়ী কেয়ামত চলে আসবে। এবং আমি আমার সাহাবীদের জন্য আমানত স্বরুপ। অতএব যখন আমি ইহকাল ত্যাগ করব তখন তাঁদেরকে দেওয়া প্রতিশ্রুতি অনুযায়ী তাঁদের (সাহাবাদের) মধ্যে ইজতেহাদি মতানৈক্য দেখা দিবে। এবং আমার সাহাবীরা উম্মতের জন্য আমানত স্বরুপ। অতএব যখন তাঁদের যুগের অবসান ঘটবে তখন আমার উম্মতের মধ্যে বিভিন্ন রকমের ফেতনা-ফ্যাসাদের সুত্রপাত ঘটবে।\n[সূত্রঃ মুসলিম শরীফ ২য় খন্ড, পৃষ্ঠা ৩০৮]।\n\nউক্ত হাদিস দ্বারা বুঝা গেল যে, সাহাবায়ে কেরামের যুগ ছিল স্বর্ণের যুগ। তাঁদের মধ্যকার কিছু বিষয়াদি নিয়ে পারস্পরিক মতানৈক্য ছিল ইজতিহাদী।\n\nছাহাবায়ে কেরাম সম্পর্কে আমাদের অন্তঃকরণকে নিষ্কলুষ রাখতে হবে। তাঁদের প্রতি হৃদয়ে কোন হিংসা-বিদ্বেষ বা ঘৃণা থাকবে না; থাকবে না কোন প্রকার শত্রুতা। বরং হৃদয়ের মণিকোঠায় স্থান পাবে শুধু ভালবাসা, অনুগ্রহ আর সহানুভূতি।\n\nوصلى الله على سيدنا محمد وعلى آله وصحبه أجمعين. والحمد لله رب العالمين\n__________"},{"1":"সাহাবায়ে কেরাম (رضي الله عنه)-এর সমালোচনা নিষেধ","2":"সাহাবায়ে কেরাম (رضي الله عنه)-এর সমালোচনা নিষেধ\n\n🖋মুফতী মাওলানা এস, এম, সাকীউল কাউসার\n\nমহান সাহাবায়ে কেরাম (رضي الله عنه)-দের কোনো সমালোচনা করা কোরআন-সুন্নাহ অনুযায়ী হারাম বা নিষিদ্ধ। আজকাল অনেক দরবারি বা ত্বরিকতপন্থিদের দেখা যায় মহান সাহাবায়ে কেরাম (رضي الله عنه)-দের সমালোচনা করতে। আমার অনুরোধ থাকবে, আপনারা মহান আহলে বাইতকে ভালোবাসতে গিয়ে সাহাবায়ে কেরাম (رضي الله عنه)-দের শানে বেয়াদবি করবেন না; কারণ ইসলামের গোড়াপত্তন থেকে শুরু করে আজ পর্যন্ত চার মাজহাবের ইমামবৃন্দ, তাবেঈন, তাবে তাবেঈন-সহ কোনো আওলিয়ায়ে কেরাম (رحمة الله)-বৃন্দ সাহাবায়ে কেরাম (رضي الله عنه)-দের সমালোচনা করেননি। অতএব, আমাদের সাবধান হওয়া জরুরি।\n\n ﻋﻦ ﺍﺑﯽ ﺳﻌﯿﺪ ﺍﻟﺨﺪﺭﯼ ﺭﺿﯽ ﺍﻟﻠﮧ ﺗﻌﺎﻟﯽ ﻋﻨﮧ ﻗﺎﻝ ﻗﺎﻝ ﺭﺳﻮﻝ ﺍﻟﻠﮧ ﺻﻠﯽ ﺍﻟﻠﮧ ﻋﻠﯿﮧ ﻭﺳﻠﻢ ﻭﻻ ﺗﺴﺒﻮﺍ ﺍﺻﺤﺎﺑﯽ ﻓﻠﻮ ﺍﻥّ ﺍﺣﺪﮐﻢ ﺍﻧﻔﻖ ﻣﺜﻞ ﺍﺣﺪ ﺫﮬﺒﺎ ﻣﺎ ﺑﻠﻎ ﻣﺪّ ﺍﺣﺪﮬﻢ ﻭﻻ ﻧﺼﻔﮧ –\n\nঅর্থাৎ,হযরত আবু সাঈদ খুদরী (رضي الله عنه)র থেকে বর্ণিত; তিনি বলেন, নবী করীম সাল্লাল্লাহু আলাহি ওয়াসাল্লাম ইরশাদ করেন – “আমার কোনো সাহাবীকে মন্দ বলো না। তোমাদের কেউ যদি উহুদ পর্বততুল্য স্বর্ণও খয়রাত করে, তবুও তাঁদের সোয়া সের যব সদকা করার সমানও হতে পারেনা; বরং এর অর্ধেকেরও বরাবর হতে পারেনা ।”\n\n[বুখারী, ১ম খণ্ড, ৫১৮ পৃষ্ঠা; তিরমিযী, ২য় খণ্ড, ২২৫ পৃষ্ঠা]\n\n ﻋﻦ ﻋﺒﺪ ﺍﻟﻠﮧ ﺑﻦ ﺍﻟﻤﻐﻔﻞ ﺭﺿﯽ ﺍﻟﻠﮧ ﻋﻨﮧ ﻗﺎﻝ ﻗﺎﻝ ﺭﺳﻮﻝ ﺍﻟﻠﮧ ﺻﻠﯽ ﺍﻟﻠﮧ ﻋﻠﯿﮧ ﻭﺳﻠﻢ ﻓﯽ ﺍﺻﺤﺎﺑﯽ ﻻ ﺗﺘﺨﺬﻭ ﺍﻧﺘﻢ ﻋﺮﺿﺎ ﻣﻦ ﺑﻌﺪﯼ ﻓﻤﻦ ﺍﺣﺒﮭﻢ ﻓﺒﺤﺒﯽ ﺍﺣﺒﮭﻢ ﻭﻣﻦ ﺍﺑﻐﻀﮭﻢ ﻓﺒﺒﻐﻀﯽ ﺍﺑﻐﻀﮭﻢ –\n\nঅর্থাৎ, হযরত আব্দুল্লাহ ইবনে মুগাফফাল (رضي الله عنه) থেকে বর্ণিত; তিনি বলেন, হুজুর আকরাম সল্লাল্লাহু আলাইহি ওয়াসাল্লাম ইরশাদ করেছেন – “আমার সাহাবীদের ব্যাপারে আল্লাহকে ভয় করো, তাঁদেরকে ভৎর্সনা ও বিদ্রূপের লক্ষ্যবস্তুতে পরিণত করো না। যে ব্যক্তি আমার সাহাবীকে মহব্বত করলো, সে আমার মুহাব্বতে তাঁদেরকে মুহাব্বত করলো এবং যে ব্যক্তি তাঁদের প্রতি বিদ্বেষ পোষণ করলো, সে আমার প্রতি বিদ্বেষ পোষণের কারণেই তাঁদের প্রতি বিদ্বেষ পোষণ করলো।” [তিরমিযি শরীফ,২য় খণ্ড, ২২৫ পৃষ্ঠা]\n\n ﻋﻦ ﺍﺑﻦ ﻋﻤﺮ ﺭﺿﯽ ﺍﻟﻠﮧ ﺗﻌﺎﻟﯽ ﻋﻨﮧ ﻗﺎﻝ ﻗﺎﻝ ﺭﺳﻮﻝ ﺍﻟﻠﮧ ﺻﻠﯽ ﺍﻟﻠﮧ ﻋﻠﯿﮧ ﻭﺳﻠّﻢ ﺍﺫﺍ ﺭﺍﯾﺘﻢ ﺍﻟﺬﯾﻦ ﯾﺴﺒّﻮﻥ ﺍﺻﺤﺎﺑﯽ ﻓﻘﻮﻟﻮﺍ ﻟﻌﻨۃ ﺍﻟﻠﮧ ﻋﻠﯽ ﺷﺮّﮐﻢ –\n\nঅর্থাৎ, হযরত আব্দুল্লাহ ইবনে ওমর (رضي الله عنه) হতে বণির্ত; তিনি বলেন, হুজুর আকরাম সাল্লাল্লাহু আলাইহি ওয়াসাল্লাম ইরশাদ করেন – “যখন তোমরা এ ধরনের লোক দেখবে, যারা আমার সাহাবীকে মন্দ বলে, তখন তাদের উদ্দেশে বলে দাও, তোমাদের অনিষ্টের প্রতি আল্লাহর অভিশাপ (বর্ষিত) হোক”। [তিরমিযী, ২য় খণ্ড, ২২৫ পৃষ্ঠা]।\n\n"}]