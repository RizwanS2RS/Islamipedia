[
    {
        "1": "সফর সংক্রান্ত প্রশ্নোত্তর ও মাসায়েল",
        "2": ""
    },
    {
        "1": "কসর কখন করবে এবং মুসাফির কসর না পড়ে পূর্ণ নামায পড়তে পারবে কি?",
        "2": "জিজ্ঞাসা–৬২৩: কসর নামাজের শর্ত কি? ৬ থেকে ১০ ঘন্টার যাত্রায় কি কসর আদায় করতে হবে? কসর শর্ত পূরণ হলেও কসর নামাজ না পড়লে গুনাহ হবে?–ওয়াহিদুজ্জামান।\nজবাব:\nএক. কসর পড়ার জন্য শর্ত হল, মুসাফির হওয়া। ৪৮ মাইল (৭৭.২৪৬৪কিলোমিটার) বা এর বেশি সফর করার নিয়তে কেউ যদি নিজ গ্রাম বা শহরের সীমানা অতিক্রম করে তবে সে তখন থেকে মুসাফির গণ্য হবে এবং নামায কসর করবে। অর্থাৎ যোহর, আসর ও ইশার ফরয নামায দুই রাকাত করে আদায় করবে। আর সফর অবস্থায় কোনো স্থানে একসাথে ১৫ দিন অবস্থানের নিয়ত না করা পর্যন্ত মুসাফির থাকবে। কোনো স্থানে একসাথে ১৫ দিন অবস্থানের নিয়ত করলে মুকীম গণ্য হবে এবং পূর্ণ নামায পড়তে হবে। (শরহুল মুনয়াহ ৫৩৫, ৫৩৬, ৫৩৯ আলমুহীতুল বুরহানী ২/৩৮৭, ২/৩৮৮-৩৮৯ আলবাহরুর রায়েক ২/১২৮, ২/১৩১ আদ্দুররুল মুখতার ২/১২১, ২/১২৪-১২৫ জাওয়াহিরুল ফিক্হ ৩/৪২৮)\nকেননা, ইবন আব্বাস রাযি. থেকে বর্ণিত, রাসুলুল্লাহ ﷺ বলেছেন,\nيَا أَهْلَ مَكَّةَ ، لا تَقْصُرُوا الصَّلاةَ فِي أَدْنَى مِنْ أَرْبَعَةِ بُرُدٍ\nহে মক্কাবাসী! চার বারীদের কমে কসর করবে না।(দারা কুতনী ১/৩৮৭)\nইমাম বুখারি রহ. বলেন,\n وَكَانَ ابْنُ عُمَرَ، وَابْنُ عَبَّاسٍ رَضِيَ اللَّهُ عَنْهُمْ، يَقْصُرَانِ، وَيُفْطِرَانِ فِي أَرْبَعَةِ بُرُدٍ وَهِيَ سِتَّةَ عَشَرَ فَرْسَخًا\nইবনে উমর রাযি এবং  ইবনে আব্বাস রাযি চার বারীদ সফরের সময় কসর পড়া এবং রোযা ভাঙ্গার কথা বলেছেন। আর সেটি হল, ১৬ ফরসখ। (সহিহ বুখারি, নামায কসর করা অধ্যায়)\nএক ফরসখ তিন মাইল হয়ে থাকে। সুতরাং প্রত্যেক বারীদ হয় ১২ মাইল। আর চার বারীদকে ১২ দিয়ে গুণ দিলে কিংবা ষোল ফরসখকে তিন দিয়ে গুণ দিলে হয় ৪৮ মাইল। অতএব, সফরের দূরত্ব দাঁড়াচ্ছে ৪৮ মাইল। ( কামুসুল ফিকহ ২/৩১৪ আল ফিকহুল ইসলামী ওয়া আদিল্লাতুহু ১/৭৫)\nদুই. মুসাফিরের জন্য যোহর আসর ও ইশার ফরয নামায দুই রাকাত পড়া (কসর) ওয়াজিব;  চার রাকাত (পূর্ণ পড়া) নাজায়েয। কারণ মুসাফিরের নামাযের বিধান হল কসর।\nতবে যদি ভুলে ৪ রাকাত পড়ে ফেলে তাহলে ২ রাকাত পড়ে যদি বৈঠক করে থাকে তাহলে প্রথম ২ রাকাত ফরয হবে, আর বাকি ২ রাকাত নফল হিসেবে ধর্তব্য হবে। কিন্তু সালাম ফিরাতে দেরী হওয়ায় সিজদায়ে সাহু ওয়াজিব হবে। যদি নামাযের শেষে সেজদায়ে সাহু দেয়, তাহলে নামায হয়ে যাবে। আর যদি সেজদায়ে সাহু না দেয়, তাহলে নামায পুনরায় পড়তে হবে।\nযদি ২ রাকাতের পর বৈঠক না করে থাকে, তাহলে নামায হয় নি, নামাযটি পূণরায় পড়তে হবে।\nএর দলিল হল, আয়েশা রাযি. বলেন,\nفُرِضَتِ الصَّلَاةُ رَكْعَتَيْنِ رَكْعَتَيْنِ فِي الْحَضَرِ وَالسَّفَرِ، فَأُقِرَّتْ صَلَاةُ السَّفَرِ، وَزِيدَ فِي صَلَاةِ الْحَضَرِ\nমুকিম ও মুসাফির অবস্থায় নামায দু’দু রাক’আত ফরজ করা হয়েছিল। পরে সফরের নামায ঠিক রাখা হল কিন্তু মুকিমের নামাযে বৃদ্ধি করা হল। (বুখারী ১০৪০ মুসলিম ৬৮৫)\nঅপর হাদিসে এসেছে,\nعِيسَى بْنُ حَفْصِ بْنِ عَاصِمِ بْنِ عُمَرَ بْنِ الْخَطَّابِ عَنْ أَبِيهِ قَالَ صَحِبْتُ ابْنَ عُمَرَ فِى طَرِيقٍ – قَالَ – فَصَلَّى بِنَا رَكْعَتَيْنِ ثُمَّ أَقْبَلَ فَرَأَى نَاسًا قِيَامًا فَقَالَ مَا يَصْنَعُ هَؤُلاَءِ قُلْتُ يُسَبِّحُونَ. قَالَ لَوْ كُنْتُ مُسَبِّحًا أَتْمَمْتُ صَلاَتِى يَا ابْنَ أَخِى إِنِّى صَحِبْتُ رَسُولَ اللَّهِ – ﷺ – فِى السَّفَرِ فَلَمْ يَزِدْ عَلَى رَكْعَتَيْنِ حَتَّى قَبَضَهُ اللَّهُ عَزَّ وَجَلَّ وَصَحِبْتُ أَبَا بَكْرٍ فَلَمْ يَزِدْ عَلَى رَكْعَتَيْنِ حَتَّى قَبَضَهُ اللَّهُ عَزَّ وَجَلَّ وَصَحِبْتُ عُمَرَ فَلَمْ يَزِدْ عَلَى رَكْعَتَيْنِ حَتَّى قَبَضَهُ اللَّهُ تَعَالَى وَصَحِبْتُ عُثْمَانَ فَلَمْ يَزِدْ عَلَى رَكْعَتَيْنِ حَتَّى قَبَضَهُ اللَّهُ تَعَالَى وَقَدْ قَالَ اللَّهُ عَزَّ وَجَلَّ (لَقَدْ كَانَ لَكُمْ فِى رَسُولِ اللَّهِ أُسْوَةٌ حَسَنَةٌ\nইবনে উমর রাযি. বলেন, নিশ্চয় আমি রাসুলুল্লাহ ﷺ এর সাথে সফর করেছি, তিনি মৃত্যুবরণ করার আগ পর্যন্ত সফরে ২ রাকাতের বেশি পড়েন নি। আমি আবু বকর রাযি. এর সাথেও সফর করেছি, তিনিও আমরণ সফরে ২ রাকাতই পড়েছেন। আমি উমর রাযি. এর সাথেও সফর করেছি তিনি মৃত্যু পর্যন্ত সফরে ২ রাকাতের বেশি পড়েন নি। আমি  উসমান রাযি. এর সাথেও সফর করেছি, তিনিও মৃত্যুর আগ পর্যন্ত সফরে ২ রাকাতের বেশি পড়েন নি। আর আল্লাহ তায়ালা বলেছেন, আমি তোমাদের জন্য রাসুলুল্লাহ ﷺ এর মাঝে রেখেছি উত্তম আদর্শ। (মুসলিম ১৬১১"
    },
    {
        "1": "মুসাফির কসর না করে ভুলে চার রাকাতই পড়ে ফেললে কী করণীয়?",
        "2": "জিজ্ঞাসা–১৭৫: কসর নামাযের নিয়ত করে নাময শুরু করে ভুলে চার রাকাতই পড়ে ফেললাম এখন কি আবার নামায পড়বো নাকি ? কষ্ট করে উত্তর দিলে কৃতজ্ঞ থাকবো।–মুহাম্মাদ আল-আমীন : alaminfardosh@gmail.com\n\nজবাব: মুসাফির ব্যক্তি কসর না করে যদি ভুলে চার রাকাতই পড়ে নেয় সেক্ষেত্রে দেখতে হবে সে দুই রাকাতের পর বৈঠক করেছে কি না, যদি করে থাকে তাহলে তার ঐ ফরয নামায আদায় হয়ে যাবে। এক্ষেত্রে প্রথম দুই রাকাত ফরয এবং শেষ দুই রাকাত নফল হবে। আর ঐ ভুলের কারণে তাকে সাহু সিজদা করতে হবে। হাসান বসরী রাহ. বলেন, কোনো মুসাফির ভুলে যোহরের নামায চার রাকাত পড়ে নিলে সাহু সিজদা করবে।(মুসান্নাফ আবদুর রাযযাক ২/৫৪১)\n\nআর দুই রাকাত শেষে যদি বৈঠক না করে তবে তার ফরয বাতিল হয়ে ঐ নামায নফল হয়ে যাবে। তাই এ অবস্থায় তাকে পুনরায় দুই রাকাত ফরয পড়ে নিতে হবে।(মারাকিল ফালাহ ২৩১; শরহুল মুনইয়াহ ৫৩৯; আদ্দুররুল মুখতার ২/১২৮)\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী\n"
    },
    {
        "1": "ঢাকা শহরের সফরের সীমানা কোনখান থেকে ধর্তব্য হবে?",
        "2": "জিজ্ঞাসা–৮৩৯: আসসালামুআলাইকুম। হযরত আমার বাসা মনিপুর। আমার অনেক আত্মীয় স্বজন কুমিল্লাতে থাকেন। আমি মাঝে মধ্যে ওইখানে বেড়াতে যাই। আমার প্রশ্ন, কুমিল্লাতে গেলে কসরের জন্য আমি সফরের দূরত্ব (প্রায় ৮০ কি.মি.) বিবেচনা করবো কোথায় থেকে (মিরপুর নাকি কাচপুর ব্রীজ)? দয়া করে জানাবেন। আল্লাহ আপনাকে উত্তম জাযা দান করুন।–Mohammad Tafsir Ahmed\n\nজবাব: وعليكم السلام ورحمة الله وبركاته\n\nযে ব্যক্তি কমপক্ষে ৪৮মাইল (৭৭.২৪৬৪ কিলোমিটার) সফর করার নিয়তে নিজ আবাদীর লোকালয় থেকে বের হয়েছে, সে শরীআতের পরিভাষায় মুসাফির হিসেবে গণ্য হবে। (ফাতাওয়া হিন্দিয়া ১/১৩৯ আসারুস সুনান ২৬৩)\n\nঢাকা শহরের সীমানা হল উত্তরে টঙ্গীব্রিজ, দক্ষিনে বাবু বাজার ব্রিজ,দক্ষিন-পূর্ব দিকে কাঁচপুর ব্রিজ এবং পশ্চিম দিকে গাবতলী ব্রিজ। অর্থাৎ উল্লেখিত ব্রিজগুলোর পূর্ব পর্যন্ত ঢাকা সিটির সীমানা। কেননা উল্লেখিত ব্রিজগুলোর ভিতরের এলাকাগুলো আবাদী ও জনবসতি দ্বারা সংযুক্ত।\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    },
    {
        "1": "শিক্ষা অর্জনের উদ্দেশ্যে নারীরা মাহরাম ছাড়া সফর করতে পারবে কি?",
        "2": "জিজ্ঞাসা–৩৫১: আসসালামু আলাইকুম। মাহরাম ছাড়া ত মেয়েদের সফরের দূরত্বে একা যাওয়া নিষেধ, তাহলে অনেক মেয়ে আছে যাদের বাড়ী এক জেলায় কিন্তু হোস্টেলে থেকে অন্য জেলায় পড়ালেখা করে তাদের ক্ষেত্রে হুকুম কি?– Muhaimin\n\nজবাব:  وعليكم السلام ورحمة الله وبركاته\n\nপ্রিয় প্রশ্নকারী ভাই, নারীকে মাহরাম ব্যতীত সফর করতে না দেওয়া ইসলামের ব্যাপক এক কুশলী বিধান। মাহরাম পুরুষ এজেন্যেই সঙ্গে থাকবে হবে, যেন সে তাকে লোলুপ ও পাপাচারীদের থেকে সংরক্ষণ করতে ও নিরাপত্তা দিতে পারে । মাহরাম কোন পুরুষ তাদের সাথে না থাকলে দুশ্চরিত্রের লোকদের মনে তাদের প্রতি কুচিন্তা জাগ্রত হওয়া অসম্ভব কিছু নয়। এভাবে তারা তাদের পিছু নিতে পারে। আর নারীরা তো প্রকৃতিগতভাবেই দুর্বল। তারা তাদের মান, ইযযত, আব্রু নিয়ে সামান্যতেই বিব্রত বোধ করে। এমতাবস্থায় দুষ্টলোকেরা তাদের পিছু নিলে বাধা দেওয়া বা আত্মরক্ষামূলক কিছু করা তাদের জন্য কষ্টকর তো বটেই।\n\nহাদীস শরীফে এসেছে, ইবনে আববাস রাযি. থেকে বর্ণিত, নবী করীম ﷺ বলেছেন,\n\nلاَ تُسَافِرِ الْمَرْأَةُ إِلاَّ مَعَ ذِي مَحْرَمٍ، وَلاَ يَدْخُلُ عَلَيْهَا رَجُلٌ إِلاَّ وَمَعَهَا مَحْرَمٌ ‏”‏‏.‏ فَقَالَ رَجُلٌ يَا رَسُولَ اللَّهِ إِنِّي أُرِيدُ أَنْ أَخْرُجَ فِي جَيْشِ كَذَا وَكَذَا، وَامْرَأَتِي تُرِيدُ الْحَجَّ‏.‏ فَقَالَ ‏”‏ اخْرُجْ مَعَهَا\n\nকোনো মহিলা তার মাহরাম ব্যতিরেকে সফর করবে না এবং কোনো পুরুষ মাহরাম ছাড়া কোনো মহিলার নিকট যাবে না। অতপর এক ব্যক্তি বললেন, হে আল্লাহর রাসূল! আমি অমুক সৈন্যদলের সাথে জিহাদে যেতে চাই আর আমার স্ত্রী হজ্বে যেতে চায়। নবী করীম ﷺ বললেন, তুমিও তার সাথে হজ্বে যাও। (সহীহ বুখারী ১৭৪০)\n\nউক্ত হাদিস থেকে স্পষ্টভাবে প্রমাণিত হয়, মাহরাম ব্যতীত সফর করতে না পারার এই হুকুম সকল প্রকার সফরের জন্য সমভাবে প্রযোজ্য; এমনকি হজ্জের সফরের ক্ষেত্রেও।\n\nসুতরাং যে সব মেয়ে  হোস্টেল থাকে তাদের ক্ষেত্রে আমাদের পরামর্শ হল, তার মাহরাম তাকে হোস্টেল পৌঁছে দেবেন। আবার যখন ফেরার প্রয়োজন পড়বে, তখন মাহরামের সঙ্গে তিনি সফর করবেন। কিন্তু মাহরাম ছাড়া সফর করার অনুমতি শরিয়তে কোনভাবেই দেয় না। আর শরিয়তের বিধান মানার মাঝেই রয়েছে কল্যাণ ও নিরাপত্তা।\n\nআল্লাহ তাওফিকদাতা।\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    },
    {
        "1": "এক সফরে একাধিক ওমরাহ করা",
        "2": "জিজ্ঞাসা–৪৩০: আসসালামুআলাইকুম। আমার বড় ভাই এখন মক্কায় আছেন হজ্বের উদ্দেশ্যে। ইনশাল্লাহ আমি আগামী বছর হজ্বে যাবো। এখন কি আমার বড় ভাই আমার নামে উমরাহ আদায় করতে পারবেন?– মোহাম্মদ তাফসির আহমেদ\n\nজবাব: وعليكم السلام ورحمة الله\n\nহজের সফরে রাসূলুল্লাহ ﷺ  একবারের বেশি ওমরাহ পালন করেন নি এবং তার সাথে যত সাহাবী হজ করেছেন, তাদের কেউ ঐ সফরে এক বারের বেশি ওমরাহ করেছেন বলে প্রমাণ পাওয়া যায় না। এ ছাড়াও রাসূলুল্লাহ ﷺ যত বার ওমরাহ করেছেন, তিনি মক্কার বাহির থেকে মক্কায় প্রবেশের পূর্বে মীকাত থেকে ইহরাম বেঁধে ওমরাহ করেছেন। কিন্তু মক্কায় প্রবেশের পর মক্কা থেকে বের হয়ে হারাম এলাকার বাইরে গিয়ে ইহরাম বেঁধে এসে, তিনি কখনো ওমরাহ করেন নি। এমনকি হিজরতের পূর্বে রাসূল ﷺ তেরো বছর মক্কায় অবস্থান করেন। এ সময় তিনি কখনো মক্বার বাইরে গিয়ে ইহরাম বেঁধে এসে ওমরাহ করেন নি। হজের সফরে রাসূল ﷺ তার সাথী-তামাত্তু হজকারীদের উমরা আদায়ের পর মক্কায় হালাল অবস্থায় অবস্থান করার নির্দেশ দেন। তিনি বলেন, وَأَقِيمُوا حَلَالًا حَتَّى إِذَا كَانَ يَوْمُ التَّرْوِيَةِ فَأَهِلُّوا بِالْحَجِّ অর্থাৎ, তোমরা হালাল অবস্থায় মক্কায় অবস্থান কর। অতঃপর আট তারিখ ইয়ামুত তারওয়িয়ার দিন তোমরা হজের ইহরাম বাঁধ। (মুসলিম ২১৬) তাই সুন্নাত হচ্ছে, হাজীগণ হজের সময় তামাত্তুর ওমরাহ শেষ করে, হালাল অবস্থায় মক্কা অবস্থান করবেন; হজের সফরে একাধিক ওমরাহ না করা। বার বার উমরা না করে, বার বার তাওয়াফ করাই হল অধিক গুরুত্বপূর্ণ। তবে যখন ওমরাহকারীদের খুব ভীড় থাকবে তখন বেশি বেশি তাওয়াফ না করে বেশি বেশি সালাত, কুরআন তেলাওয়াত ও যিকিরে ব্যস্ত থাকা।\n\nতবে হ্যাঁ, আপনার ভাই যদি মদীনা থেকে আবার মক্কায় আসেন তাহলে তিনি আরেকটি ওমরাহ করার সুযোগ পাবেন। আর সেটা তিনি আপনার পক্ষ থেকে করতে পারেন। (হিদায়া ১/২৩৫)\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    },
    {
        "1": "দেশ-বিদেশ ভ্রমণ সম্পর্কে ইসলাম কী বলে?",
        "2": "জিজ্ঞাসা–৫৫৪: দেশ-বিদেশ ঘুরার ব্যাপারে ইসলাম কী বলে? এটা কি কাফেরদের অনুসরণ কিংবা টাকার অপচয় হবে?-Afrina\n\nজবাব:\n\nএক-  আমোদ-প্রমোদ, বিনোদন ও অবকাশ যাপনের উদ্দেশ্যে নোংরা ও অশ্লীল-পরিবেশে ভ্রমণ করা জায়েয নেই। কেননা, মুমিন গুনাহর পরিবেশ থেকে নিজেকে দূরে রাখার ব্যাপারে আদিষ্ট। ফাতাওয়া লাজনাতিদ্দায়িমা (২৬/২২৪)-তে বলা হয়েছে,\n\nإذا كانت هذه السياحة مشتملة على تسهيل وتيسير فعل المعاصي والمنكرات والدعوة إليها : فإنه لا يجوز لمسلم يؤمن بالله واليوم الآخر أن يكون عوناً على معصية الله ومخالفة أمره ، ومن ترك شيئاً لله عوَّضه الله خيراً منه\n\n‘যদি ভ্রমণটি হয় এমন যে, এর কারণে গুনাহ ও নাফরমানি সহজ হয় এবং গুনাহর প্রতি আকর্ষণ তৈরি হয় তাহলে যে মুসলিম আল্লাহ ও আখেরাত দিবসকে বিশ্বাস করে তার জন্য জায়েয নেই, আল্লাহর অবাধ্যতা ও তাঁর হুকুমের বিরোধিতা করার কাজে সহযোগিতা করা। আর যে ব্যক্তি আল্লাহর জন্য কোনো কিছু ছেড়ে দিবে আল্লাহ এর পরিবর্তে তাকে এর চাইতে উত্তম জিনিস দান করেন।’\n\nএধরণের ভ্রমণ সম্পর্কে ইমাম আহমদ রহ. জিজ্ঞেস করা হয়েছিল। তিনি উত্তর দিয়েছিলেন,\n\nما السياحة من الإسلام في شيء ، ولا من فعل النبيين ولا الصالحين\n\nএধরণের ভ্রমণ ইসলামে নেই। নবীগণ কিংবা নেককারগণ এধরণের ভ্রমণ করেন নি। (তালবীসে ইবলীস ৩৪০)\n\nদুই- পক্ষান্তরে ভ্রমণ যদি হয় মহৎ কোনো উদ্দেশ্য তাহলে ইসলামে ভ্রমণের অনুমতি আছে; বরং ক্ষেত্র বিশেষ ভ্রমণ একপ্রকার ইবাদতও বটে। যেমন,\n\n১. হজ ও ওমরাহর উদ্দেশ্যে ভ্রমণ। হজের ভ্রমণ হয় হজের মাসগুলোতে আর ওমরাহর ভ্রমণ হতে পারে সারা বছর।\n\n২. ইসলামের দাওয়াত দেয়ার উদ্দেশ্যে ভ্রমণ। এ উদ্দেশ্যে ভ্রমণ নবী-রাসুলগণ, সাহাবায়ে কেরাম কিংবা নেককারগণ করেছেন। যাদের ভ্রমণ-কাহিনি আজও ইসলামের ইতিহাসের শোভা বৃদ্ধি করে যাচ্ছে এবং মুসলিম উম্মাহর মাঝে প্রেরণা জুগিয়ে যাচ্ছে। বরং বলা যায়, এই জাতীয় নেক-ভ্রমণের উসিলাতেই ইসলাম আজ সারা দুনিয়ায় বিস্তৃত।\n\n৩. জিহাদের উদ্দেশ্যে ভ্রমণ। যেমন, এ মর্মে হাদিস শরিফে এসেছে, রাসূলুল্লাহ ﷺ বলেছেন,\n\nإِنَّ سِيَاحَةَ أُمَّتِي الجِهَادُ فِي سَبِيلِ اللَّهِ\n\nনিশ্চয় আমার উম্মতের ভ্রমণ হল, আল্লাহর রাস্তায় জিহাদ। (আবু দাউদ ২৪৮৬)\n\n৪. ইলম শেখা, শেখানো ও আত্নশুদ্ধির উদ্দেশ্যে ভ্রমণ। বিশেষত এ ভ্রমণের উসিলাতেই আমরা হাদিসের বিশাল ভাণ্ডার পেয়েছি। এমনকি খতিব বাগদাদি রহ. এ শ্রেণীর ভ্রমণ-কাহিনি নিয়ে الرحلة في طلب الحديث (হাদিস অন্বেষণে ভ্রমণ) নামক বিশাল কিতাবও লিখেছেন।\n\n৫. শিক্ষা ও উপদেশ গ্রহণের উদ্দেশ্যে ভ্রমণ। যেমন, এ মর্মে আল্লাহ তাআলা বলেন,\n\nقُلْ سِيرُوا فِي الْأَرْضِ فَانظُرُوا كَيْفَ كَانَ عَاقِبَةُ الْمُجْرِمِينَ\n\nবলুন, পৃথিবী পরিভ্রমণ কর এবং দেখ অপরাধীদের পরিণতি কি হয়েছে। (সূরা নামল ৬৯)\n\n৬. আল্লাহ তাআলা সৃষ্টি সম্পর্কে যে বিবরণ দিয়েছেন তা অবলোকন করে ঈমান ও আমলকে মজবুত করাএবং দৈহিক ও মানসিক প্রশান্তি লাভ করার উদ্দেশ্যে ভ্রমণ। আল্লাহ তাআলা বলেন,\n\nقُلْ سِيرُوا فِي الْأَرْضِ فَانظُرُوا كَيْفَ بَدَأَ الْخَلْقَ ثُمَّ اللَّهُ يُنشِئُ النَّشْأَةَ الْآخِرَةَ إِنَّ اللَّهَ عَلَى كُلِّ شَيْءٍ قَدِيرٌ\n\nবলুন, তোমরা পৃথিবীতে ভ্রমণ কর এবং দেখ, কিভাবে তিনি সৃষ্টিকর্ম শুরু করেছেন। অতঃপর আল্লাহ পুর্নবার সৃষ্টি করবেন। নিশ্চয় আল্লাহ সবকিছু করতে সক্ষম। (সূরা আনকাবুত ২০)\n\nতিন- এটা কারো অজানা নয় যে, বর্তমানের পর্যটন কেন্দ্রগুলো প্রকাশ্য অশ্লীলতা, অবাধ শরীর প্রদর্শনের প্রতিযোগিতা, নেশাখোরদের আড্ডাসহ বিভিন্ন নোংরা ও বিব্রতকর পরিবেশ দ্বারা ভরপুর। সুতরাং সন্দেহ নেই, এধরণের পর্যটন কেন্দ্রগুলো কাফেরদের সাদৃশ্যতা, তাদের কথিত চরিত্র ও সভ্যতার প্রতিনিধিত্ব করছে। তাছাড়া নিরাপত্তাহীনতা তো আছেই। সুতরাং এ জাতীয় ভ্রমণ ও পর্যটন মানে নিঃসন্দেহে কাফেরদের অনুসরণ ও টাকার অপচয় ছাড়া আর কিছু নয়।\n\nالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    },
    {
        "1": "ডেলিভারির জন্য অমুসলিম মহিলা ডাক্তারের কাছে যাওয়া যাবে কি?",
        "2": "জিজ্ঞাসা–৫২২: একজন মুসলিম নারী কি ডেলিভারির জন্য অমুসলিম মহিলা ডাক্তারের কাছে যেতে পারে? যদিও দেশে মহিলা অনেক ডাক্তার আছেন, কিন্তু ঐ অমুসলিম ডাক্তারের কাছে অনেক সহজ বোধ করছি।– Israt\n\nজবাব: মহিলাদের চিকিৎসার জন্য অমুসলিম মহিলা ডাক্তারের কাছে যাওয়া নিষেধ নয়। তবে মুসলিম মহিলা ডাক্তারের কাছে যাওয়া উত্তম। (সারাখসী, আল-মাবসূত ১০/১৫৬ ; কাসানী, বাদাই ৫/১২২)\n\n‘ইসলামী ফিকাহ একাডেমি’ থেকে একটি সিদ্ধান্তে এ বিষয়ে বলা হয়েছে,  তাতে রয়েছে-\nالأصل أنه إذا توافرت طبيبة متخصصة يجب أن تقوم بالكشف على المريضة ، وإذا لم يتوافر ذلك فتقوم بذلك طبيبة غير مسلمة ثقة ، فإن لم يتوافر ذلك يقوم به طبيب مسلم ، وإن لم يتوافر طبيب مسلم يمكن أن يقوم مقامه طبيب غير مسلم ، على أن يطّلع من جسم المرأة على قدر الحاجة في تشخيص المرض ومداواته وألا يزيد عن ذلك وأن يغض الطرف قدر استطاعته ، وأن تتم معالجة الطبيب للمرأة هذه بحضور محرم أو زوج أو امرأة ثقة خشية الخلوة\n\nশরিয়তের মূল বিধান হচ্ছে- বিশেষজ্ঞ মহিলা ডাক্তার মহিলা রোগীর চেক-আপ করবেন। যদি মুসলিম মহিলা ডাক্তার না পাওয়া যায় তাহলে বিশ্বস্ত অমুসলিম মহিলা ডাক্তার মহিলা রোগীর চেক-আপ করবেন। যদি অমুসলিম মহিলা ডাক্তারও না পাওয়া যায় তাহলে মুসলিম পুরুষ ডাক্তার মহিলা রোগীর চেক-আপ করবেন। যদি মুসলিম ডাক্তারও না পাওয়া যায় তাহলে অমুসলিম পুরুষ ডাক্তার সে দায়িত্ব পালন করবেন। তবে শর্ত হল, পুরুষ ডাক্তার রোগিনীর শরীরের ততটুকু দেখবেন যতটুকু দেখা রোগ নির্ণয় ও চিকিৎসার স্বার্থে প্রয়োজন; এর বেশি দেখবে না এবং সাধ্যমত দৃষ্টি অবনত রাখবে। পুরুষ ডাক্তারকে রোগিনীর চিকিৎসা করতে হবে রোগিনীর মাহরাম কিংবা স্বামী কিংবা কোন বিশ্বস্ত নারীর উপস্থিতিতে; যাতে করে নিষিদ্ধ নির্জনবাস না ঘটে। (একাডেমীর জার্নাল থেকে সংকলিত ৮/১/৪৯)\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    },
    {
        "1": "ইসলামের দৃষ্টিতে নারীর চাকরি",
        "2": "জিজ্ঞাসা–৫০৮: আসসালামু আলাইকুম। মহিলাদের চাকরির ব্যাপারে ইসলাম কী বলে?– Tasnimah Era\n\nজবাব:وعليكم السلام ورحمة الله\n\nএক- প্রয়োজন, অপরাগতা কিংবা ঠেকায় পড়ার পরিস্থিতি ছাড়া সাধারণ অবস্থায় নারীদেরকে ঘরে অবস্থান করার নির্দেশ দেয়া হয়েছে। শরীয়ত তাদের ওপর এমন দায়িত্ব আরোপ করে নি, যার কারণে তাদের ঘরের বাইরে যেতে হয়। আল্লাহ তাআলা বলেন,\n\nوَقَرْنَ فِي بُيُوتِكُنَّ وَلَا تَبَرَّجْنَ تَبَرُّجَ الْجَاهِلِيَّةِ الْأُولَى\n\n‘আর তোমরা স্বগৃহে অবস্থান করবে এবং জাহিলিয়াতযুগের মত নিজেদেরকে প্রদর্শন করে বেড়াবে না।’(সূরা আহযাব ৩৩)\n\nরাসূলুল্লাহ ﷺ বলেন,\n\nالْمَرْأَةُ عَوْرَةٌ ، وَإِنَّهَا إِذَا خَرَجَتِ اسْتَشْرَفَهَا الشَّيْطَانُ ، وَإِنَّهَا لا تَكُونُ أَقْرَبَ إِلَى اللَّهِ مِنْهَا فِي قَعْرِ بَيْتِهَا\n\n‘নারী গোপন জিনিস, যখন সে ঘর থেকে বের হয় শয়তান তাকে তাড়া করে। আর সে আল্লাহ তাআলার সবচে’ নিকটতম তখন হয় যখন সে নিজের ঘরের মাঝে লুকিয়ে থাকে।’ (তাবরানী ২৯৭৪)\n\nনারী মসজিদে যাওয়ার বিষয়ে রাসূলুল্লাহ ﷺ বলেন,وَبُيُوتُهُنَّ خَيْرٌ لَهُنَّ ‘তাদের জন্য তাদের ঘর উত্তম।’ (আবু দাউদ ৫৬৭) এ বিষয়ে আরও বিস্তারিত জানার জন্য জন্য পড়তে পারেন–জিজ্ঞাসা নং–১৬৬\n\nদুই- নারী চাকরির খাতিরে ঘর থেকে বের হতে পারবে। তবে এর জন্য কিছু নিয়ম ও শর্ত রয়েছে। নিয়ম ও শর্তগুলো মেনে চললে নারীর জন্য ঘর থেকে বের হওয়া জায়েয হবে; অন্যথায় নয়। যেমন,\n\n– যদি সত্যিকারে তার চাকরি করার প্রয়োজন দেখা দেয় তাহলে তার জন্য চাকরি করা জায়েয হবে।\n\n– চাকরিটা তার দৈহিক, মানসিক স্বভাব ও রুচির সঙ্গে সামন্জস্যশীল হতে হবে। যেমন, ডাক্তারি, নার্সিং, শিক্ষা, সেলাই কিংবা এ জাতীয় পেশা হতে হবে।\n\n– কর্মক্ষেত্রে পর্দার পরিপূর্ণ পরিবেশ থাকতে হবে। অন্যথায় জায়েয হবে না।\n\n– চাকরির কারণে যাতে পরপুরুষের সঙ্গে সফর করতে না হয়।\n\n– কর্মক্ষেত্রে আসা-যাওয়ার পথে যাতে কোন হারাম কাজ করতে না হয়। যেমন, ড্রাইভারের সঙ্গে একাকী যাওয়া, পারফিউম ব্যবহার করা ইত্যাদি।\n\n– নারীর প্রধান কাজ ও দায়িত্ব হচ্ছে স্বামীর খেদমত করা, তার সন্তুষ্টি অন্বেষণ করা ও মাতৃত্বের দায়িত্ব পালন করা। যদি চাকরি করতে গিয়ে এসব দায়িত্ব পালনে ব্যাপক অসুবিধা হয় তাহলে তার জন্য চাকরি করা জায়েয হবে না। (ফাতাওয়াল মারআতিল মুসলিমাহ ২/৯৮১ ফিকহুন নাওয়াযিল ৩/৩৫৯)\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    },
    {
        "1": "মহিলারা সবখানে যেতে পারলে মসজিদে কেন পারবে না?",
        "2": "জিজ্ঞাসা–১৬৬: আমাদের দেশের মেয়েরা সব জায়গায় যেতে পারে এবং তা পুরুষদের সাথেই। স্কুল, কলেজ, বিশ্ববিদ্যালয়, শপিং মল, বাজার, রাস্তা ঘাট, সিনেমা হল, বাসে, অফিস আদালতে, কল কারখানায়,পার্কে, মাজারে, মন্দিরে ইত্যাদি ইত্যাদি সব স্থানেই তারা গমন করে কিন্তু সেক্ষেত্রে কোন ফিতনা হয়না, অথচ একমাত্র মসজিদে গেলেই নাকি ফিতনা হয়! যেখানে আল্লাহর রাসুল (সা) থেকে অনুমতি ছিল রাতের আঁধারেও যদি মেয়েরা মসজিদে যেতে চায় তাহলে যেন তাঁদের বাঁধা না দেওয়া হয়। মেয়েরা এমনকি ঈদের সালাত পর্যন্ত পড়তে পারে না। অথচ মেয়েদেরকে দলে দলে এমনকি হায়েজ বিশিষ্ট মেয়েদেরকেও ঈদগাহে যেতে বলা হয়েছে! যদিও মেয়েদের জন্য মসজিদে যাওয়া বাধ্যতামুলক নয়, কিন্তু প্রশ্ন হল, কারা একেবারে মসজিদে যাওয়া তাদের নিষেধ করে দিল? একটা মেয়ে দুনিয়ার সব স্থানে যেতে পারে অথচ আল্লাহর ঘরে ইবাদত করতে যেতে পারে না, এর চাইতে ভয়াবহ ব্যাপার আর কি হতে পারে? যদি একটি মেয়ে মসজিদে যেতে পারত তাহলে তাঁকে যেতে হত পরিপূর্ণ পর্দা করে, তাঁর আশেপাশের আরও ১০টা মেয়েকে দেখত পর্দা করে মসজিদে যাচ্ছে, ফলে সে পর্দার প্রতি আগ্রহী হয়ে উঠত, তাঁর অভ্যাস হয়ে যেত, এটা নিয়ে তাঁর কোন অস্বস্তি হত না। মসজিদে যাওয়ার পর তাঁর সাথে আরও ১০ টা মেয়ের সাক্ষাত হত, তাঁদের সাথে দ্বীনী কথাবার্তা, আলাপ আলোচনা করতে পারত, সে সুযোগটাও তারা পাচ্ছে না। সে যখন দেখছে সহজেই পুজা অর্চনায়, গির্জায় যাওয়া যায় অথচ মসজিদে যাওয়া যায়না তাহলে ঠিক কি কারনে অন্য সংস্কৃতি, কালচারে আগ্রহী না হয়ে ইসলামে আগ্রহী হবে ইয়াং জেনারেশনের মেয়েরা? “আব্দুল্লাহ ইবনে উমার (রাঃ) বলেছিলেন: আমি রাসুল (সাঃ) কে বলতে শুনেছি-তোমাদের স্ত্রীগণ যখন তোমাদের কাছে মসজিদে যাওয়ার জন্য অনুমতি প্রার্থনা করে তখন তাদেরকে বাধা দিও না।”  (বুখারী) আজকের বাংলাদেশে সমাজের বিশৃঙ্খলা দূর করতে অনেক বেশি সহায়ক হবে যদি আমাদের মা, বোন ও স্ত্রীরা মসজিদে যাওয়া শুরু করে। আর তাদেরকে মসজিদে নিয়ে যাওয়ার দায়িত্ব আমাদের পুরুষদেরকেই নিতে হবে। হুজুরের কাছে আমার আবেদন এই যে,উপরে উল্লেখিত কথাগুলো কি সঠিক আর যদি সঠিক না হয় তাহলে কেন..?— Sham\n\nজবাব:\n\nএক– সম্মানিত প্রশ্নকারী ভাই, হাদিসে অবশ্যই মহিলারা মসজিদে যেতে চাইলে অনুমতি দেয়ার জন্য বলা হয়েছে। যেমন, আব্দুল্লাহ ইবনে ওমর রাযি. থেকে বর্ণিত, রাসূলুল্লাহ ﷺ বলেছেন,\n\n‏ إِذَا اسْتَأْذَنَكُمْ نِسَاؤُكُمْ بِاللَّيْلِ إِلَى الْمَسْجِدِ فَأْذَنُوا لَهُنَّ\n\n‘তোমাদের কারও স্ত্রী যদি (জামাতে নামাজ পড়ার জন্য মসজিদে আসতে) অনুমতি চায়, তবে সে যেনো তাকে বাধা না দেয়।’ (বুখারী ৮৩১ ইফা)\n\nতবে বিভিন্ন হাদিসে পরিস্কারভাবে এও বলা হয়েছে, মসজিদে যাওয়া তাদের জন্য জরুরি নয় ;বরং  মসজিদ অপেক্ষা ঘরে নামাজ আদায় করা তাদের জন্য উত্তম। যেমন, হযরত উম্মে  হুমাইদ আস সাআদী রাযি. থেকে বর্ণিত, একবার তিনি রাসুলুল্লাহ ﷺ-এর নিকট এসে আরজ করলেন, হে আল্লাহর রাসুল! আমি আপনার পিছনে নামাজ আদায় করতে চাই। নবী করীম ﷺ উত্তরে বললেন,\n\n قَدْ عَلِمْتُ أَنَّكِ تُحِبِّينَ الصَّلاةَ مَعِي وَصَلاتُكِ فِي بَيْتِكِ خَيْرٌ لَكِ مِنْ صَلاتِكِ فِي حُجْرَتِكِ وَصَلاتُكِ فِي حُجْرَتِكِ خَيْرٌ مِنْ صَلاتِكِ فِي دَارِكِ وَصَلاتُكِ فِي دَارِكِ خَيْرٌ لَكِ مِنْ صَلاتِكِ فِي مَسْجِدِ قَوْمِكِ وَصَلاتُكِ فِي مَسْجِدِ قَوْمِكِ خَيْرٌ لَكِ مِنْ صَلاتِكِ فِي مَسْجِدِي قَالَ فَأَمَرَتْ فَبُنِيَ لَهَا مَسْجِدٌ فِي أَقْصَى شَيْءٍ مِنْ بَيْتِهَا وَأَظْلَمِهِ فَكَانَتْ تُصَلِّي فِيهِ حَتَّى لَقِيَتْ اللَّهَ عَزَّ وَجَلَّ\n\n‘আমি ভালো করেই জানি, তুমি আমার পিছনে নামাজ আদায় করতে চাও। কিন্তু তোমার জন্য তোমার রুমে নামাজ আদায় করা অন্য রুমে আদায় করার চেয়ে উত্তম। আর তোমার ঘরের কোনো রুমে আদায় করা বাড়িতে আদায় করার চেয়ে উত্তম। আর তোমার  বাড়িতে নামাজ আদায় করা কওমের (এলাকার ) মসজিদে আদায় করার চেয়ে উত্তম। আর তোমার কওমের (এলাকার ) মসজিদে নামাজ আদায় করা আমার পিছনে নামাজ আদায় করার চেয়ে উত্তম। এরপর ঐ মহিলা তার অন্ধকার কুঠরিতে নামাজের জন্য জায়গা নির্ধারণ করে নেয়। এবং মৃত্যু পর্যমত সেখানেই নামাজ আদায় করতে থাকে।’ (মুসনাদে আহমাদ ৩৭/৪৫)\n\nদুই– সম্মানিত প্রশ্নকারী ভাই, লক্ষ্য করুন, নবী-যুগে মহিলাদের মসজিদে যাওয়ার তাগিদ তো দূরের কথা, উৎসাহও ছিল না; বরং কেবল অনুমতি ছিল। উৎসাহ কিংবা তাগিদ ছিল মর্মে কোনো একটি বর্ণনাও কেউ পেশ করতে পারবে না। কিন্তু প্রশ্ন হল, অনুমতিই বা কেন ছিল? এর জবাবে –\n\n১. ইমাম তাহাবী রহ. বলেন, মহিলাদের ইসলামের প্রথম যুগে জামাতের উপস্থিত হওয়ার অনুমতি প্রদান করার কারণ হলো বেদ্বীনদের সম্মুখে মুসলমানগণের জনসংখ্যা ও জনশক্তি বৃদ্ধি করা। (মায়ারিফে মাদানিয়াহ, শরহে তিরমিযী)\n\n২. ইমাম আইনী রহ. বলেন, সে যুগ ফিতনা ফাসাদ থেকে সম্পূর্ণ নিরাপদ ছিল। কিন্তু বর্তমানে তা একেবারেই বিপরীত।\n\n৩. মূলতঃ মহিলাদের মসজিদে জামাতে উপস্থিত হওয়ার অনুমতি দেয়ার কারণ হিসেবে তা’লীম বা ইলম অর্জন করাকেও উল্লেখ করা হয়েছে এবং তা আরও স্পষ্টভাবে প্রমাণিত হয়, বুখারী শারীফের ৯১৫ নং হাদিসের বর্ণনা দ্বারা। উম্মে আতিয়া রাযি. হতে বর্ণিত, তিনি বলেন, ‘ঈদের দিন আমাদেরকে বের হওয়ার আদেশ দেওয়া হতো, আমরা কুমারী মেয়েদেরকে, এমনকি ঋতুবর্তী মহিলাদেরকেও নিয়ে ঘর থেকে বের করতাম। অতঃপর পুরুষদের পিছনে থেকে তাদের তাকবীরের সাথে সাথে তাকবীর পড়তাম এবং তাদের দোয়ার সাথে সাথে আমরাও ঐ দিনের বরকত ও পবিত্রতা লাভের দোয়া করতাম।’\n\nএ হাদিসে এবং অন্যান্য আরও হাদিসে স্পষ্টই উল্লেখ রয়েছে যে, ঋতুবর্তী মহিলাগণও ঈদগাহে উপস্থিত হতো। অথচ শরীয়তে ঋতুবর্তী মহিলাদের জন্য নামায সম্পূর্ণ হারাম। সুতরাং তাদের ঈদগাহে বা জামাতে উপস্থিত হওয়ার অনুমতি যদি শুধুমাত্র নামাজের জন্য হতো, তবে ঋতুবর্তী মহিলাগণ ঈদগাহে উপস্থিত হতো না। মূলতঃ প্রথম যুগে নামাজসহ সকল অনুষ্ঠানাদিতে মহিলাদের উপস্থিত হওয়ার মুখ্য উদ্দেশ্য ছিল, তালীম গ্রহন করা। তথা নবী সাল্লাল্লাহু আলাইহি ওয়াসাল্লামের কাছে নিত্যনতুন আদেশ নিষেধ নাযিল হতো তা যেন পুরুষ মহিলা সকলে সমভাবে জানতে পারে সে কারণে তাদেরও উপস্থিত হওয়ার অনুমতি ছিল।\n\nএই অনুমতিটাও ছিল অনেক কঠোর শর্ত সাপেক্ষে। যথা-(ক) পরিপূর্ণ পর্দাসহ গোটা শরীর আবৃত অবস্থায় বের হবে। (খ) ঝনঝনানিপূর্ণ অলঙ্কার পরে বের হতে পারবে না। (গ) সাজগোজ ও সুগন্ধি সহ বের হতে পারবে না। (ঘ) অঙ্গভঙ্গি করে চলতে পারবে না। (ঙ) পুরুষদের ভিড় এড়িয়ে রাস্তার একপাশ হয়ে চলবে। (চ) অপ্রয়োজনে পরপুরুষের সঙ্গে কথা বলতে পারবে না। (ছ) সবচে’ বড় বিষয় হল, তাদের এ বের হওয়াটা ফেতনার কারণ হতে পারবে না। (আবু দাউদ হাদিস নং ৫৬৫, বযলুল মাজহূদ ৪/১৬১)\n\nতিন– প্রশ্নকারী ভাই, আজও এসব শর্ত পাওয়া গেলে মহিলারা মসজিদে যেতে চাইলে অনুমতি দেয়ার অবকাশ অবশ্যই আছে। কিন্তু নবী-যুগের পর যখন উক্ত শর্তগুলো ধীরে ধীরে বিলুপ্ত হতে থাকে তখন সাহবায়ে কেরাম তা উপলব্ধি করতে পেরে মহিলাদের মসজিদে গমনের উপর নিষেধাজ্ঞা জারি  করে দিয়েছেন। আর এটা তো স্বতসিদ্ধ কথা যে, নবীজির কথা কিংবা  চাহিদা সাহবায়ে কেরামের চাইতে বেশি কেউ বুঝেছে বলে দাবি করা কিংবা তাদেরকে আদর্শ মনে না করা নিতান্ত মূর্খতা বৈ কিছু নয়।\n\nনিম্নে সাহাবায়ে কেরামের বক্তব্যসমূহ থেকে কিছু বক্তব্য উল্লেখ করা হল-\n\n১.আয়েশা রাযি. থেকে বর্ণিত, তিনি বলেন,\n\nلَوْ أَدْرَكَ رَسُولُ اللَّهِ ﷺ مَا أَحْدَثَ النِّسَاءُ لَمَنَعَهُنَّ كَمَا مُنِعَتْ نِسَاءُ بَنِي إِسْرَائِيلَ\n\n‘যদি রাসুলুল্লাহ ﷺ বর্তমানকালের মহিলাদের অবস্থা দেখতেন তাহলে তাদেরকে মসজিদে আসতে নিষেধ করতেন। যেমন নিষেধ করা হয়েছিল বনি ইসরাইলের মহিলাদেরকে।’ (সহীহ বুখারী ১/২৯৬)\n\n২. আবু আমর শাইবানি বলেন, আমি আব্দুল্লাহ ইবন মাসউদ রাযি.কে দেখেছি, তিনি জুমার দিন মহিলাদেরকে মসজিদ থেকে বের করে দিতেন এবং বলতেন, আপনারা বের হয়ে যান। আপনাদের ঘরই আপনাদের জন্য উত্তম। (আলমুজামুল কাবির ৯৪৭৫, মজমাউযযাওয়াইদ ২/৩৫) আল্লামা হাইছামি বলেন, এই রেওয়ায়তের সকল বর্ণনা কারী সিকাহ-নির্ভরযোগ্য।\n\n৩. জবাইর ইবন আওয়াম রাযি. তাঁর পরিবারের কোন নারিকে ঈদের জামাতে যেতে দিতেন না। ( মুসান্নাফ ইবন আবি শাইবাহ ৫৮৪৬)\n\nচার– সম্মানিত প্রশ্নকারী ভাই, এবার আপনিই বলুন, মহিলারা সবখানে যেতে পারলে মসজিদে কেন পারবে না– একথাটা উদ্দাম অশ্লীলতার এই যুগে কতটা যৌক্তিক! তাহলে কি আমরা সাহাবায়ে কেরামের চাইতেও দীন বেশি বুঝে ফেলেছি! নাউজুবিল্লাহ। আয়েশা রাযি. তাঁর যুগের নারীদের দেখে বলেছিলেন,’যদি রাসুলুল্লাহ ﷺ বর্তমানকালের মহিলাদের অবস্থা দেখতেন তাহলে তাদেরকে মসজিদে আসতে নিষেধ করতেন। যেমন নিষেধ করা হয়েছিল বনি ইসরাইলের মহিলাদেরকে।’(সহীহ বুখারী ১/২৯৬) তাহলে অশ্লীলতায় থৈ থৈ করা এই সমাজের নারীদের দেখলে তিনি কী বলতেন! দীনের দাওয়াত, দাওয়াতের হেকমত ও প্রয়োজনীয়তা তিনি কিংবা অন্যান্য সাহাবা কি এই যুগের কথিত দীন-দরদীর থেকেও কম বুঝেছেন! নাউজুবিল্লাহ।\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    },
    {
        "1": "পুত্রবধূ শশুরের সাথে সফরে যেতে পারবে কিনা?",
        "2": "জিজ্ঞাসা–৫৪১: পুত্রবধূ শশুরের সাথে সফরে যেতে পারবে কিনা? জানালে কৃতজ্ঞ থাকব৷–Hmm,jamal bin islam\n\nজবাব: মাহরাম ছাড়া কোন নারীর সফর করা জায়েয নয়। দলিল হচ্ছে ইবনে আব্বাস রাযি. এর হাদিস। তিনি নবী ﷺ থেকে বর্ণনা করেন যে, তিনি বলেন,\n\nلا تُسَافِرَنَّ امْرَأَةٌ إِلا وَمَعَهَا مَحْرَمٌ فَقَامَ رَجُلٌ فَقَالَ يَا رَسُولَ اللَّهِ اكْتُتِبْتُ فِي غَزْوَةِ كَذَا وَكَذَا وَخَرَجَتِ امْرَأَتِي حَاجَّةً قَالَ اذْهَبْ فَحُجَّ مَعَ امْرَأَتِكَ\n\nঅবশ্যই অবশ্যই কোন নারী মাহরাম ছাড়া সফর করবে না। তখন এক লোক দাঁড়িয়ে বলেন, ইয়া রাসূলুল্লাহ্‌! আমি তো অমুক যুদ্ধে যাওয়ার জন্য নাম লিখিয়েছি। আমার স্ত্রী হজ করার জন্য বেরিয়েছে। তখন নবী ﷺ বললেন, তুমি গিয়ে তোমার স্ত্রীর সাথে হজ কর। [সহিহ বুখারী (ফাতহুল বারী ৩০০৬)]\n\nআর পুত্রবধূর জন্য শশুর মাহরাম। কেননা, আল্লাহ্‌ তাআলা বলেন,\n\nوَلَا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبَائِهِنَّ أَوْ آبَاءِ بُعُولَتِهِنَّ أَوْ أَبْنَائِهِنَّ أَوْ أَبْنَاءِ بُعُولَتِهِنَّ\n\nআর তারা যেন তাদের স্বামী, পিতা, শশুর, পুত্র, স্বামীর পুত্র… ছাড়া কারো কাছে তাদের সৌন্দর্য প্রকাশ না করে। (সূরা নূর ৩১)\n\nউক্ত আয়াতে আল্লাহ্‌ তাআলা শশুরকে নারীর নিজের পিতা ও পুত্রের সাথে উল্লেখ করেছেন এবং সাজ-সজ্জা প্রকাশ করার ক্ষেত্রে সমান বিধান দিয়েছেন। (আল-মুগনী৬/৫৫৫)\n\nসুতরাং পুত্রবধূ শশুরের সাথে সফরে যেতে পারবে। তবে যেহেতু ফেতনার যামানা তাই এ ক্ষেত্রে যথেষ্ট সাবধানতা অবলম্বন প্রয়োজন। নতুবা সামান্য ভুলের কারণে স্বামী-স্ত্রীর সম্পর্ক চিরতরে হারাম হয়ে যেতে পারে।\n\nوالله اعلم بالصواب\nউত্তর দিয়েছেন\nমাওলানা উমায়ের কোব্বাদী"
    }
]