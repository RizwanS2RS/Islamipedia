[
    {
        "1": "শুরুর কথা",
        "2": "আশফিয়া – শিফাউন এর বহুবচন, যার অর্থ আরোগ্য বা cure । কোরআনুল কারিম এবং হাদিসে যেসব মেডিসিন এবং\n    হার্বসকে শিফা এবং বরকতময় বলা হয়েছে, আমাদের এই ৭দিনের ডিটক্স প্রোগ্রামটি হচ্ছে রুকইয়ার পাশাপাশি\n    সেগুলোর একটি সম্মিলিত প্রয়োগ। এজন্যই এটার নাম রাখা হয়েছে ‘আল-আশফিয়া - ৭ দিনের ডিটক্স রুকইয়াহ’।\n\n"
    },
    {
        "1": "সচরাচর জিজ্ঞাসিত কিছু বিষয়",
        "2": "পিরিয়ড চলাকালীন ডিটক্স করা যাবে, তবে শুরুতে অন্য কেউ তিলাওয়াত করে সবকিছু প্রস্তুত করে দিবে। রোগী\nশুধু ব্যবহার করবে।\n\nরমাযান মাসে ডিটক্স করা যাবে, এক্ষেত্রে সকালের পানি, কালোজিরা ইত্যাদি খাওয়ার কাজটা সাহরির সময় শেষ\nহওয়ার একটু আগে করবেন। বাকি সব স্বাভাবিকভাবেই করা যাবে।\n\nশীতকালে প্রয়োজনে গোসল একটু দেরিতে করা যাবে, এতে সমস্যা নেই।\n\nবিরতি না দিয়ে লাগাতার বারবার ডিটক্স রুকইয়াহ করা ঠিক না। কেউ একাধিকবার ডিটক্স করতে চাইলে এক সপ্তাহ\nকরার পর অন্তত এক সপ্তাহ বিরতি দিয়ে এরপর আরেক সপ্তাহ করা উচিত। তবে ৭দিনের যায়গায় ২-১দিন বেশি হলে\nসমস্যা নেই।\n\n\n\n\n\n"
    },
    {
        "1": "প্রয়োজনীয় উপাদান",
        "2": "১. পানি। চার বা পাঁচ লিটার।\n\nজমজমের পানি হলে সবচেয়ে ভালো। রাসূল সল্লাল্লহু আলাইহি ওয়াসাল্লাম বলেছেন, এর মাঝে শিফা আছে। (মুজামুল\nআওসাত)\n\nনইলে বৃষ্টির পানি। আল্লাহ তা’আলা এটাকে বরকতময় বলেছেন। (সুরা ক্বফ, আয়াত ৯)\n\nএসব না পেলে সাধারণ পানি হলেও চলবে। রাসূল স. সাধারণ পানিও চিকিৎসার জন্য ব্যবহার করেছেন। (আবু দাউদ)\n\nজমজম বা বৃষ্টির পানি অল্প পরিমাণে থাকলে বরকতের জন্য সাধারণ পানির সাথে মিক্স করা যেতে পারে। আর একসাথে\nএতগুলো পানি রাখতে না পারলে, প্রথমে ২লিটার প্রস্তুত করুন, এসব ব্যবহার শেষে আবার প্রস্তুত করবেন।\n\n২. অলিভ অয়েল। ১০০মিলি. যথেষ্ট হবে ইনশাআল্লাহ।\n\nসবচেয়ে ভালো হয় ফিলিস্তিনের এক্সট্রা ভার্জিন অলিভ অয়েল হলে।\n\nনইলে শরীরের ব্যবহারের উপযোগী ভালো মানের যেকোন অলিভ অয়েল।\n\nকোরআনুল কারিমে যাইতুনের তেলকে বরকতময় বলা হয়েছে। (সুরা নুর, আয়াত ৩৫)\n\n৩. মধু। ২৫০ গ্রাম।\n\nযথাসম্ভব পিওর মধু। এক্ষেত্রে পরিচিত কারও মাধ্যমে বা নির্ভরযোগ্য কোন অনলাইন শপের সহায়তা নেয়া যেতে\nপারে। অথবা কোন ভালো ব্র্যান্ডের মধু হতে পারে।\n\nআল্লাহ তা’আলা বলেছেন, মধুর মাঝে মানুষের জন্য শিফা রয়েছে। (সুরা নাহল, আয়াত ৬৯)\n\n৪. কালোজিরা। ৫০গ্রাম।\n\nএটাও ভালো হওয়া উচিত, ব্যবহারের আগে সম্ভব হলে কালোজিরার ময়লা ঝেড়ে ফেলা।\n\nরাসূল সল্লাল্লহু আলাইহি ওয়াসাল্লাম বলেছেন, কালোজিরা মৃত্যু ব্যতীত সকল রোগের শিফা। (মুসলিম)\n\n৫. তিলাওয়াতের জন্য কোরআনুল কারিম।\n\n(সরাসরি মুসহাফ দেখে অথবা পিডিএফ বা অ্যাপ থেকে পড়তে পারেন)\nআল্লাহ তা’আলা বলেছেন- বিশ্বাসীদের জন্য কোরআনের মাঝে রয়েছে শিফা এবং রহমত। (সুরা বানি ইসরাইল, আয়াত ৮৬)\n\nএসব যদি সংগ্রহ করা হয়ে যায়, তাহলে আমরা শুরু করতে পারি…\n\n\n"
    },
    {
        "1": "ডিটক্স রুকইয়াহ প্রস্তুতি",
        "2": "সাপ্লিমেন্টারীগুলো হাতের কাছে রেখে নিম্নের আয়াতগুলো পড়ুন এবং সেগুলোতে ফুঁ দিন\n\n১. সুরা ফাতিহা  ৭বার অথবা ৩বার\n\n২. আয়াতুল কুরসি  ৭বার অথবা ৩বার\n\n৩. সুরা ইখলাস, সুরা ফালাক, সুরা নাস  প্রতিটা ৩বার করে\n\n৪. কিছু দোয়া  ৩বার\n\n৫. সুরা বাক্বারা সম্পূর্ণ  একবার (কোরআন দেখে পড়ুন)\n\n৬. (ঐচ্ছিক) আরও কিছু আয়াত বা দোয়া\n\n\nপড়ার সুবিধার্থে নিচে কিছু আয়াত ও দোয়া সংযুক্ত করা হল\n\n১. সুরা ফাতিহা  ৭ বার অথবা ৩বার\n\n\n    أَعُوذُ بِاللّٰهِ مِنَ الشَّيْطَانِ الرَّجِيْمِ بِسْمِ اللّٰهِ  الرَّحْمٰنِ الرَّحِیْمِ\n    اَلْحَمْدُ لِلّٰهِ رَبِّ الْعٰلَمِیْنَ ﴿۱﴾  الرَّحْمٰنِ الرَّحِیْمِ ﴿۲﴾  مٰلِكِ یَوْمِ الدِّیْنِ ﴿۳﴾ اِیَّاكَ نَعْبُدُ وَ اِیَّاكَ نَسْتَعِیْنُ ﴿۴﴾ اِهْدِ نَا الصِّرَاطَ الْمُسْتَقِیْمَ ﴿۵﴾ صِرَاطَ الَّذِیْنَ اَنْعَمْتَ عَلَیْهِمْ۬ۙ غَیْرِ الْمَغْضُوْبِ عَلَیْهِمْ وَلَا الضَّآ لِّیْنَ  ﴿۷﴾\n\n\n২. আয়াতুল কুরসি  ৭ বার অথবা ৩ বার\n\n    بِسْمِ اللّٰهِ الرَّحْمٰنِ الرَّحِیْمِ\n    اللّٰهُ لَآ إِلٰهَ إِلَّا هُوَ الْحَىُّ الْقَيُّوْمُ ۚ لَا تَأْخُذُهُ سِنَةٌ وَّلَا نَوْمٌ ۚ لَّهُ مَا فِى السَّمٰوٰتِ وَمَا فِى الْأَرْضِ ۗ مَنْ ذَا الَّذِى يَشْفَعُ عِنْدَهُ إِلَّا بِإِذْنِهٖ ۚ يَعْلَمُ مَا بَيْنَ أَيْدِيْهِمْ وَمَا خَلْفَهُمْ ۖ وَلَا يُحِيْطُوْنَ بِشَىْءٍ مِّنْ عِلْمِهٖٓ إِلَّا بِمَا شَآءَ ۚ وَسِعَ كُرْسِيُّهُ السَّمٰوٰتِ وَالْأَرْضَ ۖ وَلاَ يَؤُوْدُهُ حِفْظُهُمَا ۚ  وَهُوَ الْعَلِىُّ الْعَظِيْمُ   ﴿۲۵۵﴾\n\n\n৩. সুরা ইখলাস, ফালাক, নাস  ৩ বার করে\n\n\n    بِسْمِ اللّٰهِ  الرَّحْمٰنِ الرَّحِیْمِ\n    قُلْ هُوَ اللّٰهُ  اَحَدٌ   ﴿۱﴾ اللّٰهُ  الصَّمَدُ  ﴿۲﴾  لَمْ یَلِدْ ۙوَ لَمْ یُوْلَدْ ﴿۳﴾  وَ لَمْ یَكُنْ لَّہٗ  كُفُوًا اَحَدٌ  ﴿۴﴾\n\n    بِسْمِ اللہِ الرَّحْمٰنِ الرَّحِیۡمِ\n    قُلْ اَعُوْذُ  بِرَبِّ الْفَلَقِ ﴿۱﴾  مِنْ شَرِّ مَا خَلَقَ ﴿۲﴾  وَ مِنْ  شَرِّ غَاسِقٍ  اِذَا وَقَبَ ﴿۳﴾  وَ مِنْ  شَرِّ النَّفّٰثٰتِ فِی الْعُقَدِ ﴿۴﴾  وَ مِنْ  شَرِّ حَاسِدٍ  اِذَا حَسَدَ  ﴿۵﴾\n\n    بِسْمِ اللہِ الرَّحْمٰنِ الرَّحِیۡمِ\n    قُلْ  اَعُوْذُ بِرَبِّ النَّاسِ ﴿۱﴾  مَلِكِ النَّاسِ ﴿۲﴾  اِلٰهِ  النَّاسِ ﴿۳﴾  مِنْ شَرِّ الْوَسْوَاسِ ۙالْخَنَّاسِ ﴿۴﴾  الَّذِیْ یُوَسْوِسُ فِیْ صُدُوْرِ النَّاسِ ﴿۵﴾  مِنَ الْجِنَّةِ وَ النَّاسِ  ﴿۶﴾\n\n\n৪. কিছু দোয়া  ৩ বার\n\n     أَعُوذُ بِاللّٰهِ السَّمِيْعِ الْعَلِيْمِ مِنَ الشَّيْطَانِ الرَّجِيْمِ مِنْ هَمْزِهٖ وَنَفْخِهٖ وَنَفْثِهٖ\n\n     أُعِيْذُكُمْ بِكَلِمَاتِ اللّٰه ِ التَّامَّةِ ، مِنْ كُلِّ شَيْطَانٍ وَهَامَّةٍ ، وَمِنْ كُلِّ عَيْنٍ لَامَّةٍ\n\n    بِسْمِ اللّٰه أَرْقِيْكَ، مِنْ كُلِّ شَيْءٍ يُّؤْذِيْكَ، مِنْ شَرِّ كُلِّ نَفْسٍ أَوْ عَيْنِ حَاسِدٍ، اَللّٰهُ يَشْفِيْكَ بِسْمِ اللّٰهِ أَرْقِيْكَ\n\n     بِاسْمِ اللّٰهِ يُبْرِيْكَ، وَمِنْ كُلِّ دَاءٍ يَشْفِيْكَ، وَمِنْ شَرِّ حَاسِدٍ إِذَا حَسَدَ، وَشَرِّ كُلِّ ذِيْ عَيْنٍ\n\n     اللَّهمَّ رَبَّ النَّاسِ أَذْهِبِ الْبَاسَ اِشْفِ وَأَنْتَ الشَّافِيْ لَا شِفَاءَ إِلَّا شِفَاؤُكَ شِفَاءً لَا يُغَادِرُ سَقَمًا\n\n\n৫. সুরা বাক্বারা সম্পূর্ণ  একবার (কোরআন দেখে পড়ুন)\nএক বসাতেই পুরাটা পড়ে শেষ করতে হবে এমন না।আপনি একবারে যতটুকু পারবেন পড়বেন, পানি-মধু ইত্যাদিতে ফুঁ দিবেন, এরপর কোন কাজ থাকলে সেটা শেষ করে এসে আবার পড়বেন।প্রয়োজনে দুই-তিন দিনে প্রস্তুত করবেন, এরপর রুকইয়াহ শুরু করবেন।সমস্যা নাই\n\n৬. চাইলে আপনার ইচ্ছেমত আরও কিছু আয়াত বা দোয়া পড়তে পারেন। (যেমন রুকইয়ার সাধারণ আয়াত, আয়াতুশ শিফা\nইত্যাদি।) এটা আবশ্যক না। তবে আশা করা যায়, বেশি তিলাওয়াত করলে উপকারও বেশি হবে।\nএসব পড়ুন আর মাঝে মাঝে পানি, মধু, কালোজিরা আর অলিভ অয়েলে ফুঁ দিন।\n\n\n\n\n"
    },
    {
        "1": "রুটিন: ১ থেকে ৩ দিন",
        "2": "রাতে:\n\n১. ঘুমের আগে মাথা থেকে পায়ের তালু পর্যন্ত, অর্থাৎ পুরো শরীরে রুকইয়া করা অলিভ অয়েল মাখবেন।\n\n২. এরপর সাতটা কালোজিরা চিবিয়ে খান।\n\n৩. তারপর আধা গ্লাস রুকইয়ার পানিতে এক চা চামচ মধু নিন, এটাকে গুলিয়ে খেয়ে ফেলুন।\n\nসকালে:\n\n১. মোটামুটি সকালে গোসল করবেন। গোসলের পানিতে প্রথমে এক গ্লাস রুকইয়ার পানি মিশিয়ে নিন। এরপর সাবান দিয়ে\nভালোভাবে গোসল করুন। প্রয়োজনে শীতকালে হালকা গরম পানি ব্যবহার করতে পারেন।\n\n২. গোসলের পর আবার সাতটা কালোজিরা চিবিয়ে খান।\n\n৩. তারপর আধা গ্লাস রুকইয়ার পানিতে এক চা চামচ মধু গুলিয়ে খেয়ে ফেলুন।\n\nঅন্যান্য সময়:\n\nপছন্দসই কোন একজন ক্বারির রুকইয়া শুনুন। (অথবা অভিজ্ঞ কারও পরামর্শ নিয়ে আপনার সমস্যা অনুযায়ী কোন\nরুকইয়া শুনুন)\n\n\n\n\n"
    },
    {
        "1": "রুটিন: ৪ থেকে ৭ দিন",
        "2": "রাতে:\n\n১. ঘুমের আগে শরীরের যেসব যায়গায় ব্যথা আছে, শুধু সে যায়গাগুলোতে রুকইয়ার অলিভ অয়েল ব্যবহার করুন।\n\n২. এরপর সাতটা কালোজিরা চিবিয়ে খান।\n\n৩. তারপর আধা গ্লাস রুকইয়ার পানিতে এক চা চামচ মধু নিন, এটাকে গুলিয়ে খেয়ে ফেলুন।\n\nসকালে:\n\n১. মোটামুটি সকালে গোসল করবেন। গোসলের পানিতে প্রথমে এক গ্লাস রুকইয়ার পানি মিশিয়ে নিন। এরপর সাবান দিয়ে\nভালোভাবে গোসল করুন। প্রয়োজনে শীতকালে হালকা গরম পানি ব্যবহার করতে পারেন।\n\n২. গোসলের পর আবার সাতটা কালোজিরা চিবিয়ে খান।\n\n৩. তারপর আধা গ্লাস রুকইয়ার পানিতে এক চা চামচ মধু গুলিয়ে খেয়ে ফেলুন।\n\nঅন্যান্য সময়:\n\nপছন্দসই কোন একজন ক্বারির রুকইয়া শুনুন। (অথবা অভিজ্ঞ কারও পরামর্শ নিয়ে আপনার সমস্যা অনুযায়ী কোন\nরুকইয়া শুনুন)\n\n\n\n\n"
    },
    {
        "1": "এই কয়দিন কি হতে পারে?",
        "2": "১. প্রথম দিন হয়তো তেমন কিছুই অনুভব করবেন না। তবে কারো কারো প্রথম দিন থেকেই ইফেক্ট শুরু হয়।\n\n২. দ্বিতীয় এবং তৃতীয়দিন সমস্যা বেড়ে যেতে পারে। হয়তো অসুস্থ হয়ে পড়বেন, প্রচণ্ড দুর্বল লাগবে। অথবা পুরো শরীর বা বিভিন্ন অঙ্গ ব্যথা হয়ে থাকবে। ভারি ব্যায়াম করলে যেমন ব্যথা হয়, সেরকম হতে পারে।\n\n৩. চতুর্থ দিন থেকে সমস্যা কমতে শুরু করবে ইনশাআল্লাহ, এবং ৭দিনের প্রোগ্রাম শেষ হতে হতে আল্লাহ চায়তো আপনি একদম ফ্রেশ হয়ে যাবেন।\n\n\n"
    },
    {
        "1": "আরও কিছু কথা",
        "2": "১. যদি (আল্লাহ না করুক) ৭ দিন পরেও আপনার যথেষ্ট উন্নতি দেখা না যায়, তাহলে আপনার উচিত হবে অভিজ্ঞ কারও পরামর্শ নিয়ে নির্দিষ্ট সেলফ রুকইয়ার পরামর্শ ফলো করা, অথবা লাগাতার কয়েকমাস “সর্বজনীন পূর্ণ রুকইয়াহ প্রোগ্রাম” অনুসরণ করা।\n\n২. আপনার উচিত হবে এই কয়দিন নিজের গুনাহ থেকে ক্ষমা চেয়ে ইস্তেগফার করতে থাকা। প্রতিদিনের মাসনুন আমলগুলো করা। আর বেশি বেশি দোয়া করা, যেন সপ্তাহ শেষে আপনি একদম সুস্থ হয়ে যান।\n\n৩. এই কয়দিন চাইলে কোন কারির সাধারণ রুকইয়াহ শুনতে পারেন। নিজে তিলাওয়াত করলে আরও ভালো। সম্ভব হলে রুকইয়ার নিয়াতে প্রতিদিন সুরা বাক্বারার যতবেশি সম্ভব হয় তিলাওয়াত করুন অথবা মনোযোগ দিয়ে শুনুন। ইনশাআল্লাহ এতে অধিক উপকার হবে।\n\n৪. আর হ্যাঁ! এই রুটিন ফলো করার সময় একটা ডায়েরি বা নোটবুক রাখুন, খুব সংক্ষেপে আপনার অবস্থা নোট করুন। যেন প্রোগ্রাম শেষে সেটা আপডেট জানাতে পারেন।\n\n৫. ডিটক্সে ব্যবহৃত পানি, তেল, মধু ইত্যাদি বেঁচে গেলে পরে এটা অন্য কাজে ব্যবহার করতে পারবেন অথবা চাইলে এটা দিয়ে আবারও রুকইয়া করতে পারবেন।\n\nআল্লাহ আমাদের সবাইকে সুস্থ এবং নিরাপদ রাখুন, আমিন।\n\n\n\n\n"
    }
]