[
    {
        "1": "উদারতা কিভাবে অর্জন করবে?",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)"
    },
    {
        "1": "দরূদ শরীফের ফযীলত",
        "2": "        \tআল্লাহ পাকের সর্বশেষ নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nعَنْ اَبِي طَلْحَةَ الْأَنْصَارِيِّ قَالَ: اَصْبَحَ رَسُولُ اللَّهِ صَلَّى اللهُ عَلَيْهِ وَسَلَّمَ يَوْمًا طَيِّبَ النَّفْسِ يُرَى فِي وَجْهِهِ الْبِشْرُ قَالُوا يَا رَسُولَ اللَّهِ اَصْبَحْتَ الْيَوْمَ طَيِّبَ النَّفْسِ يُرَى فِي وَجْهِكَ الْبِشْرُ قَالَ اَجَلْ اَتَانِي آتٍ مِنْ رَبِّي عَزَّ وَجَلَّ فَقَالَ مَنْ صَلَّى عَلَيْكَ مِنْ أُمَّتِكَ صَلَاةً كَتَبَ اللَّهُ لَهُ عَشْرَ حَسَنَاتٍ وَمَحَا عَنْهُ عَشْرَ سَيِّئَاتٍ وَرَفَعَ لَهُ عَشْرَ دَرَجَاتٍ وَرَدَّ عَلَيْهِ مِثْلَهَا۔\n\n        \tহযরত আবু তালহা আনসারী رَضِیَ اللهُ عَنْہُ বলেন: একবার সকাল বেলা আল্লাহ পাকের সর্বশেষ নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ’র নূরানী চেহারায় খুশির প্রভাব ছিলো, সাবাহায়ে কিরাম عَلَیْہِمُ الرِّضْوَان ’র কারণ জিজ্ঞাসা করলেন: আল্লাহ পাক বার্তা পাঠিয়েছেন: হে মাহবুব\nصَلَّی اللهُ عَلَیْہِ وَاٰلِہٖ وَسَلَّم! আপনার যেই উম্মত আপনার প্রতি একবার দরূদ পাঠ করবে, আমি তার জন্য ১০টি নেকী লিখে দিবো, তার ১০টি গুনাহ মুছে দিবো, ১০টি মর্যাদা বৃদ্ধি করে দিবো এবং ততোটি রহমত প্রেরণ করবো।\n(মুসনাদে ইমাম আহমদ, ৫/৫০৯, হাদীস ১৬৩৫২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n        \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "উটের প্রতি মুস্তফার মমতা",
        "2": "        \tহযরত তামীম দারী رَضِیَ اللهُ عَنْہُ ছিলেন সাহাবীয়ে রাসূল, তিনি ৯ম হিজরীতে ঈমান আনয়ন করেছেন, খুবই ইবাদত গুজার ছিলেন, কুরআন তিলাওয়াতের প্রবল আগ্রহ পোষণ করতেন, তাঁর মুবারক অভ্যাস ছিলো যে, রাতে এক রাকাতে সম্পূর্ণ কুরআনে করীম খতম করে নিতেন। হযরত তামীম দারী رَضِیَ اللهُ عَنْہُ ’র এই সৌভাগ্যও অর্জিত ছিলো যে, তিনিই সর্বপ্রথম মসজিদে নববী শরীফে আলোকসজ্জা করেছেন।\n(মিরাতুল মানাজিহ, ১/২৫৬)\n        \tহযরত তামীম দারী رَضِیَ اللهُ عَنْہُ একটি খুবই সুন্দর হাদীসে পাক বর্ণনা করেছেন, তিনি বলেন: একদিন আমি প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র দরবারে উপস্থিত ছিলাম, এমন সময় একটি উট দৌঁড়ে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর খেদমতে উপস্থিত হলো এবং সে আসতেই রাসূলে পাক صَلَّی اللهُ عَلَیْہِ وَاٰلِہٖ وَسَلَّم ’র মাথা মুবারকের কাছে নিজের মুখ নিয়ে গেলো (যেনো কানে কিছু বলছিলো)। ফরিয়াদ শ্রবণকারী নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم উটের ফরিয়াদ শুনে ইরশাদ করলেন: হে উট! শান্ত হয়ে যাও!! যদি তুমি সত্যবাদী হও তবে তোমার সত্য তোমার জন্য আর যদি মিথ্যুক হও তবে তুমি এর শাস্তি পাবে। নিশ্চয় যে আমার আঁচলে আশ্রয় নেয়, আল্লাহ পাক তাকে নিরাপত্তা দ্বারা ধন্য করেন, যে আমার দরবারে এসে গেলো, সে কখনোই নিরাশ হবে না।\n        \tহযরত তামীম দারী رَضِیَ اللهُ عَنْہُ বলেন: আমরা আরয করলাম: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! উট কি বললো? ইরশাদ করলেন: তার মালিক তাকে জবাই করতে চায়, সে তার থেকে ছুটে পালিয়ে এসেছে আর তোমাদের নবী (صَلَّی اللهُ عَلَیْہِ وَاٰلِہٖ وَسَلَّم) ’র আশ্রয় চেয়েছে। তখনো এই কথাই চলছিলো এমন সময় উটের মালিকও সেখানে পৌঁছে গেলো, উট তাকে দেখতেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পেছনে লুকাতে লাগলো, উটের মালিক উপস্থিত হলো, আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! এটি আমার উট, তিনদিন ধরে আমি একে ধরার চেষ্টা করছি কিন্তু ধরতেই পারছি না, আজ আপনার দরবারে পেলাম। রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে তোমার নামে খুবই খারাপ অভিযোগ করেছে। তার বক্তব্য হলো যে, সে বছরের পর বছর তোমার সেবা করেছে, এখন যেহেতু সে বৃদ্ধ হয়ে গেছে তো তুমি একে জবাই করতে চাও। উটের মালিক বললো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! উট সত্যিই বলেছে। ইরশাদ করলেন: নেক সেবাকারীর কি এটাই প্রতিদান হয়ে থাকে? অতঃপর প্রিয় নবী صَلَّی اللهُ عَلَیْہِ وَاٰلِہٖ وَسَلَّم তার থেকে ১০০ দিরহামে উটটি কিনে নিলেন এবং উটকে ইরশাদ করলেন: যাও! তুমি আল্লাহ পাকের সন্তুষ্টির জন্য মুক্ত। উট রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم এবং তাঁর উম্মতদের দোয়া করতে করতে চলে গেলো। (আত তারগীব ওয়াত তারহীব, ৭৩৯ পৃষ্ঠা, হাদীস ২৪)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n        \tহে আশিকানে রাসূল! আমাদের প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ’র উদারতারই কিরূপ অনন্য শান। উট হলো হালাল প্রাণী আর হালাল প্রাণীকে জবাই করা, এর মাংস খাওয়া সম্পূর্ণরূপে জায়িয, নূর নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم স্বয়ং তাঁর রহমতপূর্ণ হাতে উটকে নহর করেছেন কিন্তু এখানে অবস্থা কিছুটা ভিন্ন ছিলো, এই উটটি বছরের পর বছর নিজের মালিকের সেবা করেছিলো, সে জবাই হতে চাচ্ছিলো না, তার ইচ্ছা ছিলো যে, আমাকে আমার সেবা করার উত্তম প্রতিদান দেয়া হোক, তাই সে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র আশ্রয় প্রার্থনা করলো আর اَلْحَمْدُ لِلّٰه যে মাহবুবে খোদা, ইমামুল আম্বিয়া صَلَّی اللهُ عَلَیْہِ وَاٰلِہٖ وَسَلَّم এর আঁচলে আশ্রয় নেয়, সে কখনোই নিরাশ হয় না।\n"
    },
    {
        "1": "প্রিয় নবী হলেন রাহমাতুল্লিল আলামিন",
        "2": "পারা ১৭, সূরা আম্বিয়া, আয়াত ১০৭ এ আল্লাহ পাক ইরশাদ করেন:\nوَ مَاۤ  اَرْسَلْنٰکَ اِلَّا رَحْمَۃً  لِّلْعٰلَمِیْنَ (۱۰۷)\n(পারা ১৭, সূরা আম্বিয়া, আয়াত ১০৭)                        কানযুল ঈমান থেকে অনুবাদ: আর আমি আপনাকে সমগ্র জগতের রহমত রূপেই প্রেরণ করেছি।\n\n        \tতাফসীরে সীরাতুল জিনানে রয়েছে: রাসূলে পাক صَلَّی اللهُ عَلَیْہِ وَاٰلِہٖ وَسَلَّم নবীদের, রাসূলদের এবং ফিরিশতাদের জন্য রহমত স্বরূপ * দ্বীন ও দুনিয়ায় রহমত স্বরূপ, জ্বিন ও মানবের জন্য রহমত স্বরূপ * মুমিন ও অমুসলিমের জন্য রহমত স্বরূপ * পশু-পাখি, গাছ-পালা ও জড়বস্তুর জন্য রহমত স্বরূপ, মোটকথা; জগতে যত কিছু রয়েছে, রাসূলে পাক صَلَّی اللهُ عَلَیْہِ وَاٰلِہٖ وَسَلَّم সবকিছুর জন্যই রহমত স্বরূপ।\n(তাফসীরে সীরাতুল জিনান, ১৭তম পারা, সূরা আম্বিয়া, ১০৭নং আয়াতের পাদটীকা, ৬/৩৮৬)\n             সাহাবীয়ে রাসূল হযরত আব্দুল্লাহ ইবনে আব্বাস رَضِیَ اللهُ عَنْہُمَا বলেন: রাসূলে পাক صَلَّی اللهُ عَلَیْہِ وَاٰلِہٖ وَسَلَّم ’র রহমত হওয়াটা ব্যাপক, ঈমানদারদের জন্যও আর তাদের জন্যও যারা ঈমান আনেনি। মুমিনের জন্য নবী করীম صَلَّی اللهُ عَلَیْہِ وَاٰلِہٖ وَسَلَّم দুনিয়া ও আখিরাতে রহমত স্বরূপ আর যারা ঈমান আনেনি তাদের জন্য প্রিয় নবী صَلَّی اللهُ عَلَیْہِ وَاٰلِہٖ وَسَلَّم দুনিয়ায় রহমত স্বরূপ যে, নবী করীম صَلَّی اللهُ عَلَیْہِ وَاٰلِہٖ وَسَلَّم ’র সদকায় তাদের দুনিয়াবী আযাবকে বিলম্বিত করে দেয়া হয়েছে, তাদের মাটিতে ধসে যাওয়া এবং আকৃতি পরিবর্তন করে দেয়ার আযাব উঠিয়ে নেয়া হয়েছে।\n(তাফসীরে খাযিন, ১৭তম পারা, সূরা আম্বিয়া, ১০৭নং আয়াতের পাদটীকা, ৩/২৪৬)\n        \tআলা হযরত, ইমামে আহলে সুন্নাত, শাহ ইমাম আহমদ রযা খাঁন رَحْمَۃُ اللهِ عَلَیْہِ বলেন: আল্লাহ পাক ব্যতিত যা কিছু রয়েছে, সবই হলো আ’লম তথা জগত, এতে আম্বিয়া, ফিরিশতা সবাই অন্তর্ভূক্ত, তাই আবশ্যিক ভাবে রাসূলে পাক صَلَّی اللهُ عَلَیْہِ وَاٰلِہٖ وَسَلَّم তাঁদের সবার জন্য রহমত ও নেয়ামত হয়েছেন আর তাঁরা সবাই রাসূলে পাকের মহা মর্যাদার ফয়েযপ্রাপ্ত।\n(ফতোয়ায়ে রযবীয়া, ৩০/১৪১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "উম্মত হওয়ার চাহিদা",
        "2": "        \tপ্রিয় ইসলামী ভাইয়েরা! আমাদের আক্বা ও মাওলা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم হলেন রাহমাতুল্লিল আলামিন (অর্থাৎ সমগ্র জগতের জন্য রহমত স্বরূপ) আর আমরা হলাম তাঁর উম্মত। রাহমাতুল্লিল আলামিন صَلَّی اللهُ عَلَیْہِ وَاٰلِہٖ وَسَلَّم ’র উম্মত হওয়ার চাহিদা হলো যে, আমাদেরও দয়ালু হওয়া, প্রেম, ভালোবাসা, ভ্রাতৃত্ব, দয়া ও সহানুভূতির প্রেরণা অন্তরে বৃদ্ধি করা। নিজের যুগের অনেক বড় ইমাম আব্দুল ওয়াহহাব শা’রানী رَحْمَۃُ اللهِ عَلَیْہِ এ ব্যাপারে খুবই সুন্দর মাদানী ফুল দিয়েছেন:\n"
    },
    {
        "1": "সবার জন্য দয়ালু হয়ে যাও...!!",
        "2": "        \tতিনি বলেন: রাসূলে পাক صَلَّی اللهُ عَلَیْہِ وَاٰلِہٖ وَسَلَّم ’র পক্ষ থেকে সকল মুসলমানকে এই উপদেশ যে, আমরা যেনো শরীয়তের সীমার মধ্যে থেকে সকল সৃষ্টির প্রতি দয়া ও অনুগ্রহ করি। (লাওয়াকিহুল আনওয়ারুল কুদসিয়া, ১/৫৭৫)\nঅর্থাৎ যেকোন কিছুই হোক, মানুষ হোক, প্রাণী হোক, নেকড়ে, ছাগল, গরু, ছোট ছোট পিঁপড়া, মাছি, পাখি, মোটকথা সকল সৃষ্টির প্রতি দয়া করা, তাদের প্রতি অনুগ্রহ করা, এটি প্রিয় নবী, রাসূলে হাশেমী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ’র পক্ষ থেকে সকল মুসলমানের জন্য উপদেশ।\n"
    },
    {
        "1": "জান্নাতে যাওয়ার জন্য দয়ালু হওয়া জরুরী",
        "2": "        \tহযরত আবু মূসা আশআরী رَضِیَ اللهُ عَنْہُ থেকে বর্ণিত, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: لَا تَدْخُلُوا الْجَنَّۃَ حَتّیٰ تَرَاحَمُوْا অর্থাৎ তোমরা ততক্ষণ পর্যন্ত জান্নাতে প্রবেশ করতে পারবে না, যতক্ষণ পর্যন্ত পরস্পরের জন্য দয়ালু হয়ে যাবে না। সাহাবায়ে কিরাম عَلَیْہِمُ الرِّضْوَان আরয করেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! کُلُّنَا رَحِیْمٌ অর্থাৎ আমরা সবাই দয়া প্রদর্শনকারী। ইরশাদ করলেন: উদ্দেশ্য এটা নয় যে, তোমাদের মধ্যে কেউ নিজের বন্ধুর প্রতি দয়া প্রদর্শন করলো বরং এর দ্বারা উদ্দেশ্য হলো সর্বসাধারণের প্রতি দয়া (অর্থাৎ সকল সৃষ্টি মানুষ, প্রাণী, মাছি, পিঁপড়া সবকিছুর প্রতি দয়ালু হয়ে যাও)।\n(মুস্তাদরিক, কিতাবুল বিররে ওয়াস সিলাহ, ৪/২৮, হাদীস ৭৩৮৯)\n"
    },
    {
        "1": "হযরত মূসা عَلَیْہِ السَّلَام এর উদারতা",
        "2": "        \tআল্লাহ পাকের নবী হযরত মূসা عَلَیْہِ السَّلَام খুবই কঠোর ছিলেন এবং এর পাশাপাশি খুবই দয়ালুও ছিলেন, নবুয়ত ঘোষণার পূর্বে তিনি ছাগল দেখাশুনা করতেন, একবার এমনটিই হলো যে, একটি ছাগল পাল থেকে ছুটে পালিয়ে গেলো, হযরত মূসা عَلَیْہِ السَّلَام তাকে ধরার জন্য পেছনে তাশরীফ নিয়ে গেলেন, ছাগলটি দৌঁড়াতে থাকে, দৌঁড়াতে থাকে, এমনকি এক জায়গায় কাটাযুক্ত ঝোপে গিয়ে ফেঁসে গেলো, এখন হযরত মূসা عَلَیْہِ السَّلَام তাকে ঝোপ থেকে বের করলেন, তার শরীরে কাটা লেগে গিয়েছিলো এবং ছাগলের পেছনে ছুটতে ছুটতে হযরত মূসা عَلَیْہِ السَّلَام এর পা মুবারকও ক্ষত হয়ে গিয়েছিলো কিন্তু উৎসর্গিত হয়ে যান! হযরত মূসা عَلَیْہِ السَّلَام নিজের কষ্টের তোয়াক্কা করলেন না, তিনি সেই ছাগলটি কাঁধে উঠিয়ে নিলেন, কাঁদতে কাঁদতে বলতে লাগলেন: হে ছাগল! তুমি নিজেকেও ক্লান্ত করেছো, আমাকেও ক্লান্ত করেছো, তোমার তো আমার কোন খেয়াল ছিলো না, নিজের প্রতিও কোন খেয়াল এলো না!!!\n(মিরকাতুল মাফাতিহ, কিতাবুল আতইম্মা, ৮/১০১)\n            اَللهُ اَكْبَرُ আম্বিয়ায়ে কিরাম عَلَیْهِمُ السَّلَام ’র শান অনন্য। একেই বলে নিজের চেয়ে বেশি অপরের প্রতি দয়া করা। এটা কেমন মমতা ও দয়া!! হায়! আমরা গুনাহগারদের, কঠিন অন্তরের অধিকারীদেরও মততা ও দয়া নসীব হয়ে যেতো।\n"
    },
    {
        "1": "পিঁপড়ার প্রতি অতুলণীয় দয়া",
        "2": "        \tহযরত আলী খাওয়াস رَحْمَۃُ اللهِ عَلَیْہِ অনেক বড় অলীয়ে কামিল ছিলেন, তাঁর ঘরে পিঁপড়া দেখা যেতো, তাঁর মুবারক স্বভাব ছিলো যে, তিনি তাঁর বাড়ির ছোট ছোট গর্তের সামনে খাবার ও রুটির টুকরো রেখে দিতেন আর বলতেন: পিঁপড়া যখন ক্ষুধার্ত হয় তখন বাধ্য হয়ে খাবারের সন্ধানে নিজেদের গর্ত থেকে বাইরে বের হয়, অতঃপর কখনো কারো পায়ের নিচে এসে যায় বা কোন প্রাণী একে পদদলিত করে, এভাবে বেচারারা মৃত্যুর ঘাট অতিক্রম করে নেয়, আমি আগে থেকেই পিঁপরার গর্তে রুটি ইত্যাদি রেখে দিই, যাতে তাদের বাইরে বের হওয়ার প্রয়োজন না হয়, তাদের ঘরেই তারা খাবার পাবে, না বাইরে আসতে হবে, আর না নিজেকে বিপদে ফেলতে হবে। (লাওয়াকিহুল আনওয়ারুল কুদসিয়া, ১/৫৭৪)\n            سُبْحٰنَ الله! কি শান যে, আল্লাহ পাকের নেককার বান্দাদের!! তাঁদের চিন্তাভাবনা দেখুন! কিরূপ অনন্য ছিলো? একটি পিঁপড়া হয়তো নিজেরাও নিজেদের ব্যাপারে এরূপ ব্যবস্থা করে না, যেমনটি হযরত আলী খাওয়াস رَحْمَۃُ اللهِ عَلَیْہِ তাদের জন্য করতেন, তাদের খাবার তাদের ঘরে পৌঁছে দিতেন এবং তাদের সম্ভাব্য বিপদ থেকে বাঁচাতেন।\n"
    },
    {
        "1": "অপরের প্রতি উদারতার অনন্য উদাহরণ",
        "2": "        \tপ্রিয় ইসলামী ভাইয়েরা! আসুন! অপরের প্রতি দয়া ও মমতা এবং উদারতার একটি অনন্য উদাহরণ শুনি। আমাদের পীর, পীরানে পীর, পীর দস্তগীর হুযুর গাউসে আযম শায়খ আব্দুল কাদের জিলানী رَحْمَۃُ اللهِ عَلَیْہِ, তিনিও খুবই দয়ালু, মমতাবান ও উদার ছিলেন। ৫৪৬ হিজরী সনে, রজবুল মুরাজ্জব মাস ছিলো, জুমার দিন হুযুর গাউসে পাক رَحْمَۃُ اللهِ عَلَیْہِ বয়ান করছিলেন, বয়ানের সময় তিনি বললেন: হে লোকেরা! আমি তোমাদের প্রতি শুধুমাত্র আল্লাহ পাকের সন্তুষ্টির জন্য মনযোগী হচ্ছি, আমার মধ্যে তোমাদের জন্য এমন উদারতা ও মমতা রয়েছে যে, যদি সম্ভব হতো তবে আমি তোমাদের জায়গায় তোমাদের প্রত্যেকের কবরে নিজে নামতাম এবং তোমাদের পক্ষ থেকে মুনকার নকীরের উত্তরও নিজেই দিয়ে দিতাম! (আল ফাতহুর রাব্বানী, ৩১৮ পৃষ্ঠা)\n\n            اَللهُ اَكْبَرُ হে আশিকানে রাসূল! ভাবুন তো! এটা কেমন কল্যাণ কামণা! এটা কেমন মহান প্রেরণা!! কবরের প্রথম রাত কিরূপ কঠিন হয়ে থাকে, মৃতরা বেদনায় জর্জরিত হয়ে থাকে, দুনিয়া ছেড়ে যাওয়ার বেদনা, সন্তানদের বিরহের বেদনা, অতঃপর রূহ বের হওয়ার কষ্ট, কবরের ভয়াবহতা, অন্ধকার, একাকীত্ব, অতঃপর এর পাশাপাশি ফিরিশতারা কবরের দেয়াল ভাগ করে আগমন করে, মৃতকে প্রশ্ন করে।\n\n        \tএই দুনিয়ায় আমাদের অনেক বন্ধু রয়েছে, আত্মীয় রয়েছে, কেউ কেউ তো ব্যস নিজের স্বার্থসিদ্ধি পর্যন্ত থাকে, যারা বিশ্বস্ত তারা সারা জীবন সাথেও থাকে তবে তা শুধুমাত্র কবরের পাড় পর্যন্ত, হয়তো আপন পিতাও নিজের সন্তানের জন্য এমন ইচ্ছা পোষণ করবে না যে, বৎস! আমি চাই, তোমার জায়গায় তোমার কবরে আমিই শুয়ে যাবো এবং তোমার পক্ষ থেকে মুনকার নকীরের প্রশ্নের উত্তর দিবো। ইনি হলেন পীরেরও পীর, পীর দস্তগীর, শাহবাযে লা-মকানী, মাহবুবে সুবহানী, সায়্যিদুনা শায়খ আব্দুল কাদের জিলানী رَحْمَۃُ اللهِ عَلَیْہِ, যিনি বলছেন: হে আমার মাহবুব صَلَّی اللهُ عَلَیْہِ وَاٰلِہٖ وَسَلَّم এর উম্মতরা! আমার ইচ্ছা তো এটাই যে, তোমাদের মধ্যে কাউকে যেনো কবরের ভয়াবহতা ও একাকীত্বে জর্জরিত হতে না হয়, তোমাদের কারো যেনো কবর জাহান্নামের গর্তে পরিণত না হয়, আমি নিজে তোমাদের কবরে নামি এবং তোমাদের পক্ষ থেকে মুনকার নকিরের প্রশ্নের উত্তর নিজেই দিই, যাতে তোমাদের কবর জান্নাতের বাগান সমূহের মধ্যে একটি বাগান হয়ে যায় আর তোমরা মুক্তি পেয়ে যাও!!\n\n        \tআল্লাহ পাক হুযুর গাউসে আযম শায়খ আব্দুল কাদের জিলানী رَحْمَۃُ اللهِ عَلَیْہِ এর প্রতি কোটি কোটি রহমত অবর্তীণ করো। হায়! আমরা যেনো তাঁর কামিল মুরীদ হয়ে যাই।\n"
    },
    {
        "1": "জড়বস্তুর প্রতিও দয়া",
        "2": "        \tযাইহোক! ইমাম শা’রানী رَحْمَۃُ اللهِ عَلَیْہِ মাদানী ফুল দিয়েছেন: কেউ নিজের ব্যাপারে যত উদার, আমি যেনো তার চেয়েও বেশি তার প্রতি উদার হয়ে যাই, এটি হলো মুস্তফা صَلَّی اللهُ عَلَیْہِ وَاٰلِہٖ وَسَلَّم ’র উত্তরাধিকার। আমাদের চেষ্টা করা উচিৎ যে, আমরা যেনো দয়ালু হই, মানুষের প্রতিও দয়া করি, পশু, পাখি, পিঁপড়ার প্রতিও দয়া করি বরং ইমাম শা’রানী رَحْمَۃُ اللهِ عَلَیْہِ বলেন: হযরত আলী খাওয়াস رَحْمَۃُ اللهِ عَلَیْہِ তো এমনও বলেছেন যে, সর্বসাধারণের প্রতি উদারতার শর্তাবলীর মধ্যে এটাও রয়েছে যে, মানুষ জড়বস্তুর প্রতিও এমন দয়া প্রদর্শন করবে, যেমনটি জীবিতদের প্রতি করা হয়। (লাওয়াকিহুল আনওয়ারুল কুদসীয়া, ১/৫৭৩)\n"
    },
    {
        "1": "যে দয়া করে না, তার প্রতি দয়া করা হয় না",
        "2": "        \tতিরমিযী শরীফের হাদীসে পাকে রয়েছে: একবার রাসূলে পাক صَلَّی اللهُ عَلَیْہِ وَاٰلِہٖ وَسَلَّم তাঁর নাতি ইমাম হাসান ও ইমাম হোসাইন رَضِیَ اللهُ عَنْہُمَا কে চুমু দিলেন, পাশেই এক ব্যক্তি বসা ছিলো, সে বললো: আমার ১০টি সন্তান, আমি তো তাদের কাউকে চুমু দিই না। নবী করীম রউফুর রহীম صَلَّی اللهُ عَلَیْہِ وَاٰلِہٖ وَسَلَّم সেই লোকটির দিকে তাকালেন, অতঃপর ইরশাদ করলেন: যে দয়া করে না, তার প্রতি দয়া বরা হয় না।\n(বুখারী, কিতাবুল আদব, ১৪৯৭ পৃষ্ঠা, হাদীস ৫৯৯৭)\n        \tহে আশিকানে রাসূল! সন্তান আল্লাহ পাকের নেয়ামত, তাদের প্রতি দয়া প্রদর্শন করা উচিৎ, ছেলে হোক বা মেয়ে, উভয়ই আল্লাহর দান, উভয়কেই প্রচন্ড ভালোবাসা উচিৎ, বিশেষকরে মেয়ের প্রতি বেশি দয়া করা যে, মেয়েরা ভালোবাসা পোষণকারীনি।\n"
    },
    {
        "1": "মেয়েদের ফযীলত সম্বলিত ৪টি হাদীস",
        "2": "        \tআল্লাহ পাকের প্রিয় ও সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (১) মেয়েদেরকে খারাপ মনে করো না, নিশ্চয় তারা ভালোবাসা পোষণকারীনি। (মুসনাদে ইমাম আহমদ, ৭/২০০ হাদীস ১৭৮৩৭) (২) একটি হাদীস শরীফে রয়েছে: যার ঘরে মেয়ের জন্ম হয়েছে আর সে তাকে কষ্ট দিলো না আর খারাপও মনে করলো না এবং ছেলেকে মেয়ের উপর প্রাধান্য দিলো না তবে আল্লাহ পাক সেই ব্যক্তিকে জান্নাতে প্রবেশ করাবেন। (মুস্তাদরিক, কিতাবুল বিররে ওয়াস সিলাহ, ৫/২৪৮, হাদীস ৭৪২৮) (৩) মুসলিম শরীফের বর্ণনায় রয়েছে: যে ব্যক্তির উপর মেয়েদের লালন পালনের বোঝা এসে পড়লো আর সে তাদের সাথে সদাচরণ করলো তবে এই মেয়ে তার জন্য জাহান্নামের প্রতিবন্ধক হয়ে যাবে। (মুসলিম, কিতাবুল বিররে ওয়াস সিলাহ ওয়াল আদাব, ১০১৪ পৃষ্ঠা, হাদীস ২৬২৯) (৪) অপর এক হাদীস শরীফে প্রিয় নবী صَلَّی اللهُ عَلَیْہِ وَاٰلِہٖ وَسَلَّم মেয়েদের প্রতি দয়া ও অনুগ্রহ করার শিক্ষা দিতে গিয়ে ইরশাদ করেন: যে বাজার থেকে নিজের সন্তানদের জন্য কোন কিছু আনলো, তবে তা তার জন্য সদকা করার মতোই আর তার উচিৎ যে, মেয়েদের দিয়ে শুরু করা কেননা যারা মেয়েদের খুশি করে, সে খোদাভীতিতে কান্নাকারীদের মতো আর যে খোদাভীতিতে কান্না করে আল্লাহ পাক তাকে জাহান্নামের জন্য হারাম করে দেন। (মাকারিমুল আখলাখ লিল খারাইতি, ৩/৩০৩, হাদীস ৭৫৯)\n"
    },
    {
        "1": "মেয়েদের প্রতি ঈসারকারী নেককার মহিলা",
        "2": "        \tমুমিনদের মা, হযরত আয়েশা সিদ্দিকা رَضِیَ اللهُ عَنْہَا বলেন: আমার নিকট এক মিসকিন মহিলা এলো, তার সাথে তার দু’টি মেয়েও ছিলো, আমি তাকে তিনটি খেজুর দিলাম। সে উভয় মেয়েকে একটি করে খেজুর দিলো, অতঃপর যেই খেজুরটি সে খেতে চেয়েছিলো তা দু’ভাগ করে সেই খেজুরও তার মেয়েদের খাইয়ে দিলো। আমি এই ঘটনায় খুবই আশ্চার্য হলাম, আমি নবী করীম صَلَّی اللهُ عَلَیْہِ وَاٰلِہٖ وَسَلَّم এর দরবারে সেই মহিলার ঈসারের (ত্যাগের) কথা বললাম, তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: আল্লাহ পাক এর (এই কাজের) কারণে সেই মহিলার জন্য জান্নাত ওয়াজিব করে দিয়েছেন।\n(মুসলিম, কিতাবুল বিররে ওয়াস সিলাহ ওয়াল আদাব, ১০১৪ পৃষ্ঠা, হাদীস ২৬৩০)\n            مَاشَآءَالله ঈসারের কথা কি বলবো!হায়! আমরা যেনো আমাদের পছন্দের জিনিস ঈসার করা শিখে যাই! এই বর্ণনা থেকে এটাও জানতে পারলাম যে, মেয়েদের সাথে সদাচরণ করা, নিজের পছন্দের জিনিস তাদের জন্য ঈসার করে দেয়া খুবই ফযীলত পূর্ণ কাজ। আল্লাহ পাক আমাদের সকলকে তৌফিক দান করুক। হায়! আমরাও যদি সন্তানদের মুহাব্বাতকারী, বিশেষ করে মেয়েদের প্রতি দয়া ও অনুগ্রহকারী হয়ে যাই।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "উদারতার ব্যাপারে হাদীসে করীমা",
        "2": "        \t(১) বুখারী শরীফের হাদীসে পাকে রয়েছে, প্রিয় নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: لَا يَرْحَمُ اللهُ مَنْ لاَ يَرْحَمُ النَّاسَ যে মানুষের প্রতি দয়া করে না, আল্লাহ পাক তার প্রতি দয়া করে না। (বুখারী, কিতাবুত তাওহীদ, ১৭৮২ পৃষ্ঠা, হাদীস ৭৩৭৬)\n(২) এক হাদীসে পাকে ইরশাদ করেন: الرَّاحِمُونَ يَرْحَمُهمُ الرَّحْمٰن যে দয়া প্রদর্শনকারী হয়, আল্লাহ পাক তার প্রতি দয়া প্রদর্শন করেন। (আবু দাউদ, কিতাবুল আদব, ৭৭৪ পৃষ্ঠা, হাদীস ৪৯৪১)\n (৩) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: لَا تُنْزَعُ الرَّحْمَۃُ اِلّا مِنْ شَقِیٍّ অর্থাৎ দয়া প্রত্যাহার করা হয় না, হতভাগাদের (অন্তর) ব্যতীত।\n(আবু দাউদ, কিতাবুল আদব, ৭৭৪ পৃষ্ঠা, হাদীস ৪৯৪২)\n"
    },
    {
        "1": "উদারতা কিভাবে অর্জিত হবে?",
        "2": "        \tআমাদের উদারতা কিভাবে অর্জিত হবে? এর জন্য আমাদের কি করতে হবে! * সর্বপ্রথম তো গুনাহ ছেড়ে দিন, সত্যিকার তাওবা করে নিন। কেননা গুনাহ করাতে অন্তর শক্ত হয়ে যায়, উদারতার প্রেরণা অন্তর থেকে বের হয়ে যায়। * নেক আমল অধিকহারে করুন যে, নেকীর বরকতে অন্তর পরিষ্কার হয়ে থাকে, অন্তরে নম্রতা আসে। বিশেষ করে কুরআনে করীমের তিলাওয়াত করুন, নামায পড়ুন, অধিকহারে দরূদ শরীফ পাঠ করুন, এর বরকতে اِنْ شَآءَ الله অন্তর নরম হবে। * যিকির আযকারের বরকতের মধ্যে একটা এটাও রয়েছে যে, আল্লাহ পাকের যেই নামে পাকের যিকির অধিকহারে করা হয়, সেই নামে পাকের প্রভাব স্বভাবে এসে যায়। অতএব আল্লাহ পাকের নামে পাক یارَحْمٰنُ، یَارَحِیْمُ এর যিকির অধিকহারে করুন, اِنْ شَآءَ الله অন্তরে দয়া ও মমতার প্রেরণা বৃদ্ধি পাবে। * অনুরূপ ভাবে দরূদে পাকের মধ্যেও বরকত রয়েছে, যেই বান্দা অধিকহারে দরূদে পাক পাঠ করে, সে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র গুণাবলীর ফয়যান পেতে থাকে। অতএব অধিকহারে দরূদে পাক পাঠ করুন! اِنْ شَآءَ الله রাসূলে পাক صَلَّی اللهُ عَلَیْہِ وَاٰلِہٖ وَسَلَّم ’র দয়া ও মমতার ফয়যান অর্জিত হবে। * কবর ও আখিরাতকে ভুলে যাওয়া অন্তরের কঠোরতার বড় ও গুরুত্বপূর্ণ কারণ। অতএব উদারতার নেয়ামত অর্জনের জন্য কবর ও আখিরাতকে স্মরণ করুন! কবরস্থানে যাওয়ার অভ্যাস গড়ুন, কবরবাসীদের জন্য ফাতিহা শরীফও পাঠ করুন, ইসালে সাওয়াবও করুন, অতঃপর কিছুক্ষণ কবরের ভয়াবহতা, কবরের অন্ধকার, একাকীত্ব, ভীতি, অতঃপর কিয়ামতের দিন কবর থেকে উঠানো, আল্লাহর দরবারে উপস্থিত হওয়া ইত্যাদি, এই সকল বিষয়ের ব্যাপারে ভাবুন। اِنْ شَآءَ الله অন্তর নরম হবে এবং উদারতা অর্জিত হবে। * অনুরূপভাবে ইয়াতিমের মাথায় হাত রাখা, গরীবদের সাহায্য করা, অসহায়দের সহায় হওয়াতেও উদারতা সৃষ্টি হয়। যদি আমরা অন্তরে বোঝা রেখে নফসে আম্মারাকে চাপ দিয়ে মমতা ও উদারতা প্রদর্শন করতে শুরু করি তবে اِنْ شَآءَ الله ধীরে ধীরে অন্তরে উদারতার প্রেরণা বসতে শুরু করবে এবং আল্লাহ পাক চাইলে তবে উদারতা আমাদের স্বভাবের অংশ হয়ে যাবে। * অন্তরের কঠোরতা, উদারতার প্রেরণা না থাকা, এর একটি গুরুত্বপূর্ণ কারণ হলো মন্দ সাহচর্য। খারাপ ও অত্যচারী স্বভাবের লোকের সাথে বসলে তবে অন্তর কঠোর হয়ে যাবে, অতএব নেককার, নম্র, উদার লোকেদের সাহচর্য অবলম্বন করুন اِنْ شَآءَ الله উদারতার নেয়ামত অর্জিত হবে।\n\n\n\n"
    },
    {
        "1": "১৭ নং নেক আমলের প্রতি উৎসাহ প্রদান",
        "2": "        \tপ্রিয় ইসলামী ভাইয়েরা! এই ফিতনা ফ্যাসাদের যুগে আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশ আল্লাহ পাকের অনেক বড় নেয়ামত, اَلْحَمْدُ لِلّٰه দাওয়াতে ইসলামী নেককার, নামাযী বানানোর, সারা দুনিয়ায় সুন্নাতের সাড়া জাগানোর দ্বীনি সংগঠন। আপনারাও দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান, ১২টি দ্বীনি কাজেও স্বতঃস্ফুর্তভাবে অংশ গ্রহণ করুন! اِنْ شَآءَ الله দ্বীন ও দুনিয়ার অশেষ কল্যাণ নসীব হবে। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদত্ত “৭২টি নেক আমল” এর মধ্যে ১৭ নাম্বার নেক আমল হলো: “আপনি কি আজ ঘরে ও বাইরে সকল ছোট বড়দের সাথে সুন্দর ভাবে অর্থাৎ আপনি জনাব এবং জ্বি জ্বি বলে কথা বলেছেন?” এটি এমন এক নেক আমল, যার উপর আমলের বরকতে আমাদের মাঝে উদারতা সৃষ্টি হবে এবং আমাদের চরিত্রও ভালো হবে, কেননা প্রত্যেককে আপনি জনাব দ্বারা কথা বলা উত্তম চরিত্রের অন্তর্ভূক্ত।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "কথাবার্তা বলার গুরুত্বপূর্ণ মাদানী ফুল",
        "2": "        \tপ্রিয় ইসলামী ভাইয়েরা! আসুন শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর “১০১ মাদানী ফুল” পুস্তিকা থেকে কথাবার্তা বলার ব্যাপারে কিছু গুরুত্বপূর্ণ মাদানী ফুল শুনি: * মুচকি হেসে ও উৎফুল্লতার সাথে কথাবার্তা বলুন। * মুসলমানের মন খুশি করার নিয়্যতে ছোটদের সাথে স্নেহ ভরা এবং বড়দের সাথে শ্রদ্ধার ভাব রাখুন اِنْ شَآءَ الله সাওয়াব অর্জনের সাথে সাথে উভয়ের নিকট আপনি সম্মানিত হবেন। * চিৎকার করে কথাবার্তা বলা, যেমন- আজকাল বন্ধু মহলে হয়ে থাকে, এটা সুন্নাত নয়। * চাই একদিনের বাচ্চাও হোক না কেন ভালো ভালো নিয়্যতে তাদের সাথেও ‘আপনি’ ‘জনাব’ করে কথাবার্তা বলার অভ্যাস করুন, আপনার চরিত্রও উত্তম হবে সাথে সাথে বাচ্চাও ভদ্রতা শিখবে। * কথা বলার সময় পর্দার স্থানে হাত লাগানো, থুথু ফেলতে থাকা, আঙ্গুলের মাধ্যমে শরীরের ময়লা পরিষ্কার করা, অন্যজনের সামনে বারবার নাক স্পর্শ করা কিংবা নাকে বা কানে আঙ্গুল প্রবেশ, ভালো অভ্যাস নয়। * যতক্ষণ দ্বিতীয় ব্যক্তি কথা বলবে মনোযোগ সহকারে শুনুন, তার কথা কাটা থেকে বিরত থাকুন, তাছাড়া কথাবার্তা বলার সময় অট্টহাসি দেওয়া থেকে বিরত থাকুন, কেননা অট্টহাসি দেয়া সুন্নাত দ্বারা প্রমাণিত নয়। * কথা বলার সময় সর্বদা মনে রাখবেন যে, বেশি কথা বলাতে প্রভাব নষ্ট হয়ে যায়।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "        \tকথাবার্তা বলার অবশিষ্ট মাদানী ফুল তরবিয়্যতি হালকায় বর্ণনা করা হবে, অতএব তা জানার জন্য তরবিয়্যতি হালকায় অবশ্যই অংশ গ্রহণ করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم স্বীয় রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n            যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n            হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n            একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n            নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n            হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n            সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]