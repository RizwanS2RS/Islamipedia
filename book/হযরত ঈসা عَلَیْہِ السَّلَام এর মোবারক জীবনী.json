[
    {
        "1": "হযরত ঈসা عَلَیْہِ السَّلَام এর মোবারক জীবনী",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   নবী করীম, রউফুর রহীম, হুযুর  صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلّٰی عَلَیَّ مِاءَۃً کَتَبَ اللهُ بَیْنَ عَیْنَیْہِ بَرَاءَ ۃً مِّنَ النِّفَاقِ وَبَرَاءَۃً مِّنَ النَّارِوَاَسْکَنَہُ اللهُ یَوْمَ الْقِیَامَۃِ مَعَ الشُّہَدَاءِ\nঅর্থাৎ যে ব্যক্তি দিনে আমার প্রতি একশত (১০০) বার দরুদ শরীফ পেরণ করবে, আল্লাহ পাক তার একশটি প্রয়োজন পুরণ করবে। তার মধ্যে হতে (৩০)টি দুনিয়াতে আর (৭০)টি আখিরাতে।\n(কানযুল উম্মাল, কিতাবুল আযকার, ১ /২৫৫, প্রথম খন্ড, হাদীস: ২২২৯)\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আল্লাহ পাক মানুষের হিদায়ত এবং পথ প্রদর্শনের জন্য যে সকল পবিত্র বান্দাদের আপন বিধানাবলী পৌঁছাতে প্রেরণ করেছেন, তাদেরকে “নবী” বলা হয়, আম্বিয়ায়ে কিরামগণ عَلَیْهِمُ السَّلَام ঐ সত্ত্বা যাঁদের নিকট আল্লাহ পাকের পক্ষ থেকে ওহী আসতো। এই ওহী কখনো ফিরিশতার মাধ্যমে আসতো আবার কখনো কখনো কোন মাধ্যম ছাড়াই আসতো। আম্বিয়াগণ عَلَیْهِمُ السَّلَام গুনাহ থেকে পবিত্র এবং তাঁদের আচরণও খুবই পাক পবিত্র হয়ে থাকে। তাঁদের নাম, বংশ, শরীর, বাণী, কর্ম, আচার স্বভাব সবচেয়ে উচ্চ মর্যাদা সম্পন্ন এবং তারা ঘৃণা সৃষ্টিকারী বিষয় থেকে পবিত্র হয়ে থাকে, তাঁদেরকে আল্লাহ পাক পরিপূর্ণ জ্ঞান দান করেছেন। দুনিয়ার বড় বড় মেধাবীরাও (Intelligent) তাঁদের জ্ঞানের কোটি ভাগের এক ভাগের মর্যাদা পর্যন্ত পৌঁছাতে পারবে না। তাঁদেরকে আল্লাহ পাক অদৃশ্যের বিষয় সম্পর্কে অবহিত করে থাকেন, তাঁরা রাত দিন আল্লাহ পাকের আনুগত্য ও ইবাদতে লিপ্ত থাকতেন, বান্দাকে আল্লাহ পাকের বিধানাবলী পৌঁছাতেন এবং এর পথ নির্দেশনা দিতেন। ঐ সকল আম্বিয়ায়ে কিরামের عَلَیْهِمُ السَّلَام মধ্যে যাঁরা নতুন শরীয়ত নিয়ে এসেছেন তাঁদেরকে “রাসূল” বলে। আম্বিয়ায়ে কিরামের عَلَیْهِمُ السَّلَام  পদমর্যাদায় পার্থক্য রয়েছে। কারো কারো পদমর্যাদা অন্যান্যের চেয়ে উচ্চ। সবচেয়ে উচ্চ মর্যাদা হচ্ছে আমাদের প্রিয় নবী মুহাম্মদ মুস্তফা صَلَّی اللهُ عَلَیْہِ وَاٰلِہٖ وَسَلَّم এর। তিনি صَلَّی اللهُ عَلَیْہِ وَاٰلِہٖ وَسَلَّم হচ্ছেন খাতামুন্নবীয়্যিন অর্থাৎ সর্বশেষ নবী। আল্লাহ পাক নবুয়তের ধারাবাহিকতা হুযুর صَلَّی اللهُ عَلَیْہِ وَاٰلِہٖ وَسَلَّم এর মাধ্যমে শেষ করে দিয়েছেন। হুযুর صَلَّی اللهُ عَلَیْہِ وَاٰلِہٖ وَسَلَّم এরপর কেউ নবুয়ত পেতে পারে না। যে ব্যক্তি হুযুর পুর নুর صَلَّی اللهُ عَلَیْہِ وَاٰلِہٖ وَسَلَّم এর পর কারো নবুয়ত পাওয়াকে জায়িয মনে করে, তবে সে ইসলামের গন্ডি থেকে বের হয়ে যাবে অর্থাৎ কাফির হয়ে যাবে। (কিতাবুল আকায়িদ, ১৫-১৭ পৃষ্ঠা)\n     আসুন! আজ আমরা আল্লাহ পাকের নবীদের মধ্যে একজন অতি সম্মানিত নবী হযরত ঈসা রুহুল্লাহ عَلَیْہِ السَّلَام এর মুবারক জীবনির কিছু ঈমান সতেজকারী ঘটনা এবং তাঁর মুজিযাসমূহ সম্পর্কে শুনার সৌভাগ্য অর্জন করবো, কিন্তু এর পূর্বে তাঁর পরিচিত এবং তাঁর ফযীলত সম্পর্কে শ্রবণ করি।"
    },
    {
        "1": "হযরত ঈসা عَلَیْہِ السَّلَام এর পরিচিতি",
        "2": "    হযরত عَلَیْہِ السَّلَام এর মুবারক নাম হলো ঈসা এবং ইবনে মরিয়ম হলো তাঁর উপনাম। (তাযকিরাতুল আম্বিয়া, ৬৫৮ পৃষ্ঠা) কলিমাতুল্লাহ (জন্মদাতা ছাড়া শুধুমাত্র আল্লাহ পাকের পবিত্র বাক্য “কুন” দ্বারা জন্ম লাভকারী), মসীহ (স্পর্শ করে আরোগ্য প্রদানকারী), ওয়াজিয়াহ (সম্মানিত এবং মর্যাদাবান), মুকাররাব (আল্লাহ পাকের নৈকট্য লাভকারী) এবং সালেহ (নেককার বান্দা) তাঁর উপাধী। (তাযকিরাতুল আম্বিয়া, ৬৫৫ পৃষ্ঠা) اَلْحَمْدُ لِلّٰه আমাদের প্রিয় নবী, হুযুর صَلَّی اللهُ عَلَیْہِ وَاٰلِہٖ وَسَلَّم হযরত ঈসা عَلَیْهِمُ السَّلَام এর শান ও মহত্বকে খুবই সুন্দরভাবে বর্ণনা করেছেন এবং কিয়ামতের পূর্বে তাঁর আগমন ও এর নিদর্শনও বর্ণনা করেছেন। আসুন! বরকত অর্জনের উদ্দেশ্যে মুস্তফা صَلَّی اللهُ عَلَیْہِ وَاٰلِہٖ وَسَلَّم এর তিনটি  বাণী শ্রবণ করি।\n১. ইরশাদ হচ্ছে: আমি আমার পিতা হযরত ইব্রাহিম عَلَیْہِ السَّلَام এর দোয়া এবং সবশেষে আমার আসার সুসংবাদ প্রদানকারী ছিলো হযরত ঈসা ইবনে মরিয়ম عَلَیْہِ السَّلَام । (কানযুল উম্মাল, কিতাবুল ফাযায়িল, ১১/১৮২, হাদীস নং-৩১৮৮৬)\n২. ইরশাদ হচ্ছে: আমার এবং হযরত ঈসা عَلَیْہِ السَّلَام এর মধ্যখানে কোন নবী নাই, তিনি (কিয়ামতের পূর্বে আসমান থেকে) অবতরন করবেন, যখন তোমরা তাঁকে দেখবে তখন চিনে নিবে, তাঁর গায়ের রঙ লালচে ফর্সা হবে, উচ্চতা হবে মধ্যম, তিনি হালকা হলুদ রঙের দু’টি পোষাক পরিধান অবস্থায় থাকবেন, তা ভেজা অবস্থায় থাকবে না কিন্তু যেনো তাঁর মাথা থেকে পানির ফোঁটা পরছে, তিনি শুয়োরকে হত্যা করবেন, আল্লাহ পাক তাঁর যুগে ইসলাম ছাড়া অবশিষ্ট সকল ধর্মকে নিশ্চিহ্ন করে দেবেন, হযরত ঈসা عَلَیْہِ السَّلَام কানা দাজ্জালকে ধ্বংস করবেন, চল্লিশ বছর দুনিয়ায় অবস্থান করার পর ওফাত গ্রহণ করবেন এবং মুসলমানরা তাঁর জানাযার নামায পড়াবে। (আবু দাউদ, ৪/১৫৮, হাদীস নং-৪৩২৪)\n ৩. ইরশাদ হচ্ছে: আল্লাহ পাক হযরত ঈসা عَلَیْہِ السَّلَام কে প্রেরণ করবেন, তখন তিনি দামেশকের জামে মসজিদে সাদা পূর্ব পাশের মিনারে এই অবস্থায় অবতরণ করবে যে, তিনি عَلَیْہِ السَّلَام হালকা হলুদ রঙের দু’টি পোষাক পরিহিত অবস্থায় থাকবেন এবং তিনি عَلَیْہِ السَّلَام দু’জন ফিরিশতার বাহুতে হাত রাখা অবস্থায় থাকবেন, যখন তিনি عَلَیْہِ السَّلَام মাথা অবনত করবেন তখন পানির ফোঁটা ঝরে পরবে আর যখন তিনি عَلَیْہِ السَّلَام মাথা উত্তোলন করবেন তখন মুক্তার মতো শুভ্র রূপার দানা ঝড়তে থাকবে। (মুসলিম, ১২০১ পৃষ্ঠা, হাদীস নং-৭৩৭৩)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! হযরত ঈসা রুহুল্লাহ عَلَیْہِ السَّلَام এর মুবারক জীবনির একটি আলোকিত দিক হলো যে, তিনি عَلَیْہِ السَّلَام খুবই সাধাসিধে স্বভাবের অধিকারী ছিলেন এবং বিনয় ও নম্রতার অশেষ দৌলত দ্বারা সমৃদ্ধ ছিলেন, তিনি عَلَیْہِ السَّلَام চাইলে খুবই আরাম আয়েশে জীবন অতিবাহত করতে পারতেন, ধন সম্পদের ভান্ডার (ঐবধঢ়ং ড়ভ বিধষঃয) জমা করে নিতে পারতেন, দামী পোষাক পরিধান করতে পারতেন, উন্নত খাবার খেতে পারতেন এবং আলিশান প্রাসাদে থাকতে পারতেন কিন্তু উৎসর্গিত হয়ে যান! তাঁর সরলতার প্রতি, তিনি عَلَیْہِ السَّلَام কখনো এরূপ করেননি, বরং তিনি عَلَیْہِ السَّلَام নশ্বর দুনিয়ার প্রশান্তি এবং আরাম আয়েশকে ফেলে সর্বদা অনাড়ম্বরতা এবং বিনয় ও নম্রভাবে জীবন অতিবাহিত করাকে প্রাধান্য দিয়েছেন আর অপরকেও এর উৎসাহ দিতে থাকেন।"
    },
    {
        "1": "হযরত ঈসা عَلَیْہِ السَّلَام এর সরলতা ও উপদেশ সমূহ",
        "2": "    হযরত ওমর বিন সুলাইম رَحْمَۃُ اللهِ عَلَیْہِ বলেন: একবার হযরত ঈসা عَلَیْہِ السَّلَام অনুসারীদের নিকট এই অবস্থায় তাশরীফ আনলেন যে, তাঁর নূরানী শরীরে উলের জুব্বা এবং তিনি عَلَیْہِ السَّلَام একটি সাধারণ পাজামা পরিহিত অবস্থায় ছিলেন, খালি পায়ে ছিলেন এবং মাথায়ও কোন কাপড় ইত্যাদি ছিলোনা, ক্ষুধার কারণে তাঁর রঙ পরিবর্তন হয়ে গিয়েছিলো এবং তীব্র পিপাসার কারণে ঠোঁঠ একেবারেই শুকিয়ে গিয়েছিলো, তিনি عَلَیْہِ السَّلَام নিজের অনুসারীদের সালাম করলেন এবং বললেন: হে বনী ইসরাঈল! যদি আমি চাই, তবে আল্লাহ পাকের আদেশে দুনিয়া তার সকল নেয়ামত সহকারে আমার কদমে এসে যাবে, কিন্তু আমি এই বিষয়টি পছন্দ করিনা। হে বনী ইসরাঈল! তোমরা দুনিয়াকে সর্বদা নগন্য (গুরুত্বহীন) মনে করো, একে কোন গুরুত্ব দিওনা, এটি নিজেই তোমাদের জন্য নম্র হয়ে যাবে, তোমরা দুনিয়াকে নিন্দা করো, তোমাদের জন্য আখিরাত সজ্জিত হয়ে যাবে, এরূপ কখনোই করবে না যে, তোমরা আখিরাতকে পেছনে ছেড়ে দিলে আর দুনিয়াকে সম্মান ও মর্যাদা দিলে, নিশ্চয় দুনিয়া কোন সম্মানিত বস্তু নয় যে, একে সম্মান করতে হবে। দুনিয়া তো তোমাদের প্রতিদিন কোন না কোন নতুন আপদ বা ক্ষতির দিকে আহবান করে থাকে, সুতরাং এর ধোকা থেকে বেঁচে থাকো। অতঃপর বলেন: হে লোকেরা! তোমরা কি জানো যে, আমার ঘর কোথায়? লোকেরা বললো: হে আল্লাহ পাকের নবী! আপনার ঘর কোথায়? তিনি عَلَیْہِ السَّلَام বললেন: মসজিদ হলো আমার অবস্থান স্থল, আমার ক্ষুধার্ত থাকাই হচ্ছে আমার উদরপূর্তি (অর্থাৎ পেট ভরে খাওয়া), আমার পা হলো আমার বাহন, রাতে উজ্জল চন্দ্রই হলো আমার প্রদীপ (পথ প্রদর্শক), প্রচন্ড শীতের রাতে নামায আদায় করা আমার প্রিয় কাজ, আমার খাবার হলো শুকনো পাতা ইত্যাদি, জমিনের ঘাস এবং উদ্ভিদ আমার জন্য ফল (Fruits) স্বরূপ, এ থেকে পশুদের আহার মিলে, সেই সবজি এবং উদ্ভিদ আমি খেয়ে নিই, আমার পোষাক হলো উলের, আল্লাহ পাককে ভয় করা আমার আদর্শ এবং মিসকিন ও গরীবরা আমার প্রিয় বন্ধু। আমি এই অবস্থায় সকাল করি যে, আমার নিকট দুনিয়াবী জিনিসের কোন জিনিস থাকেনা এবং এই অবস্থাতেই রাত অতিবাহিত করি যে, আমার নিকট দুনিয়াবী কোন জিনিস থাকেনা, কিন্তু তবুও আমি এই বিষয়ের তোয়াক্কা করিনা যে, অমুক ব্যক্তি অনেক ধনী। আমি আমার এই অবস্থায় নিজেকে অনেক সৌভাগ্যবান এবং অনেক বড় ধনী মনে করি (অর্থাৎ আমি এই অবস্থায়ও আমার প্রতিপালকের সন্তুষ্টিতে সন্তুষ্ট)।\n    তাঁর সম্পর্কে এমনও বর্ণিত রয়েছে যে, তিনি عَلَیْہِ السَّلَام একই উলের জুব্বায় নিজের জীবনের ১০টি বছর অতিবাহিত করে দিয়েছেন, যখন সেই জুব্বা কোথাও ছিড়ে যেতো তবে তার রশি দিয়ে বেঁধে নিতেন বা তালি লাগিয়ে নিতেন। (উয়ুনুল হিকায়ত, ১/১১৮)\n    سُبْحٰنَ الله! আপনারা শুনলেন তো! হযরত ঈসা রুহুল্লাহ عَلَیْہِ السَّلَام কিরূপ সরলতা পছন্দনীয়, ক্ষুধা ও পিপাসা সহ্যকারী এবং ধর্মনিষ্ট ও অল্পেতুষ্ট, প্রচন্ড শীতের রাতেও নামায আদায় করা পছন্দকারী, খোদাভীতিতে ক্রন্দনকারী এবং গরীব ও মিসকিনের প্রতি সহানুভূতিশীল আর ধনীদের প্রতি উদাসীন ছিলেন। এবার আমরা তাঁর মুবারক জীবনকে সামনে রেখে নিজেকে প্রশ্ন  করি যে, আমরাও কি অনাড়ম্ভরতা পছন্দ করি? আমরাও কি শীত ও গ্রীষ্মেও নামাযের নিয়মানুবর্তিতা রক্ষা করি? আমাদেরও কি কখনো খোদাভীতিতে কান্না এসেছে? আমরাও কি গরীব ও মিসকিনদের ভালবাসি? আমরাও কি দুনিয়ার ভালবাসা থেকে পালিয়ে বেড়াই? আমরাও কি নিজের মাঝে আখিরাতের চিন্তার প্রেরণা পাই? আল্লাহ পাক আমাদেরকে এরূপ নেক আমলের পর্যবেক্ষণ করে এবং সুন্নাতে ভরা ইজতিমা ও মাদানী মুযাকারায় নিয়মিত উপস্থিত হয়ে আল্লাহ ওয়ালাদের আলোচনা করতে এবং শুনতে থাকার তৌফিক দান করুন, যেনো এর বরকতে আমরা আমলকারী হয়ে যেতে পারি।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! اَلْحَمْدُ لِلّٰه হযরত ঈসা عَلَیْہِ السَّلَام এর সম্মানিত আম্মাজান رَضِیَ اللهُ عَنْہَا একজন কারামত সম্পন্ন আল্লাহর ওলীয়া ছিলেন এবং আল্লাহ পাক তাঁকেও কতিপয় বিশেষত্ব (Specialities) দ্বারা ধন্য করেছেন। আসুন! আমরাও সেই মহান মায়ের সংক্ষিপ্ত পরিচিতি শ্রবণ করি,"
    },
    {
        "1": "হযরত ঈসা عَلَیْہِ السَّلَام এর আম্মাজনের পরিচিতি",
        "2": "    হযরত ঈসা عَلَیْہِ السَّلَام এর মায়ের নাম হযরত মরিয়ম رَضِیَ اللهُ عَنْہَا মরিয়ম এর অর্থ ইবাদতকারীনী এবং সেবিকা। (তাফসীরে বাগভী, আলে ইমরান, ৩৬নং আয়াতের পাদটিকা, ১/২২৭) হযরত মরিয়ম رَضِیَ اللهُ عَنْہَا এর পিতার নাম ইমরান এবং মায়ের নাম হান্নাহ (رَحْمَۃُ اللهِ عَلَیْہَا) ছিলো। (আজায়িবুল কোরআন মায়া গারায়িবুল কোরআন, ৬৫ পৃষ্ঠা) হযরত মরিয়ম رَضِیَ اللهُ عَنْہَا মাদারজাত (মায়ের গর্ব থেকেই) ওলীয়া ছিলেন। (সীরাতুল জিনান, ১০/৬০৫) হযরত মরিয়ম رَضِیَ اللهُ عَنْہَا ছাড়া অন্য কোন মহিলার নাম কুরআনে করীমে আসেনি। (সীরাতুল জিনান, ১০/৬৩১) হযরত মরিয়ম رَضِیَ اللهُ عَنْہَا জান্নাতি মহিলাদের সর্দার, সুতরাং রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: জান্নাতি মহিলাদের সর্দার চারজন: (১) মরিয়ম (২) ফাতিমা (৩) খাদিজা (৪) আসিয়া (رَضِیَ اللهُ عَنْہُنَّ اَجْمَعِیْن)। (কানযুল উম্মাল, কিতাবুল ফাযায়িল, ১২/৬৫, হাদীস নং-৩৪৪০১)\n    আলা হযরত, ইমামে আহলে সুন্নাত মাওলানা শাহ ইমাম আহমদ রযা খান رَحْمَۃُ اللهِ عَلَیْہِ বলেন: ঈসা রুহুল্লাহ عَلَیْہِ السَّلَام এর জন্মের পরও হযরত, তায়্যিবা, তাহিরা মরিয়ম (رَضِیَ اللهُ عَنْہَا) কুমারী ছিলেন এবং কুমারীই থাকবে আর কুমারী অবস্থায় উঠবেন আর কুমারী অবস্থায়ই জান্নাতুন নাঈমে প্রবেশ করবেন, এমনকি হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم এর বিবাহ বন্ধনে আবদ্ধ হওয়ার সৌভাগ্য অর্জন করবেন। (ফতোয়ায়ে রযবীয়া, ২৬/৪৬০)\n    سُبْحٰنَ الله শুনলেন তো আপনারা! আল্লাহ পাকের প্রিয় নবী হযরত ঈসা عَلَیْہِ السَّلَام এর সম্মানিতা আম্মাজান কিরূপ উচ্চ মর্যাদা সম্পন্ন এবং মহান মহিলা ছিলেন যে, যাঁর ফযীলত হাদীস শরীফে বিদ্যমান এবং যাঁর জান্নাতুন নাঈমে ঈসা عَلَیْہِ السَّلَام এর মুনিব প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বিবাহ বন্ধনে আবদ্ধ হওয়ার সৌভাগ্য অর্জিত হবে। তাঁর শান তো এরূপ উচ্চ যে, আল্লাহ পাকের কুদরতের বহিঃপ্রকাশ হযরত ঈসা عَلَیْہِ السَّلَام ও তাঁরই পবিত্র গর্বে তাশরীফ নিয়ে এসেছেন, কেননা তাঁর সম্মানিত সত্ত্বা থেকে কারামতের প্রকাশ শুরু হয়ে গিয়েছিলো।"
    },
    {
        "1": "বিবি মরিয়মের গাছ ও জিব্রাঈল আমীনের নদী",
        "2": "    শায়খুল হাদীস হযরত আল্লামা আব্দুল মুস্তফা আযমী رَحْمَۃُ اللهِ عَلَیْہِ বলেন: হযরত ঈসা عَلَیْہِ السَّلَام হযরত বিবি মরিয়ম رَضِیَ اللهُ عَنْہَا এর (পবিত্র) গর্ব থেকে পিতা ব্যতিত জন্ম লাভ করেছিলেন। যখন জন্মের (Birth) সময় হলো তখন হযরত বিবি মরিয়ম رَضِیَ اللهُ عَنْہَا লোকালয় থেকে কিছু দূরে একটি শুকনো খেজুর গাছের নিচে একাকী বসে গেলো এবং সেই গাছের নিচে হযরত ঈসা  عَلَیْہِ السَّلَام এর জন্ম হলো। যেহেতু তিনি عَلَیْہِ السَّلَام পিতা ব্যতিত কুমারী মরিয়ম رَضِیَ اللهُ عَنْہَا এর (পবিত্র) গর্ব থেকে জন্ম নেন, তাই হযরত মরিয়ম رَضِیَ اللهُ عَنْہَا খুবই চিন্তিত এবং উদাসী ছিলেন আর কুকথা ও ভৎসনার ভয়ে লোকালয়ে আসছিলেন না। আর এমন এক নিরব স্থানে খেজুরের শুকনো গাছের নিচে বসে ছিলেন যে, যেখানে খাওয়া দাওয়ার কোন বস্তুই ছিলোনা। হঠাৎ হযরত জিব্রাঈল عَلَیْہِ السَّلَام অবতীর্ণ হলেন এবং নিজের পায়ের গোড়ালী মাটিতে মেরে একটি নদী প্রবাহিত করে দিলেন এবং হঠাৎ খেজুরের শুকনো গাছ সতেজ হয়ে পাকা ফল উদ্গীরন করলো আর হযরত জিব্রাঈল আমীন عَلَیْہِ السَّلَام হযরত মরিয়ম  رَضِیَ اللهُ عَنْہَا কে আহবান করে এভাবে বললেন:\nفَنَادٰىہَا مِنۡ تَحۡتِہَاۤ  اَلَّا تَحۡزَنِیۡ قَدۡ جَعَلَ  رَبُّکِ  تَحۡتَکِ  سَرِیًّا (۲۴) وَ ھُزِّیۡۤ  اِلَیۡکِ بِجِذۡعِ النَّخۡلَۃِ  تُسٰقِطۡ عَلَیۡکِ  رُطَبًا جَنِیًّا (۲۵) فَکُلِیۡ وَ اشۡرَبِیۡ وَ قَرِّیۡ عَیۡنًا ۚ\n(পারা ১৬, সূরা মরিয়ম, আয়াত ২৪-২৬)\nকানযুল ঈমান থেকে অনুবাদ: অতঃপর তাকে তার নিম্নদেশ থেকে আহ্বান করলো, ‘তুমি দুঃখ করো না, নিশ্চয় তোমার রব তোমার নিম্নদেশে একটা নহর প্রবাহিত করে দিয়েছেন এবং খেজুর বৃক্ষের গোড়া ধরে নিজের দিকে নাড়া দাও, তখন তোমার উপর তাজা-পাকা খেজুরসমূহ ঝরে পড়বে। সুতরাং তুমি আহার করো এবং পান করো আর চোখ জুড়াও।\n    প্রিয় ইসলামী ভাইয়েরা! শুকনো গাছে ফল হওয়া এবং হঠাৎ নদী প্রবাহিত হয়ে যাওয়া, নিঃসন্দেহে এই দু’টি হযরত মরিয়ম رَضِیَ اللهُ عَنْہَا এর কারামত। হযরত বিবি মরিয়ম رَضِیَ اللهُ عَنْہَا যখন শিশু ছিলেন এবং বাইতুল মুকাদ্দাসের মেহরাবে ইবাদত (Worship) করতেন তখন কোন কষ্ট করা ছাড়া অসময়ে মৌসুমি ফল পেতেন। কিন্তু হযরত  ঈসা عَلَیْہِ السَّلَام এর জন্মের পর পাকা খেজুর তো হযরত মরিয়ম رَضِیَ اللهُ عَنْہَا অবশ্যই পেতেন। কিন্তু আল্লাহ পাক আদেশ করলেন যে, খেজুরের মূল নাড়াও তবেই তুমি খেজুর পাবে। জানতে পারলাম যে, মানুষ যতক্ষণ পর্যন্ত সন্তানের জন্মদাতা না হয়, ততক্ষণ তার বিনা পরিশ্রমেও রুজি অর্জিত হয়ে যায় এবং সে কোথাও না কোথাও খাওয়া দাওয়া করে নেয়। কিন্তু যখন মানুষ সন্তানের জন্মদাতা হয়ে যায়, তখন তার উপর আবশ্যক যে, পরিশ্রম করে রিযিক অন্বেষণ করা। দেখুন হযরত মরিয়ম رَضِیَ اللهُ عَنْہَا যতক্ষণ পর্যন্ত সন্তানের মা ছিলেন না, তখন কোন পরিশ্রম ছাড়া তিনি ইবাদত খানার মেহরাব থেকে ফলের রুজি পেয়ে যেতেন। কিন্তু যখন তাঁর সন্তান হযরত ঈসা عَلَیْہِ السَّلَام এর জন্ম হয়ে গেলো তখন আল্লাহ পাকের আদেশ হলো যে, খেজুরের গাছকে নাড়ো এবং পরিশ্রম করো আর এর পরিবর্তে খেজুর পাবে। (আযায়িবুল কোরআন, ১৬৮ পৃষ্ঠা)\n    প্রিয় ইসলামী ভাইয়েরা! এখনই যে ঘটনাটি শুনলাম, এই ঘটনাটি মাকতাবাতুল মদীনার কিতাব “কুরআনের অশ্চর্য ও অন্যান্য ঘটনা” থেকে বর্ণনা করা হয়েছে। اَلْحَمْدُ لِلّٰه এই কিতাবে এছাড়াও উপদেশ ও শিক্ষনীয় মাদানী ফুল সম্বলিত অনেক চিত্তকর্ষক কুরআনী ঘটনা এবং অন্যান্য রূপক কাহিনী (Parables) বিদ্যমান।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! নিঃসন্দেহে আম্বিয়ায়ে কিরামগণ عَلَیْهِمُ السَّلَام নিজেদের প্রতিটি গুনাবলীতে অনন্য হয়ে থাকে, আল্লাহ পাক তাঁদের এমন এমন উৎকর্ষতা ও মুজিযা দ্বারা ধন্য করেন যে, যা শুনে জ্ঞান লোপ পেয়ে যায়। اَلْحَمْدُ لِلّٰه আল্লাহ পাকের প্রিয় নবী হযরত ঈসা রুহুল্লাহ عَلَیْہِ السَّلَام কেও উভয় জগতের সৃষ্টিকর্তা আল্লাহ পাক অসংখ্য মুজিযা দান করেন এবং বাল্যকাল থেকে তাঁর পবিত্র সত্ত্বা থেকে নবুয়তের প্রভাব পরিলক্ষিত হতে থাকে। আসুন! হযরত ঈসা عَلَیْہِ السَّلَام এর বাল্যকালের একটি আশ্চার্যজনক ঘটনা শ্রবণ করি এবং ঈমানকে সতেজ করি।"
    },
    {
        "1": "শিশুকালেই কথা বললেন!",
        "2": "    প্রিয় ইসলামী ভাইয়েরা! যখন হযরত মরিয়ম رَضِیَ اللهُ عَنْہَا হযরত ঈসা عَلَیْہِ السَّلَام কোলে নিয়ে বনী ইসরাঈলের লোকালয়ে তাশরীফ আনলেন, তখন জাতি তাঁর প্রতি مَعَاذَ الله কুকর্মের অপবাদ দিলো এবং লোকেরা বলতে শুরু করে দিলে যে, হে মরিয়ম! তুমি এটি খুবই মন্দ কাজ করেছো। অথচ তোমার পিতার (Father) কোন মন্দ স্বভাব ছিলো না এবং তোমার মা’ও কুকর্মকারী ছিলেন না। স্বামী ছাড়া তোমার সন্তান কিভাবে (জন্ম) হলো? যখন জাতি অনেক বেশী ভৎর্সনা এবং কুকথা বলছিলো তখন হযরত মরিয়ম رَضِیَ اللهُ عَنْہَا বললেন: এই শিশু থেকে তোমরা সবকিছু জিজ্ঞাসা করে নাও। তখন লোকেরা বললো যে, আমরা এই শিশু থেকে কি ও কেন এবং কিভাবে কথা বলবো? এ তো এখনো শিশু। জাতির এই কথা শুনে হযরত ঈসা عَلَیْہِ السَّلَام বক্তব্য দেয়া শুরু করলেন। যার আলোচনা আল্লাহ পাক কুরআনে করীমে এভাবে ইরশাদ করেন:\nقَالَ اِنِّیۡ عَبۡدُ اللّٰہِ ؕ       اٰتٰنِیَ الۡکِتٰبَ وَ جَعَلَنِیۡ  نَبِیًّا (ۙ۳۰) وَّ جَعَلَنِیۡ مُبٰرَکًا اَیۡنَ مَا کُنۡتُ ۪  \t وَ اَوۡصٰنِیۡ بِالصَّلٰوۃِ\n وَ الزَّکٰوۃِ مَا دُمۡتُ  حَیًّا (ۖ۳۱) وَّ بَرًّۢا بِوَالِدَتِیۡ ۫  \t وَ لَمۡ  یَجۡعَلۡنِیۡ جَبَّارًا شَقِیًّا (۳۲) وَ السَّلٰمُ عَلَیَّ یَوۡمَ وُلِدۡتُّ وَ یَوۡمَ َمُوۡتُ  وَ  یَوۡمَ  اُبۡعَثُ  حَیًّا (۳۳)\n(পারা ১৬, সূরা মরিয়ম, আয়াত ৩০-৩৩)\n কানযুল ঈমান থেকে অনুবাদ: শিশুটি বললো, ‘আমি আল্লাহর বান্দা। তিনি আমাকে কিতাব দিয়েছেন এবং আমাকে অদৃশ্যের সংবাদদাতা (নবী) করেছেন, আর তিনি আমাকে বরকতময় করেছেন আমি যেখানেই থাকি না কেন এবং আমাকে নামায ও যাকাতের তাকীদ দিয়েছেন যতদিন আমি জীবিত থাকি, আর আমার মায়ের সাথে সদ্ব্যবহারকারী এবং আমাকে উদ্ধত ও হতভাগ্য করেননি; এবং ওই শাস্তি আমার প্রতি যেদিন আমি জন্মলাভ করেছি এবং যেদিন আমার মৃত্যু হবে আর যেদিন জীবিত অবস্থায় পুনরুত্থিত হবো’।\n    প্রিয় ইসলামী ভাইয়েরা! এটি হযরত ঈসা عَلَیْہِ السَّلَام এর মুজিযা, জন্মের পরেই এরূপ বাকপটু সুন্দর বক্তব্য দিয়েছিলেন। এই বক্তব্যে (Speech) সর্বপ্রথম তিনি عَلَیْہِ السَّلَام নিজেকে আল্লাহ পাকের বান্দা বললেন। যেনো কেউ তাঁকে খোদা বা খোদার সন্তান বলতে না পারে, কেননা লোকেরা ভবিষ্যতে তাঁর প্রতি অপবাদ দিবে এবং এই অপবাদ আল্লাহ পাকের প্রতি হতো। এই কারণেই তাঁর রিসালতের পদমর্যাদার চাহিদা এটাই ছিলো যে, নিজের আম্মাজানের رَضِیَ اللهُ عَنْہَا প্রতি দেয়া অপবাদ মিটানোর পূর্বে ঐ অপবাদকে নিশ্চিহ্ন করা, যা আল্লাহ পাকের প্রতি লাগানো হতো, اَللهُ اَكْبَر আসলেই আল্লাহ পাক যাঁকে নবুয়তের মর্যাদা দান করে থাকেন তাঁর জন্ম খুবই পবিত্র এবং উত্তম ও নিখুঁত হয়ে থাকে আর বাল্যকালেই তাঁর নবুয়তের প্রভাব প্রকাশিত হতে থাকে।\n(কুরআনে অশ্চর্য ও অনান্য ঘটনা বলী, ১৭০ পৃষ্ঠা)\n    প্রিয় ইসলামী ভাইয়েরা! হযরত ঈসা রুহুল্লাহ عَلَیْہِ السَّلَام এর বক্তব্য থেকে আমরা এই মাদানী ফুলও পাই যে, নামায ও যাকাত আদায় করা এবং পিতামাতার প্রতি সদ্ববহার করা খুবই পুরোনো ইবাদত আর আম্বিয়ায়ে কিরামের عَلَیْہِ السَّلَام পছন্দনীয় পদ্ধতি। اَلْحَمْدُ لِلّٰه এটি এমন সুন্দর ইবাদত যে, পবিত্র শরীয়তও আমাদের এই বিষয়ে আদেশ দিয়েছে, কিন্তু আফসোস! এখন মসজিদ খালি পরে আছে আর গুনাহের আড্ডা পরিপূর্ণ দেখা যাচ্ছে, যাকাত বের করার বিষয়ে টাল বাহানা করা হচ্ছে, যাকাতের অধিকারীরা দুয়ারে দুয়ারে ধাক্কা খেতে বাধ্য হয়ে গেছে, ঐ মা যার পদতলে রয়েছে জান্নাত, সেই মায়ের (Mother) সাথে অসদাচরণ করা হচ্ছে, মুসলমানদের কি হয়ে গেছে? আমাদের মসজিদ আবারো কখন পরিপূর্ণ হবে? কোন দিন নামাযী বৃদ্ধি পাবে? কতদিন এভাবে যাকাত আদায়ে অলসতা করতে থাকবে? এভাবে আর কতদিন চলতে থাকবে?\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! এমনিতে তো হযরত ঈসা রুহুল্লাহ\nعَلَیْہِ السَّلَام এর পবিত্র সত্ত্বা থেকে বিভিন্ন সময়ে বিভিন্ন মুজিযার প্রকাশ ঘটেছে কিন্তু কিছু মুজিযা এমনও প্রকাশিত হয়েছে যে, যা খুবই প্রসিদ্ধ। আসুন! সেই মুজিযা সম্পর্কে বিস্তারিত শ্রবন করি।"
    },
    {
        "1": "(১) পাখি সৃষ্টি করা",
        "2": "    যখন হযরত ঈসা রুহুল্লাহ عَلَیْہِ السَّلَام নবুয়তের দাবী করলেন এবং মুজিযা দেখালেন তখন লোকেরা আবেদন করলো যে, আপনি একটি বাদুড় সৃষ্টি করুন। তিনি عَلَیْہِ السَّلَام মাটি দিয়ে একটি বাদুড়ের আকৃতি বানালেন অতঃপর দম করতেই তা উড়তে লাগলো।\n(খাযিন, আলে ইমরান, ৪৯নং আয়াতের পাদটিকা, ১/২৫১)\n\t“বাদুড়” এর বিশেষত্ব হলো যে, তা উড়ন্ত প্রাণীদের মধ্যে খুবই আশ্চার্যজনক এবং কুদরতের সত্যতা প্রমাণে অন্যান্যদের চেয়ে বেশী উপযোগী, কেননা তারা পাখা ছাড়াই উড়তে পারে, দাঁত আছে, হাসে এবং বাচ্চা প্রসব করে, অথচ উড়ন্ত প্রাণীদের মধ্যে এসব বিষয় নেই।\n(তাফসীরে জামাল, আলে ইমরান, ৪৯নং আয়াতের পাদটিকা, ১/৪১৮)"
    },
    {
        "1": "(২) কুষ্টরোগীদের আরোগ্য প্রদান",
        "2": "    হযরত ঈসা রুহুল্লাহ عَلَیْہِ السَّلَام ঐ সমস্ত রোগীদেরও আরোগ্য দিতেন, যার শ্বেতরোগ (এক প্রকার রোগ, যা দুষিত রক্তের কারণে শরীরে সাদা দাগ হয়ে যায়) শরীরে ছড়িয়ে গেছে এবং চিকিৎসক তার চিকিৎসা করতে অপারগ হয়ে যায়, যেহেতু হযরত ঈসা عَلَیْہِ السَّلَام এর যুগে চিকিৎসা বিজ্ঞান খুবই সমৃদ্ধশালী ছিলো এবং চিকিৎসার অভিজ্ঞরা চিকিৎসা বিষয়ে খুবই দক্ষতা অর্জন করতো, তাই তাদেরকে এরূপ মুজিযা দেখানো হয়েছে, যেনো চিকিৎসা বিজ্ঞানে যার চিকিৎসা সম্ভব নয়, তাদের সুস্থ করে দেয়া নিঃসন্দেহে মুজিযা এবং নবুয়তের প্রমাণ বহন করে। হযরত ওয়াহাব বিন মুনাব্বাহ رَضِیَ اللهُ عَنْہُ এর বাণী হলো যে, হযরত ঈসা عَلَیْہِ السَّلَام এর নিকট রোগীর ভিড় লেগে যেতো, তাদের মধ্যে যারা হাঁটতে পারতো তারা তাঁর খেদমতে উপস্থিত হয়ে যেতো আর যারা হাঁটতে পারতো না তাদের নিকট স্বয়ং তাশরীফ নিয়ে গিয়ে দোয়া করে তাদেরকে সুস্থ করতেন এবং নিজের রিসালতের প্রতি ঈমান আনার শর্ত আরোপ করতেন।\n (খাযিন, আলে ইমরান, ৪৯নং আয়াতের পাদটিকা, ১/২৫১)"
    },
    {
        "1": "(৩) মৃতকে জীবিত করা",
        "2": "    হযরত আব্দুল্লাহ বিন আব্বাস رَضِیَ اللهُ عَنْہُ বলেন: হযরত ঈসা রুহুল্লাহ عَلَیْہِ السَّلَام চারজন ব্যক্তিকে জীবিত করেন, (১) একজন দরিদ্র লোক, যার প্রতি ঈসা عَلَیْہِ السَّلَام এর আন্তরিক ভালবাসা ছিলো, যখন তার অবস্থা বেহাল হলো তখন তার বোন হযরত ঈসা عَلَیْہِ السَّلَام কে অবগত করলেন, কিন্তু সে হযরত ঈসা عَلَیْہِ السَّلَام এর থেকে তিনদিনের দূরত্বে ছিলো। যখন তিনি عَلَیْہِ السَّلَام তিনদিন পর সেখানে পৌঁছলেন তখন জানতে পারলেন যে, তার ইন্তিকাল তিনদিন পূর্বে হয়ে গেছে। হযরত ঈসা عَلَیْہِ السَّلَام তার বোনকে বললেন: আমাকে তার কবরে নিয়ে চলো। সে নিয়ে গেলো, হযরত ঈসা عَلَیْہِ السَّلَام আল্লাহ পাকের নিকট দোয়া করলেন, যার কারণে দরিদ্র লোকটি আল্লাহ পাকের আদেশে জীবিত হয়ে কবর থেকে বাইরে এসে গেলো, অনেকদিন জীবিত ছিলো এবং তার ঘরে সন্তানও হয়েছিলো। (২) দ্বীতিয়টি এক বৃদ্ধের পুত্র ছিলো, যার জানাযা হযরত ঈসা عَلَیْہِ السَّلَام এর সামনে দিয়ে যাচ্ছিলো, তিনি عَلَیْہِ السَّلَام তার জন্য দোয়া করলেন, সে জীবিত হয়ে জানাযা বহনকারীদের কাঁধ থেকে নেমে গেলো, কাপড় পরিধান করলো এবং ঘরে ফিরে গেলো, অতঃপর অনেকদিন জীবিত ছিলো আর তার সন্তানও হয়েছিলো। (৩) তৃতীয়জন একজন বালিকা (Girl) ছিলো, যে সন্ধ্যার সময় মৃত্যুবরণ করলো এবং আল্লাহ পাক হযরত ঈসা عَلَیْہِ السَّلَام এর দোয়ায় তাকে জীবিত করলেন। (৪) চতুর্থজন শাম বিন নূহ رَحْمَۃُ اللهِ عَلَیْہِ ছিলেন, যার মৃত্যুর হাজারো বছর অতিবাহিত হয়ে গিয়েছিলো। লোকেরা আবেদন করলো যে, আপনি তাকে জীবিত করুন! সুতরাং তিনি عَلَیْہِ السَّلَام তাদের দেখানো কবরে পৌঁছলেন এবং আল্লাহ পাকের নিকট দোয়া করলেন। শাম رَحْمَۃُ اللهِ عَلَیْہِ শুনলো যে, কোন ঘোষনাকারী বলছে: “اَجِبْ رُوْحَ الله” (অর্থাৎ হযরত ঈসা রূহুল্লাহ عَلَیْہِ السَّلَام এর কথা শুনো) একথা শুনতেই তিনি ভয়ে দাড়িয়ে গেলেন এবং তিনি ধারণা করলেন যে, কিয়ামত প্রতিষ্ঠিত হয়ে গেছে, যার ভয়ে তার মাথার অর্ধেক চুল সাদা হয়ে গেলো, অতঃপর তিনি হযরত ঈসা عَلَیْہِ السَّلَام এর প্রতি ঈমান আনলেন এবং তিনি হযরত ঈসা عَلَیْہِ السَّلَام এর নিকট আবেদন করলেন যে, দ্বীতিয়বার যেনো তাঁর মৃত্যুর যন্ত্রণা না হয়, মৃত্যু যন্ত্রণা ছাড়াই তাঁকে যেনো ফিরিয়ে দেয়া হয়, সুতরাং তখনই তাঁর ইন্তিকাল হয়ে গেলো।\n(তাফসীরে জামাল, আলে ইমরান, ৪৯নং আয়াতের পাদটিকা, ১/৪১৯)"
    },
    {
        "1": "(৪) অদৃশ্যের সংবাদ প্রদান",
        "2": "    যখন হযরত ঈসা রুহুল্লাহ عَلَیْہِ السَّلَام রোগীদের সুস্থ করলেন এবং মৃতদের জীবিত করলেন, তখন অনেকে বললো যে, এগুলোতো যাদু (Magic) এবং কোন মুজিযা দেখান, তখন তিনি عَلَیْہِ السَّلَام বললেন: যা তোমরা খাও এবং যা তোমরা জমা করে রাখো, আমি তোমাদের সে সম্পর্কে জানাচ্ছি, সুতরাং হযরত ঈসা عَلَیْہِ السَّلَام এর মুবারক সত্ত্বা দ্বারা এই মুজিযাটিও প্রকাশিত হলো যে, তিনি عَلَیْہِ السَّلَام মানুষদের বলে দিতেন যে, তারা কাল যা খেয়েছিলো এবং যা আজকে খাবে এবং যা ভবিষ্যতের জন্য প্রস্তুত করে রেখেছে। হযরত ঈসা عَلَیْہِ السَّلَام এর নিকট অনেক শিশু এসে জমা হয়ে যেতো, তিনি عَلَیْہِ السَّلَام তাদেরকে বলতেন যে, তোমাদের ঘরে অমুক জিনিস বানানো হয়েছে, তোমাদের পরিবারের লোকেরা অমুক অমুক জিনিস খেয়েছে, অমুক জিনিস তোমাদের জন্য আলাদা করে রাখা হয়েছে, শিশুরা বাড়ি যেতো এবং বাড়ির লোকদের থেকে সেই জিনিসই চাইতো। বাড়ির লোকেরা সেই জিনিস দিতো এবং তাদেরকে বলতো যে, তোমাদের একথা কে বলেছে? শিশুরা বলতো: হযরত ঈসা عَلَیْہِ السَّلَام, তখন লোকেরা তাদের সন্তানদেরকে তাঁর নিকট যেতে বাধাঁ দিতো এবং বলতো যে, তিনি যাদুকর। (তাফসীরে কুরতুবী, আলে ইমরান, ২য় আয়াতের পাদটিকা, ৪৯/৭৪ ও আল জুযইর রা’বেয়ে, আলে ইমরান, ৪৯নং আয়াতের পাদটিকা, ১/৪২০)"
    },
    {
        "1": "১২টি দ্বীনি কাজের একটি দ্বীনি কাজ হলো “ছুটির দিনের ইতিকাফ”",
        "2": "    প্রিয় ইসলামী ভাইয়েরা! জানতে পারলাম যে, আল্লাহ পাক হযরত ঈসা রুহুল্লাহ عَلَیْہِ السَّلَام কে অসংখ্য ক্ষমতা দ্বারা ধন্য করেছেন, তাইতো তিনি عَلَیْہِ السَّلَام আল্লাহ পাকের আদেশে পাখি সৃষ্টি, মৃতকে জীবিত এবং শ্বেত (সাদা দাগ বিশিষ্ট) রোগীদের আরোগ্য দান করতেন, এমনকি অদৃশ্যের সংবাদও দিতেন। আফসোস যে, মন্দ সহচর্যে থাকার কারণে অনেক সময় মানুষ আম্বিয়ায়ে কিরাম عَلَیْہِ السَّلَام এবং আউলিয়ায়ে উজ্জাম رَحِمَہُمُ اللهُ السَّلَام এর ক্ষমতার বিষয়ে শয়তানী কুমন্ত্রণার শিকার হয়ে মুজিযা ও কারামতকে অস্বীকার করে ধ্বংসযজ্ঞতার অতল গহবরে নিক্ষিপ্ত হয়ে (Pit) যায় সুতরাং মন্দ সহচর্য থেকে বাঁচুন এবং সৎ সহচর্য অবলম্বন করুন, اِنْ شَآءَ الله শয়তানের উদ্দেশ্য নিষ্ফল হয়ে যাবে। মনে রাখবেন! আশিকানে রাসূলের দ্বীনি সংগঠন দা’ওয়াতে ইসলামীর সাথে সম্পৃক্ত হওয়াও সৎ সহচর্য পাওয়ার অনন্য উপায়, সুতরাং আপনিও এই দ্বীনি পরিবেশে সম্পৃক্ত থাকুন এবং যেলী হালকার ১২টি দ্বীনি কাজে স্বতঃস্ফূর্তভাবে অংশ গ্রহণ করুন। ১২টি মাদানী কাজের মধ্যে সাপ্তাহিক একটি কাজ হলো “ছুটির দিনের ইতিকাফ”। ছুটির দিন শহরের দূর্বল এলাকা এবং পার্শবর্তী গ্রামে গিয়ে সেখানকার মসজিদ পূর্ণ করার পাশাপাশি স্থানীয় আশিকানে রাসূলকে নেকীর দাওয়াত দিয়ে ইলমে দ্বীন শিখা ও শেখানো উৎসাহ প্রদান করা হয়। * اَلْحَمْدُ لِلّٰه ছুটির দিনের ইতিকাফে ইসলামী ভাইদের সুন্নাত ও আদব এবং মাদানী দরস ইত্যাদি শেখানোর অত্যন্ত উপকারী একটি মাধ্যম। * ছুটির দিনের ইতিকাফের বরকতে মসজিদ পরিপূর্ণ হয়। * ছুটির দিনের ইতিকাফের বরকতে মসজিদে অতিবাহিত করা প্রতিটি মুহুর্ত ইবাদত হিসেবে গণ্য হয়। * ছুটির দিনের ইতিকাফের বরকতে মসজিদের প্রতি ভালবাসা পোষণ করা এবং তাতে অত্যধিক সময় অতিবাহিত করার ফযীলত অর্জিত হয়। اَلْحَمْدُ لِلّٰه নিজের অধিকতর সময় মসজিদের অতিবাহিত করার অনেক ফযীলত রয়েছে যে,\n    হযরত সায়্যিদুনা আবু সাঈদ খুদরী رَضِیَ اللهُ عَنْہُ থেকে বর্ণিত যে, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যখন তোমরা কোন ব্যক্তিকে দেখো যে, সে মসজিদে অধিকহারে আসা যাওয়া করছে, তবে তার ঈমানের সাক্ষ্য দাও, কেননা আল্লাহ তায়ালা ১০ম পারার সূরা তাওবার ১৮ নং আয়াতে ইরশাদ করেন:\nاِنَّمَا یَعۡمُرُ مَسٰجِدَ اللّٰہِ مَنۡ اٰمَنَ بِاللّٰہِ وَ الۡیَوۡمِ الۡاٰخِرِ وَ اَقَامَ الصَّلٰوۃَ  وَ اٰتَی الزَّکٰوۃَ\n(পারা ১০, সূরা তাওবা, আয়াত ১৮)\nকানযুল ঈমান থেকে অনুবাদ: আল্লাহর মসজিদসমূহের তারাই আবাদ করে, যারা আল্লাহ ও ক্বিয়ামতের উপর ঈমান আনে, নামায কায়েম রাখে, যাকাত প্রদান করে।\n (তিরমিযী, কিতাবুল ঈমান, বাবু মা’জা ফি হুরমাতুস সালাত, ৪/২৮০, হাদীস নং-২৬২৬)\n\n    হাদীসে পাকের এই অংশ (তবে তার ঈমানের সাক্ষ্য দাও) এর আলোকে প্রসিদ্ধ মুফাসসীর, হাকীমুল উম্মত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: কেননা এই বিষয়টি হলো ঈমানের নিদর্শন। মনে রাখবে যে, এই সাক্ষ্য এমনই যেমন কারো পোষাক ও আকার আকৃতি দেখে আমরা তাকে মুমিন মনে করি এবং বলি। সাক্ষ্য দ্বারা উদ্দেশ্য অকাট্য সিদ্ধান্ত নয়। (মুফতী সাহেব আরো বলেন:) এখানে মসজিদের আবাদি দ্বারা মসজিদের লাইটিং করা, একে সাজানো সব কিছু অর্ন্তভূক্ত।\n(মিরাতুল মানাজিহ, ১/৪৪৪-৪৪৫)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আল্লাহ পাক রাসূলে পাক صَلَّی اللهُ عَلَیْہِ وَاٰلِہٖ وَسَلَّم কেও অসংখ্য মুজিযা দান করেছেন বরং তাঁর মুজিযার সমষ্টি হযরত ঈসা عَلَیْہِ السَّلَام এর মুজিযা থেকেও বেশী। আসুন! কয়েকটি মুজিযা সম্পর্কে শ্রবণ করি।"
    },
    {
        "1": "হযরত ঈসা عَلَیْہِ السَّلَام ও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মুজিযা",
        "2": "    হযরত ঈসা عَلَیْہِ السَّلَام মৃতদের জীবিত এবং অন্ধকে দৃষ্টিশক্তি ও কুষ্ট (সাদা দাগ বিশিষ্ট চামড়ার) রোগীকে ভাল করে দিতেন। আর আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ও মৃতকে জীবিত এবং অন্ধকে দৃষ্টি ও কুষ্ট রোগীকে ভাল করে দিতেন। যখন খায়বার বিজয় হয় তখন সেখানে একজন অমুসলিম মহিলা হুযুর صَلَّی اللهُ عَلَیْہِ وَاٰلِہٖ وَسَلَّم কে বিষযুক্ত ছাগলের মাংস উপহার স্বরূপ পাঠালো, হুযুর পুর নূর صَلَّی اللهُ عَلَیْہِ وَاٰلِہٖ وَسَلَّم ছাগলের বাহু নিলেন এবং তা থেকে কিছু খেলেন, সেই বাহু বললো যে, আমার মাঝে বিষ আছে। (শরহে যুরকানি, আল মাকছাদুল আউয়াল..., ৩/২৯০) এটি মৃতকে জীবিত করার চেয়েও মহৎ, কেননা এটি হলো মৃতের একটি অংশ জীবিত হওয়া, অথচ এর অবশিষ্ট অংশ যা এর থেকে আলাদা ছিলো তা মৃতই ছিলো।\n    হযরত ঈসা عَلَیْہِ السَّلَام মাটি দিয়ে পাখি বানালেন আর বদরের যুদ্ধে হযরত উক্কাশা বিন মিহসান رَضِیَ اللهُ عَنْہُ এর তলোয়ার ভেঙ্গে গেলে তখন আমার নবী صَلَّی اللهُ عَلَیْہِ وَاٰلِہٖ وَسَلَّم তাঁকে একটি শুকনো কাঠ প্রদান করলেন, তিনি নিজের হাতে নিয়ে নাড়তেই তা সাদা ধবধবে শক্তিশালী তলোয়ার হয়ে গেলো। (শরহে যুরকানি, আল মাকচদিল আউয়াল, ২/৩০১) (সীরাতে রাসূলে আরবী, ৫৫২-৫৫৯ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n     প্রিয় ইসলামী ভাইয়েরা! হযরত ঈসা عَلَیْہِ السَّلَام এর মুবারক জীবনের আলোকিত দিকসমূহ হতে একটি অতি উজ্জল দিক হলো যে, তাঁর পবিত্র দৃষ্টি আমাদের মতো দোষ এবং ত্রুটি খোঁজাতে লিপ্ত ছিলো না, আমরা তো জীবিত বা নিষ্প্রাণ জিনিসে দোষ ত্রুটি ও অস্পূর্ণতা ছাড়া আর কিছুই দেখি না। তিনি عَلَیْہِ السَّلَام তো ঐ মহান পয়গাম্বর, যিনি নির্বাক প্রাণী সম্পর্কেও মন্দ বলা থেকে সর্বদা নিজের মুখকে নিরাপদ রাখতেন।"
    },
    {
        "1": "মৃত কুকুরের দোষ ত্রুটি বর্ণনা করা থেকে বিরত থাকো",
        "2": "    শায়খে তরিকত, আমীরে আহলে সুন্নাত, হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ তাঁর রচনা “গীবত কি তাবাকারিয়াঁ” এর ২৭৫ পৃষ্ঠায় বলেন: হযরত মালেক বিন দিনার رَحْمَۃُ اللهِ عَلَیْہِ বলেন: একদা হযরত ঈসা রুহুল্লাহ عَلَیْہِ السَّلَام একটি মৃত কুকুরের পাশ দিয়ে গমন করছিলেন, হাওয়ারী তথা তাঁর অনুসারীরা বললো: এ (Dog) কুকুরটি খুবই দুর্গন্ধময়! হযরত ঈসা রুহুল্লাহ  عَلَیْہِ السَّلَام বললেন: এর দাঁতগুলো কি ধবধবে সাদা! এ উক্তি দ্বারা যেনো তিনি عَلَیْہِ السَّلَام তাদেরকে সে মৃত কুকুরটির গীবত থেকেও নিষেধ করেছেন এবং তাদেরকে সতর্ক করে দিয়েছেন যে, অবলা জীবজন্তুদেরও উত্তম দিকগুলো আলোচনা করতে হবে। (ইহইয়াউল উলুম, কিতাবু আ’ফাতিল লিসান, ৩/১৭৭)"
    },
    {
        "1": "ফাইন্যান্স ডিপার্টমেন্টের",
        "2": "    প্রিয় ইসলামী ভাইয়েরা! আপনারা শুনলেন তো! হযরত ঈসা রুহুল্লাহ عَلَیْہِ السَّلَام এর আচরণ কিরূপ সুন্দর চিলো যে, যিনি মানুষের পাশাপাশি পশুদের (Animals) সাথেও অসদাচরণ থেকে বিরত থাকতেন, ভাবুন! তবে প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর আচরণের অবস্থা কিরূপ হবে, যাঁর প্রতি প্রভাবিত হয়ে অমুসলিম ইসলাম গ্রহণ করে। আহ! যদি আমরাও এই নিষ্পাপ ব্যক্তিত্বদের সদকায় সদাচরণে অধিকারী এবং অসদাচরণ থেকে মুক্তি পেতে সফল হয়ে যাই। সদাচরণের অধিকারী হওয়ার একটি উপায় হলো ফয়যানে আম্বিয়া ও আউলিয়া দ্বারা সমৃদ্ধ আশিকানে রাসূলের দ্বীনি সংগঠন দা’ওয়াতে ইসলামীর সাথে সম্পৃক্ত হয়ে যাওয়া।\n    اَلْحَمْدُ لِلّٰه দা’ওয়াতে ইসলামী ৮০টিরও বেশি বিভাগে নেকীর দাওয়াতের সাড়া জাগিয়ে যাচ্ছে, যার মধ্যে একটি হচ্ছে “ফ্যাইনেন্স ডিপার্টমেন্ট ” দাওয়াতে ইসলামীর জন্য সংগ্রহকৃত যাকাত, ওশর, এবং মসজিদ মাদ্রসা, জামিয়া, লঙ্গরে রযবীয়া লঙ্গরে গাউসিয়ার ইত্যাদির খাতে জামা কারী ফাউন্ডকে নিরাপদ করা, এ গুলো হিসাব-নিকাশ রাখা এবং সেগুলোকে শরয়ী দিক নির্দেশনা অনুযায়ী ব্যয় করার জন্য, “ফ্যাইনেন্স ডিপার্টমেন্ট” প্রতিষ্ঠা করা হয়েছে। اَلْحَمْدُ لِلّٰه মাকাতাবুল মদীনার পক্ষ থেকে ফাউন্ট জামা কারী ইসলামী ভাই ও ইসলামী বোনদের শরয়ী দিক-নির্দেশনার জন্য “চাঁদা সম্পর্কে প্রশ্নের উত্তর” এবং “চাঁদা জমা করার শরয়ী সতর্কতা” পুস্তিকা মুদ্রিত করেছে। হে আল্লাহ পাক “ফ্যাইনেন্স ডিপার্টমেন্ট” এর চেষ্টাকে তোমার দরবারে কবুল করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "কিয়ামতের নিদর্শন",
        "2": "    প্রিয় ইসলামী ভাইয়েরা! মনে রাখবেন! বর্তমানে হযরত ঈসা عَلَیْہِ السَّلَام আসমানে জীবিত অবস্থায় রয়েছেন এবং কিয়ামতের পূর্বে নবী করীম  صَلَّی اللهُ عَلَیْہِ وَاٰلِہٖ وَسَلَّم এর উম্মত হয়ে দুনিয়ায় তাশরীফ নিয়ে আসবেন, যেমনটি নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: হযরত ঈসা عَلَیْہِ السَّلَام আমার উম্মতের খলিফা হয়ে অবতরন করবে। (মাদারিক, আলে ইমরান, ৫৫নং আয়াতের পাদটিকা, ১৬৩ পৃষ্ঠা) হযরত ঈসা عَلَیْہِ السَّلَام অবতরণের পূর্বে কিয়ামতের কিছু নিদর্শনও প্রকাশ পাবে। যেমনটি\n    মুফতী আমজাদ আলী আযমী رَحْمَۃُ اللهِ عَلَیْہِ বলেন: দুনিয়া ধ্বংস হওয়ার পূর্বে কিছু নিদর্শন প্রকাশ পাবে। জ্ঞান উঠে যাবে, অজ্ঞতার আধিক্য হবে, অপকর্ম বৃদ্ধি পাবে, দ্বীনের উপর অটল থাকা এমন কষ্টসাধ্য হবে যেমন হাতের মুঠোয় জ্বলন্ত কয়লা নেয়া, যাকাত দেয়া মানুষের জন্য কষ্টসাধ্য হবে যে, একে জরিমানা মনে করবে। পুরুষ তার স্ত্রীর আনুগত্য করবে, পিতামাতার অবাধ্যতা করবে, গানবাজনার আধিক্য হবে, দাজ্জাল প্রকাশ্যে আসবে, সে চল্লিশ দিনে মক্কা মদীনা ছাড়া পুরো দুনিয়ায় চষে বেড়াবে, তার ফিতনা খুবই ভয়াবহ হবে, সে নিজেকে খোদা দাবী করবে, যে তার প্রতি ঈমান আনবে তাকে তার জান্নাতে নিক্ষেপ করবে এবং যে অস্বীকার করবে তাকে তার দোযখে প্রবেশ করাবে। অনেক ভেলকি দেখাবে এবং বাস্তবে এসব হবে যাদুর কারিশমা, যার বাস্তবতার সাথে কোন সম্পর্ক নেই। অতঃপর হযরত ঈসা عَلَیْہِ السَّلَام আসমান থেকে দামেশকের জামে মসজিদের পূর্ব মিনারে অবতরন করবে, অভিশপ্ত দাজ্জাল হযরত ঈসা عَلَیْہِ السَّلَام এর নিশ্বাসের সুগন্ধে গলতে শুরু করবে, যেমন পানিতে লবন গলে যায়, তিনি عَلَیْہِ السَّلَام তার পিটে বল্লম মারবে, তাতে সে জাহান্নামে নিক্ষিপ্ত হবে। (বাহারে শরীয়ত, ১/১১৬-১২২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! বয়ান শেষ করার পূর্বে সুন্নাতের ফযীলত এবং কতিপয় “সুন্নাত ও আদব” বয়ান করার সৌভাগ্য অর্জন করছি। নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি আমার সুন্নাতকে ভালবাসলো সে (মূলত) আমাকে ভালবাসলো আর যে আমাকে ভালবাসলো সে আমার সাথে জান্নাতে থাকবে।”\n(মিশকাতুল মাসাবীহ, ২য় খন্ড, ৫৫ পৃষ্ঠা, হাদীস-১৭৫)\n\nসিনা তেরী সুন্নাত কা মদীনা বানে আকা,\nজান্নাত মে পড়ুছি মুজে আপনা বানা।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "কথাবার্তা বলার সুন্নাত ও আদব",
        "2": "    আসুন! শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর রিসালা “১০১ মাদানী ফুল” থেকে কথাবার্তা বলার সুন্নাত ও আদব শ্রবণ করি:\n    * মুচকি হেসে ও উৎফুল্লতার সাথে কথাবার্তা বলুন। * মুসলমানের মন খুশি করার নিয়্যতে ছোটদের সাথে স্নেহ ভরা এবং বড়দের সাথে শ্রদ্ধার ভাব রাখুন। * চিৎকার করে কথাবার্তা বলা থেকে সর্বোচ্চ সতর্ক থাকুন। * চাই একদিনের বাচ্চাও হোকনা কেন ভাল ভাল নিয়্যতে তাদের সাথেও আপনি বলে সম্বোধন করার অভ্যাস করুন, আপনার চরিত্রও উত্তম হবে সাথে সাথে বাচ্চাও ভদ্রতা শিখবে।\n* কথাবার্তা কালীন লজ্জা স্থানে হাত লাগানো, থুথু ফেলতে থাকা, আঙ্গুলের মাধ্যমে শরীরের ময়লা পরিস্কার করা, অন্যজনের সামনে বারবার নাক স্পর্শ করা কিংবা নাকে বা কানে আঙ্গুল প্রবেশ, ভাল অভ্যাস নয়, এগুলোর কারণে অন্যান্যদের ঘৃণার সৃষ্টি হয়।"
    },
    {
        "1": "ঘোষাণা",
        "2": "     কথা-বার্তার অবশিষ্ট সুন্নাত ও আদব তরবিয়্যাতী হালকাতে বর্ণনা করা হবে এই জন্য এগুলো জানার জন্য তরবিয়্যাতি হালকাতে অংশ গ্রহণ করুন।"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n2(৫) নবী করীম صَلَّی اللهُ عَلَیْہِ وَاٰلِہٖ وَسَلَّمএর নৈকট্য লাভ\n2\nاَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n\n\n\n\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]