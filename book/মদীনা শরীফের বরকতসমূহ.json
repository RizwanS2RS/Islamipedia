[
    {
        "1": "মদীনা শরীফের বরকতসমূহ",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরূদ শরীফের ফযিলত",
        "2": "مَنْ وَقَفَ عِنْدَ قَبْرِ النَّبِيِّ صَلَى اللهُ عَلَيْهِ وَ سَلَّم فَتَلَا هٰذِهِ الْآيَةَ:\n( اِنَّ اللّٰہَ وَ مَلٰٓئِکَتَہٗ  یُصَلُّوْنَ عَلَی النَّبِیِّ ؕ یٰۤاَیُّہَا الَّذِیْنَ اٰمَنُوْا صَلُّوْا عَلَیْہِ  وَ سَلِّمُوْا  تَسْلِیْمًا (۵۶))\nصَلَّى اللهُ عَلَيْكَ يَا مُحَمَّد حَتَّى يَقُوْلَهَا سَبْعِيْنَ مَرَّةً فَاَجَابَهُ مَلَكٌ\nصَلَّى اللهُ عَلَيْكَ يَا فُلَانٌ لَمْ يَسْقُطْ لَكَ حَاجَة\n      \tশুয়া’বুল ঈমানে রয়েছে: যে ব্যক্তি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর রওজা শরীফে উপস্থিত হয় এবং উক্ত আয়াতটি তেলাওয়াত করে:\nاِنَّ اللّٰہَ وَ مَلٰٓئِکَتَہٗ  یُصَلُّوْنَ عَلَی النَّبِیِّ ؕ یٰۤاَیُّہَا الَّذِیْنَ اٰمَنُوْا صَلُّوْا عَلَیْہِ  وَ سَلِّمُوْا  تَسْلِیْمًا (۵۶)\n(পারা:২২, সূরা: আহযাব,আয়াত: ৫৬)             কানযুল ঈমান থেকে অনুবাদ: নিশ্চয় আল্লাহ ও তাঁর ফিরিস্তাগণ দরূদ প্রেরণ করেন ঐ অদৃশ্যবক্তা (নবী)র প্রতি, হে ঈমানদারগণ! তাঁর প্রতি দরূদ ও খুব সালাম প্রেরণ করো।\n\n      \tঅতঃপর ৭০ বার দরূদে পাক পড়ে তবে একজন ফেরেশতা তাকে আহ্বান করে বলে: হে অমুক! আল্লাহ পাক তোমার প্রতি রহমত অবতীর্ণ করুন। তোমার কোন হাজত বাকী থাকলো না। (শুয়াবুল ঈমান,৩/৪৯২,হাদিস: ৪১৬৯)\n\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "একজন মাজযুবের উপদেশ",
        "2": "      \tশায়খে তরিক্বত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পীর সাহেব সায়্যিদি কুতুবে মদীনা মাওলানা যিয়াউদ্দিন মাদানী সাহেব رَحْمَۃُ اللهِ عَلَیْہِ একজন মহান ওলীয়ে কামিল ছিলেন। তাঁর এই সৌভাগ্য অর্জিত হয়েছে যে, তিনি ৭৫ বছর মদীনা মুনাওয়ারায় জীবন যাপন করেছেন। এখনও اَلْحَمْدُ لِلّٰه জান্নাতুল-বাক্বীতে বিশ্রাম নিচ্ছেন। (আনওয়ারে কুতুবে মদীনা, পৃষ্ঠা: ৩৩৭)\n      \tসায়্যিদি কুতুবে-মদীনা  رَحْمَۃُ اللهِ عَلَیْہِ এর এই অভ্যাস ছিল যে, তাঁর বাসভবনে মাহফিল হতো, পাকিস্তান, ভারত এবং অন্যান্য দেশ থেকে যে ওলামায়ে কেরামগণ মদীনা মুনাওয়ারায় উপস্থিত হতেন তারাও  সেই মাহফিলে বয়ান করতেন।\n      \tএকবার পাকিস্তানের একজন মহান আলিমে দ্বীন হযরত আল্লামা মনযুর আহমদ শাহ সাহেব رَحْمَۃُ اللهِ عَلَیْہِ মদীনায় উপস্থিত ছিলেন, তিনি সায়্যিদি কুতুবে-মদীনা رَحْمَۃُ اللهِ عَلَیْہِ এর বাসভবনে মাহফিলে বয়ান করেন উক্ত মাহফিলে তিনি স্বয়ং নিজের একটি ঘটনা বর্ণনা করেন, অত্যন্ত ঈমানোদ্দীপক ঘটনা, তিনি বলেন: মদীনা মুনাওয়ারায় যেখানে আমার বাসস্থান সেখান থেকে মসজিদে নববী শরীফ আসার সময় পথিমধ্যে একজন মাজযুব সাহেব দেখা যেতো, (মাজযুবও আল্লাহ পাকের ওলী এবং শরীয়তের অনুগত থাকেন, তাদের উপর আল্লাহ পাকের ভালোবাসা এতটাই অপ্রতিরোধ্য হয়ে ওঠে যে, তাদের দুনিয়ার হুশ থাকে না, এই কারণেই বাহ্যিকভাবে তাদের পাগল মনে হয়)।\n\n      \tযাক! আল্লামা মনজুর আহমদ শাহ সাহেব رَحْمَۃُ اللهِ عَلَیْہِ বলেন: মাজযূব সাহেব রাস্তায় দেখা যেত, কিন্তু  কখনো তার প্রতি কোন বিশেষ মনোযোগ দেয়া হয়নি আমি তাকে কোন সাধারণ পাগল মনে করে পাশ কাটিয়ে যেতাম। একদিন রওযাতুল জান্নাহ (জান্নাতের বাগান অর্থাৎ প্রিয় নবী মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم এর রওযা মুবারক ও মিম্বর শরীফের মধ্যবর্তী স্থানে) উপস্থিত হওয়ার সৌভাগ্য অর্জিত হলো, সেখানে সৌভাগ্য অর্জন করার পর জান্নাতুল বাকী চলে গেলাম, এমতাবস্থায় আমার অন্তরে ধারণা জন্মালো যে, سُبْحَانَ الله মদীনা শরীফ হলো সেই বরকতময়ময় শহর যেখানে দু’টি জান্নাত রয়েছে: (১) রওযাতুল জান্নাহ (২) আর দ্বিতীয়টি হলো জান্নাতুল বাকী। এরকম কথা ভাবতে ভাবতে আমি আমার বাসস্থানের দিকে যাচ্ছিলাম, পথে সেই মাজযুব সাহেবের পাশ দিয়ে অতিক্রম করলাম, তিনি আমাকে ডাকলেন: اَخِی! تَعَال! ভাই এদিকে এসো...!! اِسْمَعْ کَلَامِی আমার কথা শোন! আমি কাছে চলে এলাম, তিনি তাঁর হাত আমার কাঁধে রাখলেন এবং বললেনঃ وَ اللهِ الْعَظِیْم اللهُ حَیٌّ وَرَسُوْلُہٗ حَیٌّ অর্থাৎ মহান আল্লাহর শপথ, আল্লাহ পাক ও জীবিত এবং তাঁর দানক্রমে তার প্রিয় রাসূল صَلَّی اللهُ عَلَیْہِ وَاٰلِہٖ وَسَلَّم ও জীবিত। وَاللهِ الْعَظِیْم اللهُ یَنْظُرُ وَ رَسُوْلُہٗ یَنْظُرُ অর্থাৎ মহান আল্লাহর শপথ, আল্লাহ পাক ও দেখছেন এবং তাঁর দানক্রমে তার প্রিয় রাসূল صَلَّی اللهُ عَلَیْہِ وَاٰلِہٖ وَسَلَّم ও দেখছেন। এই শপথ গ্রহণের পর তিনি বললেনঃ وَ اللهِ الْعَظِیْم! اَلْمَدِینَۃُ کُلُّہَا جَنَّۃُ الْفِرْدَوْس আল্লাহ পাকের শপথ! সমগ্র মদীনা শরীফ (এ শুধু দু’টি জান্নাত নয় বরং মদীনা শরীফ) হলো জান্নাতুল ফেরদৌস! (মদীনাতুর রাসূল, পৃষ্ঠা: ৪১৫)\n\n      \tমাওলানা মনজুর আহমদ শাহ رَحْمَۃُ اللهِ عَلَیْہِ উক্ত ঘটনাটি সায়্যিদি কুতুবে মদীনা رَحْمَۃُ اللهِ عَلَیْہِ এর সামনে, মাহফিলের মধ্যে বর্ণনা করলেন তখন লোকদের সেই মাজযুব সাহেব رَحْمَۃُ اللهِ عَلَیْہِ এর সাথে সাক্ষাৎ করার আগ্রহ জন্মালো কিন্তু অনেক খোঁজাখুঁজির পরও তাকে কোথাও পাওয়া গেল না।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n      \tপ্রিয় ইসলামী ভাইয়েরা! মদীনা তো মদীনা, মদীনা শরীফের কি অনন্য মহিমা, সত্যিই মদীনা মুনাওয়ারা আশিকের জান্নাত।\n"
    },
    {
        "1": "জান্নাত কিসের দ্বারা নির্মিত",
        "2": "      \tপ্রিয় ইসলামী ভাইয়েরা! সেই মাজযুব সাহেব رَحْمَۃُ اللهِ عَلَیْہِ মদীনা শরীফকে জান্নাতুল ফেরদৌস বলেছেন, হতে পারে মনে প্রশ্ন জাগবে যে, মদীনা কিভাবে জান্নাত হতে পারে?\n      \tএটা কোন কঠিন বিষয় নয়, আমরা একটু মনোযোগ দিলেই اِنْ شَآءَ الله ব্যাপারটা বুঝতে পারবো। ইমাম বুখারী رَحْمَۃُ اللهِ عَلَیْہِ এর শিক্ষকদের শিক্ষক মুহাদ্দিস আব্দুর রাজ্জাক رَحْمَۃُ اللهِ عَلَیْہِ একটি হাদীস শরীফ উল্লেখ  করেছেন, অত্যন্ত প্রসিদ্ধ হাদীস। সাহাবীয়ে রাসূল হযরত জাবির رَضِیَ اللهُ عَنْہُ নববী দরবারে উপস্থিত  হয়ে বললেন, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم ! আল্লাহ পাক সর্বপ্রথম কি সৃষ্টি করেছেন? নূরানী নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: ہُوَ نُوْرُ نَبِیِّکَ یَاجَابِرُ অর্থাৎ হে জাবির! আল্লাহ পাক সর্বপ্রথম যে জিনিস সৃষ্টি করেছেন তা হলো তোমার নবী (রাসূল হাশেমী صَلَّی اللهُ عَلَیْہِ وَاٰلِہٖ وَسَلَّم) এর নূর  মুবারক।\n           রাসূলে করীম صَلَّی اللهُ عَلَیْہِ وَاٰلِہٖ وَسَلَّم আরো বলেনঃ আল্লাহ পাক সেই নূর সৃষ্টি করে ১২ হাজার বছর সান্নিধ্য  দান করেছেন অতঃপর সেই নূরের চারটি অংশ করেছেন, তার তিন অংশ দ্বারা আরশ, কুরসি এবং আরশ বহনকারী ফেরেশতা সৃষ্টি করেছেন এবং সেই নূরের চতুর্থাংশকে আবার ১২ হাজার বছর পর্যন্ত ভালোবাসার স্থানে রাখেন, তারপর ১২ হাজার বছর পর সেটা চার ভাগে ভাগ করেন, একটি অংশ দ্বারা কলম, একটি অংশ দ্বারা লৌহ এবং একটি অংশ দ্বারা জান্নাত তৈরি করেন।\n(মুসান্নাফে আব্দুর রাজ্জাক, পৃষ্ঠা:৬৩-৬৪)\n\n                                                سُبْحَانَ الله! হে আশিকানে মদীনা! একটু ভাবুন! জান্নাত যা রহমতের স্থান * জান্নাত যার প্রতিশ্রুতি নেককার লোকদের সাথে করা  হয়েছে * সেই জান্নাত যার ফযিলত কুরআন ও হাদীসে বর্ণিত হয়েছে, সেই জান্নাত যার নূরের একটি অংশ দ্বারা তৈরি, সেই নূরানী মুস্তফা صَلَّی اللهُ عَلَیْہِ وَاٰلِہٖ وَسَلَّم যে নূরানী শহরে স্বয়ং নিজে আরাম করছেন তাকে মদীনা বলা  হয়, তাহলে কেন প্রেমিকরা বলবে না যে, اَلْمَدِینَۃُ کُلُّہَا جَنَّۃُ الْفِرْدَوْس সমগ্র মদীনাই জান্নাতুল ফেরদৌস।\n"
    },
    {
        "1": "যেখানে প্রিয়তম, সেখানেই জান্নাত",
        "2": "      \tপ্রিয় ইসলামী ভাইয়েরা! এখানে এই বিষয়টিও মনে রাখবেন! আরশ ও কুরসি, লৌহ এবং কলম, জান্নাত এবং সেখানকার সমস্ত নিয়ামতগুলিও আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّمএর নূর দ্বারা সৃষ্ট, সে যতগুলো মর্যাদা লাভ করেছে তাও আমাদের প্রিয় নবী মক্কী মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم এর উসিলায়। দেখুন! মহান আল্লাহ পাক পবিত্র কুরআনে ইরশাদ করেছেন:\nلَاۤ  اُقْسِمُ  بِہٰذَا الْبَلَدِ ۙ(۱)\n(পারা: ৩০, সূরা:বালাদ, আয়াত:১)                   কানযুল ঈমান থেকে অনুবাদ: আমায় এই শহরের শপথ।\n\n      \tউক্ত আয়াতে মহান আল্লাহ পাক মক্কার শপথ করেছেন। সর্বোপরি, মক্কা শরীফকে কেন এই মর্যাদা দান করা হলো, আল্লাহ পাক কেন এর শপথ ইরশাদ করেছেন? * এখানে কাবা শরীফ আছে, তাই? * এখানে সাফা ও মারওয়া রয়েছে, তাই? * এখানে মিনা আছে * এখানে মুযদালিফা আছে * আরাফাতের ময়দান আছে * এখানে হাজীরা হজ্ব পালন করে * এখানে তাওয়াফ করা  হয় * মক্কা শরীফের হাজারো বৈশিষ্ট্য রয়েছে, সেই বৈশিষ্ট্যগুলোর কারণেই কি এই সৌভাগ্য দান করা  হয়েছে? না!! না...!! আল্লাহ পাক বলেন:\nوَ اَنْتَ حِلٌّۢ بِہٰذَا الْبَلَدِ ۙ(۲)\n(পারা:৩০, সূরা:বালাদ, আয়াত:২)                   কানযুল ঈমান থেকে অনুবাদ: যেহেতু হে মাহবুব আপনি এই শহরে তাশরীফ রাখছেন।\n\n      \tঅর্থাৎ আল্লাহ পাক এই পবিত্র শহরের শপথ এজন্য করেছেন কারণ এই শহর আল্লাহর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর কদম চুম্বন করেছে। سُبْحَانَ الله! জানা গেল; ফযিলতের আসল মান হলো ফযিলতপূর্ণ আক্বা, আল্লাহর হাবীব صَلَّی اللهُ عَلَیْہِ وَاٰلِہٖ وَسَلَّم এর বরকতময় অস্তিত্ব * যতক্ষণ পর্যন্ত তিনি صَلَّی اللهُ عَلَیْہِ وَاٰلِہٖ وَسَلَّم মক্কায় ছিলেন, মক্কা উত্তম ছিল * যখন তিনি মদীনায় তাশরীফ নিয়ে আসেন তখন মদীনা উত্তম হয়ে যায় * যখন তিনি صَلَّی اللهُ عَلَیْہِ وَاٰلِہٖ وَسَلَّم জান্নাতে তাশরীফ নিয়ে যাবেন তখন জান্নাত উত্তম হয়ে যাবে। এখন পর্যন্ত যেহেতু রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم মদীনায় অবস্থান করছেন।\n"
    },
    {
        "1": "পবিত্র কুরআনে মদীনার কল্যাণময় আলোচনা",
        "2": "      \tপ্রিয় ইসলামী ভাইয়েরা! মদীনা মুনাওয়ারা অত্যন্ত উচ্চমর্যাদা সম্পন্ন শহর, আল্লাহ পাক পবিত্র কুরআনের অসংখ্য জায়গায় এর কল্যাণময় আলোচনা করেছেন, যেমন: পবিত্র কুরআনের একটি জায়গায় মদীনা মুনাওয়ারাকে مُدْخَلَ صِدْقٍ (অর্থাৎ প্রবেশের সত্য স্থান) বলা  হয়েছে * অপর এক স্থানে মদীনা মুনাওয়ারাকে দারুল হিজরত (অর্থাৎ হিজরতের স্থান) এবং * দারুল ঈমান (অর্থাৎ ঈমানের ঘর) বলা হয়েছে। * আরেকটি স্থানে এই বরকতময় শহরকে হাসানা (অর্থাৎ সুন্দর) বলা  হয়েছে।\n"
    },
    {
        "1": "মদীনা হলো “আল্লাহর ভূমি”",
        "2": "      \tঅনুরুপভাবে মদীনা মুনাওয়ারার একটি মহান গুরুত্বপূর্ণ ফযিলত হলো, আল্লাহ পাক কুরআনের মধ্যে সেটাকে ارض الله (অর্থাৎ আল্লাহর ভূমি) বলে আখ্যায়িত করেছেন। সুতরাং ইরশাদ  হয়েছে:\nاَلَمْ تَکُنْ اَرْضُ اللّٰہِ وَاسِعَۃً فَتُہَاجِرُوْا فِیْہَا ؕ\n(পারা: ৫, সূরা: নিসা, আয়াত: ৯৭)                   কানযুল ঈমান থেকে অনুবাদ: আল্লাহর যমীন কি প্রশস্ত ছিলোনা যে, তোমরা তাতে হিজরত করতে।\n\n      \tওলামায়ে কেরাম বলেন: উক্ত আয়াতে ارض الله দ্বারা উদ্দেশ্য হলো মদীনা শরীফ। (ওয়াফায়ুল-ওয়াফা, খণ্ড:১, পৃষ্ঠা: ৫২) তদ্রূপ আরেকটি স্থানে আল্লাহ পাক মদীনা মুনাওয়ারাকে ارضى (আমার ভূমি) বলেছেন। ইরশাদ করেন:\nیٰعِبَادِیَ الَّذِیْنَ اٰمَنُوْۤا اِنَّ  اَرْضِیْ وَاسِعَۃٌ   فَاِیَّایَ  فَاعْبُدُوْنِ (۵۶)\n(পারা: ২১, সূরা: আনকাবুত, আয়াত: ৫৬)           কানযুল ঈমান থেকে অনুবাদ: হে আমার বান্দারা, যারা ঈমান এনেছো! নিশ্চয়ই আমার পৃথিবী প্রশস্ত সুতরাং আমারই ইবাদত করো।\n\n      \tতাফসীর সিরাতুল-জিনানে রয়েছে: উক্ত আয়াতটি মক্কার সেইসব দূর্বল মুসলমানদের পক্ষে নাযিল হয়েছিলো, যারা সেখানে থেকে ইসলাম প্রকাশে বিপদ ও কষ্টের সম্মুখীন ছিল এবং চরম সংকীর্ণতার মধ্যে ছিল। আল্লাহপাক তাদের হুকুম দিলেন যে, হে আমার বান্দাগণ! আমার ইবাদত তো আবশ্যক, এখানে থেকে না পারলে মদীনা শরীফে হিজরত করো! সেটা বিস্তীর্ণ ভূমি। (সিরাতুল-জিনান, পারা:২০, সূরা: আনকাবুত,৫৬ নং আয়াতের পাদটীকা, খণ্ড:৭)\n\n    প্রিয় ইসলামী ভাইয়েরা! মদীনা শরীফের কি উঁচু মহিমা, আল্লাহ পাক একে নিজের দিকে সম্পর্কিত করেছেন, একে আল্লাহর ভূমি ও আমার ভূমি বলেছেন এবং একটি সুন্দর জিনিস লক্ষ্য করুন যে, আল্লাহ পাক মদীনা মুনাওয়ারাকে واسعة অর্থাৎ বিস্তীর্ণ ভূমি বলেছেন। سُبْحَانَ الله এটাও মদীনা শরীফের উঁচু মহিমা।\n"
    },
    {
        "1": "মদীনার বরকত",
        "2": "      \tপ্রিয় ইসলামী ভাইয়েরা! হে মদীনার প্রেমিকগণ, اَلْحَمْدُ لِلّٰه, মদীনা খুবই বরকতময় স্থান, আসুন! মদীনার কতিপয় বরকত শোনার সৌভাগ্য লাভ করি।\n"
    },
    {
        "1": "(১) মদীনা শরীফের সবকিছুই বরকতময়",
        "2": "      \tমদীনা শরীফের সবচেয়ে গুরুত্বপূর্ণ বরকত হলো, এখানকার প্রতিটি বস্তুর মধ্যে দ্বিগুণ বরকত রয়েছে। সুতরাং সাহাবীয়ে রাসূল হযরত আনাস বিন মালিক رَضِیَ اللهُ عَنْہُ থেকে বর্ণিত, প্রিয় নবী صَلَّی اللهُ عَلَیْہِ وَاٰلِہٖ وَسَلَّم মদীনা শরীফের জন্য এভাবে দোয়া করেছেন:\nاَللَّهُمَّ اجْعَلْ بِالْمَدِينَةِ ضِعْفَيْ مَا جَعَلْتَ بِمَكَّةَ مِنَ البَرَكَةِ\n      \tঅর্থাৎ হে আল্লাহ পাক! যত বরকত তুমি মক্কায় রেখেছো, তার চেয়ে দ্বিগুণ বরকত মদীনায় দাও। (বুখারী, পৃষ্ঠা:২১)\n\n      \tউক্ত হাদীসের ব্যাখ্যায় ওলামায়ে কেরাম বলেনঃ উক্ত হাদীসে বরকতময় দ্বারা উদ্দেশ্য বাহ্যিক ও অভ্যন্তরীণ উভয় বরকতই, অর্থাৎ দোয়ায়ে মুস্তফার صَلَّی اللهُ عَلَیْہِ وَاٰلِہٖ وَسَلَّم অর্থ হলো, হে আল্লাহ পাক! মদীনার ইবাদতে, মদীনার রিযিকে মক্কা শরীফের তুলনায় দ্বিগুণ বরকত দান করুন। প্রসিদ্ধ মুফাসসিরে কুরআন, হাকীমুল-উম্মত মুফতি আহমদ  ইয়ার খান নঈমী رَحْمَۃُ اللهِ عَلَیْہِ বলেনঃ মদীনা শরীফে রিযিকের  বরকত তো আজও দেখা যাচ্ছে যে, সেখানে (সব ধরনের) ফল পাওয়া যায়, সেখানকার আবহাওয়া এমন মধুময় যে, মক্কা শরীফেরও এমন নয় এবং ভালবাসার সিদ্ধান্ত হলো, মক্কার ইবাদতের সাওয়াব যদিও বেশি ( সেখানকার প্রত্যেক নামাযের সাওয়াব এক লাখের সমান, কিন্তু) মদীনার ইবাদতে আল্লাহ পাকের সান্নিধ্য অধিক লাভ  হয়, সেই ইবাদতের মর্যাদা অতি উচ্চ।\n(মিরআতুল মানাজীহ,)\n"
    },
    {
        "1": "মনবাসনা পূর্ণ হওয়ার স্থান",
        "2": "      \tপ্রিয় ইসলামী ভাইয়েরা! মদীনা শরীফের বরকতের মধ্যে অন্যতম একটি বরকত হলো, এটি সেই বরকতময় শহর যেখানে মনবাসনা পূর্ণ  হয়।\n          এটি সত্যি বাস্তব, মদীনার ডাক আসাই এই বিষয়ের লক্ষণ যে, বান্দার ভাগ্য খুলে গেছে, এখন মনবাসনা পূরণের, মুসিবত দূর হওয়ার এবং বিপর্যয় দূর হওয়ার মাহিন্দ্রক্ষণ এসেছে। যারা মদীনায় গেছেন, একটু তাদের জিজ্ঞেস করুন!\n     সেখানে এক দু’বার নয় বরং বারংবার এমন হয়, কেবল অন্তরে ধারণা আসে সঙ্গে সঙ্গে মনবাসনা পূরণ হয়ে যায়, কোন বিপদ এলে, কোন সমস্যায় পড়ে গেলে শুধু  ইয়া রাসূলাল্লাহ বলতে দেরি  হয় সমস্যা দূর হতে দেরি  হয় না।\n"
    },
    {
        "1": "মনবাসনা পূর্ণ হওয়ার সংক্ষিপ্ত ঘটনাবলী",
        "2": "      \tএ সংক্রান্ত হাজারো ঘটনা কিতাবে লিপিবদ্ধ রয়েছে; যেমন, ইমাম তাবারানী رَحْمَۃُ اللهِ عَلَیْہِ তাঁর দুই বন্ধুকে  নিয়ে মদীনা শরীফ উপস্থিত হন, দু’দিন ধরে ক্ষুধার্ত ছিলেন, খাবার খাননি, নববী দরবারে আরজ করলেন, প্রিয় নবী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم কারো স্বপ্নে এসে তাকে খাবার পৌঁছানোর নির্দেশ দিলেন * হযরত আহমদ বিন নাফিস رَحْمَۃُ اللهِ عَلَیْہِ নববী দরবারে পৌঁছলেন, ক্ষুধা লেগেছিলো, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم এর দরবারে আরজ করলেন, কিছু সময় যেতে না যেতেই একজন  লোক আসলো তাঁকে সাথে নিয়ে ঘরে গেল, উন্নতমানের খাবার পরিবেশন করলো এবং বললো পরিতৃপ্ত হয়ে খেয়ে নিন কারণ মক্কী মাদানী মোস্তফা صَلَّی اللهُ عَلَیْہِ وَاٰلِہٖ وَسَلَّم আমাকে আপনার আতিথেয়তার নির্দেশ দিয়েছেন * হযরত আহমদ বিন মুহাম্মদ সুফি رَحْمَۃُ اللهِ عَلَیْہِ পায়ে হেঁটে মদীনায় পৌঁছেন, জঙ্গল  অতিবাহিত করার সময় কঠিন অসুবিধার সম্মুখীন হন, যখন রওযা শরীফে পৌঁছলেন তখন সালাম আরজ করলেন, তারপর ঘুমিয়ে গেলেন, ঘুমানোর সাথে সাথেই তার ঘুমন্ত ভাগ্য জাগ্রত হলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم স্বপ্নে তাশরীফ আনলেন, করুণাও করলেন এবং খরচের  জন্য দিরহাম ও (অর্থাৎ  রৌপ্য মুদ্রা) দান করলেন * তদ্রূপ হযরত আবুল-খায়র رَحْمَۃُ اللهِ عَلَیْہِ নববী দরবারে উপস্থিত হলেন, নববী দরবারে উপস্থিত হয়ে আরজ করলেন: اَنَا ضَیْفُکَ یَارَسُوْلَ اللہ অর্থাৎ হে আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم! আমি আপনার অতিথি। এ কথা বলে মিম্বর শরীফের কাছে গিয়ে ঘুমিয়ে পড়লেন, মাথার চোখ বন্ধ হলো, অন্তরের চোখ খুলে গেলো, মক্কী মাদানী তাজদার صَلَّی اللهُ عَلَیْہِ وَاٰلِہٖ وَسَلَّم স্বপ্নে এলেন, তার  প্রেমিকের উপর করুণা করলেন, খাবারের জন্য রুটি দান করলেন, অর্ধেক রুটি তিনি স্বপ্নে খেয়ে নিয়েছিলেন, যখন ঘুম থেকে জাগ্রত হলেন তখন অবশিষ্ট অর্ধেক রুটি তার হাতেই ছিল * প্রসিদ্ধ মুফাসসিরে কুরআন , মুফতি আহমদ  ইয়ার খান নঈমী رَحْمَۃُ اللهِ عَلَیْہِ যখন মদীনা শরীফে উপস্থিত হন  তখন তাঁর সেখানে একটি কলম খুবই পছন্দ  হয়, তিনি এটি কিনতে চান, কিন্তু তাঁর কাছে পর্যাপ্ত অর্থ ছিল না, সুতরাং তিনি নববী দরবারে আরজ করলেন, অনুরোধ পেশ করে বাসভবনে ফিরে গেলেন, কিছুক্ষণ পর তাঁর এক বন্ধু এলেন, তাঁর হাতে সেই একই কলম এসে মুফতি সাহেবকে পেশ করলেন এবং বললেনঃ এটি আমি আপনার জন্য উপহার এনেছি। মুফতি সাহেব বলেন: আমি মক্কী মাদানী তাজদার صَلَّی اللهُ عَلَیْہِ وَاٰلِہٖ وَسَلَّم এর দান মনে করে রেখে দিলাম এবং এই নিয়ত করলাম এই কলম দিয়ে পবিত্র কুরআনের তাফসীর লিখবো।"
    },
    {
        "1": "মদীনায় উপস্থিতির প্রথম রাত",
        "2": "      \tমদীনার প্রেমিক, শায়খে তরিক্বত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর  ও একটি খুব সুন্দর ঘটনা  রয়েছে, মদীনা শহরে তার উপস্থিতির প্রথম রাত ছিল, মসজিদ শরীফে কিছু লোক তাহাজ্জুদের নামাযের জন্য উপস্থিত ছিল, সুবহে সাদিকের মনোরম দৃশ্য ছিল, আমীরে আহলে সুন্নাত, আগ্রহ ও আবেগপ্রবণ অবস্থায় নূর বিচ্ছুরিত সবুজ গম্বুজের যিয়ারত উপভোগ করে কদম শরীফের দিকে বাবে জিব্রাইল থেকে সবুজ গম্বুজের ছায়া পর্যন্ত হেঁটে যেতেন অতঃপর সেখান থেকে পিছন পা হেঁটে অন্য দিকে চলে যেতেন, অন্তরের অবস্থা বড়ই অদ্ভূত প্রেমময় ছিল। তিনি এই প্রেমময় অবস্থায় ছিলেন তখন একটি পরীক্ষায় পড়ে গেলেন। ঘটনা কিছুটা এরূপ হলো যে, মদীনার প্রেমিক প্রিয় নবীর প্রিয় সুন্নাত বাবরি চুল রেখেছিলেন। সেখানে উপস্থিত একজন পুলিশ কর্মকর্তার জানিনা কি মনে হলো যে, সে তাঁকে তার কাছে ডাকলো: تعال  অর্থাৎ এখানে আসুন। যখন তিনি তার কাছে গেলেন, সে জিজ্ঞাসা করলো: এ কি করছেন? প্রেমাস্পদের দরবারে প্রেম ও ভাবাবেগপূর্ণ এই অনুভূতিগুলোকে কীভাবে ভাষায় বর্ণনা করা যায়? আল্লাহ পাক ভালো জানেন সে কী ভাবছে, আরও জিজ্ঞাসা করতে গিয়ে সে তাঁর পাসপোর্ট চাইলো, তিনি বললেন: তা তো আমার বাসভবনে। তারপর সে তাঁর চুলের দিকে তাকিয়ে বলতে লাগলো: এটা কি? সুন্নাতের প্রেমিক হাসিমুখে জবাব দিলেন: এটি সুন্নাত। সম্ভবত ধর্মীয় জ্ঞানের অভাবে সে আমীরে-আহলে-সুন্নাতের দাড়ি শরীফ স্পর্শ করে বললো: هٰذِهِ السُّنَّة অর্থাৎ এই দাড়ি শরীফ হলো সুন্নত, বাবরি সুন্নাত নয়। এ কথা শোনার সাথে সাথে আমীরে আহলে সুন্নাতের খেয়াল সে দিকে গেলো যে, বছরখানেক পূর্বে মসজিদে হারাম শরীফে এমন কিছু লোক এসেছিল যারা বড় চুল রেখেছিল, তারা সেখানে অনেক বেয়াদবি করেছিল, এই বেদনাদায়ক ঘটনায় অনেক হাজী শহীদ  হয়েছেন। হতেও তো পারে, এই পুলিশের এটা তো মনে হচ্ছে না যে, আমি তাদের অন্তর্ভুক্ত। অতঃপর সে তার আরেক সঙ্গী যে তার পাশে ঘুমাচ্ছিলো তাকে পা দ্বারা আঘাত করে জাগিয়ে তুলল। সে উঠতেই বন্দুকটা হাতে নিলো। ফজরের নামাযের সময় ঘনিয়ে আসছে, অযু ইত্যাদির প্রয়োজন, এমন অবস্থায় আশিকে মদীনার মন খুবই অস্থির হয়ে উঠলো যে, জানিনা তারা কি করতে চাইছে, পুলিশরা পাশের একটি ছোট ঘরের দরজা খুলে ভিতরে প্রবেশ করতে বললো, তিনি মনে মনে এই চিন্তায় পড়ে গেলেন যে, আল্লাহ না করুন, যদি আমাকে এখানে ছেড়ে চলে যায় তাহলে আমি কিভাবে অযু করবো, কিভাবে ফজরের নামায আদায় করবো? এই চিন্তায় স্বতঃস্ফূর্তভাবে তাঁর বরকতময় জিহ্বা থেকে তাঁর মায়মান মাতৃভাষায় বেরিয়ে এলো:  ইয়া রাসূলাল্লাহ! আমি কোথায় ফেঁসে গেছি? মদীনার প্রেমিকের মুখ থেকে এই বাক্যটি বের হতে দেরী, হুযুর صَلَّی اللهُ عَلَیْہِ وَاٰلِہٖ وَسَلَّم  এর সাহায্য আসতে দেরী হলো না, আর্তনাদ কবুল করা হলো, সেই পুলিশরা একেবারে হাসিমুখে এবং দরজা বন্ধ করতে করতে তাকে যাওয়ার অনুমতি দিলো।\n"
    },
    {
        "1": "(৪) মদীনা চুল্লি",
        "2": "      \tসহীহ-বুখারী শরীফে রয়েছে, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلْمَدِیْنَۃُ کَالْکِیْرِ  تَنْفِیْ خُبُثَہَا وَ یَنْصَحُ طَیِّبَہَا মদীনা চুল্লির মত যা লোহার মরিচা দূর করে এবং উত্তমকে নিখুঁত করে।\n             سُبْحَانَ الله! এটাও মদীনার অনন্য মহিমা, ওলামায়ে কেরাম বলেনঃ এটি মদীনার ভূমির প্রভাব যে, এখানে যে অমুসলিম বা মুনাফিক হিসেবে আসে, মদীনা শরীফ তাদেরকে খাঁটি মু’মিনে পরিণত করে দেয় আর যদি সে চির হতভাগা  হয়, অনেক জেদি অমুসলিম  হয় বা মুনাফিক  হয়, তবে মদীনা শরীফ তাকে এখান থেকে বাহিরে বের করে দেয়।\n(ওয়াফায়ুল-ওয়াফা, অধ্যায়:১, খণ্ড :২)\n"
    },
    {
        "1": "ইয়াওমুল-খিলাস (অর্থাৎ পরিচ্ছন্নতার দিন) কি?",
        "2": "      \tমুসনাদে আহমদে বর্ণিত আছে, একদা প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم খুতবা প্রদান  করেন, তখন তিনি صَلَّی اللهُ عَلَیْہِ وَاٰلِہٖ وَسَلَّم ৩ বার বললেন: یَوْمُ الْخِلَاص وَ مَایَوْمُ الْخِلَاصِ পরিচ্ছন্নতার দিন...!! পরিচ্ছন্নতার দিন  কি? সাহাবায়ে কেরাম বললেন, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم!  ইয়াওমুল- খিলাস বলতে কী বোঝায়? তিনি صَلَّی اللهُ عَلَیْہِ وَاٰلِہٖ وَسَلَّم বললেনঃ (কিয়ামতের নিকটে) দাজ্জাল আসবে এবং সে উহুদ পাহাড়ে আরোহণ করে মদীনার দিকে তাকাবে এবং তার সাথীদেরকে বলবেঃ তোমরা কি সাদা প্রাসাদটি দেখছো? এটি আহমদে (মুজতবা صَلَّی اللهُ عَلَیْہِ وَاٰلِہٖ وَسَلَّم) এর মসজিদ, অতঃপর দাজ্জাল মদীনায় প্রবেশের চেষ্টা করবে, কিন্তু মদীনার সমস্ত রাস্তায় ফেরেশতারা হিফাযতের জন্য বিদ্যমান থাকবে (তাই শতান দাজ্জাল এখানে প্রবেশ করতে পারবে না) অবশেষে মদীনার নিকটবর্তী লবণাক্ত ভূমিতে অবস্থান করবে, তারপর মদীনা মুনাওয়ারায় ৩বার ভূমিকম্প হবে। যাতে আতঙ্কিত হয়ে সমস্ত মুনাফিক মদীনা থেকে বের হয়ে দাজ্জালের কাছে চলে যাবে, এটা হলো  ইয়াওমুল-খিলাস (অর্থাৎ মদীনা শরীফের পরিচ্ছন্নতার দিন)।\n      \tপ্রিয় ইসলামী ভাইয়েরা! এ থেকে জানা গেল যে, মদীনা শরীফ কোন বেঈমানকে আশ্রয় দেবে না এবং সাথে সাথে এটাও জানা গেল যে, যারা মদীনার প্রকৃত প্রেমিক, যারা দৃঢ় ঈমানদার তারা কোন অবস্থাতেই মদীনা ত্যাগ করা পছন্দ করবে না! দেখুন কিয়ামতের সন্নিকটে মদীনায় ভূমিকম্প হবে, সেই সময় সেখানে খাঁটি মুসলমানও থাকবে, মুনাফিক ও লুকিয়ে থাকা অমুসলিমও থাকবে, মুনাফিকরা তো ভূমিকম্পে আতঙ্কিত হয়ে মদীনা ছেড়ে চলে যাবে, কিন্তু খাঁটি মুসলমান, সত্য ও প্রকৃত প্রেমিকরা তখনও মদীনা ছেড়ে কোথাও যাবেনা। سُبْحَانَ الله এটা হলো প্রকৃত প্রেমিক এবং খাঁটি মুসলমানের পরিচয়।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "(৫) মদীনা গুনাহ মোচনকারী শহর",
        "2": "      \tপ্রিয় ইসলামী ভাইয়েরা! আমরা হাদীস শরীফ শুনেছি, প্রিয় নবী صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: اَلْمَدِیْنَۃُ کَالْکِیْرِ  تَنْفِیْ خُبُثَہَا وَ یَنْصَحُ طَیِّبَہَا মদীনা চুল্লির মত যা লোহার মরিচা দূর করে এবং উত্তমকে নিখুঁত করে। এই হাদীসের ব্যাখ্যায় ওলামায়ে কেরাম এটাও লিখেছেন যে, মদীনা হলো সেই বরকতময় শহর যে, হতভাগা জেদি অমুসলিম ও মুনাফিকদের তো‌ সেখান থেকে বের করে দেয়, কিন্তু  সেই মুসলমান যে অন্তর থেকে কালেমা পাঠ করেছে, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم   এর  প্রকৃত প্রেমিক, কিন্তু নফসের তাড়নায় গুনাহ করে ফেলে, গুনাহ করে অন্তর মলিন হয়ে গেছে, যদি সে মদীনায় আসে, তবে মদীনা তার গুনাহ ধুয়ে পরিষ্কার করে দেয়।\n"
    },
    {
        "1": "হে যিয়ারতকারীগণ ক্ষমাপ্রাপ্ত  হয়ে প্রত্যাবর্তন করো...!!",
        "2": "      \tহযরত হাতেম আসাম رَحْمَۃُ اللهِ عَلَیْہِ একজন মহান ও প্রসিদ্ধ আল্লাহর ওলী, একবার তাঁর মদীনায় যাওয়ার সৌভাগ্য লাভ হলো, তখন তিনি নূরানী রওযায় উপস্থিত হলেন, (প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর খেদমতে সালাম আরজ করলেন। অতঃপর সেখানে দাঁড়িয়ে) আল্লাহ পাকের দরবারে  আরজ করলেন: হে আল্লাহ! আমি তোমার প্রিয়তমের রওযায় উপস্থিত আছি, হে প্রিয় আল্লাহ! এখন তো আমাকে খালি ফিরিয়ে দিও না। অদৃশ্য থেকে আওয়াজ এলোঃ হে বান্দা! আমি তোমাকে আমার প্রিয়তমের صَلَّی اللهُ عَلَیْہِ وَاٰلِہٖ وَسَلَّم দরবারে আসার অনুমতিই তখন দিয়েছি যখন তোমাকে পবিত্র করার জন্য  কবুল করেছি এখন তুমি এবং তোমার সঙ্গীরা সবাই ক্ষমাপ্রাপ্ত হয়ে প্রত্যাবর্তন করো! নিশ্চয় আল্লাহ পাক তোমার প্রতি সন্তুষ্ট  হয়েছেন এবং তাদের প্রতি ও সন্তুষ্ট  হয়েছেন যারা প্রিয় নবী মুহাম্মদ আরাবী صَلَّی اللهُ عَلَیْہِ وَاٰلِہٖ وَسَلَّم  এর রওযার যিয়ারত করেছে।\n(রওদ্বুল ফায়িক, পৃষ্ঠা:৩০৬)\n                                                سُبْحَانَ الله! এটা হলো মদীনা...!! মদীনা হলো চুল্লি, চুল্লি যেমন লোহাকে উত্তপ্ত করে তার মরিচা দূর করে, তেমনি মদীনা শরীফ এখানে আগতদের গুনাহ থেকে পরিষ্কার করে দেয়।\n"
    },
    {
        "1": "(৬) মদীনা ঈমানের সতেজতা দান করে",
        "2": "      \tবুখারী শরীফে হাদীস রয়েছে, হযরত আবু হুরায়রা رَضِیَ اللهُ عَنْہُ বর্ণনা করেন: اِنَّ الْاِيمَانَ لَيَاْرِزُ اِلَى الْمَدِينَةِ كَمَا تَاْرِزُ الْحَيَّةُاِلَى جُحْرِهَا  নিশ্চয় ঈমান  মদীনার দিকে সঙ্কুচিত  হবে, যেমন সাপ তার গর্তে সঙ্কুচিত  হয়।\n(বুখারী, কিতাবু ফাযাইলিল মদীনা, পৃষ্ঠা:৪৯৮, হাদীস:১৮৭৬)\n      \tএটা খুবই ঈমান উদ্দীপক হাদীস শরীফ, ওলামায়ে কেরাম উক্ত হাদীসে পাকের ব্যাখায় বলেন: উক্ত হাদীসে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ঈমান মদীনায় সঙ্কুচিত যাওয়াকে সাপের সাথে সাদৃশ্য দিয়েছেন, অর্থাৎ তিনি বলছেন, যেমনিভাবে সাপ তার গর্তে ফিরে যায়, ঠিক তেমনিভাবে ঈমান মদীনায় ফিরে যাবে, একটু ভাবুন! সাপ তার গর্ত থেকে বেরিয়ে আসে, তার প্রয়োজনীয় জিনিসপত্র নেয়, খাবার ইত্যাদি তাকে খুঁজতে  হয়, সে খুঁজে বেড়ায়, বাইরে ঘুরতে ঘুরতে তার উপর সূর্যের রৌদ্র পড়ে, গরম পড়ে, ধূলোবালি পড়ে, যার ফলে তার চামড়া পুরাতন হয়ে যায়। তারপর বছরের কিছু সময় সে এমনভাবে কাটায় যে, সে লুকিয়ে থাকে, বাইরে বের  হয় না, যখন সে তার সময় পরিপূর্ণ করে বাইরে আসে তখন তার ত্বকের পরিবর্তন হয়, পুরাতন চামড়া উঠে আসে, নতুন তাজা চকচকে ত্বক তার উপর আসে।\n      \tএ কথাটিই পবিত্র হাদীসে বলা  হয়েছে যে, সাপ যেমন গর্তে যায়, তখন তার ত্বক সতেজ ও চকচকে হয়ে ওঠে, তদ্রূপ মানুষ পৃথিবীতে থাকে, অন্য শহরে থাকে, তখন তার উপর শয়তানও আক্রমণ করে, নফস গুনাহ করিয়ে দেয়, তার হৃদয় জাগতিকতার দিকে ঝুঁকে পড়ে যার হলে ঈমান দুর্বল হতে থাকে, তখন ঈমানকে আবার সতেজ করতে  হয় এবং এই সতেজতা কিভাবে পাওয়া যায়? তিনি বললেনঃ اِنَّ الْاِيمَانَ لَيَاْرِزُ اِلَى الْمَدِينَةِ ঈমান মদীনার দিকে সঙ্কুচিত হয়। অর্থাৎ আশিকানে-রাসূল যখন দুনিয়াতে  থাকে, অন্যান্য শহরে, নিজ নিজ এলাকায় থাকে, সেখানে তারা পৃথিবীর মানুষের সাথে উঠাবসা করে, শয়তানের সাথেও আদান-প্রদান হয়, নফসও ঘায়েল করে, ফলে তার ঈমান দুর্বল হওয়া শুরু করে, তারপর সে মদীনা মুনাওয়ারায় পৌছায়, মদীনা মুনাওয়ারার আবহাওয়া এতই অনন্য, এতই ঈমান উদ্দীপক যে, এর বরকতে ঈমান আবারও সতেজ  হয়।\n"
    },
    {
        "1": "মদীনার খেজুর দ্বারা ঈমানের তাজাকরণ",
        "2": "          মহান আশিকে রাসূল হযরত মুহাদ্দিসে আযম পাকিস্তান, মাওলানা সর্দার আহমদ رَحْمَۃُ اللهِ عَلَیْہِ মদীনা মুনাওয়ারাকে অগাধ ভালোবাসতেন, তাঁর رَحْمَۃُ اللهِ عَلَیْہِ মাহফিলে প্রায়ই মদীনা মুনাওয়ারার আলোচনা  হতো , যদি কোন মদিনার মুসাফির তার নিকট উপস্থিত হতো তখন তিনি তার কাছে মদীনার অবস্থা সম্পর্কে জিজ্ঞেস করতেন, মদীনা মুনাওয়ারায় বসবাসরত আশিকানে রাসূলের ভালো-মন্দ জিজ্ঞেস করতেন, যদি কেউ তাবাররুক পেশ করতো তবে তিনি খুব আনন্দের সাথে তা গ্রহণ করতেন। একবার এক হাজী সাহেব মদীনা থেকে এলো, সে খেজুর নিয়ে উপস্থিত হলো এবং হযরত মুহাদ্দিসে আযম পাকিস্তান رَحْمَۃُ اللهِ عَلَیْہِ এর  খেদমতে পেশ করলো তখন দাওরায়ে হাদীস চলমান ছিল। (অর্থাৎ ক্লাস অব্যাহত ছিল) এবং মুহাদ্দিসে আযম পাকিস্তান رَحْمَۃُ اللهِ عَلَیْہِ হাদীস শরীফ পড়াচ্ছিলেন।\n      \tতিনি সকল ছাত্রদের মধ্যে খেজুর বন্টন করে একটি খেজুর তার চিবুকের নিচে চেপে বললেনঃ  মদীনার খেজুর যতক্ষণ পর্যন্ত গলে গলে ভিতরে যাবে ততক্ষণ পর্যন্ত ঈমান সতেজ হতে থাকবে।\n(হায়াতে মুহাদ্দিসে আযম পাকিস্তান, পৃষ্ঠা:১৫৫)\n\n                                                سُبْحَانَ الله                                            ! এই হলো মদীনার বরকত...!! মদীনা শরীফ ঈমানকে সতেজকারী শহর, আর যারা প্রেমিক, তাদের তো মদীনার নাম শুনলেই ঈমান তাজা হয়ে যায়, প্রেমিকদের ঈমান মদীনার জিনিস দেখে, মদীনা থেকে আগত তাবাররুক দেখে, মদীনার খেজুর খেয়ে নিজের শহরে থেকেও তাজা হয়। তাহলে যখন তারা মদীনায় পৌঁছবে তখন ঈমানের সতেজতার কি অবস্থা হবে?\n"
    },
    {
        "1": "(৭) মদীনা শরীফ আরোগ্যদানকারী শহর",
        "2": "      \tপ্রিয় ইসলামী ভাইয়েরা! মদীনা মুনাওয়ারা যেভাবে বাতিনকে পরিশুদ্ধকারী, ঈমানকে সতেজকারী, অভ্যন্তরীন রোগ থেকে আরোগ্য প্রদানকারী। তদ্রূপ এই পবিত্র শহর বাহ্যিক রোগ থেকেও আরোগ্য প্রদানকারী। জী হ্যাঁ! মদীনা শরীফের সুন্দর, চমৎকার ও অপূর্ব নাম সমূহের মধ্যে একটি অপূর্ব নাম হলো: الشافية অর্থাৎ আরোগ্য প্রদানকারী শহর। * প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: غُبَارُ الْمَدِیْنَۃِ شِفَاءٌ  মদীনা মুনাওয়ারার ধূলোবালি আরোগ্যের কারণ। (জামে’ সগীর, পৃষ্ঠা:৩৫৫, হাদীস:৫৭৫৩) * একটি হাদীসে পাকে রয়েছে, প্রিয় নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم শপথের সাথে  বলেন: وَ الَّذِیْ نَفْسِیْ بِیَدِہٖ   সেই সত্তার শপথ যার কুদরতি হাতে আমার প্রাণ, اِنَّ  فِیْ غُبَارِھَا شِفَاءً مِّنْ کُلِّ دَآءٍ নিশ্চয় মদীনার ধূলির মধ্যে প্রত্যেক রোগ থেকে নিরাময় রয়েছে। (আত তারগীব ওয়াত তারহীব, পৃষ্ঠা: ৪১৬, হাদীস: ২৮) * বুখারী শরীফের হাদীসে পাকে রয়েছে উম্মুল মু’মিনীন, বিবি আয়েশা সিদ্দীকা তৈয়্যবা ত্বাহিরা رَضِیَ اللهُ عَنْہَا বলেন: যদি কারো ফোড়া বা ব্রণ ইত্যাদি হতো তাহলে প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁর উপর আঙ্গুল মুবারক রেখে বলতেন: بِسْمِ الله আল্লাহ পাকের হুকুমে আমাদের শহরের  মাটি  এবং আমাদের মধ্যে কিছু লোকের লালা রোগ নিরাময় করে।\n(বুখারী, কিতাবুল ত্বিব, পৃষ্ঠা:১৪৫২, হাদীস:৫৭৪৬)\n\n      \tমুফাসসিরে কুরআন, মুফতি আহমাদ  ইয়ার খান নঈমী رَحْمَۃُ اللهِ عَلَیْہِ  এর বাণীর সারাংশ হলো: প্রথমত  নবী করীম صَلَّی اللهُ عَلَیْہِ وَاٰلِہٖ وَسَلَّم রোগের স্থানে আঙ্গুল রাখতেন, তারপর নিজের  আঙুলে লালা মুবারক লাগাতেন, তারপর মাটি লাগাতেন এবং তা রোগের স্থানে ঘষিয়ে দিতেন এবং বলতেন: আল্লাহর হুকুমে আমাদের লালা ও মদীনার মাটি আরোগ্য।\n(মিরাতুল মানাজীহ,খন্ড ২,পৃ: ৪০৭)\n\n                                                اَلْحَمْدُ لِلّٰه! আশিকে মদীনা, মদীনা ওয়ালার প্রেমিক, শায়খে তরিক্বত আমীরে-আহলে-সুন্নাত دَامَتْ بَرَکَاتُہُمُ الْعَالِیَہ কে দেখা গেছে যে, তিনি মদীনার পবিত্র মাটি যথারীতি সুরমার শলায় লাগিয়ে চোখে লাগিয়েছেন, বরং তিনি دَامَتْ بَرَکَاتُہُمُ الْعَالِیَہ মদীনা শরীফের ভাগ্যবান কবুতরের পায়ের ছাপ থেকে মদীনার ধূলিকণা নিয়ে তাঁর চোখে লাগিয়েছিলেন।\n"
    },
    {
        "1": "নেক আমল নম্বর ২২",
        "2": "      \tহে আশিকানে-রাসূল! খোদাভীতি ও ইশকে মোস্তফা পেতে, নেক হতে এবং কবর ও পরকালের জন্য প্রস্তুতির মন-মানসিকতা পেতে আশিকানে-রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান, এবং যেলী হালকার ১২ টি দ্বীনি কাজে সক্রিয়ভাবে অংশগ্রহণ করুন। ৭২টি নেক আমলের উপর আমল এবং মাদানী কাফেলায় আশিকানে-রাসূলের সাথে সফর করুন! اِنْ شَآءَ الله!  এর অগণিত বরকত লাভ করবেন। শায়খে তরিক্বত আমীরে-আহলে-সুন্নাত প্রদত্ত ৭২টি নেক আমলের মধ্যে ২২ নম্বর নেক আমলটি হলো: আপনি কি আজকে বাড়ির জানালা (অর্থাৎ বাইরে দেখার জন্য রাখা জানালা) থেকে বাহিরে এবং অন্যদের ঘরের দরজা থেকে (অকারণে) ঘরের ভিতর উঁকি মারার চেষ্টা করা থেকে বিরত থেকেছেন? এই নেক আমলের উপর আমল করার বরকতে আমরা অনেকগুলো গুনাহ থেকেও বেঁচে থাকবো।\n"
    },
    {
        "1": "মাদ্রাসাতুল মদীনা অনলাইন বিভাগ",
        "2": "          দাওয়াতে ইসলামীর দ্বীনি পরিবেশে নেক কাজ করার এবং গুনাহ থেকে বাঁচার জন্য মন মানসিকতা দেওয়া  হয়, তাই আমাদেরও উচিত নেক কাজ করতে, গুনাহ থেকে বাঁচতে, দ্বীনি জ্ঞান বৃদ্ধি করতে  এবং ইশকে রাসূল বৃদ্ধি করতে দাওয়াতে-ইসলামীর দ্বীনি পরিবেশের সাথে সম্পৃক্ত হওয়া। اَلْحَمْدُ لِلّٰه দাওয়াতে ইসলামী কমবেশি ৮০টি বিভাগে নেকীর দাওয়াত প্রচারে নিয়োজিত রয়েছে, যার মধ্যে একটি হলো মাদ্রাসাতুল মদীনা অনলাইন। শাওয়াল ১৪৩২ হিজরী- অনুযায়ী সেপ্টেম্বর ২০১১ সালে মজলিস মাদ্রাসাতুল মদীনা অনলাইন প্রতিষ্ঠিত  হয়। এই বিভাগের অধীনে ইন্টারনেটের মাধ্যমে, অনেক দেশের মুসলমানদের শুধুমাত্র বিনামূল্যে সঠিক উচ্চারণ সহ পবিত্র কুরআন শেখানো  হয়  শুধু তাই নয় বরং ইসলামের মৌলিক শিক্ষা যেমন; অযু, গোসল, আযান, নামায, যাকাত, রোজা এবং হজ ইত্যাদির মাসলা মাসায়েল ও শেখানো  হয়। দাওয়াতে ইসলামীর ওয়েবসাইটে (www.dawateislami.net) এ এই বিভাগের বিস্তারিত তথ্য এবং ভর্তির ফরম রয়েছে, অতএব, মাদ্রাসাতুল মদীনা অনলাইনে ভর্তির ইচ্ছুক ইসলামী ভাইদের অবশ্যই দাওয়াতে ইসলামীর এই ওয়েবসাইটটি ভিজিট করুন। তবে মনে রাখবেন, বর্তমানে মাদ্রাসাতুল মদীনা অনলাইন সুবিধা শুধুমাত্র বিদেশে স্থায়ী বাসিন্দাদের জন্য প্রযোজ্য।\n"
    },
    {
        "1": "বাবরি এবং মাথার চুল ইত্যাদি সংক্রান্ত সুন্নাত ও আদব",
        "2": "      \tপ্রিয় ইসলামী ভাইয়েরা! আসুন শায়খে তরিক্বত আমীরে-আহলে-সুন্নাত دَامَتْ بَرَکَاتُہُمُ الْعَالِیَہ এর পুস্তিকা  ১৬৩ মাদানী ফুল থেকে বাবরি এবং মাথার চুল সংক্রান্ত সুন্নাত ও আদব শ্রবণ করি: হুযুরে আকরাম, নূরে মুজাস্সম  صَلَّی اللهُ عَلَیْہِ وَاٰلِہٖ وَسَلَّم এর বাবরি চুল মোবারক (চুলের গোছা) কখনো অর্ধ কান পর্যন্ত, *  কখনো কান মোবারকের লতি পর্যন্ত এবং * কখনো চুল মোবারক বেড়ে যেত তখন কাধ মোবারককে দুলে দুলে স্পর্শ করতো। (আশশামায়িলুল মুহাম্মদীয়া, ১৮, ৩৪, ৩৫) * সদরুশ শরীয়া, বদরুত তরিকা, হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বর্ণনা করেন: পুরুষের জন্য মহিলাদের মতো চুল লম্বা রাখা জায়েয নেই। কিছু মানুষ সুফী সাজার জন্য লম্বা চুল রাখে, যা তাদের বুকে সাপের মতো ঝুলে থাকে, আর কিছু (মহিলাদের মত) খোপা বাঁধে, বা কিছু জট বাঁধে এগুলো নাজায়েয এবং শরীয়াতের পরিপন্থি। (বাহারে শরীয়ত, ৩/৫৮৭)\n"
    },
    {
        "1": "ঘোষণা",
        "2": "      \tবাবরি এবং মাথার চুল ইত্যাদির অবশিষ্ট সুন্নাত ও আদত শেখা শেখানোর হালকায় বয়ান করা হবে, অতএব, সেগুলো জানতে শেখা শেখানোর হালকা অবশ্যই অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "সাপ্তাহিক ইজতিমার হালকার শিডিউল ২৫ জুলাই ২০২৪ইং",
        "2": "(১) সুন্নাত ও আদব শেখা: ৫ মিনিট, (২) দোয়া শেখা: ৫ মিনিট,\n(৩) পর্যালোচনা: ৫ মিনিট। মোট সময়কাল- ১৫ মিনিট।\n"
    },
    {
        "1": "বাবরি এবং মাথার চুল ইত্যাদির অবশিষ্ট সুন্নাত ও আদব",
        "2": "      \tছোট মেয়েদের চুলও পুরুষের মতো করে কাটাবেন না, ছোটবেলা থেকে তাকে মহিলা সূলভ লম্বা চুল রাখার মানসিকতা তৈরী করবেন। * সুন্নাত হচ্ছে, যদি মাথায় চুল থাকে, তবে মধ্যখানে সিঁথী কাটা। (প্রাগুক্ত) * আজ-কাল কাঁচি বা মেশিনের মাধ্যমে মানুষ কোথাও বড় কোথাও ছোট করে কিছু কাটিং করতে দেখা যায়, এমন চুল রাখা সুন্নাত নয়। * নিচের ঠোঁট এবং এর মধ্যবর্তী স্থানের পশমের আশে-পাশের চুল মুন্ডানো অথবা উপড়িয়ে ফেলা বিদাত। (আলমগিরী, ৫/ ৩৫৮) * দাঁড়ি অথবা মাথায় মেহেদী লাগিয়ে শয়ন করা উচিত নয়, এক হাকীমের বর্ণনায় এসেছে এভাবে মেহেদী লাগিয়ে শোয়ার ফলে মাথা ও অন্য বস্তুর গরম তাপ চোখে নেমে আসে, যা দৃষ্টি শক্তির জন্য অত্যন্ত ক্ষতিকর। * মেহেদী ব্যবহারকারীর গোফ এবং দাঁড়ির খতের কিনারায় দাঁড়িগুলো অল্প সময়ে সাদা ভাব প্রকাশ পায়, যা দেখতে সুন্দর দেখায় না তাই যদিও বার বার সম্পূর্ণ দাড়িতে মেহেদী লাগানো সম্ভব না হয়, শুধুমাত্র যেখানে সাদা চুলের প্রকাশ পায় সেখানে প্রতি চার দিন পর পর ঐ সমস্ত জায়গায় যেখানে সাদা চুল দৃষ্টিগোচর হয়, সেখানে সামান্য সামান্য মেহেদী লাগিয়ে দেয়া উচিত। (শরহুস সূদুর, পৃষ্ঠা: ১৫২)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n\n\n"
    },
    {
        "1": "মদীনা মুনাওয়ারায় শাহাদাতের দোয়া",
        "2": "      \tদাওয়াতে ইসলামের সাপ্তাহিক সুন্নাতে পরিপূর্ণ ইজতেমার সময়সূচী অনুযায়ী মদীনা মুনাওয়ারায় শাহাদাতের দোয়া মুখস্ত করানো হবে, দোয়াটি হলো:\nاَللّٰہُمَّ ارْزُقْنِی شَھَادَۃً فِیْ سَبِیْلِکَ وَاجْعَلْ مَوْتِی فِیْ بَلَدِ رَسُوْلِکَ صَلَّی اللهُ عَلَیْہِ وَسَلَّم\n(বুখারী,১/৬২২, হাদীস:১৮৯০)\n          অনুবাদ: হে আল্লাহ পাক! আমাকে তোমার পথে শাহাদাত এবং তোমার মাহবুব صَلَّی اللهُ عَلَیْہِ وَاٰلِہٖ وَسَلَّم এর শহরে মৃত্যু দান করো।\n(ফয়যানে ফারুকে আযম, পৃষ্ঠা:২৮২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n ১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n২.  যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n৩.  যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n৪.  গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো।\n৫.  বিনা প্রয়োজনে নিজের নেকী (যেমন; অমুক অমুক বা এতগুলো নেক কাজের উপর আমল করেছি) প্রকাশ করবো না।\n৬.  যে সকল নেক আমলের উপর পরে আমল করা যাবে (যেমন; আজ ৩১৩ বার দরূদ শরীফ পড়া হয় নি) তবে পরে অথবা কাল আমল করবো।\n৭.  নেক আমল পুস্তিকা পূরণ করার মূল লক্ষ্য (যেমন; খোদাভীতি, তাকওয়া, চারিত্রিক শুদ্ধতা, মাদানী কাজের উন্নতি ইত্যাদি) অর্জন করার চেষ্টা করবো।\n৮.  আগামীকালও নেক আমলের পুস্তিকা পূরণ (অর্থাৎ আখিরাতের বিষয়ে চিন্তা ভাবনা) করবো।\n৯.  যেনোতেনো ভাবে ছক পূরণ নয় বরং চিন্তা ভাবনা করে নেক আমলের পুস্তিকা পূরণ করবো।\n\n          আজ যে সকল নেক আমলের উপর আমল করার সৌভাগ্য অর্জিত হলো, তার নিচে দেওয়া ছকে ঠিক (অর্থাৎ উল্টো ঠিক চিহ্ন) (   ) এবং আমল না হওয়া অবস্থায় (০) চিহ্ন দিন।\nবিঃ দ্রঃ- নিজের নেক আমল পুস্তিকার উপর দৃষ্টি রেখেই আখিরাতের বিষয়ে পর্যবেক্ষন করুন।\n"
    },
    {
        "1": "দৈনিক ৫৬টি নেক আমল",
        "2": "          ১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি?\n৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি?\n১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে?\n২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি?\n৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো? ৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি? ৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার ।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]