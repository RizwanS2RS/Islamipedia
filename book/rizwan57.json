[
  {
    "1": "শিয়া পরিচিতি - বাংলাদেশে শিয়া মতবাদ",
    "2": "\u003d শিয়া পরিচিতি: বাংলাদেশে শিয়া মতবাদ\n\nমুহাম্মদ নূরুল ইসলাম \u003d\n\nআল্লাহর হাবীব মুহাম্মাদুর রাসূলুল্লাহ সাল্লাল্লাহু আলাইহি ওয়া সাল্লাম এর ফরমান- “বনী ইসরাইল বাহাত্তর দলে বিভক্ত হয়েছিল, আর আমার উম্মাত তিয়াত্তর দলে বিভক্ত হবে। এক দল বাদে সবাই জাহান্নামে যাবে। আর ঐ দল হলো- যাঁরা আমি ও আমার সাহাবীদের মত ও পথের উপর প্রতিষ্ঠিত থাকবে।” রাসূলের সেই অমোঘ বাণী সত্য প্রমাণিতএ বর্তমান পৃথিবীতে মুসলিম সম্প্রদায় বিশ্বাসগত ভাবে নানা দলে উপদলে আজ শতধাবিভক্ত। রাসূল সাল্লাল্লাহু আলাইহি ওয়া সাল্লাম ও তার সাহাবীগণ রাদিয়াল্লাহু আনহুমের মতাদর্শের মূলে কুঠারাঘাত করে জাহান্নামের পথের পথিকদের অন্যতম হলো- শিয়া মতবাদ; যারা ভারতীয় উপমহাদেশে দীর্ঘকাল ধরে থাকলেও বাংলাদেশে তারা তেমন সুবিধা করতে পারেনি। বর্তমান একবিংশ শতাব্দীতে ইরানের টাকা খেয়ে কিছু ইবনে সাবার প্রেতাত্মা নামে-বেনামে, ছদ্মনামে, অপনামে; দরবার, দরসগাহ, বিশ্ববিদ্যালয়ের ছায়াতলে, দলে-উপদলে ছড়িয়ে-ছিটিয়ে; দাওয়াতের নামে, সভা-সেমিনার, সিম্পোজিয়ামের আড়ালে ইলেকট্রোনিক এবং সামাজিক যোগাযোগের সাইটে চটকদার প্রচারণার মাধ্যমে এই ভন্ড, পথভ্রষ্ট ও জাহান্নামী গোষ্ঠি ইসলামের সঠিক মতাদর্শী সুন্নী মুসলমানদের মাথাব্যাথার কারণ হয়ে দাঁড়িয়েছে। সময়ের প্রয়োজনে এই বর্ণচোরাদের মুখোশ উন্মোচন করা এবং বাংলাদেশে শিয়া মতবাদ সম্পর্কে পাঠকমহলকে সংক্ষিপ্ত ধারণা প্রদান করার নিমিত্তেই এ প্রবন্ধ লেখা।\n\nশিয়া পরিচিতি\n\nশিয়া আরবি শব্দ -‎‎اَلشِّيْعَةُ (আশ-শীআ’হ্)-এর অর্থ হলো- দল, জমা‘আত, অনূসারী, অনুগামী ইত্যাদি। ‘শিয়া’ হল ঐতিহাসিক বাক্য ‘শিয়াতু আলি’ (شيعة علي) এর সংক্ষিপ্ত রূপ, যার অর্থ ‘হযরত আলীর অনুগামী বলে দাবীদার’ বা ‘আলির দল’ শিয়া মতবাদের ভ্রান্ত দাবী হল, ‘হযরত আলি এবং তাঁর বংশধরেরাই হলেন খিলাফতের প্রধান দাবীদার; তাই আলি খিলাফতের প্রশ্নে হযরত আবু বকর সিদ্দিক রাদিয়াল্লাহু আনহু, হযরত উমর ফারুক রাদিয়াল্লাহু আনহু ও হযরত উসমান যুননূরাইনের মুকাবেলায় অগ্রাধিকার প্রাপ্ত এবং ইসলামের শেষ নবী হযরত মুহাম্মাদ মুস্তফা সাল্লাল্লাহু আলাইহি ওয়া সাল্লাম তাকেই খিলাফতের জন্য মনোনীত করে গিয়েছিলেন’। ইসলামের সংখ্যালঘু গোষ্ঠি যারা সুন্নি থেকে ধর্মতত্তীয় ভাবে ভিন্ন, কিন্তু আন্তরিক ভাবে বিশ্বাস করে যে পয়গম্বর মুহাম্মদ সাল্লাল্লাহু আলাইহি ওয়া সাল্লাম-এর বংশধরদেরই একমাত্র মুসলিম সম্প্রদায়ের নেতৃত্ব দেয়া উচিত। এ ভ্রান্ত চিন্তাধারার অনুসারীদেরকে শিয়া বা শিয়া মুসলিম নামে অভিহিত করা হয়। শিয়ারা বিশ্বাস করে যে, ‘খলিফাদের প্রথম নির্বাচনে পয়গম্বরের নিকট পুরুষ আত্মীয় আলীকে নির্বাচন করা উচিত ছিল’। বস্তুত এ বিশ্বাস ভুল।\n\nশিয়া দলের উৎপত্তি ও প্রতিষ্ঠাতা\n\nইয়েমেনের সান’আ শহরের জনৈক ইয়াহুদী আলিম ছিল আবদুল্লাহ ইবনে সাবা ওরফে ইবনে সাওদা। হযরত ওসমান রাদিয়াল্লাহু আনহু-এর খিলাফতকালে সে বাহ্যিকভাবে ইসলাম গ্রহণ করে। তার মূল লক্ষ্য ছিল- নিজেকে মুসলমান বলে জাহির করে মুসলমানদের মধ্যে বিরোধ ও ফাটল সৃষ্টি করা, মুসলমানদের ফিৎনা ও গোলযোগ সৃষ্টি করে ভিতর থেকে ইসলামকে বিকৃত ও ধ্বংস করা। ওই লক্ষ্যে সে মদীনায় কিছু দিন কাজ করে সফলকাম হতে না পেরে বসরা চলে গেল। এক সময় সিরিয়া গেল। কিন্তু এসব জায়গায় পরিকল্পনা অনুযায়ী কাজ করতে না পেরে অবশেষে মিশর গমন করল। এখানে সে কিছু লোককে তার দুরভিসন্ধিতে সাহায্যকারী পেয়ে গেল। ঐতিহাসিকদের বর্ণনা মতে- সে সর্বপ্রথম এ ধোঁয়া ছাড়ল যে, ‘মুসলমানদের প্রতি আমার আশ্চর্য লাগে, যারা এ পৃথিবীতে হযরত ঈসা আলাইহিস সালাম-এর পুনরায় আগমন করার কথা বিশ্বাস করে কিন্তু সাইয়িদুল আম্বিয়া মুহাম্মাদ সাল্লাল্লাহু আলাইহি ওয়া সাল্লাম এ ধরনের পুনঃরাগমনে বিশ্বাস করেন না; অথচ তিনি সকল পয়গাম্বরের তুলনায় শ্রেষ্ঠ। তিনি অবশ্যই পুনরায় এ পৃথিবীতে আগমন করবেন।\n\nঅতঃপর যখন সে দেখল, এ কথাটি মেনে নেয়া হয়েছে, তখন সে রাসুলুল্লাহ সাল্লাল্লাহু আলাইহি ওয়া সাল্লাম এর সাথে হজরত আলী রাদিয়াল্লাহু আনহু এর বিশেষ আত্মীয়তার ভিত্তিতে তাঁর প্রতি আসাধারণ ভক্তি ও মুহাব্বত প্রকাশ করে তাঁর শানে নানা রকম বাড়তি কথাবার্তা শুরু করে দিল।\n\nএক পর্যায়ে সে বলল, প্রত্যেক নবীর একজন ওয়াসী বা ভারপ্রাপ্ত থাকেন। নবীর ইন্তিকালের পর সেই ভারপ্রাপ্তই নবীর স্থানে উম্মাতের প্রধান হয়ে থাকেন। রাসূল সাল্লাল্লাহু আলাইহি ওয়া সাল্লাম এর পরও নিয়মানুযায়ী একজন ভারপ্রাপ্ত থাকার কথা। তিনি কে? তিনি হলেন হযরত আলী রাদিয়াল্লাহু আনহু।’ সে বলল, ‘তাওরাতেও তাঁকেই ভারপ্রাপ্ত বলা হয়েছে। অতএব রাসুল সাল্লাল্লাহু আলাইহি ওয়া সাল্লাম এর পর খলীফা হওয়ার অধিকারী প্রকৃতপক্ষে হযরত আলী রাদিয়াল্লাহু আনহু। কিন্তু রাসূল সাল্লাল্লাহু আলাইহি ওয়া সাল্লাম এর ওফাতের পর চক্রান্ত করে আলী রাদিয়াল্লাহু আনহুর অধিকারকে ছিনিয়ে নিয়ে তাঁর স্থলে আবু বকরকে খলিফা বানানো হয়েছে। তারপর তিনি পরবর্তী সময়ের জন্য ওমরকে মনোনীত করে গেছেন। ওমরের পরও আলীর বিরুদ্ধে চক্রান্ত হয়েছে এবং উসমানকে খলীফা করা হয়েছে, যে এর মোটেও যোগ্য নয়। (না‘ঊযুবিল্লাহ্) সে হযরত উসমান রাদিয়াল্লাহু আনহুকে অযোগ্য প্রমাণ করার জন্য তাঁর বিভিন্ন গভর্নরদের নানা বিষয়ে ত্রুটি-বিচ্যুতির দিক তুলে ধরতে থাকল। এভাবে এক পর্যায়ে আব্দুল্লাহ ইবনে সাবার আনুসারী একদল লোক হযরত উসমান রাদিয়াল্লাহু আনহুর বিরুদ্ধে বিদ্রোহী হয়ে উঠল এই বলে যে, উসমান এবং তার গভর্নরদের কারণে উম্মতের মধ্যে যে ভ্রষ্টতা মাথা চাড়া দিয়ে উঠেছে তা দূর করা দরকার।\n\nবস্তুত গভর্ণর নিয়োগের ব্যাপারে যেসব অভিযোগ আনা হয়েছে সব ক’টি অমূলক বলে প্রমাণিত হয়েছে।\n\nইতিহাসের ঘটনা প্রবাহের এক পর্যায়ে হযরত আলী এবং হযরত আয়েশা রাদ্বিয়াল্লাহু তা‘আলা আনহার মধ্যে ভুলবুঝা বুঝির ফলে ‘জঙ্গে জামাল’ আর হযরত আলী এবং তদানীন্তন সমকালীন প্রাদেশিক গভর্ণর হযরত আমীর মু‘আভিয়ার মধ্যে বিরোধ দেখা দিলে জঙ্গে সিফ্ফীন সংঘটিত হলো। মোটকথা ‘শী’আনে আলী’ কথাটির অর্থ হল, ‘হযরত আলীর দল’। আর আবদুল্লাহ ইবনে সাবা ইয়াহুদী হল শিয়া মতবাদের প্রতিষ্ঠাতা।\n\nশিয়া দল-উপদল পরিচিতি\n\nশিয়ারা মূলতঃ তিন প্রধান দলে বিভক্ত। এই দল গুলো হলো- (১) তাফদিলিয়্যাহ, (২) সাবয়ীয়্যাহ (৩) গুলাত। সাবয়ীয়্যাহদের তাবারিয়্যাহও বলা হয়। গুলাত বা চরমপন্থীরা ২৪টি উপদলে বিভক্ত। এদরে মধ্যে কয়েকটির পরিচিতি ও মতবাদ আলোচনা করা হলো-\n\nএক: ইস্নাআশারিয়া বা জাফরিয়া উপশাখা\n\nইরাক, ইরান, আজারবাইজান, লেবানন ও বাহরাইনে এ উপদলের লোক বেশি দেখা যায়। এছাড়া পাকিস্তান, আফগানিস্তান, কুয়েত ও আলবেনিয়ার অনেক মানুষও ইসনা আশারিয়া শিয়া। এদের ধারণা, ‘হযরত মুহম্মদ মোস্তফার ওফাতের পর হযরত আলী হচ্ছেন মুসলমানদের ইমাম। সাহাবীগণ হযরত আলীকে ইমাম না বানিয়ে হযরত আবু বকর-ওমর-উসমানকে খলিফা বানিয়েছেন, যা আল্লাহর আদেশের সরাসরি লঙ্ঘন’। তারা অধিকাংশ সাহাবীকে মুনাফিক মনে করে এবং খুতবায় নিয়মিত গালিগালাজ করে। তারা বিশ্বাস করে বারো ইমামতে , যা হযরত মুহম্মদ মোস্তফা থেকে শুরু করে হযরত আলীর বংশধর ইমাম মাহদীর মধ্য দিয়ে শেষ হয়। তাদের ধারণায় এই ইমামগণের মর্যাদা নবী-রাসুলদের চেয়েও বেশী। ইসনা আশারিয়াদের কিছু কর্মকান্ড অদ্ভূত। এরা মুতা’ বিবাহ বা পতিতাবৃত্তিকে জায়েজ মনে করে। তিনবারে পাঁচ ওয়াক্ত নামাজ পড়ে। হজ্জ্বের চেয়ে হযরত আলীর মাজার দর্শনকে অধিক পূণ্যের বলে বিবেচনা করে। এদের নিজস্ব হাদিস গ্রন্থ আছে। সহীহ বোখারী, মুসলিম প্রমুখ হাদিসগ্রন্থে এরা আস্থা রাখে না।\n\nদুই: জাইদিয়া উপশাখা\n\nইয়েমেনে এ মতাদর্শের শিয়া বেশি দেখা যায়। বহুল আলোচিত হুথিগণ এদের মধ্যে অন্যতম। শিয়াদের মধ্যে এরা সবচেয়ে প্রাচীন। আগে এদের রমরমা অবস্থা থাকলেও ১৯৬২ সালে ইমামত লোপের পরে তারা বেকায়দায় পড়ে যায়। অনেক শতাব্দী আগে ইমাম নির্বাচনের প্রশ্নে মতানৈক্য হওয়ায় অন্য একদল শিয়া আলাদা হয়ে ইসনা আশারিয়া সম্প্রদায়ের সৃষ্টি করে। এরা বিশ্বাস করে ইমাম মুহাম্মদ আল বাকিরের ইমামতে। আর জাইদিয়া শিয়াগণ জাইদ ইবনে আলীর ইমামতে বিশ্বাস করতে শুরু করে। এরা ইমাম হুসাইন পর্যন্ত আধ্যাত্মিকতায় বিশ্বাস করে, তারপরের ইমামগণের স্বর্গীয় আধ্যাত্মিকতায় বিশ্বাস করে না।\n\nতিন: ইসমাঈলিয়া উপশাখা\n\nএরা সারা পৃথিবীতে ছড়িয়ে ছিটিয়ে আছে। ভারত, চীন, মধ্য এশিয়া ও ইউরোপে এদের দেখা মেলে। এরা বলে, ‘ইসলামের সপ্তম ইমাম হচ্ছেন ইসমাঈল ইবনে জাফর। অন্যদিকে জাফরিয়া শিয়াগণ বলে, সপ্তম ইমাম মুসা ইবনে কাজিম। এ থেকে দ্বন্দ্ব শুরু হয়ে শিয়াদের এই নতুন উপশাখা জন্মলাভ করে। এদের বিশ্বাস হলো, আধ্যাত্মিকতা হযরত মুহাম্মদ মোস্তফা হতে হয়রত আলী এবং তার থেকে বংশানুক্রমে প্রবাহিত হতে হতে বর্তমান পর্যন্ত চলে এসেছে। এই স্বর্গীয় আধ্যাত্মিকতা এখন অবস্থান করছে তাদের বর্তমান ইমাম প্রিন্স করিম আগা খানের শরীরে। আগা খান তাদের ৪৯তম ইমাম। কোন পাপ বা ভুল তাকে স্পর্শ করতে পারে না। প্রতিটি ইসমাঈলিয়াকে তাদের আয়ের বারো ভাগের এক ভাগ ইমাম আগা খানের ভান্ডারে প্রদান করতে হয়। অধঃস্তনদের কাছ থেকে প্রাপ্ত অর্থে ফুলে-ফেপে ওঠা এই সম্পদশালী ব্যক্তিকে প্রায়ই খবরে দেখা যায়। বর্তমানে ঈসমাইলিয়া শিয়াগণ নিজারি, হাফিজি, তাইয়াবি প্রভৃতি বিভাগে বিভক্ত হয়ে গেছে।\n\nচার: আলাভী নুসাইরি বা আনসারি উপশাখা\n\nসিরিয়ার ক্ষমতাসীন সরকারসহ তুরস্কের বেশকিছু মুসলমান আলাভী শিয়া। এরা মূলত ইসনা আশারিয়া থেকে এসেছে। এরা মনে করে, ‘আল্লাহ অনেকবার মানুষের রূপ ধরে পৃথিবীতে আগমন করেছেন। এমনকি হযরত মুহাম্মদ ও হযরত আলী ও হযরত সালমান ফার্সি’র বেশ ধরেও তিনি পৃথিবীতে এসেছেন’। অর্থাৎ হযরত মুহম্মদ, হযরত সালমান ফার্সি ও হযরত আলী ছিলেন মূলতঃ আল্লাহ (নাউজুবিল্লাজ!)। তারা পূনর্জন্মে বিশ্বাস করে।\n\nধর্মীয় শিয়া মতবাদের জন্ম ও প্রতিষ্ঠা\n\n১০ মুহররম ৬১ হিজরী কারবালা প্রান্তরে ইমাম হুসাইন রাদিয়াল্লাহু আনহুসহ আহলে বাইতে রাসূলগণের মর্মান্তিক পরিণতি রাজনৈতিক শিয়া মতবাদকে রাজনীতির খোলস ছেড়ে ধর্মীয় চরমপন্থী মতবাদে রূপ দেয়। ইতহাসবিদ পি, কে হিট্টির মতে, ১০ মুহররম ‘শিয়া মতবাদ’এর জন্ম হয়। উমাইয়া খিলাফতে এদের উপর দমন-নীপিড়ন চলতে থাকে। দ্বিতীয় ওমরের সময় কিছুটা কমে। আববাসী যুগে এর স্বাতন্ত্র স্বীকৃত হয়। এ সময় প্রকাশ্যে এ মতের চর্চা করারও অনুমতি দেওয়া হয়। খলিফা আল-মুতাওয়াক্কিল বিল্লাহ ৮৫০ সালে খিলাফতে আরোহন করলে শিয়াদের উপর নির্যাতনের পুরোনো নীতি আবার চালু করেন। ৯৬২ খ্রিস্টাব্দে সার্বজনীনভাবে ইমাম হুসাইন রাদিয়াল্লাহু আনহুর শাহাদাতবরণ উপলক্ষে শোক প্রকাশ করা হয়। ষোড়শ শতকে যখন সাফাভি বংশ (রাজত্বকাল ১৫০১-১৭২২ খ্রিষ্টাব্দ)। পারস্যের ক্ষমতায় আসে তখন শিয়া মতবাদ প্রবল উৎসাহ-উদ্দীপনায় প্রচারিত হতে থাকে। সাফাভি শাসকরা শিয়া মতবাদকে পারস্যের রাষ্ট্রধর্ম করেন।\n\nবাংলাদেশে শিয়া মতবাদ\n\n৭১২ সালে মুহাম্মদ বিন কাসিমের নেতৃত্বে মুসলিম সৈন্যবহিনী কর্তৃক সিন্ধু বিজয়ের পূর্বেই ভারতীয় উপমহাদেশে ইসলাম ধর্ম প্রবেশ করে এবং ইসলামী মতাদর্শ চর্চা শুরু হলেও রাফেয়ী তথা শিয়া মতবাদ বাংলায় প্রচারিত হয় সতেরো শতকের প্রথমভাগে। পারস্যের বণিক ও ভ্রমণকারীরা এ মতবাদ প্রচার করে। বাংলার মুঘল শাসক শাহ সুজা সুন্নি হলেও শিয়া ধর্মের একজন পৃষ্ঠপোষক ছিলেন। তাঁর মা মমতাজ বেগম ছিলেন শিয়া মতাবলম্বী। তাঁর দরবারের অনেক আমির ছিলেন পারস্যের এবং শিয়া মতানুসারী। শুধু তাই নয়, আঠারো শতকের প্রথমভাগের অধিকাংশ নবাবই ছিলেন শিয়া সম্প্রদায়ভুক্ত। সুতরাং এটা নিশ্চিত যে, তাঁদের পৃষ্ঠপোষকতায় বাংলার মুসলিম সমাজে শিয়া সম্প্রদায়ের দ্রুত সম্প্রসারণ ঘটেছিল। ইমাম হুসাইন রাদিয়াল্লাহু আনহুর এবং তাঁর অনুসারীদের শাহাদাতবরণের প্রতি সম্মান প্রদর্শনের উদ্দেশ্যে নবাব মুর্শিদকুলী খান মুহররম মাসের প্রথম দশদিন ছুটি ঘোষণা করেন। কালক্রমে মুহররম বাংলার অন্যতম বৃহৎ অনুষ্ঠানে পরিণত হয়। এমনকি, নবাবদের এবং শিয়া অভিজাত সম্প্রদায়ের সন্তুষ্টির জন্য হিন্দু জমিদাররাও জাঁকজমকপূর্ণভাবে মুহররম অনুষ্ঠানের আয়োজন করতেন। দৃষ্টান্তস্বরূপ নাটোর ও বর্ধমানের রাজাদের কথা উল্লেখ করা যায়। তাঁরা সারা বাংলায় সবচেয়ে আকর্ষণীয় তাজিয়া নির্মাণ এবং তাজিয়া মিছিলের আয়োজন করতেন। বড় বড় জমিদারদের প্রতিটি কাচারি থেকে সঙ্গীতসহ তাজিয়া মিছিল বের হতো। এসব তাজিয়া মিছিল বিদেশী পর্যটকদের দৃষ্টি আকর্ষণ করত এবং তাঁদের অনেকেই এ মিছিলের ছবি এঁকেছেন। ঢাকার নায়েবে-নাজিমরা ছিলেন শিয়া সম্প্রদায়ভুক্ত। তাঁদের পৃষ্ঠপোষকতায় পূর্ব বাংলার মুহররম অনুষ্ঠান অত্যন্ত জনপ্রিয় হয়ে ওঠে, যদিও এখানকার মুসলমানদের অধিকাংশই সুন্নি সম্প্রদায়ভুক্ত। ঢাকার নবাব খাজা আবদুল গণি ছিলেন সুন্নি সম্প্রদায়ের, কিন্তু তিনি তাঁর কাচারিতে ব্যাপকভাবে মুহররম অনুষ্ঠানের আয়োজন করতেন। নবাব পরিবারে মুহররম অনুষ্ঠান পালনের এই ঐতিহ্য ১৯৫০ সালে জমিদারি প্রথা বিলুপ্ত হওয়া পর্যন্ত অক্ষুন্ন্ ছিল। বাংলাদেশে শিয়ারা সংখ্যায় কম এবং তারা প্রধানত ঢাকা শহরে বসবাস করে। ঢাকায় এখন শিয়া সম্প্রদায়ের মুহররম পালনের প্রধান কেন্দ্র ‘হোসেনী দালান’। এটি আঠারো শতকে জনৈক শিয়া বণিক নির্মাণ করেছিলেন।\n\nবাংলাদেশী শিয়াদের বৈশিষ্ট্য\n\nবাংলাভাষী সুন্নী মুসলমানরা ঈমানঘাতী-বাতিল শিয়া মতবাদ ও মতবাদীদের খপ্পর হতে যাতে নিজেদের মহামূল্যবান ঈমান রক্ষা করতে পারেন এবং অন্যদেরও সতর্ক করতে পারেন তার জন্য কিছু গুরুত্বপূর্ণ কৌশল নিম্নে উল্লেখ করা হলো-\n\n১. তারা বিভিন্ন সময় হযরত সৈয়্যদা ফাতিমা রাদিয়াল্লাহু আনহা, হযরত আলী রাদিয়াল্লাহু আনহু ও হযরত হুসাইন রাদিয়াল্লাহু আনহু এবং ইমাম খোমেনীর জন্মবার্ষিকী ও মৃত্যুবার্ষিকী পালন করে আলোচনা সভা করে এবং প্রথম তিনজনের নামের শেষে ‘আঃ বা আলাইহিস সালাম’ শব্দটি যুক্ত করে।\n\n২. তাদের বই-পত্র ও সাময়িকী-ম্যাগাজিনে বিভিন্ন প্রসঙ্গে রাসূল সাল্লাল্লাহু আলাইহি ওয়া সাল্লাম’র হাদিস বাদ দিয়ে তাদের ইমামগণ যেমন, ইমাম জাফর সাদিক, ইমাম বাকের, ইমাম জয়নুল আবেদীনের নামের বিভিন্ন বাণী বেশি লেখা থাকে। ইরানী দূতাবাস থেকে তাদের প্রকাশিত “নিউজলেটার” ও “কিশোর নিউজলেটার” ইত্যাদিতে রাসূল সাল্লাল্লাহু আলাইহি ওয়া সাল্লাম’র হাদীসের চাইতে ইমামগণের বাণীই বেশি প্রাধান্য পেয়েছে এবং তাদের ইমামদের নামের শেষে শুধুমাত্র “আঃ বা আলাইহিস সালাম” শব্দটিই লেখেন। ‘রাদিয়াল্লাহু আনহু’ বা ‘রাহমাতুল্লাহি আলাইহি’ লেখেন না। অথচ সম্মাণিত সাহাবীগণ রাদিয়াল্লাহু আনহুম আজমাঈন এর শানে আল্লাহ তা’য়ালা পবিত্র কুরআনে এই দো’য়ামূলক বাক্যটিকে ব্যবহার করেছেন।\n\n৩. শিয়ারা তাদের বইগুলোতে এবং ম্যাগাজিনে হযরত ফাতেমা রাদিয়াল্লাহু আনহা ও তাদের বার ইমামগণের নামের শেষে ‘আলাইহিস সালাম /আঃ’ শব্দটি যুক্ত করে। অথচ আলাইহিস সালাম শব্দটি হযরত মুহাম্মদ সাল্লাল্লাহু আলাইহি ওয়া সাল্লাম’র আগের নবী-রাসূল ও চারজন সম্মানিত ফিরিশতার (হযরত জিবরাঈল আলাইহিস সালাম, হযরত আযরাঈল আলাইহিস সালাম, হযরত ইসরাফীল আলাইহিস সালাম ও হযরত মীকাঈল আলাইহিস সালাম) নামের শেষে যুক্ত করা হয়।\n\n৪. মহরম মাস এলেই তাজিয়া মিছিলে ঢোল-তবলা বাজিয়ে এবং রং-বেরংয়ের কাপড় রশির মত মুডিয়ে শরীরে পেছায়। শিকল দিয়ে আপন দেহের ডান-বাম পাশ দিয়ে আঘাত করে; যাতে রক্ত প্রবাহিত হয়।\n\n৫. তাজিয়া মিছিলে হায় হোসেন! হায় হোসেন! বলে মাতম করে।\n\n৬. নব্য শিয়াদের অন্যতম বৈশিষ্ট্য হলো- জীবিত ব্যক্তির নামের পাশে ‘আলাইহির রাহমা’ লেখা ও বলা। (উল্লেখ্য, বাংলাদেশের চট্টগ্রামে জনৈক ভন্ডও শিয়াদের টাকা খেয়ে নিজেকে ইমাম এবং তার নামের সাথে আলায়হির রহমাহ্ সংজোন করছে।\n\n৭. দাওয়াতের কথা বলে ইমামের কথা শুনার মজলিসে নিয়ে যাওয়া।\n\n৮. দরবারী শিয়ারা ওরছের নামে মাহফিলে হযরত আমীরে মুয়াবিয়া রাদিয়াল্লাহু আনহুকে গালাগালি করা ও কাফির বলা।\n\n৯. তথাকথিত আন্দোলনের নামে মিছিলে বেপর্দা নারীদের সামনে দিয়ে জনসমর্থন আদায়ের চেষ্টা করা।\n\n১০. যুব সমাজকে এই আন্দোলনে টানার জন্য গোপনে মু’তার নামে সুন্দরী নারীদের সাথে অবাধে মেলা মেশার সুযোগ করে দেয়া।\n\nমূলতঃ ইসলামের প্রতি এক বিদ্বেষী মতবাদের নামই হলো ‘শিয়া মতবাদ’। শিয়া মতাদর্শের বাতুলতা সম্পর্কে সন্দেহ থাকার অবকাশ নেই। ‘শিয়া মতবাদ’ হলো মূলতঃ ইয়াহুদী মতবাদের দ্বিতীয় সংস্করণ। সুতরাং বাংলার সুন্নীরা সাবধান! আল্লাহ আমাদের হক-বাতিল মেনে চলার তাওফীক দান করুন। আমীন! বিহুরমাতি সাইয়্যিদিল মুরসালীন সাল্লাল্লাহু আলাইহি ওয়া সাল্লাম।"
  },
  {
    "1": "বাহাত্তরটি জাহান্নামী দলের অন্যতম শিয়া ফির্কা",
    "2": "বাহাত্তরটি জাহান্নামী দলের অন্যতম শিয়া ফির্কা-\n\nঅধ্যক্ষ মাওলানা মুহাম্মদ বদিউল আলম রিজভি\n\n\u003d\u003d\n\nعَنْ عَبْدِ الله بْنِ عَمرو رَضِىَ اللهُ عَنْهُ قَالَ قَالَ رَسُوْلُ اللهِ صَلَّى اللهُ عَلَيْهِ وَسَلَّمَ اِنِّ بنى اِسْرَائِيْل تََفَرَّقَتْ عَلى ثِنْتَيْنِ وَسَبْعِيْنَ مِلَّةٌ وَتَفْتَرِقُ اُمِّتى عَلى ثلاث وسبعين مِلَّةً كلهم فى النار اِلَّا مِلَّة وَاحِدَة قَالُوْا مَنْ هِىَ يَارَسُوْلَ الله قَالَ مَااَنَا عَلَيْهِ وَاَصْحَابِىْ – (مشكوة- صفحه ৩০)\n\nঅনুবাদ: হযরত আবদুল্লাহ্ ইবনে আমর রাদ্বিয়াল্লাহু তা‘আলা আনহু হতে বর্ণিত, তিনি বলেন, প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করেন, বনী ইস্রাইল বাহাত্তর ফির্কা বা দলে বিভক্ত হয়েছিল। আমার উম্মত তিয়াত্তর দলে বিভক্ত হবে। তাদের মধ্যে একটি দল ব্যতীত অবশিষ্ট সব ফির্কা জাহান্নামী হবে। সাহাবায়ে কেরাম আরয করলেন, ইয়া রাসূলাল্লাহ্! সেই নাজাত বা মুক্তি প্রাপ্ত দল কোনটি? প্রিয়নবী সাল্লাল্লাহু তা‘আলা আলায়হি ওয়াসাল্লাম ইরশাদ করলেন, আমি এবং আমার সাহাবীগণ যে আক্বিদার উপর রয়েছি। (ওই আক্বিদার উপর যে দলটি থাকবে তারাই মুক্তিপ্রাপ্ত দল। [মিশকাত শরীফ: পৃষ্ঠা ৩০]\n\nপ্রাসঙ্গিক আলোচনা\n\nবর্ণিত হাদীস শরীফে প্রিয়নবী সাল্লাল্লাহু তা‘আলা আলায়হি ওয়াসাল্লাম অদৃশ্য জ্ঞানের অধিকারী হওয়া প্রমাণ করে। তিনি ভালোভাবে জানতেন যে, তাঁর উম্মতের লোকেরা অদূর ভবিষ্যতে তাঁর প্রদর্শিত ও তাঁর সাহাবীগণের অনুসৃত পথে মতে অটল ও অবিচল থাকবে না। আক্বিদা বিশ্বাসে তারা দল-উপদলে বিভক্ত হয়ে পড়বে। তাঁরা ভিন্ন ভিন্ন পথ ও মত অবলম্বন করবে। পরবর্তীতে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম’র ভবিষ্যৎ বাণী অনুযায়ী হয়েছেও তাই। ইতিহাসের ধারাবাহিকতায় ইসলামের ছদ্মাবরণে ইসলাম নামধারী বিভিন্ন দল উপদল সৃষ্টি হয়েছে যে সব দল উপদলের সৃষ্ট ভ্রান্ত আক্বিদা বিশ্বাস অনুসরণ করে যুগে যুগে মানুষ পথভ্রষ্ট হয়েছে। নিজেরা জাহান্নামী হয়েছে অন্যদেরকেও জাহান্নামী করেছে। কখনো আল্লাহর জাত ও সিফাত তথা সত্তাগত ও গুণাবলী সংক্রান্ত আক্বিদায় অবিশ্বাস, কখনো সম্মানিত রাসূলগণের নবুয়ত ও রিসালতের সুমহান মর্যাদা ও শান-মানের প্রতি বিষোদঘার, কখনো পূত:পবিত্র চরিত্রের অধিকারী সত্যের মাপকাঠি সম্মানিত সাহাবায়ে কেরামের প্রতি কটূক্তি-ধৃষ্টতা ও বিদ্বেষ পোষণ, কখনো আহলে বায়তে রাসূলের প্রতি অশ্রদ্ধা অসম্মান ও অবমাননা, আবার কখনো আল্লাহর\n\nপুণ্যাত্মা প্রিয় বান্দা সালেহীন-কামেলীন-আউলিয়ায়ে কেরাম বুজুর্গানে দ্বীন ও মযহাব ও ত্বরীকতের সম্মানিত ইমামদের প্রতি অশালীন ও আপত্তিকর মন্তব্য ও বক্তব্য উপস্থাপন, তাদের পবিত্র সত্তার প্রতি কালিমা লেপনের অপপ্রয়াস ও অপচেষ্টা।\n\nযুগে যুগে ওইসব পথভ্রষ্ট সম্প্রদায়গুলোর জাহান্নামী দল হিসেবে তাদের আক্বিদা বিশ্বাস ও স্বরূপ উম্মোচিত হয়েছে, মুতাযিলা, জবরিয়া কদরিয়া, মুরজিয়া, মুশাব্বিহা, রাফেজী, খারেজী, নাজারিয়া-শিয়া, ফারারিয়া, জহমিয়া, কারামিয়া, পরবর্তীতে ওহাবী-নজদী-তাবলীগি, মওদুদী, সালাফী, আহলে হাদীস, গায়রে মুকাল্লিদ, আহলে ক্বোরআন ইত্যাদি ফির্কাগুলোর আক্বিদা-বিশ্বাস পরীক্ষা-নিরীক্ষা-গবেষণা, আলোচনা-পর্যালোচনায় চূড়ান্তভাবে প্রমাণিত যে, চিন্তা-চেতনা, আক্বিদা-বিশ্বাসে প্রত্যক্ষ ও পরোক্ষভাবে নবী-রসূল, সাহাবা-অলী ও মুজতাহিদ ইমামগণের প্রতি ধৃষ্টতা প্রদর্শনে তাদের সকলের চিন্তাধারা কোনো না কোনোভাবে এক ও অভিন্ন।\n\nএকমাত্র নাজাত প্রাপ্ত মুক্তিপ্রাপ্ত দল আহলে সুন্নাত ওয়াল জামাই রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম, সম্মানিত সাহাবীগণ, আহলে বায়তে রাসূল, মুজতাহিদ-ইমামগণ ও তরীকতের ইমামগণ তথা আউলিয়ায়ে কেরামের অনুসরণকারীদের দল।\n\nপ্রকৃতপক্ষে ইসলামের সঠিক রূপরেখা চিন্তা-চেতনা ও বিধি-বিধানের যথার্থ অনুসরণকারীদের নাম আহলে সুন্নাত ওয়াল জামাত। কাজেই যারা ইসলামের সঠিক আক্বিদার অনুসরণ করেন সকল ক্ষেত্রে। প্রিয় রাসূলের প্রতি তাজিম ও অন্তরাত্মার গভীর শ্রদ্ধা ও ভালোবাসা নিবেদন, সাহাবা-তাবেঈ, তাবে-তাবেঈন ও মুজতাহিদ ইমামগণের অনুসৃত মতাদর্শ যারা অনুসরণ করেন তারাই সুন্নী মুসলমান। আহলে সুন্নাত ওয়াল জামাতের পরিচয় موسوعة للاديان والمذاهب কিতাবে নিুরূপ উপস্থাপিত হয়েছে-\n\nاهل السنة والجماعة هم المتمسّكون سنة رسول الله صلى الله عليه وسلم التاركون بدع المبتدعين بعده الثابتون مع اهل الجماعة فاصحاب رسول الله صلى الله عليه وسلم هم الجماعة الذين قال فيهم صلى الله عليه وسلم- (ماانا عليه واصحابى عيه اليوم)\n\nঅর্থাৎ যারা রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম’র সুন্নাতের উপর আমলকারী, বদমাযহাবী পথভ্রষ্টদের পরিহারকারী, যারা সর্বদা জামাতের উপর অটল অবিচল, জামাতি দ্বারা সম্মানিত সাহাবীগণের অনুসারী দল যাদের প্রসঙ্গে রাসূলুল্লাহ্ সাল্লাল্লাহু তা‘আলা আলায়হি ওয়াসাল্লাম ইরশাদ করেছেন, যারা আমি ও আমার সাহাবীগণের অনুসারী। (তারাই আহলে সুন্নাত ওয়াল জামাত)।\n\nশিয়া মতবাদ\n\nশিরোনামে বর্ণিত, বাহাত্তারটি জাহান্নামী দলের অন্যতম শিয়া ফির্কা। আহলে সুন্নাত ওয়াল জামাতের আক্বিদা ও আদর্শ বিরোধী ক্বোরআন-সুন্নাহ্ বিরোধী একটি পথভ্রষ্ট সম্প্রদায় ও ভ্রান্ত মতবাদের নাম শিয়া। ইসলামের ইতিহাসে এ দলটি প্রাচীন বাতিল দল হিসেবে পরিচিত।\n\nশিয়া শব্দটি আরবি, এর আভিধাকি অর্থ অনুসারী দল। এ দলের অনুসারীদের সহজভাবে পরিচয়ের উপায় হচ্ছে, যারা আহলে বায়তে রাসূল ও হযরত আলী রাদ্বিয়াল্লাহু তা‘আলা আনহু’র প্রতি অতিভক্তি ও শ্রদ্ধা প্রদর্শন করে পক্ষান্তরে হযরত আবু বকর সিদ্দিক, হযরত ফারুকে আজম ওমর রাদ্বিয়াল্লাহু তা‘আলা আনহু ও হযরত ওসমানগণি জিন্নুরাইন রাদ্বিয়াল্লাহু তা‘আলা আনহুম এর প্রতি বিদ্বেষ পোষণ করে। তাঁদের প্রতি গালমন্দ করেন, তাঁদের প্রতি অশালীন কটূক্তি তীব্র সমালোচনা করেন ইতিহাসে তারা শিয়া নামে পরিচিত।\n\nছদ্মবেশী মুসলমান ইয়াহুদী থেকে কৃত্রিমভাবে ইসলাম গ্রহণকারী আবদুল্লাহ্ ইবনে সাবা শিয়া ফির্কার মূল প্রবক্তা। ইসলামের তৃতীয় খলিফা আমিরুল মুমিনীন হযরত ওসমান জিন্নুরাইন রাদ্বিয়াল্লাহু তা‘আলা আনহু’র শাহাদাতের পর হযরত আলী রাদ্বিয়াল্লাহু তা‘আলা আনহু’র ক্ষমতা সুসংহত হওয়ার পূর্বেই হযরত ওসমান রাদ্বিয়াল্লাহু তা‘আলা আনহু’র বিচারের জোর দাবী জানানো হয়। উক্ত বিচার হযরত আলী রাদ্বিয়াল্লাহু তা‘আলা আনহু’র প্রতি আনুগত্যের পূর্বশর্ত হিসেবে আরোপ করা হয়। মুনাফিক আবদুল্লাহ্ ইবনে সাবা এ দাবীর পেছনে ইন্ধন জোগাতে শুরু করলো।\n\nতার সুদূর প্রসারী ষড়যন্ত্র ও চক্রান্তে পরিস্থিতির অবনতি হতে শুরু হলো। নানামূখী চক্রান্তে সে সফল হলো, বিভিন্ন পর্যায়ে বিভ্রান্তি সৃষ্টি ও বিরোধ সৃষ্টিতে সফলকাম হলো। নিজেদের দলকে হযরত আলী র্কারামাল্লাহু ওয়াজহাহু এর স্বপক্ষীয় ও অনুসারী বলে দাবী করে- ইসলামের প্রথম ও দ্বিতীয় খলিফার উপর হযরত আলী রাদ্বিয়াল্লাহু তা‘আলা আনহুকে শ্রেষ্ঠত্ব আরোপ করা হলো। এ চরমপন্থি শিয়ারা পরবর্তীতে ৬৩টি শাখা উপশাখায় বিভক্ত হয়েছে। এদের মধ্যে ইমামিয়া, ইসমাইলীয়া, ইসনাআশারিয়া, কারামাতিয়া শিয়াগণই অধিক পরিচিত ও কুফরী আক্বিদায় বিশ্বাসী।\n\nশিয়াদের ভ্রান্ত কুফরি আক্বিদা সমূহ\n\n১. হযরত আলী রাদ্বিয়াল্লাহু তা‘আলা আনহু আল্লাহর মনোনীত নবী, হযরত জিব্রাঈল আলায়হিস্ সালাম ভুল করে মুহাম্মদের কাছে ওহী নিয়ে এসেছেন।\n\n২. হযরত আলী রাদ্বিয়াল্লাহু তা‘আলা আনহু রেযওয়াহ্ নামক পাহাড়ে জীবিত অবস্থায় আছেন। তিনি পুনর্বার পৃথিবীতে আগমন করবেন। [কিসানিয়া] ৩. ক্বোরআনে সতের হাজার আয়াত ছিল। প্রথম তিন খলিফা নিজেদের স্বার্থ সিদ্ধির জন্য আয়াত গোপন করেছে ও বাদ দিয়েছে। ক্বোরআন শরীফে ‘সূরা বেলায়ত’ নামে একটি সূরাও ছিল। শিয়াদের ইমাম নূবী তাবরুসী ফাসলুল খেতাব কিতাবে নিুোক্ত কথাকে সূরা বেলায়ত থেকে বাদ দেয়া হয়েছে মর্মে উল্লেখ করেন-\n\nياايهاالذين امنوا امنوا بالنبى وبالولى بعثاهما بهدايتكم الى صراط مستقيم-\n\n[সূত্র: ইরানী ইনকিলাব, পৃষ্ঠা ২৭৮] ৩. আবু বকর, ওমর ও ওসমান রাদ্বিয়াল্লাহু আনহুম জোরপূর্বক হযরত আলী রাদ্বিয়াল্লাহু তা‘আলা আনহু থেকে খিলাফত ছিনিয়ে নিয়েছে। (নাঊ’যুবিল্লাহ)\n\n৫. হযরত আলী রাদ্বি. মানুষ নয়, স্বয়ং আল্লাহ্ হযরত আলী রাদি. রূপধারণ করে পৃথিবীতে এসেছেন।\n\n৬. প্রিয়নবীর ওফাতের পর সাহাবায়ে কেরাম নিষ্পাপ ইমাম হযরত আলী রাদ্বিয়াল্লাহু তা‘আলা আনহু’র হাতে বায়াত না করার কারণে কাফির ও মুরতাদ হয়ে গেছেন।\n\n[শিয়া সুন্নী ইখতিলাফ: পৃষ্ঠা-১২] ৭. শিয়াদের একটি শাখা ইসমাঈলিয়ারা আক্বিদা পোষণ করে তাদের ইমাম ইসমাঈল শেষনবী। (নাঊ’যুবিল্লাহ)\n\n[মুসলিম সাংস্কৃতির ইতিহাসি: ২৩৩] ৮. শিয়াদের কলেমা হচ্ছে-\n\nلااله الا الله محمد رسول الله وعلى خليفة الله-\n\n৯. নিকাহে মুতা বা সাময়িক বিয়ে জায়েয।\n\n[ইসলাম আওর খোমেনী মাযহাব: পৃষ্ঠা ৪৩৮] ১০. ইমামদের নিকট ফেরেশতার মাধ্যমে ওহী আসে। তারা হালালাকে হারাম এবং হারামকে হালাল করতে পারেন।\n\n১১. শিয়া নেতা ইমাম খোমেনী ‘কাশফুল আসরার’ কিতাবে লিখেছে আবু বকর, ওমর, ওসমান ও আবু ওবাইদা ও অন্যান্য সাহাবারা অন্তর থেকে ঈমান আনেননি। (নাঊ’যুবিল্লাহ)\n\nএ জাহান্নামী ফির্কা শিয়াদের কুফরি আক্বিদার কিঞ্চিৎ মাত্র আলোকপাত হলো। ভবিষ্যতে তাদের স্বরূপ উম্মোচনে আরো লিখার আশাবাদ ব্যক্ত করছি। সম্প্রতিক সময়ে সুন্নী লেবেলে ওইসব মুনাফিক চক্রের চক্রান্ত থেকে সুন্নী মুসলমানরা সাবধান থাকুন।"
  },
  {
    "1": "শিয়া ধর্মাবলম্বীদের জঘন্য-গর্হিত কাজ মুত্আহ্ (সাময়িক বিবাহ্) সম্পর্কে শরীয়তের বিধান",
    "2": "শিয়া ধর্মাবলম্বীদের জঘন্য-গর্হিত কাজ মুত্‘আহ্ (সাময়িক বিবাহ্) সম্পর্কে শরীয়তের বিধান\n\n\u003d\u003d\u003d\u003d\u003d\n\n‘সহীহাঈন’ (বোখারী ও মুসলিম শরীফ)-এ হযরত আলী রাদ্বিয়াল্লাহু তা‘আলা আনহু থেকে বর্ণিত, ‘রসূল্লাহ্ সাল্লাল্লাহু তা‘আলা আলায়হি ওয়াসাল্লাম ‘নিকাহে মুত্‘আহ্’ (সাময়িক বিবাহ্)কে ‘খায়বার’-এ নিষিদ্ধ (হারাম) করেছেন। এতদ্সঙ্গে গৃহপালিত গাধার গোশতও। ইতোপূর্বে মুত্‘আহ্ বিবাহ্ জায়েয (বৈধ) ছিলো।\n\n‘মুত্ব‘আহ্ বিবাহ্’ হচ্ছে- নির্ধারিত সময়সীমার জন্য নির্ধারিত মহর (তথা অর্থ)-এর বিনিময়ে বিবাহ্ করা। ওই মেয়াদ শেষ হলে এ বিবাহের মেয়াদও শেষ হয়ে যায়। পৃথক হওয়ার জন্য তালাক্ব ও ইদ্দত পালনের প্রয়োজন হয় না।\n\nএ’তে সন্দেহ নেই যে, ইসলামের প্রাথমিক যুগে মুত্‘আহ্ বিবাহ্ করার অনুমতি ছিলো। তাও এ শর্তে যে, যদি প্রচৃ প্রয়োজন হতো; যেমন মৃত পশু ও শুকরের গোশ্ত খাওয়ার অনুমতি শুধু প্রাণ বাঁচানোর জন্য দেওয়া হয়। এভাবে একান্ত বাধ্য হওয়ার অবস্থায় এর জন্য অনুমতি ছিলো। হযরত ইবনে আবূ আমারাহ্ আনসারী থেকে সহীহ্ মুসলিম শরীফে বর্ণিত, তিনি বলেন, ‘‘ইসলামের প্রাথমিক যুগে বাধ্য হয়ে যাবার অবস্থায় মুত্‘আহ্র অনুমতি ছিলো। যেভাবে নিতান্ত প্রয়োজনীয় পরিমাণ মৃত, রক্ত ও শুকরের গোশ্তের অনুমতি রয়েছে। কিন্তু যখন পরবর্তীতে আল্লাহ্ তা‘আলা দ্বীন-ইসলামকে মজবুত করে দিয়েছেন, তখন এটাও নিষিদ্ধ করে দিয়েছেন।’’\n\nআর সহীহাঈন (বোখারী ও মুসলিম শরীফ)-এ হযরত আবদুল্লাহ্ ইবনে মাস‘ঊদ রাদ্বিয়াল্লাহু তা‘আলা আনহু থেকে বর্ণিত, তিনি বলেন, ‘‘আমরা রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর সাথে যুদ্ধগুলোতে থাকতাম এবং আমরা যুবক ছিলাম। আমাদের সাথে আমাদের স্ত্রীগণ থাকতো না। একবার আমরা রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম-এর দরবারে আরয করলাম, ‘‘আপনি অনুমতি দিলে আমরা আমাদেরকে খাসী করিয়ে নেবো।’’ হুযূর-ই আক্রাম সাল্লাল্লাহু তা‘আলা আলায়হি ওয়াসাল্লাম তা করতে নিষেধ করলেন; তবে অনুমতি দিলেন যেন কাপড় দিয়ে (কাপড়ের বিনিময়ে) একটি নির্দিষ্ট সময়ের জন্য বিবাহ্ করে নিই।\n\nমুসলিম শরীফে হযরত জাবির ইবনে আবদুল্লাহ্ এবং হযরত সালমাহ্ ইবনে আকওয়া’ থেকেও এ অনুমতির কথা বর্ণিত হয়েছে। সম্ভবত তাতে এ ব্যাখ্যা ছিলোনা যে, অনুমতি কোন্ অবস্থায় দেওয়া হয়েছিলো। প্রকাশ থাকে যে, তাও প্রচন্ড প্রয়োজনের সময়ে ছিলো; কিন্তু এরপর এ অনুমতি প্রত্যাহার করে তা নিষিদ্ধ করা হয়েছে। এরই উপর সমস্ত ইসলামী জগতের ঐকমত্য প্রতিষ্ঠিত হয়েছে, চরম বিদ্‘আতী সম্প্রদায় রাফেযী (শিয়া) ব্যতীত। তারা এর বিপরীত মত পোষণ করে। হযরত ইবনে আব্বাস রাদ্বিয়াল্লাহু তা‘আলা আনহুমা থেকে বর্ণিত, তিনি বাধ্য হয়ে যাবার অবস্থায় তা বৈধ হবার পক্ষে ফাত্ওয়া দিতেন; কিন্তু পরবর্তীতে তিনিও তা থেকে ফিরে এসেছেন এবং অন্য সবার মতো ‘হারাম’ বলতে লাগলেন।\n\nঅবশ্য এ’তে মতবিরোধ রয়েছে যে, এটা (মুত্‘আত বা সাময়িক বিবাহ্) কখন হারাম হয়েছে? কেউ কেউ বলেছেন, ‘খায়বারের যুদ্ধে (হারাম হয়েছে)।’ কেউ কেউ বলেছেন, ‘ওমরাতুল ক্বাযা (হুযূর-ই আকরাম-এর, হুদায়বিয়ার সন্ধির পরবর্তী বছরে ক্বাযাকৃত ওমরাহ্)’র সময়। কেউ কেউ বলেছেন, ‘মক্কা বিজয়ের সময়’। কেউ কেউ বলেছেন, ‘আওত্বাস যুদ্ধের সময়।’ কেউ কেউ বলেছেন, ‘বিদায় হজ্জের সময়।’ এ’তে লক্ষণীয় যে, আওত্বাস যুদ্ধের বছর ও মক্কা বিজয় একই বছরে সংঘটিত হয়েছে। অবশ্য এও হতে পারে যে, বিদায় হজ্জ ও ওমরাতুল কাযার নিষেধ পূর্ববর্তী (খায়বারে যুদ্ধের সময়কার) নিষেধের তাকীদ ছিলো এবং পুনরায় ঘোষণা ছিলো; নতুন কোন নিষেধ ছিলোনা। এতদ্ভিত্তিতে, এ বিরোধটা থেকে যাচ্ছে যে, মুত্‘আহ্ কি খায়বারে হারাম হয়েছে, না মক্কা বিজয়ের সময়। কারণ মক্কা বিজয়ের সময় মুত্‘আহ্র অনুমতিও দেওয়া হয়েছিলো এবং কার্যতও মুত্‘আহ্ করা হয়েছিলো। এ সম্পর্কে বিস্তারিত বিবরণ নিম্নরূপ-\n\nবোখারী ও মুসলিম শরীফে হযরত আলী রাদ্বিয়াল্লাহু তা‘আলা আনহু হতে বর্ণিত, ‘‘রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম খায়বারে, মুত্‘আহ্-নিকাহ্ করতে নিষেধ করেছেন। আর গৃহপালিত গাধার গোশ্ত খেতেও নিষেধ করেছেন।’’ এ বর্ণনা একাধিক উত্তম সনদ বা সূত্রে বর্ণিত হয়েছে। এ’তেও সন্দেহের কোন অবকাশ নেই যে, মুত্‘আহ্-বিবাহ্ খায়বারে নিষিদ্ধ হয়েছে। তবে জটিলতা এখানে যে, একাধিক বিশুদ্ধ সনদে সহীহ্ মুসলিম শরীফে বর্ণিত হয়েছে যে, এরপর মক্কা বিজয়ের সময় রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম মক্কায় মুত্‘আহর অনুমতি দিয়েছেন এবং তিনদিন পর তা নিষিদ্ধ ঘোষণা করেছেন। সুতরাং প্রশ্ন জাগছে যে, যদি এ বিবাহ্ খায়বারে নিষিদ্ধ ঘোষিত হয়, তবে মক্কা বিজয়ের সময় এর অনুমতিটা কোন্ পর্যায়ে পড়ে?\n\nখায়বারের যুদ্ধ সংঘটিত হয়েছে ৭ম হিজরীর প্রথম ভাগে। আর মক্কা বিজয় হয়েছে ৮ম হিজরীতে। মক্কা বিজয়ের পর সংঘটিত হয়েছে আওত্বাসের যুদ্ধ। হযরত সালমাহ্ ইবনে আক্ওয়াহ্’ রাদ্বিয়াল্লাহ্ তা‘আলা আনহু থেকে মুসলিম শরীফে নির্ভরযোগ্য বর্ণনাকারীদের সূত্রে বর্ণিত হয়েছে যে, রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম আওত্বাসের যুদ্ধের বছর তিনদিনের জন্য মুত্‘আহর অনুমতি দিয়েছিলেন। তারপর নিষিদ্ধ ঘোষণা করেছেন। আর মুসলিম শরীফেই হযরত রবী’ ইবনে সাবুরাহ্ থেকে একাধিক সূত্রে (সনদে) বর্ণিত যে, তাঁর পিতা সাবুরাহ্ ইবনে মা’বাদ জুহানী বর্ণনা করেছেন, রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম মুত্‘আহ্র অনুমতি দিলে আমি ও আমার গোত্রের অন্য এক লোক বনী আমিরের এক নারীর সাথে সাক্ষাৎ করলাম। আর আমি আমার সাথীর চেয়ে সুশ্রী ছিলাম। আমাদের উভয়ের নিকট চাদর ছিলো। কিন্তু আমার চাদরটি ছেঁড়া ছিলো। আর আমার সাথীর চাদরটি নতুন ও উত্তম ছিলো। ওই নারীকে প্রস্তাব দেওয়া হলো, ‘তুমি কি এতে রাজি আছো যে, আমাদের উভয়ের মধ্যে কোন একজনের সাথে মুত্‘আহ্ করবে?’ সে বললো, ‘‘কি দেবে?’’ আমরা বললাম, ‘‘চাদর।’’ তারপর আমরা আপন আপন চাদর বিছিয়ে দিলাম। সে যখন আমার সাথীর চাদরটি দেখলো, তখন সেটা পছন্দ করলো। তারপর আমাকে পছন্দ করলো। তা এভাবে যে, কিছুক্ষণ যাবৎ সে উভয় চাদর ও আমাদের উভয়ের দিকে তাকাতে লাগলো। তারপর আমার দিকে ইঙ্গিত করে বললো, ‘‘এ ব্যক্তি ও তার চাদর আমার জন্য যথেষ্ট।’’ আমি তার সাথে তিনদিন যাবৎ অবস্থান করলাম। তারপর হুযূর-ই আক্রাম নিষেধ করে দিলেন। আর এরশাদ করলেন, ‘‘কারো নিকট এমন নারী থাকলে তাকে যেন পৃথক করে দেওয়া হয়। আর তোমরা যা কিছু তাদেরকে দিয়েছো, তা ফেরৎ নিওনা।’’\n\nএটাই হযরত সাবুরাহ্ ইবনে মা’বাদ বর্ণনা করছেন যে, মক্কা বিজয়ের বছর যখন আমরা মক্কায় প্রবেশ করলাম, তখন হুযূর-ই আক্রাম মুত্‘আহর অনুমতি দিলেন। তারপর মক্কা থেকে বেরিয়ে যাবার পূর্বেই তা করতে নিষেধ করে দিয়েছিলেন।\n\nপর্যালোচনা\n\nখায়বারের নিষেধ, তারপর মক্কা বিজয়ের সময় অনুমতি দেওয়া ও নিষেধ করা এ উভয়ের মধ্যে সামঞ্জস্য বিধান করতে গিয়ে ফক্বীহ্ ওলামা (ইমামগণ)-এর মধ্যে কিছুটা মতভেদ দেখা যায়-\n\nইমাম মাযরী ও ক্বাযী আয়ায বলেন, ‘‘মুত্‘আহ্ খায়বারে হারাম হয়েছে। হযরত আলী রাদ্বিয়াল্লাহু তা‘আলা আনহুর বর্ণনা নির্ভরযোগ্য ও গ্রহণযোগ্য লোকদের মাধ্যমে বর্ণিত। আর ওমরাতুল ক্বাযা কিংবা মক্কা বিজয় অথবা আওত্বাসে যেই নিষেধ এসেছে, তা ওই খায়বারে কৃত নিষেধের তাকীদ ছিলো, নতুন কোন নিষেধ ছিলো না।’’\n\nকিন্তু ইমাম নাওয়াভী বলেন, উপরিউক্ত অভিমত ওইসব সহীহ্ রেওয়াতের পরিপন্থী, যেগুলোতে মক্কা বিজয়ের সময় মুত্‘আহ্-এর অনুমতি দেওয়ার উল্লেখ করা হয়েছে।\n\nঅবশ্য কাযী আয়ায এও বলেছেন, কোন কোন আলিম (ইমাম) বলেছেন, ‘‘হযরত আলীর উপরিউক্ত বর্ণনায় মুত্‘আহ্ হারাম হওয়ার সময়সীমা বর্ণিত হয়নি; বরং শর্তহীন (মুত্বলাক্ব) রাখা হয়েছে। আর তাতে শুধু গৃহপালিত গাধার গোশ্ত হারাম হওয়ার কথা বলা হয়েছে। মুত্‘আহ্ হারাম হয়েছিলো মক্কা বিজয়ের সময়। খায়বারে হারাম হয়নি।’’ ইবনে ক্বাইয়্যেমও বলেছেন যে, এটাই বিশুদ্ধ অভিমত। এ প্রসঙ্গে তিনি বিস্তারিত বর্ণনা দিয়েছেন। তিনি বলেন, হযরত আলীর বর্ণনা বোখারী এবং মুসলিমেও আছে; মুসনাদে ইমাম আহমদও রয়েছে।\n\nবোখারী ও মুসলিমের বর্ণনার শব্দগুলো থেকে এটা মনে হয় যে, মুত্‘আহ্ হারাম হবার সময় হচ্ছে খায়বার; কিন্তু মুসনাদে ইমাম আহমদের বর্ণনার শব্দাবলী এ মর্মে স্পষ্ট অর্থবোধক যে, গৃহপালিত গাধাগুলোর গোশ্ত খাওয়া খায়বারে নিষিদ্ধ ঘোষিত হয়েছে আর মুত্‘আহ্ হারাম হবার সময়টুকু শর্তহীন; সেটার সময়টুকুর কথা তাতে বলা হয়নি। সুতরাং মুত্‘আহ্ খায়বারে নয় বরং সর্বপ্রথম মক্কা বিজয়ের সময় হারাম হয়েছে; কিন্তু এ ব্যাখ্যায় বোখারী ও মুসলিম (সহীহাঈন)-এর বর্ণনাগুলোকে বর্জন করা কিংবা সেটার সুস্পষ্ট মর্মার্থটি বর্জন করা অনিবার্য হয়ে যায়।\n\nইমাম শাফে‘ঈ রাহমাতুল্লাহি তা‘আলা আলায়হি বলেন, মুত্‘আহ্ প্রথমে মুবাহ্ ছিলো, খায়বারে হারাম হয়েছে। তারপর মক্কা বিজয়ের সময় মুবাহ্ হয়েছে; তিনদিন পর আবার হারাম হয়েছে। অর্থাৎ মুবাহ্ হওয়া ও হারাম হওয়া উভয়টি বারংবার হয়েছে। ইমাম নাওয়াভী বলেন, এটাই পছন্দনীয় ও বিশুদ্ধ অভিমত।\n\nইবনে আবী আমরার বর্ণনায় একথা স্পষ্টভাবে বলা হয়েছে যে, ইসলামের প্রারম্ভিককালে যখন মুত্‘আহর অনুমতি ছিলো তখনও ওই অনুমতি ব্যাপকভাবে ছিলো না বরং বাধ্য হয়ে যাওয়ার সময় অনুমতি দেওয়া হয়েছিলো। সুতরাং বাধ্য না হলে তখনও তা নিষিদ্ধই ছিলো। হযরত আলী রাদ্বিয়াল্লাহু তা‘আলা আনহু বলেছেন, হুযূর-ই আক্রাম খায়বারে মুত্‘আহকে হারাম করেছেন, এ থেকে সন্দেহাতীতভাবে বুঝা যায় যে, হযরত আলী মক্কা বিজয়ের পূর্বেও সেটাকে ‘নিষেধ’ মনে করতেন; কিন্তু ‘নিষেধ’ সবসময় হারাম করার জন্য হয় না, তাই হযরত ইবনে আব্বাস তখনও সেটা জায়েয বলে ফাতওয়া দিতেন; যেমন হযরত ওরওয়াহ্ ইবনে যোবায়রের বর্ণনা থেকে, যা সহীহ্ মুসলিমে রয়েছে, বুঝা যায়। কিন্তু মক্কা বিজয়ের দিনে হুযূর-ই আকরাম স্পষ্টভাবে মুত্‘আহ্ বিবাহ্ হারাম হওয়া চিরস্থায়ী বলে বর্ণনা করেছেন।\n\nসুতরাং মুসলিম শরীফে ওই সাবুরাহ্ ইবনে মা’বাদের বর্ণনা রয়েছে, যাতে হুযূর-ই আক্রাম এরশাদ করেছেন-\n\nيَآاَيُّهَا النَّاسُ اِنِّىْ قَدْ كُنْتُ اذَنْتُ لَكُمْ فِى الْاِسْتِمْتَاعِ مِنَ النِّسَآءِ وَاِنَّ اللهَ قَدْ حَرَّمَ ذلِكَ اِلى يَوْمِ الْقِيَامَةِ\n\nঅর্থ: হে লোকেরা! নিশ্চয় আমি তোমাদের জন্য নারীদের সাথে মুত্‘আহ্ বিবাহের অনুমতি দিয়েছিলাম। আর (এখন) নিশ্চয় আল্লাহ্ তা‘আলা সেটা ক্বিয়ামত পর্যান্তের জন্য হারাম করে দিয়েছেন। [আসাহ্হুস সিয়ার ও হাশিয়া-ই বোখারী]\n\nহযরত শায়খ মুহাক্বক্বিক্ব দেওহলভী তাঁর মাদারিজুনুœবুয়ত-এ লিখেছেন, মুত্‘আহ্কে হারাম সাব্যস্ত করা খায়বারের যুদ্ধেরই ঘটনা। ইসলামের শুরু থেকে খায়বারের যুদ্ধের সময় পর্যন্ত মুত‘আহ্ মুবাহ্ ছিলো। এরপর খায়বারের যুদ্ধের সময় মুত‘আহ্কে হারাম করা হয়েছে। এরপর এ খায়বারের যুদ্ধ থেকে মক্কা বিজয়, অর্থাৎ আওত্বাসের যুদ্ধের দিন পর্যন্ত মুত্‘আহকে পুনরায় মুবাহ্ করা হয়েছিলো। আওত্বাসের দিনটি মক্কা বিজয়ের পরবর্তী ছিলো সেটা মক্কা বিজয়ের অব্যবহিত পরে সংঘটিত হয়েছিলো বলে সেটাকেও মক্কা বিজয়ের ঘটনা হিসেবে উল্লেখ করা হয়। এর তিনদিন পর চিরস্থায়ীভাবে মুত্‘আহকে হারাম করা হয়েছে। এ হারাম হওয়া একেবারে স্থায়ী, এটাই আহলে সুন্নাতের সর্বসম্মত অভিমত। ভ্রান্ত রাফেযী শিয়ারাই এর বিরোধিতা করে। [মাদারিজুন্নুবয়ত]\n\nপ্রসঙ্গত উল্লেখ্য যে, শিয়া ফির্কা একটি মহাভ্রান্ত ফির্কা। এদেরকে কাফির না বলার উপায় নেই। তাদের মারাত্মক গোমরাহীপূর্ণ আক্বীদা ও কর্মকান্ডের মধ্যে মুত্‘আহ্ (সাময়িক বিবাহ্)-এর মত হারাম কাজকে হালাল (বৈধ) বলে বিশ্বাস করা এবং নির্দ্ধিধায় তা সম্পাদন করা অন্যতম।\n\nআরো উল্লেখ্য ও লক্ষণীয় যে, ইদানিং ইরানের শিয়ারা এদেশে ওই ভ্রান্ত মতবাদ প্রচারের নানা কৌশল অবলম্বণ করে যাচ্ছে। তারা প্রচুর অর্থের বিনিময়ে এ দেশে এজেন্ট নিয়োগ করেছে শিয়া মতবাদ প্রচারের জন্য। তারা ইতোপূর্বে এদেশের কিছু কিছু মাযার-দরবারের অর্থলোভী লোকদের মাধ্যমে এ দেশে শিয়া মতবাদ প্রচারের পাঁয়তারা চালিয়েছিলো। সৌভাগ্যক্রমে ওলামা-ই আহলে সুন্নাত এ ব্যাপারে সোচ্চার হওয়ায় তারা সফলকাম হতে পারেনি। কিন্তু অতি দুঃখের হলেও সত্য যে, অতি সাম্প্রতিককালে চট্টগ্রামের জনৈক পীর সাহেবকে ইরানী শিয়াদের এজেন্ট হিসেবে কাজ করতে দেখা যাচ্ছে। লোকটি নিজেকে সুন্নী আলিম/পীর হিসেবে প্রকাশ করলেও সুন্নী সমাজে নানাভাবে বিভ্রান্তি ছড়ানোর কারণে আগে থেকেই চিহ্নিত হয়ে আছে। লোকটি প্রথমে এক মৌলভীকে তৈরী করে এ কাজের জন্য নিয়োগ করেছিলো; কিন্তু তাদের দুর্ভাগ্যক্রমে ওই লোকটি ‘মুর্তাদ্দ হিসেবে চিহ্ণিত হয়ে যায়। তারপর ইদানিং তার নিজের ছেলেকে নাম বদলিয়ে দিয়ে শিয়াদের আদলে তথাকথিত ‘ইমাম’ সাজিয়ে শিয়া মতবাদ প্রচারের সাব-এজেন্ট হিসেবে নিয়োগ করে। এখন তাদের কর্মসূচি হচ্ছে প্রথমে টাকার বিনিময়ে সুন্নী সরলমনা কিংবা অর্থলোভী আলিম-মৌলভীদের দলে ভেড়ানো, আর মুত্‘আহ্ (সাময়িক বিবাহ্ তথা বেশ্যা বৃত্তির ব্যবস্থা)’র মাধ্যমে তরুণ-যুবকদের দলভুক্ত করা। তারপর এদেশে শিয়া মতবাদের প্রচার-প্রসার করা। তাই এদের থেকে মুসলিম সমাজের সচেতন ও সজাগ থাকা দরকার।"
  }
]