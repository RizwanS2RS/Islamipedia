[
    {
        "1": "বিদায় হজ্বের ঈমান সতেজকারী ঘটনাবলী",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n\n"
    },
    {
        "1": "দরূদ শরীফের ফযীলত",
        "2": "      \tহযরত আবু বকর সিদ্দিক رَضِیَ اللهُ عَنْہُ বর্ণিত তিনি বলেন: عَنْ اَبِي بَكْر الصِّدِّيقِ قَالَ: اَلصَّلاةُ عَلَى النَّبِيِّ صَلَّی اللهُ عَلَیْہِ وَاٰلِہٖ وَسَلَّم اَمْحَقُ لِلْخَطَايَا مِنَ الْمَاءِ لِلنَّارِ، وَالسَّلامُ عَلَى النَّبِيِّ صَلَّی اللهُ عَلَیْہِ وَاٰلِہٖ وَسَلَّم اَفْضَلُ مِنْ عِتْقِ الرِّقَابِ অনুবাদ: মুসলমানদের প্রথম খলিফা হযরত আবু বকর সিদ্দিক رَضِیَ اللهُ عَنْہُ বলেন: পানি যেভাবে দ্রুত আগুনকে নিভিয়ে দেয়, আল্লাহ পাকের শেষ নবী হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم ’র উপর দরূদ শরীফ পাঠ করা তার চেয়েও দ্রুততার সাথে গুনাহ মুছে দেয়, আর নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم ’র উপর সালাম প্রেরণ করা গোলাম মুক্ত করার চেয়ে উত্তম। (তারিখে বাগদাদ, ৭/ ১৭২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n           হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "হাজীদের জন্য মাগফিরাতের সুসংবাদ",
        "2": "      \tবিদায় হজ্বের (অর্থাৎ রাসূলে করীম صَلَّی اللهُ عَلَیْہِ وَاٰلِہٖ وَسَلَّم ’র জাহেরী হায়াতে মুবারকায় সর্বশেষ যেই হজ্ব পালন করেছেন) সময় ছিলো, নবী করীম صَلَّی اللهُ عَلَیْہِ وَاٰلِہٖ وَسَلَّم আরাফাতের ময়দানে অবস্থানরত ছিলেন, সাহাবীয়ে রাসূল হযরত আব্বাস বিন মিরদাস رَضِیَ اللهُ عَنْہُ বলেন: আল্লাহ পাকের শেষ নবী صَلَّی اللهُ عَلَیْہِ وَاٰلِہٖ وَسَلَّم রাতের সময় দোয়া করলেন (এই দোয়া কার জন্য ছিলো আর কি ছিলো? বলেন:) لِاُمَّتِہٖ بِالْمَغْفِرَۃِ وَ الرَّحْمَۃِ অর্থাৎ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দোয়া ছিলো তাঁর প্রিয় উম্মতের জন্য আর তিনি আল্লাহ পাকের নিকট উম্মতের ক্ষমা ও রহমত প্রার্থনা করেছিলেন।\n(ইবনে মাজাহ, আল মানাসিক, বাবুদ দোয়া বিআ’রাফা, ৪৮৯ পৃ:, হাদীস: ৩০১৩)\n      \tএক বর্ণনায় রয়েছে: فَاَکْثَرَ الدُّعَاء (শুয়াবুল ঈমান, বাবু ফি হাশর, ফসলুন ফিল কিসাসি মিনাল মাযালিম,  ১/ ৩০৪, হাদীস: ৩৪৬) অর্থাৎ রাসূলে পাক صَلَّی اللهُ عَلَیْہِ وَاٰلِہٖ وَسَلَّم শুধুমাত্র একবার দোয়া করেননি বরং বার বার অধিকহারে একই দোয়া করতে রইলেন, মাওলা! আমার উম্মতকে ক্ষমা করে দাও, হে দয়ালু প্রতিপালক! আমার উম্মতের উপর রহমত অবতীর্ণ করো।\n      \tহযরত আব্বাস رَضِیَ اللهُ عَنْہُ বলেন: রাসূলে করীম صَلَّی اللهُ عَلَیْہِ وَاٰلِہٖ وَسَلَّم যখন বার বার দোয়া করলেন তো আল্লাহ পাক ওহী প্রেরণ করলেন, বললেন: হে মাহবুব صَلَّی اللهُ عَلَیْہِ وَاٰلِہٖ وَسَلَّم আমি আপনার দোয়া কবুল করেছি এবং আপনার উম্মতকে ক্ষমা করে দিয়েছি কিন্তু যালিম ব্যতীত কেননা তার কাছ থেকে মযলুমের প্রতিশোধ অবশ্যই নেয়া হবে।\n      \tএতে নবী করীম صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের দরবারে আরয করলেন: হে দয়ালু প্রতিপালক! যদি তুমি চাও তবে মযলুমকে জান্নাত দান করো আর যালিমকে ক্ষমা করে দাও (এভাবে মযলুমের প্রতিদানও মিলে যাবে, যালিমের উপর দয়া ও অনুগ্রহও হয়ে যাবে)।\n\n      \tহযরত আব্বাস বিন মিরদাস رَضِیَ اللهُ عَنْہُ বলেন: রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم দ্বিতীয় যেই দোয়াটি করলেন, সেই রাতে আল্লাহ পাকের পক্ষ থেকে সেটার কোন উত্তর আসেনি। অতঃপর প্রিয় নবী صَلَّی اللهُ عَلَیْہِ وَاٰلِہٖ وَسَلَّم মুযদালিফা চলে গেলেন। ভোরের সময় ছিলো, হঠাৎ রাসূলে করীম صَلَّی اللهُ عَلَیْہِ وَاٰلِہٖ وَسَلَّم ’র চেহারায় মুচকি হাসি ভেসে উঠলো, মুসলমানদের প্রথম ও দ্বিতীয় খলিফা হযরত আবু বকর ও ওমর رَضِیَ اللهُ عَنْہُمَا যখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم কে মুচকি হাসতে দেখলেন তো আরয করলেন: باَبِیْ اَنْتَ وَ اُمِّی اِنَّ ہٰذِہٖ لَسَاعَۃٌ مَاکُنْتَ تَضْحَکُ فِیْہَا অর্থাৎ (ইয়া রাসূলাল্লাহ!\n صَلَّی اللهُ عَلَیْہِ وَاٰلِہٖ وَسَلَّم) আমাদের পিতামাতা আপনার প্রতি কুরবান! এটা সেই মুহূর্ত যেটাতে আপনি সাধারণত হাসেন না فَمَا الَّذِیْ اَضْحَکَکَ، اَضْحَکَ اللہُ سِنَّکَ আল্লাহ পাক আপনাকে সব সময় হাসি খুশি রাখুক, আজকে কি হলো যে আপনি স্বভাবের পরিপন্থি (Out of Routine) মুচকি হাসলেন?\n\n      \tরাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: (আমি আমার উম্মতের ক্ষমার দোয়া করেছিলাম, আল্লাহ পাক আমার দোয়া কবুল করেছেন আর সমস্ত উম্মতকে ক্ষমা করে দিয়েছে) যখন শয়তান জানতে পারলো যে, আল্লাহ পাক আমার সমস্ত উম্মতকে ক্ষমা করে দিয়েছে তো সে তার মাথায় মাটি তুলে নিলো আর ওয়াইল ও ছুবুর চাইলো (অর্থাৎ হায় ধ্বংস! হায় ধ্বংস! বলে) পালিয়ে গেলো, আমি শয়তানের এই হতাশা দেখে মুচকি হাসছি। (ইবনে মাজাহ, কিতাবুল মানাসিক, বাবুদ দোয়া বিআ’রাফা, ৪৮৯ পৃ:, হাদীস: ৩০১৩)\n"
    },
    {
        "1": "হাদীসে পাকের সংক্ষিপ্ত ব্যাখ্যা",
        "2": "      \tপ্রসিদ্ধ মুফাসসিরে কুরআন, হাকিমুল উম্মত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ এই হাদীসে পাকের ব্যাখ্যায় বলেন: মোটকথা এটা যে এখানে উম্মত দ্বারা উদ্দেশ্য কিয়ামত পর্যন্ত আগমনকারী হাজ্বী, এক্ষেত্রে রাসূলে পাক صَلَّی اللهُ عَلَیْہِ وَاٰلِہٖ وَسَلَّم ’র দোয়ার অর্থ হবে: হে আল্লাহ পাক! কিয়ামত পর্যন্ত আমার যেসব উম্মতরা আসবে, তাদের সকলকে ক্ষমা করে দাও, তাদের কোন গুনাহ যেনো অবশিষ্ট না থাকে, আল্লাহ পাক নবীয়ে পাক صَلَّی اللهُ عَلَیْہِ وَاٰلِہٖ وَسَلَّم ’র এই দোয়াটি কবুল করলেন আর হাজ্বীদের জন্য ক্ষমার সুসংবাদ দিলেন।\n          স্মরণ রাখবেন! হাজ্বীদের সমস্ত গুনাহ ক্ষমা হয়ে যাওয়া কবুলকৃত হজ্বের প্রতিদান আর মকবুল হজ্বই হলো সেটা যা নামায ইত্যাদি আদায় করে পালন করা হয়ে থাকে, সুতরাং হাদীসে পাকের অর্থ এটা নয় যে, সারা বছর নামায বর্জন করতে থাকবে, মদ্যপায়ী, ব্যভিচারী হয়ে থাকবে, অতঃপর হজ্ব করে আসবে তো সব মাফ হয়ে গেলো বরং প্রথমে ঐসব অপরাধ সমূহ থেকে তো সঠিক ভাবে তাওবা করো, অতঃপর ভবিষ্যতে সেগুলোর কাছেও যাবে না! * হজ্বের বরকতে অতীতের পাপসমূহ (Mistakes) মাফ হয়ে যাবে। (মিরআতুল মানাজীহ,  ৪/ ১৪৫-১৪৬)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n      \tহায়! আমরা যদি আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র এই অনুগ্রহ গুলোর স্মরণকারী হয়ে যেতাম, তিনি আক্বা হওয়া সত্ত্বেও রাতে অশ্রু প্রবাহিত করতে থাকেন আর হায়! আমরা..!! গোলাম হয়েও উদাসীনতার নিদ্রায় শুয়ে থাকি, আফসোস! * নিয়মিত নামায আদায় করি না * ফরয ও ওয়াজিব সমূহের ক্ষেত্রে অলসতা করি * প্রিয় নবী صَلَّی اللهُ عَلَیْہِ وَاٰلِہٖ وَسَلَّم’র অবাধ্যতা করি আর আমাদের নবী صَلَّی اللهُ عَلَیْہِ وَاٰلِہٖ وَسَلَّم...!! তিনি আমাদের জন্য অশ্রু প্রবাহিত করেন।\n\n          আল্লাহ পাক আমাদেরকে অনুভূতির দৌলত নসীব করুক, হায়! এসব অনুগ্রহ সমূহকে স্মরণ রেখে রাসূলে করীম صَلَّی اللهُ عَلَیْہِ وَاٰلِہٖ وَسَلَّم ’র সত্যিকার আশিক, সত্যিকার অনুসারী হয়ে যেতে পারতাম।\n\n\nاٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\n\n\nصَلُّوْا عَلَی الْحَبِیْب                 صَلَّی اللهُ عَلٰی مُحَمَّد\n\n\n\n\n"
    },
    {
        "1": "হাজীদের জন্য ক্ষমার সুসংবাদ",
        "2": "          প্রিয় ইসলামী ভাইয়েরা! আমরা যেই হাদীস শরীফ শ্রবণ করেছি, এটাতে হজ্বের ফযীলতের বর্ণনা রয়েছে যে, আমাদের প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم হাজীদের জন্য ক্ষমার দোয়া করেছেন এবং তাঁর এই দোয়া কবুলও করা হয়েছে। ! اَلْحَمْدُ لِلّٰه হজ্বের মৌসুম অব্যাহত রয়েছে, কতো সৌভাগ্যবান সেসব লোক যারা বর্তমানে মক্কা শরীফে অবস্থান করছেন, যারা হজ্ব করার সৌভাগ্য অর্জন করেছে, হায়! আগামী বছর আমাদেরও যদি হজ্বের সৌভাগ্য নসীব হয়ে যেতো, আমরাও যদি মক্কায়ে মুকাররমায় যেতে পারতাম, কা’বা শরীফের তাওয়াফ করতাম, আরাফা ও মুযদালিফায় অবস্থান করা নসীব হয়ে যেতো, পবিত্র মিনায় কুরবানি করার সামর্থ্য নসীব হয়ে যেতো, হায়! যদি প্রতি বছর মদীনা শরীফে হাজেরী দেয়া নসীব হতো।\n\n\n\n\n"
    },
    {
        "1": "নবীদের স্মরণ করার দিবস সমূহ",
        "2": "          হে আশিকানে রাসূল! اَلْحَمْدُ لِلّٰه এখন যেই দিন সমূহ অতিবাহিত হচ্ছে, এগুলো অনেক বরকত সম্পন্ন দিন, এসব দিনে অবশিষ্ট বরকতসমূহ আপন স্থানে শ্রেষ্ঠ, এসব দিনের মধ্যে খুবই গুরুত্বপূর্ণ বিষয় হলো এটা যে, এগুলো নবী-রাসূলদের স্মরণের দিন। এই দিনগুলো আমাদেরকে\n* আল্লাহ পাকের খলিল হযরত ইব্রাহিম عَلَیْہِ السَّلَام এর স্মরণ করিয়ে দেয়  * হযরত ইসমাঈল عَلَیْہِ السَّلَام এর স্মরণ করিয়ে দেয় * তাঁদের প্রিয় আম্মাজান হযরত হাজেরা رَحْمَۃُ اللهِ عَلَیْہَا এর স্মরণ করিয়ে দেয় * এসব পবিত্র সত্তাগণ কিভাবে আল্লাহ পাকের আনুগত্য করেছেন * আল্লাহ পাকের সন্তুষ্টির জন্য কেমন কেমন কুরবানী দিয়েছেন * কতো বিপদের সম্মুখীন হয়েছেন কিন্তু আল্লাহ পাকের আনুগত্য, তাঁর আনুগত্যতা থেকে বিন্দু পরিমাণও উদাসীনতা করেননি, এই মুবারক দিন সমূহ আমাদের এসব কুরবানীর কথা স্মরণ করিয়ে দেয়। এর সাথে সাথে এই মুবারক দিন সমূহের আরও একটি চমৎকার, ঈমান উদ্দীপক ইশকে ভরা  স্মরণীয় বিষয় রয়েছে আর তা হলো * (অর্থাৎ আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর জীবদ্দশায় শেষ হজ্ব মুবারকে তিনি তাঁর উম্মতদেরকে সম্মিলিতভাবে শেষ উপদেশ দান করেছেন এবং বিদায় জানালেন)।\n\n\n\n\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم জীবনে কয়বার হজ্ব করেছেন?",
        "2": "          ওলামায়ে কেরামগণ বলেন: হিজরতের পূর্বে যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم মক্কায়ে মুকাররমায় ছিলেন, তখন প্রতিবছর হজ্ব করেছিলেন। (শরহুয যুরক্বানী, আল মাকসাদুত তাসি’, ১১/৩২৮)\nহিজরতের পর তিনি শুধুমাত্র একবারই হজ্ব করেছেন। (বুখারী, কিতাবুল মাগাযি, বাবু হুজ্জাতুল বিদা, ১০৯২ পৃ, হাদীস: ৪৪০৪)\n      \tহজ্ব ফরয হওয়ার বিধান হিযরতের নবম বছরে অবতীর্ণ হয়েছে, ঐ বছর নবী করীম صَلَّی اللهُ عَلَیْہِ وَاٰلِہٖ وَسَلَّم কিছু হিকমতের কারণে স্বয়ং নিজে হজ্ব করেননি বরং নিজের নায়েব হিসেবে হযরত আবু বকর সিদ্দিক رَضِیَ اللهُ عَنْہُ কে হজ্বের আমীর বানিয়ে পাঠিয়েছেন। (শরহুয যুরক্বানী, আল মাকসাদুত তাসি, ১১ / ৩২৭) এতে  ইশারা ছিলো রাসূলে পাক صَلَّی اللهُ عَلَیْہِ وَاٰلِہٖ وَسَلَّم এরপর খলিফা হযরত আবু বকর رَضِیَ اللهُ عَنْہُ হবেন। এর আগের বছর নবী করীম صَلَّی اللهُ عَلَیْہِ وَاٰلِہٖ وَسَلَّم নিজে হজ্ব পালন করেছেন।\n"
    },
    {
        "1": "বিদায় হজ্বের সংক্ষিপ্ত বর্ণনা",
        "2": "      \tএটা হিজরতের দশম বছর ছিলো, মদীনায়ে পাক ও দূর দূরান্তের গোত্রসমূহের (Tribes) মধ্যে ঘোষণা করা হয়েছে যে এই বছর যেসব সৌভাগ্যবানরা হজ্ব করার জন্য পবিত্র মক্কায় যাবেন, ঐসব হাজীদের কাফেলার সর্দার রাসূলে করীম صَلَّی اللهُ عَلَیْہِ وَاٰلِہٖ وَسَلَّم থাকবেন।\n      \t! اَلله ! اَلله মক্কা শরীফের সফর, সেটাও রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর সাথে...!! কা’বা শরীফ  তাওয়াফ করার সৌভাগ্য, প্রেম ও ভালোবাসাপূর্ণ ইবাদত অর্থাৎ হজ্ব পালনও রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর নির্দেশনায়...!! سُبْحٰنَ الله!\n      \tএই ঈমান উদ্দীপক সংবাদ শুনে সাহাবায়ে কেরামের رَضِیَ اللهُ عَنْہُمْ মধ্যে খুশির ঢেউ খেলতে লাগলো, যেই শুনলো, নিজের জন্য খুশি উদযাপন ও সফরের জিনিসপত্র প্রস্তুত করতে লাগলো।\n      \tদেখতে দেখতে যেভাবে হজ্বের দিন সমূহ নিকটবর্তী হচ্ছিলো, ভালোবাসা ও আগ্রহ বেড়ে যাচ্ছিলো, দূর দূরান্ত থেকে কাফেলা করে করে মদীনায়ে পাকের দিকে অগ্রসর হতে লাগলো, দেখতে দেখতেই মদীনায়ে পাকের সাজ সজ্জা আরও বেড়ে গেলো, অলি-গলি ও বাজারসমূহে উপচে পড়া ভিড় হতে লাগলো।\n          এটি কেমন সৌভাগ্যের ব্যাপার! আজ হাজীগণ সবুজ গম্বুয দেখে দেখে, সোনালী জ্বালী দ্বারা চক্ষু শীতল ও ঈমান তাজা করে, সাহাবায়ে কেরামগণ رَضِیَ اللهُ عَنْہُمْ স্বয়ং রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর দীদার দ্বারা নয়ন শীতল করছিলো।\n      \t! اَللهُ اَكْبَر এরা হলেন সাহাবায়ে কেরাম رَضِیَ اللهُ عَنْہُمْ, যারা মহান সৌভাগ্যের আধিকারী...!! হায়! তাঁদের সদকায় আমাদের ভাগ্যও যদি চমকে উঠতো, হায়! মদীনায় যাওয়া নসীব হয়ে যেতো, হায়! কখনো ভাগ্যে যদি নাও জুটে অন্তত স্বপ্নেও যদি কখনো দীদারে মুস্তফা নসীব হয়ে যেতো।\n      \tপ্রিয় ইসলামী ভাইয়েরা! ১০ (দশম) হিজরী, যিলক্বদের ২৫ তারিখ, দিনটা শনিবার (Saturday) ছিলো, রাসূলে পাক صَلَّی اللهُ عَلَیْہِ وَاٰلِہٖ وَسَلَّم যোহরের নামায মসজিদে নববীতে আদায় করলেন, সফরে রাওনা হওয়ার পূর্বে তাজা গোসল করলেন, সফরের প্রস্তুতি হলো আর এই শান শওকত সহকারে হজ্ব পালনের উদ্দেশ্যে রওনা হলেন, হযরত জাবের رَضِیَ اللهُ عَنْہُ বলেন: সামনে, পিছে, ডানে, বামে, যেদিকেই দৃষ্টি যাচ্ছিলো, মানুষ আর মানুষ দেখা যাচ্ছিলো।\n           মদীনায়ে পাক থেকে একটু দূরে যুল হুলায়ফা নামক একটি স্থান আছে, এটি হলো মদীনা বাসীদের মিকাত (অর্থাৎ হজ্ব ও ওমরা করার ইচ্ছাপোষণকারীরা এখান থেকে ইহরাম বেঁধে থাকে)। ঐখানে পৌঁছে কাফেলা থেমে যাওয়ার নির্দেশ হয়েছে, যেহেতু সফর শুরু হয়ে গিয়েছিলো, সুতরাং আসরের নামায কসর আদায় করে (অর্থাৎ দুই রাকাত) পড়া হয়েছে, এই রাতে রাসূলে পাক صَلَّی اللهُ عَلَیْہِ وَاٰلِہٖ وَسَلَّم সেখানে অতিবাহিত করেন, পরের দিন যোহরের পূর্বে নবী করীম صَلَّی اللهُ عَلَیْہِ وَاٰلِہٖ وَسَلَّم তাজা গোসল করে ইহরাম বাঁধলেন, যোহরের নামায ঐখানেই আদায় করলেন এবং নিজের মুবারক উটনী কসওয়ার উপর আরোহন করলেন। বর্ণনা অনুযায়ী রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ইহরাম বাঁধার পর দুই রাকাত নামায আদায় করেন, এরপর তালবিয়া (لَبَّیْک اَللّٰہُمَّ لَبَّیْک) পাঠ করলেন, এরপর আবার যখন উটনীর উপর আরোহন করলেন তো পূনরায় তালবিয়া পাঠ করলেন, নবী করীম صَلَّی اللهُ عَلَیْہِ وَاٰلِہٖ وَسَلَّم কাছেই বায়দা নামক পাহাড়ে তাশরিফ নেন আর উচ্চ আওয়াজে পড়লেন:\nلَبَّیْك اَللّٰہُمَّ لَبَّیْك، لَبَّیْكَ لَاشَرِیْكَ لَكَ لَبَّیْك،\n اِنَّ الْحَمْدَ وَالنِّعْمَۃَ لَكَ وَالْمُلْكُ لَا شَرِیْكَ لَك\n      \tহাজারো সাহাবায়ে কেরাম رَضِیَ اللهُ عَنْہُمْ যখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর তালবিয়া পাঠের আওয়াজ শুনলেন তো তাঁরাও উঁচু আওয়াজে তালবিয়া পাঠ করলেন, এইভাবে পুরো উপত্যকা لَبَّیْک اَللّٰہُمَّ لَبَّیْک ধ্বনিতে মুখরিত হলো।\n      \tএখন ঐসব হাজীদের সৌভাগ্যময় কাফেলা তাদের কাফেলা সর্দার, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নির্দেশনায় মধ্যম গতিতে এগিয়ে যাচ্ছে, কোথায় থামতো, আর কোথাও নামায পড়তো এইভাবে মক্কায়ে মুকাররমার দিকে রওনা হয়ে গেলো, অনেক সাহাবায়ে কেরাম رَضِیَ اللهُ عَنْہُمْ যারা মদীনায়ে মুনাওয়ারায় উপস্থিত হতে পারেনি, তাঁরা রাস্তায় যুক্ত হয়েছে, শেষ পর্যন্ত ৪ যিলহজ্ব, সোমবার মক্কায়ে মুকাররমার পাশ্ববর্তী উপত্যকা যি-তুওয়া তে গিয়ে পৌঁছলেন, সেই রাতটি ঐখানেই কাটালেন, পরেরদিন ফজরের নামায সেখানেই আদায় করলেন, অতঃপর রাসূলে করীম صَلَّی اللهُ عَلَیْہِ وَاٰلِہٖ وَسَلَّم পবিত্র মক্কার সম্মানার্থে গোসল করলেন এবং\nثَنِیَّۃُ الْعُلْیا অর্থাৎ হাজুন নামক কবরস্থানের দিক দিয়ে মক্কায়ে মুকাররমায় প্রবেশ করলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم কা’বা শরীফকে দেখে এই দোয়া পাঠ করলেন:\nاَللّٰهُمَّ زِدْ هٰذَا الْبَیْتَ تَشْرِیْفًا وَّ تَعْظِیْمًا وَّ مَہَابَۃً وَّ بَرًّا\n      \t(অনুবাদ: হে আল্লাহ পাক! এই ঘরের সম্মান, মর্যাদা, প্রভাব ও কল্যাণ বৃদ্ধি করো)\n      \tঅতঃপর রাসূলে করীম صَلَّی اللهُ عَلَیْہِ وَاٰلِہٖ وَسَلَّم প্রথমে ওমরা আদায় করলেন, এরপর হজ্বের দিনসমূহে হজ্ব আদায় করলেন।\n(শরহুয যুরক্বানী, আল মকসদুত তাসী’ ১১/৩২৭ - ৩৭৮)\n\n         বর্ণনা অনুযায়ী যেসব সৌভাগ্যবান সাহাবায়ে কেরাম عَلَیْہِمُ الرِّضْوَان ঐ বছর হজ্ব পালন করার সৌভাগ্য অর্জন করেছেন, তাঁদের সংখ্যা প্রায় এক লাখ ২৪ হাজার বা এরচেয়েও বেশি ছিলো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বিদায় হজ্ব থেকে শিক্ষনীয় বিষয়সমূহ",
        "2": "      \tপ্রিয় ইসলামী ভাইয়েরা! বিদায় হজ্ব প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র জীবনের গুরুত্বপূর্ণ একটা দিক, এটা থেকে আমাদের অনেক কিছু শেখার আছে, অনেক আকায়িদ ও আমলের সংশোধন (Refinement) হয়ে থাকে। আসুন! এই প্রসঙ্গে কিছু ঈমান উদ্দীপক ঘটনা ও তা থেকে পাওয়া শিক্ষা সম্পর্কে শ্রবণ করি:\n"
    },
    {
        "1": "বিদায় হজ্বে আম্বিয়ায়ে কেরামের عَلَیْهِمُ السَّلَام অংশ গ্রহণ",
        "2": "      \tমুসলিম শরীফের বর্ণনা, সাহাবীয়ে রাসূল হযরত ইবনে আব্বাস رَضِیَ اللهُ عَنْہُمَا বলেন: হাজীদের এই আজিমুশশান কাফেলা নবী করীম صَلَّی اللهُ عَلَیْہِ وَاٰلِہٖ وَسَلَّم ’র নির্দেশনায় মদীনায়ে পাক থেকে মক্কায়ে মুকাররমায় যাচ্ছিলেন, পথিমধ্যে আযরাক্ব নামক একটি উপত্যকা আসলো। রাসূলে পাক صَلَّی اللهُ عَلَیْہِ وَاٰلِہٖ وَسَلَّم বললেন: এটি কোন উপত্যকা? আরয করা হলো: আযরাক্ব উপত্যকা। ইরশাদ করলেন: আমি দেখছি যে, আল্লাহ পাকের নবী হযরত মূসা عَلَیْہِ السَّلَام তাঁর আঙ্গুল কানে দিয়ে তালবিয়া (لَبَّیْک اَللّٰہُمَّ لَبَّیْک) পাঠ করে এই ‍উপত্যকা দিয়ে যাচ্ছেন। হযরত ইবনে আব্বাস رَضِیَ اللهُ عَنْہُمَا বলেন: অতঃপর আমরা আরও সামনে অগ্রসর হলাম, যেতে যেতে আরও একটি উপত্যকা সামনে আসলো, রাসূলে করীম صَلَّی اللهُ عَلَیْہِ وَاٰلِہٖ وَسَلَّم বললেন: এটা কোন জায়গা? বললেন: ইয়া রাসূালাল্লাহ! صَلَّی اللهُ عَلَیْہِ وَاٰلِہٖ وَسَلَّم এটা হলো হারশা নামক উপত্যকা।\n          ইরশাদ করলেন: আমি অবলোকন করছি যে, আল্লাহ পাকের নবী হযরত ইউনুস عَلَیْہِ السَّلَام লাল উটনীর উপর আরোহিত রয়েছে, তিনি রেশমি জুব্বা পরিধান করেছেন, উটনীর মুহার খেজুরের ঢাল দিয়ে তৈরী, আর তিনি তালবিয়া (অর্থাৎ لَبَّیْک اَللّٰہُمَّ لَبَّیْک) বলে বলে যাচ্ছেন।\n(মুসলিম, কিতাবুল ঈমান, ৮২ পৃ:, হাদীস: ১৬৬)\n\n      \t! سُبْحَانَ الله আম্বিয়ায়ে কেরাম عَلَیْهِمُ السَّلَام এর কেমন শান...!! প্রসিদ্ধ মুফাসসিরে ‍কুরআন, হাকিমুল উম্মত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: যেহেতু এই হজ্ব নবীয়ে পাক صَلَّی اللهُ عَلَیْہِ وَاٰلِہٖ وَسَلَّم ’র শেষ হজ্ব মুবারক ছিলো, এজন্য আম্বিয়ায়ে কেরাম عَلَیْهِمُ السَّلَام বরকত হাসিল করার জন্য এতে অংশ গ্রহণ করেছেন আর নবীয়ে পাক صَلَّی اللهُ عَلَیْہِ وَاٰلِہٖ وَسَلَّم তাঁদেরকে স্বয়ং নিজের চোখে দেখেছেন। (মিরআতুল মানাজীহ,  ৭/৫৮৯ )\n           !اَلْحَمْدُ لِلّٰه এটা থেকে বুঝা গেলো, আম্বিয়ায়ে কেরাম عَلَیْهِمُ السَّلَام আপন আপন মাযারের মধ্যে জীবিত রয়েছেন, যেখানে চান সফর করেন অর্থাৎ আসা যাওয়া করেন এবং এটাও প্রতীয়মান হলো যে আল্লাহ পাক আম্বিয়ায়ে কেরামদের عَلَیْهِمُ السَّلَام কে ইলমে গায়ব দান করেছেন, তাঁরা আপন আপন মাযারের মধ্যে, অন্য দুনিয়া অর্থাৎ আলমে বরযখে তাশরিফ নিতে থাকেন এবং তাঁদের ঐখানেই জানানো হয় যে, এখন দুনিয়াতে কোথায় কি হচ্ছে। দেখুন! মেরাজের দুলহা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم যখন মেরাজের জন্য তাশরিফ নিলেন, আম্বিয়ায়ে কেরাম عَلَیْهِمُ السَّلَام তাঁর পেছনে ইকতিদা করে নামাযের জন্য আগে থেকেই মসজিদে আকসায় চলে গেলেন আর যখন রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم হজ্বের জন্য তাশরিফ নিয়ে যাচ্ছিলেন, আম্বিয়ায়ে কেরামদের عَلَیْهِمُ السَّلَام সেই ব্যাপারে জানা হয়ে গেলো, তাঁদের এটাও জানা হয়ে গেলো যে নবীয়ে পাক صَلَّی اللهُ عَلَیْہِ وَاٰلِہٖ وَسَلَّم ’র জাহেরী হায়াতে এটি শেষ হজ্ব, সুতরাং নবী করীম صَلَّی اللهُ عَلَیْہِ وَاٰلِہٖ وَسَلَّم ’র সাথে হজ্ব পালন করার সৌভাগ্য অর্জন করার জন্যও তাশরিফ নিয়ে আসলেন।\n"
    },
    {
        "1": "আম্বিয়ায়ে কেরামগণ عَلَیْهِمُ السَّلَام জীবিত",
        "2": "      \tইবনে মাজাহ শরীফের হাদীস, সাহাবায়ে কেরামগণ رَضِیَ اللهُ عَنْہُمْ আরয করলেন: ইয়া রাসূলাল্লাহ ! صَلَّی اللهُ عَلَیْہِ وَاٰلِہٖ وَسَلَّم আপনার জাহেরী ওফাতের পর দরূদে পাক আপনি পর্যন্ত কিভাবে পৌঁছাবে? ইরশাদ করেলেন: اِنَّ اللہَ حَرَّمَ عَلَی الْاَرْضِ اَنْ تَاْکُلَ اَجْسَادَ الْاَنْبِیَاءِ আল্লাহ পাক আম্বিয়াদের عَلَیْهِمُ السَّلَام শরীরকে যমিনের জন্য গ্রাস করা হারাম করে দিয়েছেন। (ইবনে মাজাহ, কিতাবুল জানায়িয, বাবু যিকরি ওয়াফাতিহি, ২৬৩ পৃষ্ঠা, হাদীস: ১৬৩৬) আরও একটি প্রসিদ্ধ হাদীসে পাক, এটাকে অসংখ্য মুহাদ্দিসগণ রেওয়ায়েত করেছেন যে, আল্লাহ পাকের প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلْاَنْبِیَآءُ اَحْیَآءٌ فِیْ قُبُوْرِہِمْ یُصَلُّوْنَ অর্থাৎ আম্বিয়ায়ে কেরামগণ عَلَیْهِمُ السَّلَام জীবিত, আপন আপন মাযারের মধ্যে নামায আদায় করছেন। (মুসনদে বাযযার,  ১৩/ ২৯৯, হাদীস: ৬৮৮৮)\n"
    },
    {
        "1": "মাতা-পিতাকে জীবিত করে কালিমা পাঠ করিয়েছেন",
        "2": "      \tপ্রিয় ইসলামী ভাইয়েরা! বিদায় হজ্বের সময় খুবই ঈমান উদ্দীপক একটি ঘটনা সামনে এসেছে, অনেক মুহাদ্দিস, ওলামা ও আউলিয়ায়ে কেরাম رَحِمَہُمُ اللهُ السَّلَام ও এই ঘটনাটি বর্ণনা করেছেন এবং সঠিকও বলেছেন। সেই ঘটনাটি কি? আসুন! শ্রবণ করি: মুসলমানদের প্রিয় আম্মাজান হযরত আয়িশা সিদ্দিকা رَضِیَ اللهُ عَنْہَا বলেন: বিদায় হজ্বের সময় রাসূলে করীম صَلَّی اللهُ عَلَیْہِ وَاٰلِہٖ وَسَلَّم খুবই কঠিন পেরেশানে ছিলেন এবং ত্রুন্দন করছিলেন, তাঁকে কান্না করতে দেখে আমিও কান্না করতে লাগলাম, অতঃপর রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم বাহন থেকে নেমে একদিকে তাশরিফ নিয়ে গেলেন আর আমাকে বললেন: হুমায়রা! এখানে থামো। আমি উট (Camel) এর সাথে ঠেক লাগিয়ে বসে গেলাম, হুযুরে আকদাস صَلَّی اللهُ عَلَیْہِ وَاٰلِہٖ وَسَلَّم অনেকক্ষণ পর খুশিমনে হাসিমুখে তাশরিফ আনলেন। আমি আরয করলাম: ইয়া রাসূলাল্লাহ ! صَلَّی اللهُ عَلَیْہِ وَاٰلِہٖ وَسَلَّم আমার পিতামাতা আপনার প্রতি কুরবান...!! যাওয়ার সময় আপনি খুবই পেরেশান (Sad) ছিলেন, ফিরার সময় খুশিমনে ফিরে আসলেন, এটার কারণ (Reason) কি? বললেন: আমি আমার আম্মা (হযরত আমেনা رَضِیَ اللهُ عَنْہَا) এর মাযারে গিয়েছিলাম, আমি দোয়া করলাম তো আল্লাহ পাক আমার আম্মাকে জীবিত করলেন, তিনি আমার উপর ঈমান আনলেন অতঃপর পূনরায় মাযারে তাশরিফ নিলেন। (আর রাউদ্বুল উনুফ, ওয়াফাতু আমেনা ওয়া হালু রাসূলিল্লাহ, ১/ ৩৩০)\nহযরত উরওয়া رَضِیَ اللهُ عَنْہُ তাঁর পিতা থেকে বর্ণনা করেন উম্মুল মুমিনীন হযরত আয়িশা সিদ্দিকা رَضِیَ اللهُ عَنْہَا বলেন: নিশ্চয় রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর দোয়ার কারণে আল্লাহ পাক হযরত আব্দুল্লাহ ও হযরত আমেনা رَضِیَ اللهُ عَنْہُمَا কে জীবিত করেছেন, তাঁরা উভয়ে ঈমান গ্রহণ করেছেন অতঃপর আপন আপন মাযারে আরাম করছেন।\n(আর রাউদ্বুল উনুফ, ওয়াফাতু আমেনা ওয়া হালু রাসূলাল্লাহ,  ১/ ৩৩০)\n"
    },
    {
        "1": "মৃতকে জীবিত করা কি সম্ভব?",
        "2": "      \t!سُبْحَانَ الله প্রিয় ইসলামী ভাইয়েরা! প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র পিতামাতার কেমন শান...!! নিশ্চয় হযরত আব্দুল্লাহ ও হযরত আমেনা رَضِیَ اللهُ عَنْہُمَا দুনিয়ার সৌভাগ্যবান পিতামাতা (Parents) তাঁদের আল্লাহ পাকের প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم ’র মাতা পিতা হওয়ার মর্যাদা নসীব হয়েছে। হতে পারে কারো অন্তরে এই খেয়াল আসতে পারে যে, যারা দুনিয়া থেকে চলে গিয়েছে, তারা দ্বিতীয়বার জীবিত হয়ে কিভাবে কালিমা পড়তে পারে? মনে রাখবেন! মারা যাওয়ার পর দ্বিতীয়বার এই  দুনিয়াতে জীবিত হওয়া অসম্ভব নয়, এটা অবশ্যই হতে পারে বরং এই রকমই হয়েছে, কুরআনে করীমে এমন কতো ঘটনা বিদ্যমান রয়েছে * কুরআনে করীমের দ্বিতীয় ও সবচেয়ে বড় সূরা হলো সূরা বাকারা, যেই ঘটনার কারণে সেটাকে সূরা বাকারা বলা হয়, সেটা প্রথম পারার মধ্যেই রয়েছে, এই ঘটনার মধ্যে এই বিষয়ের আলোচনা রয়েছে, বনী ইসরাঈলের এক ব্যক্তিকে হত্যা করা হয়েছিলো, তার হত্যাকারী (Killer) কে পাওয়া যাচ্ছিলো না, হযরত মূসা عَلَیْہِ السَّلَام ’র নিকট বিচার আসলো, সুতরাং বনী ইসরাঈলদেরকে একটি গাভী জবেহ করার নির্দেশ দেয়া হলো, যখন তারা একটি নির্দিষ্ট প্রকারের গাভী জবেহ করলো তখন সেই গাভীর মাংসের একটি টুকরো সেই মৃত (Dead Body) কে খাওয়ানো হলো, সেটার বরকতে সেই মৃত জীবিত হয়ে গেলো এবং নিজের হত্যাকারীর (Killer) নামও বলে দিয়েছে * এইভাবে দ্বিতীয় পারায় বনী ইসরাঈলের অসংখ্য লোক মরার পর ‍দ্বিতীয়বার জীবিত হওয়ার ঘটনা উল্লেখ রয়েছে * বরং আল্লাহ পাকের নবী হযরত ঈসা عَلَیْہِ السَّلَام ’র প্রসিদ্ধ মু’জিযা হলো তিনি মৃতদেরকে জীবিত করতেন। যেখানে হযরত ঈসা عَلَیْہِ السَّلَام ’র এমন শান যে আল্লাহ পাকের দানক্রমে মৃতদেরকে জীবিত করতে পারেন তো প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কেমন শান হবে...? তাঁর দোয়ার ফলে পিতামাতাদের জীবিত হওয়াটা কোন বিবেকের পরিপন্থি বিষয়।\nমোটকথা: নিশ্চয় আল্লাহ পাকের দানক্রমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁর সম্মানীত পিতামাতাদেরকে জীবিত করেছেন এবং তাদেরকে কালিমা পাঠ করিয়েছেন।\n"
    },
    {
        "1": "সম্মানীত পিতামাতাকে সাহাবী বানিয়ে দিলেন",
        "2": "      \tহতে পারে কারো অন্তরে এই খেয়াল আসতে পারে যে রাসূলে করীম صَلَّی اللهُ عَلَیْہِ وَاٰلِہٖ وَسَلَّم তাঁর মাতা পিতাকে জীবিত করে কালিমা পাঠ করিয়েছেন তো সেটার অর্থ হবে এটা যে, তাঁরা পূর্বে মুসলমান ছিলেন না?\n                                                مَعَاذَ الله এমনটি নয়। রাসূলে করীম صَلَّی اللهُ عَلَیْہِ وَاٰلِہٖ وَسَلَّم তাঁর পিতামাতাদের জীবিত করেছেন। অতঃপর তাঁদেরকে কালিমাও পড়ালেন কিন্তু এটার উদ্দেশ্য তাঁদেরকে মুসলমান বানানো ছিলো না, তাঁরা তো اَلْحَمْدُ لِلّٰه পূর্বেই মুসলমান ছিলেন, তাঁরা জীবদ্দশায় আল্লাহ পাককে এক মান্যকারী, মিল্লাতে ইব্রাহীমের অনুসারী ছিলেন। সায়্যিদি আ’লা হযরত رَحْمَۃُ اللهِ عَلَیْہِ ও অন্যান্য আরো অনেক ওলামায়ে কেরামগণ বলেন: প্রকৃত পক্ষে প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم তাঁর আপন পিতামাতাকে জীবিত করে কালিমা এজন্য পড়িয়েছেন যাতে তাঁরা নবী করীম\nصَلَّی اللهُ عَلَیْہِ وَاٰلِہٖ وَسَلَّم ’র সাহাবী হয়ে যায়। (ফাতাওয়ায়ে রযবীয়্যা, ৩০/২৮৫-২৮৬)\n"
    },
    {
        "1": "চুল মুবারক বন্টন করলেন",
        "2": "      \tমুসলিম শরীফে রয়েছে: হযরত আনাস বিন মালেক رَضِیَ اللهُ عَنْہُ বলেন: বিদায় হজ্বের সময় নবী করীম রউফুর রহীম صَلَّی اللهُ عَلَیْہِ وَاٰلِہٖ وَسَلَّم মিনা শরীফে তাশরিফ নিলেন, জামরাতুল আকাবাতে (جَمْرَۃُ الْعَقَبَہْ) কংকর নিক্ষেপ করলেন এরপর কুবরানী করে আপন স্থানে তাশরিফ নিলেন, অতঃপর রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم নাপিতকে ডাকলেন আর নিজের মাথা মুবারকের ডান দিক থেকে চুল মুবারক মুন্ডালেন এবং হযরত আবু তালহা আনসারী رَضِیَ اللهُ عَنْہُ কে দান করলেন অতঃপর বক্ষের দিক থেকে চুল মুবারক মুন্ডালেন আর তাও হযরত আবু তালহা আনসারী رَضِیَ اللهُ عَنْہُ কে দান করলেন এবং বললেন: এসব চুল লোকদের মধ্যে বন্টন করে দাও!\n(মুসলিম, কিতাবুল হজ্ব, ৪৮৫ পৃ, হাদীস: ১৩০৫)\n"
    },
    {
        "1": "চুল মুবারক কেনো বন্টন করলেন...?",
        "2": "      \tআল্লামা যুরক্বানী رَحْمَۃُ اللهِ عَلَیْہِ বলেন: রাসূলে পাক صَلَّی اللهُ عَلَیْہِ وَاٰلِہٖ وَسَلَّم তাঁর চুল মুবারক সাহাবায়ে কেরামদের عَلَیْہِمُ الرِّضْوَان মাঝে এজন্য বন্টন করেছেন যাতে তা তাঁদের মধ্যে বরকত স্বরূপ স্মরণীয় হয়ে থাকে, আর এটা দ্বারা মূলত আল্লাহ পাকের শেষ নবী صَلَّی اللهُ عَلَیْہِ وَاٰلِہٖ وَسَلَّم ’র বেছাল নিকটবর্তী হওয়ার দিকে ইঙ্গিত করেছেন। (শরহুয যুরক্বানী, আল মাকসাদুত তাসি,  ১১/ ৪৩৭)\n\n"
    },
    {
        "1": "তাবাররুকের প্রতি উৎসাহ প্রদান",
        "2": "      \tপ্রিয় ইসলামী ভাইয়েরা! প্রিয় নবী صَلَّی اللهُ عَلَیْہِ وَاٰلِہٖ وَسَلَّم চুল মুবারক বন্টন (Distribute) করলেন, এটা থেকে প্রতীয়মান হলো; আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم স্বয়ং এই বিষয়টি পছন্দ করতেন যে,  উম্মত তাঁদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র মুবারক স্মৃতি যত্ন করে রাখুক, তা থেকে বরকত অর্জন করুক, এজন্য সাহাবায়ে কেরামদের عَلَیْہِمُ الرِّضْوَان মাঝে বরকত স্বরূপ ও স্মৃতি হিসেবে নিজের চুল মুবারক বন্টন করেছেন।\n      \t! اَلْحَمْدُ لِلّٰه সাহাবায়ে কেরাম عَلَیْہِمُ الرِّضْوَان ঐ মুস্তফার তাবাররুককে খুবই সম্মান করেছেন, সেগুলোকে হেফাযত করে আদব সহকারে ও খুবই যত্ন সহকারে (Safe & Secure) রেখেছেন, সেগুলো থেকে   বরকত অর্জন করতে রইলেন, অতঃপর তাঁদের থেকে সেই চুল মুবারক পরবর্তীদের নিকট স্থানান্তর (Transfer) হয়েছে আর সেই চুল মুবারক এক প্রজন্ম থেকে অন্য প্রজন্ম স্থানান্তর হতে রইলো আর ! اَلْحَمْدُ لِلّٰه আজও অনেক আশিকানে রাসূলের নিকট সংরক্ষিত রয়েছে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বিদায় হজ্ব থেকে একটি উপদেশ",
        "2": "      \tপ্রিয় ইসলামী ভাইয়েরা! বিদায় হজ্বের সময় প্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ৩টি বিদায়ী খুতবাও দিয়েছেন। একটি ভাষণ আরাফার ময়দানে আরেকটি মিনা শরীফে দিয়েছেন। এসব খুতবায় তিনি ইসলামী শিক্ষার সারাংশ বর্ণনা করেছেন এবং সাহাবায়ে কেরাম عَلَیْہِمُ الرِّضْوَان ’র মাধ্যমে সমস্ত উম্মতদের উপদেশ দিয়েছেন। খুবই ঈমান উদ্দীপক ভাষণ। আসুন! এসব খুতবার মধ্য হতে রাসূলে করীম صَلَّی اللهُ عَلَیْہِ وَاٰلِہٖ وَسَلَّم ’র শুধুমাত্র একটি উপদেশ শ্রবণ করি:\n"
    },
    {
        "1": "মুসলমানদের সম্মান করুন...!",
        "2": "      \tবিদায় হজ্বের সময় ছিলো, আল্লাহ পাকের শেষ নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم মিনা শরীফে খুতবা প্রদান করলেন, সেই খুতবায় তিনজন সাহাবায়ে কেরামদেরকে رَضِیَ اللهُ عَنْہُمْ সম্বোধন করে বললেন: اَیُّ شَہْرٍ ہٰذَا؟ এটি কোন মাস? (এটা একদম স্পষ্ট বিষয় ছিলো, হজ্বের দিন ও হজ্ব যিলহজ্ব মাসেই আদায় করা হয়ে থাকে কিন্তু সাহাবায়ে কেরামদের عَلَیْہِمُ الرِّضْوَان ধারণা হলো হয়তো রাসূলে করীম صَلَّی اللهُ عَلَیْہِ وَاٰلِہٖ وَسَلَّم এই মাসের নাম পরিবর্তন করবেন, সুতরাং আরয করলো: اَللهُ وَرَسُوْلُہٗ اَعْلَم অর্থাৎ আল্লাহ ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم ভালো জানেন।\n\n      \tপ্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: ذُوالْحِجَّۃِ؟  এটা কি যিলহজ্ব মাস নয়? সাহাবায়ে কেরামগণ عَلَیْہِمُ الرِّضْوَان আরয করলেন: কেনো নয় (অর্থাৎ জ্বি হ্যাঁ! যিলহজ্বের মাস)। রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم দ্বিতীয়বার প্রশ্ন করলেন: اَیُّ بَلَدٍ ہٰذَا؟ এটা কোন শহর? (এটাও একদম স্পষ্ট বিষয় ছিলো, হজ্ব মক্কা নগরীতে পালন করা হয়ে থাকে কিন্তু সাহাবায়ে কেরাম عَلَیْہِمُ الرِّضْوَان এইবারও আদব বজায় রেখে) উত্তর দিলেন: اَللهُ وَرَسُوْلُہٗ اَعْلَم  অর্থাৎ আল্লাহ ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم ভালো জানেন। প্রিয় নবী হুযুর পূরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: اَلَیْسَ الْبَلَدَۃَ؟ এটা কি বালাদা (অর্থাৎ মক্কায়ে মুকাররমা) নয়? সকলে বললেন: কেনো নয়? (নিশ্চয় এটি মক্কায়ে মুকাররমা)। রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم তৃতীয় প্রশ্ন করলেন: اَیُّ یَوْمٍ ہٰذَا؟ এটা কোন দিন? সাহাবায়ে কেরাম عَلَیْہِمُ الرِّضْوَان এইবারও আদব সহকারে বললেন: اَللهُ وَرَسُوْلُہٗ اَعْلَم  অর্থাৎ আল্লাহ ও রাসূল صَلَّی اللهُ عَلَیْہِ وَاٰلِہٖ وَسَلَّم ভালো জানেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: اَلَیْسَ یَوْمَ النَّحْرِ؟ এটা ইয়াউমে নাহর নয় কি? সকলে বললেন: কেনো নয়, (এটা ইয়াউমে নাহর অর্থাৎ কুরবানীর দিন)। এখন নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: নিশ্চয় এই দিন, এই শহর, এই মাস যেমন সম্মানের, তেমনি তোমাদের রক্ত, তোমাদের সম্পদ ও তোমাদের সম্মান একে অপরের জন্য সম্মানের।\n(বুখারী, কিতাবুল মাগাযি, ১০৯২ পৃ, হাদীস: ৪৪০৬)\n\n      \t! اَلله ! اَلله প্রিয় ইসলামী ভাইয়েরা! প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র এই ‍মুবারক খুতবা থেকে অনুমান করুন যে একজন মুসলমানের জান, তার মাল ও তার সম্মান এবং মর্যাদা কতোটা গুরুত্বপূর্ণ (Importance)। ওলামায়ে কেরামগণ বলেন: রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এই স্থানে মুসলমানের জান ও মাল এবং সম্মান ও মর্যাদাকে মক্কায়ে পাকের সম্মানের মতো বলে আখ্যায়িত করেছেন, উদ্দেশ্য এটা যে, মক্কায়ে মুকাররমায়, হজ্বের তারিখে, ইহরাম অবস্থায় একটি গুনাহ কয়েকটি পাপের সমষ্টি কেননা এতে আল্লাহ পাকের নাফরমানীও রয়েছে, মক্কায়ে পাকে, হজ্বের দিনসমূহে, ইহরামের ও সম্মানীত মাস সমূহের বিয়াদবীও, এইভাবে একজন মুসলমানের সম্মানহানি করা, কাউকে অন্যায়ভাবে কষ্ট দেয়া, কারো সম্পদ অন্যায়ভাবে আত্মসাৎ করা কয়েকটি অপরাধের সমষ্টি, এতে একটি ‍মুসলমানের হক নষ্ট, তার মনেকষ্ট দেয়া, এরপর এতে আল্লাহ পাকের নাফরমানীও ও সাথে সাথে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর মনে আঘাত দেয়াও অন্তর্ভূক্ত রয়েছে, নবী করীম صَلَّی اللهُ عَلَیْہِ وَاٰلِہٖ وَسَلَّم তাঁর উম্মতদেরকে খুবই ভালোবাসেন, সুতরাং যে তাঁর উম্মতদেরকে কষ্ট দিলো, মূলত সে নবী করীম صَلَّی اللهُ عَلَیْہِ وَاٰلِہٖ وَسَلَّم কে কিভাবে ভালোবাসতে পারে। (মিরাাতুল মানাজীহ, ৪/১৮০) রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اٰذٰی مُسْلِمًا فَقَدْ اٰذٰنِی অর্থাৎ যে (ব্যক্তি) কোন মুসলমানকে কষ্ট দিলো, সে (মূলত) আমাকে কষ্ট দিলো। (মু’জামুল আওসাত, ২/ ৩৮৬, হাদীস: ৩৬০৭)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n           আল্লাহ পাক আমাদেরকে অন্যকে কষ্ট দেয়া, অপরের হক নষ্ট করা, অপরজনের সম্মান ও সম্পদ আত্মসাৎ করা থেকে বেঁচে থাকার তাওফিক দান করুক। হে আশিকানে রাসূল! ইসলামে মুসলমানদের কেমন সম্মান, মুসলমান ভাইয়ের কেমন সম্মান, এটা জানতে চান তো শায়খে তরিকত, আমীরে আহলে সুন্নাত মাওলানা ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর পুস্তিকা ইহতিরামে মুসলিম ও মাকতাবাতুল মদীনার কিতাব তাকলিফ না দিযিয়ে পাঠ করুন!  اِنْ شَآءَ الله অনেক ইলমে দ্বীন অর্জন হবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নেক আমল নাম্বার ৪৪ ’র প্রতি উৎসাহ প্রদান",
        "2": "          প্রিয় ইসলামী ভাইয়েরা! নেকীর দাওয়াত ছড়িয়ে দিতে, চরিত্রবান ও আদর্শবান, নেককার ও প্রকৃত মুসলমান হওয়ার জন্য আশিকানে রাসূলের মাদানী সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান, শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ আমাদেরকে “৭২ নেক আমল” প্রশ্নত্তোর আকারে দান করেছেন যেগুলোর উপর আমল করে আমরা নিজেদের দ্বীনি ও চারিত্রিক সংশোধন খুব সহজে করতে পারি, যেমন সেই নেক আমলের মধ্য হতে একটি নেক আমল নাম্বার ৪৪ তা হলো আপনি কি আজকে কোন মুসলমানের দোষত্রু টি প্রকাশ পাওয়ার ক্ষেত্রে (শরয়ী কারণ ব্যতীত) তার দোষ অন্য কারো নিকট প্রকাশ তো করেননি? অন্যের দোষ ত্রুটি তালাশ করা এই আমলটি মানুষের মধ্যে খুব ব্যাপক যে যখন কারো কোন দোষ ত্রু টি সম্পর্কে জানতে পারে তো যতক্ষণ পর্যন্ত সারা দুনিয়াকে বলে না দিবে শান্তি পায় না। এই নেক আমলের উপর আমল করে আমরা মানুষের দোষ ত্রু টি প্রকাশ করার মতো গুনাহ থেকে বাঁচতে পারবো। আর যদি আমরা এই দুনিয়াতে কারো দোষ ত্রু টি গোপন করি তো কাল কিয়ামতের দিন আল্লাহ পাক আমাদের দোষ ত্রু টি গোপন রাখবেন।\n"
    },
    {
        "1": "হজ্ব ও ওমরা বিভাগ",
        "2": "          ! اَلْحَمْدُ لِلّٰه আমরা অনেক সৌভাগ্যবান যে আল্লাহ পাক আমাদেরকে দাওয়াতে ইসলামীর দ্বীনি পরিবেশ দান করেছেন, আল্লাহ পাকের দয়া ও অনুগ্রহে দাওয়াতে ইসলামী দ্বীন প্রচারের ৮০টির চেয়েও অধিক বিভাগের মাধ্যমে নেকীর দাওয়াতের সাড়া জাগিয়ে দেয়ার কাজে নিয়োজিত রয়েছে, এই বিভাগসমূহের মধ্য হতে একটি বিভাগ হলো “হজ্ব ও ওমরা বিভাগ” যেটা হজ্ব ও ওমরার জন্য রওনাকারী ইসলামী ভাই ও ইসলামী বোনদেরকে প্রশিক্ষণ দিতে, তাদেরকে আল্লাহ পাকের দরবারে ও রাসূলে পাকের দরবারে আদব সহকারে এবং প্রয়োজনীয় মাসআলা শেখানোর জন্য গঠন করা হয়েছে। এই বিভাগের সাথে সম্পৃক্ত প্রশিক্ষণপ্রাপ্ত মুবাল্লিগ ইসলামী ভাই প্রতিবছর হজ্বের মৌসুমে হাজ্বী ক্যাম্পের মধ্যে প্রশিক্ষণ দেয় যেখানে মুবাল্লিগা ইসলামী বোনেরা মহিলা হাজ্বীদের প্রশিক্ষণ দিয়ে থাকেন। اَلْحَمْدُ لِلّٰه এই বিভাগের অধিনে হজ্ব ও যিয়ারতে মদীনার জন্য মক্কা মদীনা শরীফে  আগমনকারীদের আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র লিখিত কিতাবাদি “রফিকুল হারামাইন“ ও “রফিকুল মু’তামিরিন“ উপহার স্বরূপ পেশ করে থাকেন যাতে আল্লাহর ঘরের মেহমান ও হাবীবে খোদা صَلَّی اللهُ عَلَیْہِ وَاٰلِہٖ وَسَلَّم ’র আশিকগণ এই ইবাদতকে সুন্দরভাবে আদায় করতে সফল হয়।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সফর করার সুন্নাত ও আদব",
        "2": "      \tপ্রিয় ইসলামী ভাইয়েরা! আসুন! শায়খে তরিকত, আমীরে আহলে সুন্নাত, হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর রিসালা “আবু জাহেল কি মউত” ২১ পৃষ্ঠা থেকে সফর করার সুন্নাত ও আদব শ্রবণ করার সৌভাগ্য করি। * যখন সফর করবেন তো উত্তম হলো এটা যে, সোমবার, বৃহস্পতিবার বা শনিবারে করা। (ফাতাওয়ায়ে রযবীয়্যা, ২৩/৪০০ ) * রাসূলে করীম صَلَّی اللهُ عَلَیْہِ وَاٰلِہٖ وَسَلَّم হযরত ‍জুবাইর বিন মুতয়িম رَضِیَ اللهُ عَنْہُ কে সফরে তাঁর সকল সাথীদের চেয়ে বেশি আনন্দময় থাকার জন্য রওনা করার পূর্বে এই অযিফাগুলো পাঠ করার শিক্ষা দিয়েছেন: (১) সূরা কাফিরুন (২) সূরা নাসর (৩) সূরা ইখলাস\n(৪) সূরা ফালাক (৫) সূরা নাস। প্রতিটি সূরা একবার করে আর প্রত্যেকটার শুরুতে بِسْمِ اللهِ الرَّحْمٰنِ الرَّحِیْمِ এবং সবশেষে একবার করে بِسْمِ اللهِ সম্পূর্ণ পাঠ করে নিন, (এইভাবে সূরা হবে পাঁচটি আর بِسْمِ اللهِ শরীফ হবে ছয়বার) হযরত জুবাইর বিন মুতয়িম رَضِیَ اللهُ عَنْہُ বলেন: আমি তো এমনিতে সম্পদশালী ছিলাম কিন্তু যখন সফর করতাম তো (সকল সাথীদের চেয়ে) ভালো অবস্থায় থাকতাম, যখন থেকে এই সূরাগুলো সফরের পূর্বে সর্বদা পাঠ করা আরম্ভ করলাম সেগুলোর বরকতে ফিরে আসা পর্যন্ত ভালো অবস্থায় ও সম্পদশালী থাকতাম।\n(আবু ইয়া’লা, ৬/২৬৫ পৃ:, হাদীস: ৭৩৮২)\n"
    },
    {
        "1": "ঘোষণা",
        "2": "      \tসফর করার অবশিষ্ট সুন্নাত ও আদব তরবিয়্যতি হালকায় বর্ণনা করা হবে সুতরাং সেগুলো জানার জন্য তরবিয়্যতি হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]