[
    {
        "1": "আমরা কেন সংশোধন হইনা?",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالـصَّـلٰوۃُ وَالسَّـلَامُ عَـلٰی خَـاتَـمِ الـنَّـبِـيّٖـنَ ط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِ ط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরূদ শরীফের ফযীলত",
        "2": "           আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nلِكُلِّ شَیْئٍ طَهَارَةٌ وَغُسْلٌ،وَطَهَارَةُ قُلُوْبِ الْمُؤْمِنِيْنَ مِنَ الْصَدْأِ،اَلصَّلَاةُ عَلَیَّ অর্থাৎ প্রত্যেক জিনিসের পবিত্রতা ও গোসল রয়েছে আর মুমিনের অন্তরের মরিচার পরিছন্নতা হলো আমার প্রতি দরূদ শরীফ পাঠ করা। (আল কওলুল বদী, ২৮১ পৃষ্ঠা)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)  হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন!\n* ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n\n প্রিয় ইসলামী ভাইয়েরা! দুনিয়া হলো আখিরাতের শষ্য ক্ষেত্র, মানুষ এই দুনিয়ায় যা বপন করবে তাই আখিরাতে কাটবে, কেননা কিয়ামতের দিন হলো নেকীর প্রতিদান এবং গুনাহের শাস্তি পাওয়ার দিন, কিন্তু আফসোস! এসব জানার পরও আমরা আল্লাহ পাকের ইবাদত থেকে দূরে এবং বান্দার হক আদায়ের প্রতি নির্ভিক হয়ে মিথ্যা, গীবত, চোগলখুরী, ধোকাবাজি, দুনিয়ার ভালবাসায় মত্ত এবং আখিরাতের প্রস্তুতিতে উদাসীন হওয়ার পরও নিজেকে পরিবর্তন করার চেষ্টা করি না। স্বভাবতই মানুষের সংশোধনে অসংখ্য বিষয় প্রতিবন্ধকতা সৃষ্টি করে, কিন্তু আজকের বয়ানে তিনটি গুরুত্বপূর্ণ কারণ সম্পর্কে শুনবো: (১) দীর্ঘ আশা (২) নফসকে পর্যবেক্ষণ না করা অর্থাৎ নিজের আমলকে যাচাই না করা এবং (৩) মন্দ সহচর্য সম্পর্কে কিছু কথা শুনবো। আহ! আমাদের যেনো সম্পূর্ণ বয়ান ভাল ভাল নিয়্যত সহকারে শুনা নসীব হয়ে যায়।\nআসুন! সর্বপ্রথম একটি ঘটনা শুনি।\n"
    },
    {
        "1": "দীর্ঘ আশার ছেড়ে দেয়ার উপহার",
        "2": "          বসরার এক বাদশাহ তার বাদশাহীকে বিদায় জানিয়ে ধর্মনিষ্টতা ও তাকওয়ার পথ অবলম্বন করলো, কিন্তু আবারো বাদশাহির দিকে ধাবিত হয়ে গেলো এবং আরাম আয়েশে বাকী জীবন অতিবাহিত করার দৃঢ় প্রতিজ্ঞা করে নিলো। সে একটি আলিশান প্রাসাদ বানালো, যাতে উন্নত মানের গালিচা বিছালো, সকল প্রকার সাজ সরঞ্জাম দ্বারা সেই আলিশান প্রাসাদটি সজ্জিত করালো এবং একটি কক্ষ মেহমানদের জন্য নির্ধারণ করে দিলো, সেখানে উন্নত মানের বিছানা বিছালো এবং বিভিন্ন ধরনের খাবার নির্বাচন করা হতো। সেই বাদশাহ লোকদের ডাকতো, আলিশান প্রাসাদ ও বাদশাহের শান শওকত দেখে লোকেরা খুবই প্রশংসা করতো। এই ধারাবাহিকতা অনেকদিন পর্যন্ত চললো। বাদশাহ দুনিয়ার রঙ তামাশায় মত্ত হয়ে গিয়েছিলো, তার আলিশান প্রাসাদে সকল প্রকার গান বাজনা এবং আরাম আয়েশের সরঞ্জামাদি বিদ্যমান ছিলো। সে সর্বদা দুনিয়াবী আস্বাদনে মত্ত থাকতো। এই কাজগুলো তাকে দীর্ঘ আশার ধ্বংসময় বাতেনি রোগে লিপ্ত করে দিলো। একদিন সে তার বিশেষ উজির, পরামর্শক এবং আত্মীয়দের ডেকে বললো: তোমরা এই আলিশান প্রাসাদে আমার আনন্দ দেখছো, দেখো! আমি এখানে কত আরামে আছি, আমি চাই যে, আমার সকল সন্তানের জন্য এরূপ আলিশান প্রাসাদ বানাবো! তোমরা কিছুদিন আমার নিকট থাকো, আরাম আয়েশ করো এবং প্রাসাদ বানানোর ব্যাপারে সুন্দর পরামর্শ দাও, যাতে আমি আমার সন্তানদের জন্য উন্নত প্রাসাদ বানাতে সফল হয়ে যাই, সুতরাং তারা তার নিকট থাকতে লাগলো। একরাতে বাদশাহ সহ সকলে খেলাধুলায় লিপ্ত ছিলো, এমন সময় প্রাসাদের কোন একদিক থেকে অদৃশ্য আওয়াজ সবাইকে হতবাক করে দিলো, কেই বলছে:\n          হে নিজের মৃত্যুকে ভূলে প্রাসাদ নির্মাণকারী! দীর্ঘ আশা ছেড়ে দাও। কেননা, মৃত্যু লিপিবদ্ধ হয়ে গেছে। লোকেরা নিজে নিজে হাসুক বা অন্যকে হাসাক, মৃত্যু তার জন্য লিপিবদ্ধ হয়ে গেছে এবং অনেক বেশি আকাঙ্ক্ষাকারীর সামনে প্রস্তুত হয়ে দাঁড়িয়ে আছে, এরূপ প্রাসাদ কখনোই বানিও না, যাতে তুমি থাকবেই না, তুমি ইবাদত ও রিয়াযত অবলম্বন করো, যাতে তোমার গুনাহ ক্ষমা হয়ে যায়।\n          এই অদৃশ্য আওয়াজ বাদশাহ ও তার সকল সাথীদের ভীত করে দিলো। বাদশাহ তার বন্ধুদের বললো: যেই অদৃশ্য আওয়াজ আমি শুনেছি, তোমরাও কি শুনেছো? সবাই বললো: জি হ্যাঁ! আমরাও শুনেছি। বাদশাহ বললো: যে বিষয়টি আমি অনুভব করছি, তোমরাও কি অনুভব করছো? তারা জিজ্ঞাসা করলো: আপনি কি অনুভব করছেন? সে বললো: আমি আমার অন্তরে কিছুটা বোঝা অনুভব করছি, আমার মনে হচ্ছে যে, এটা আমার মৃত্যুর বার্তা। লোকেরা বললো: এমন কোন বিষয় নয়, আপনার দীর্ঘায়ু এবং সম্মান বৃদ্ধি হোক, আপনি চিন্তিত হবেন না। এই অদৃশ্য আওয়াজ বাদশাহর মন থেকে দীর্ঘ আশাকে নিশ্চিহ্ন করে দিলো, তার আরাম আয়েশের সকল পরিকল্পনা খুবই নগন্য মনে হতে লাগলো, আখিরাতে ভাবনা তার মাঝে প্রাধান্য বিস্তার করলো, তার অন্তরের চাহিদার আগুন নিভে গেলো এবং সে গুনাহ ছেড়ে দেয়ার সংকল্প করে আল্লাহ পাকের দরবারে এভাবে আরয করলো: “হে আমার প্রতিপালক! আমি তোমাকে এবং এখানে বিদ্যমান তোমার বান্দাদের সাক্ষী রেখে তোমার দিকে প্রত্যাবর্তন করছি, আমার সকল গুনাহ এবং অতিরঞ্জিতের জন্য লজ্জিত হয়ে তাওবা করছি। হে আমার সৃষ্টিকর্তা! যদি তুমি আমাকে দুনিয়ায় আরো কিছু সময় রাখতে চাও তবে আমাকে স্থায়ীভাবে আনুগত্যের পথে পরিচালিত করো। যদি আমাকে মৃত্যু দিয়ে তোমার দিকে ডাকতে চাও, তবে আমার প্রতি দয়া করো এবং তোমার দয়ায় আমার গুনাহকে ক্ষমা করে দাও।” বাদশাহ এভাবে ফরিয়াদে লিপ্ত রইলো এবং তার ব্যথা বাড়তে লাগলো, অতঃপর সে এই বাক্যগুলো বারবার বলতে লাগলো: আল্লাহ পাকের শপথ! মৃত্যু, আল্লাহ পাকের শপথ! মৃত্যু। ব্যস এই বাক্য তার মুখে অব্যাহত ছিলো আর তার রূহ তার শরীর থেকে বের হয়ে গেলো।\n(মওসুআতু ইবনে আবীদ দুনিয়া, কসরুল আমল, ৩/৩৬১, নম্বর ২৭১। উয়ুনুল হিকায়াত, ৪০৪ পৃষ্ঠা)\n"
    },
    {
        "1": "প্রথম কারণ হলো দীর্ঘ আশা",
        "2": "          প্রিয় ইসলামী ভাইয়েরা! আমাদের সংশোধনে সর্বপ্রথম ও বড় বাধা হলো দীর্ঘ আশা, কেননা * দীর্ঘ আশা মানুষকে গুনাহের গভীর গর্তে নিক্ষেপ করে। * কুপ্রবৃত্তির চাহিদার দরজা খুলে যায়। * মানুষকে দুনিয়া ও আখিরাতে বিভিন্ন ধরনের বিপদে লিপ্ত করে দেয়। * মানুষকে দুনিয়াবী স্বাদে ফাঁসিয়ে দেয়। * মানুষকে কবরের ভয়াবহতা থেকে উদাসিন করে দেয়। * গুনাহে নির্ভিক করে দেয়। * নিজের সংশোধনে বাঁধা হয়ে যায়। * মৃত্যুর প্রস্তুতিতে নির্ভিক করে দেয়। * বিভিন্ন ধরনের গুনাহে লিপ্ত করে দেয়। যেমনটি বর্ণনাকৃত ঘটনায় বাদশাহ দীর্ঘ আশা এবং অনেকদিন জীবিত থাকার আপদে লিপ্ত হয়ে আলিশান প্রাসাদের নির্মান এবং খেলাধুলার সরঞ্জামাদীতে লিপ্ত হলো, বন্ধুদের সহচর্য এবং খাদেমদের চাটুকারী সেবার নেশায় কবরের একাকিত্বকে ভূলে গেলো, কিন্তু যখনই তার মনে দীর্ঘ আশার আগুন শেষ হলো, উদাসীনতার অন্ধকার দূর হয়ে গেলো, বাদশা গুনাহের প্রতি অসস্তুষ্ট এবং তার অন্তর দুনিয়া থেকে বিরক্ত হলো, তখন সে সাথেসাথে আল্লাহ পাকের দরবারে তাওবা করলো। দীর্ঘ আশা সম্পর্কে আল্লাহ পাক ১৪তম পারা সূরা হিজরের ৩নং আয়াতে ইরশাদ করেন:\nذَرْھُمْ یَاْکُلُوْا وَ یَتَمَتَّعُوْا وَ یُلْہِہِمُ الْاَمَلُ  فَسَوْفَ  یَعْلَمُوْنَ (۳)\n(পারা ১৪, সূরা হিজর, আয়াত ৩)               কানযুল ঈমান থেকে অনুবাদ: তাদেরকে ছাড়ুন! খেতে থাকুক এবং ভোগ করতে থাকুক! আর আশা-আকাঙ্খা তাদেরকে খেলাধূলায় মগ্ন রাখুক! অতঃপর শিগ্গিরই তারা জানতে পারবে।\n          হযরত আল্লামা মাওলানা সৈয়দ মুহাম্মদ নঈম উদ্দীন মুরাদাবাদী رَحْمَۃُ اللهِ عَلَیْہِ এই আয়াতে মুবারাকার আলোকে বলেন: এতে নসীহত হলো; দীর্ঘ আশা গ্রেফতার হওয়া এবং দুনিয়ার স্বাদের অন্বেষণে ডুবে যাওয়া, ঈমানদারের শান নয়। হযরত আলীউল মুরতাদা رَضِیَ اللهُ عَنْہُ বলেন: দীর্ঘ আশা আখিরাতকে ভুলিয়ে দেয় এবং কুপ্রবৃত্তির চাহিদার আনুগত্য থেকে বিরত রাখে।দীর্ঘ আশা কাকে বলে? দীর্ঘ আশা দ্বারা উদ্দেশ্য কি? আসুন! শুনি।"
    },
    {
        "1": "দীর্ঘ আশা দ্বারা উদ্দেশ্য কি?",
        "2": "          যে বিষয়গুলো অর্জন করা খুবই কঠিন, তা অর্জন করার জন্য দীর্ঘ আশায় জীবনের মূল্যবান সময় নষ্ট করাকে দীর্ঘ আশা বলা হয়।\n(ফয়যুল কদীর, হরফুল হামযা, ১/২৭৭, হাদীস ২৯৪)\n          মনে রাখবেন! দীর্ঘ আশা শয়তানের একটি হাতিয়ার, তাফসীরে সীরাতুল জিনানে রয়েছে: (অভিশপ্ত শয়তান) দীর্ঘদিন পর্যন্ত জীবিত থাকার চিন্তা মুসলমানের মন মননে বসিয়ে মৃত্যু থেকে উদাসিন রাখে। এমনকি এই আশায় থাকতে থাকতে হঠাৎ সেই সময় এসে যায় যে, মৃত্যু তার যন্ত্রণাদায়ক জালে টেনে নেয়, অতঃপর এখন আফসোস করে আর কোন লাভ নেই, বাধ্য হয়ে নিজের কৃতকর্মের পরিণাম ভোগ করতে হবে।\n(সীরাতুল জিনান, ৩/৩১১)\n          প্রিয় ইসলামী ভাইয়েরা! বর্তমানে অধিকাংশ মানুষই মৃত্যুকে ভূলে দুনিয়ার দীর্ঘ আশায় হারিয়ে গেলো। না আছে ইলমে দ্বীন শিখার মানসিকতা আর না আছে হালাল ও হারামের তোয়াক্কা, মোটকথা মৃত্যুর প্রতি উদাসীনতা, দীর্ঘ আশা এবং দুনিয়ার প্রতি ভালবাসা আমাদেরকে পবিরর্তন হতে দেয় না, আমাদেরকে নিজেকে সংশোধন করতে দেয় না, আমাদের মনে খোদাভীতি সৃষ্টি হতে দেয় না, কেননা দীর্ঘ আশা গুনাহের মূল এবং মানুষের ধ্বংসের একটি বড় কারণ।\n          আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nاَوَّلُ فَسَادِهَا اَلْبُخْلُ وَالْاَمَلُ অর্থাৎ এই উম্মদের প্রথম ফ্যাসাদ হলো; কৃপণতা ও দীর্ঘ আশা। (মিশকাতুল মাসাবিহ, বাবুল আমল ওয়াল হিরস, ৩য় অধ্যায়, ২/৩৬০, হাদীস ৫২৮১)\n          হাকীমুল উম্মত হযরত মুফতী আহমদ ইয়ার খান নঈমী رَحْمَۃُ اللهِ عَلَیْہِ এই হাদীসে পাকের ব্যাখ্যায় বলেন: অর্থাৎ মুসলমানের প্রথম গুনাহ, যা অন্যান্য গুনাহের মূল তা হলো দু’টি বিষয়: (১) কৃপণতা হলো খুন খারাবী ও ফ্যাসাদের মূল (২) দীর্ঘ আশা হলো উদাসীনতা ও গুনাহের মূল। মানুষ বার্ধক্যেও এটা ভাবে যে, এখন বয়স অনেক বাকি আছে, পরবর্তীতে নেকী করে নিবো, এই ভাবনায় থাকতে থাকতে, মৃত্যু এসে যায়।\n(মিরাতুল মানাজিহ, ৭/৯৪)\n          হে আশিকানে রাসূল! আসলেই এটা সত্য যে, নফস ও শয়তান আমাদেরকে এমনভাবে ধোকায় নিক্ষেপ করে যে, এখনো তো তুমি যুবক, বার্ধক্যে তাওবা করে নিও বা চাকরী থেকে রিটায়ার্ড হওয়ার পর তাওবা করে নিও। এখনতো অনেক বয়স বাকি আছে, পরে একসময় তাওবা করে নিও বা বৃদ্ধ বয়সে অধিকহারে নেকী করে নিও, এই বাক্য আমাদেরকে নিজেকে পরিবর্তন এবং নিজের সংশোধন করতে দেয় না, অথচ যদি আমরা ভাবি তবে আমারা এমন অনেক যুবক পাবো, যারা যৌবন এই ধারনায় অতিবাহিত করতো, কিন্তু জীবন তাদের সাথে বিশ্বস্ততা করেনি, তারা হঠাৎ মৃত্যুর শিকার হয়ে গেলো, মৃত্যু তাদের এই হাসিখুশি দুনিয়া থেকে উঠিয়ে অন্ধকার কবরে পৌঁছে দিয়েছে। দীর্ঘ আশার কারণে নেকী করা কষ্টকর হয়ে যায়।"
    },
    {
        "1": "নেকীর পথে প্রতিবন্ধকতা",
        "2": "  হযরত ইমাম গাযালী رَحْمَۃُ اللهِ عَلَیْہِ বলেন: দীর্ঘ আশা নেকী ও ইবাদতের পথে প্রতিবন্ধক স্বরূপ, প্রতিটি ফিতনা ও মন্দের কারণ, দীর্ঘ আশায় লিপ্ত হয়ে যাওয়া, একটি রোগ, যা মানুষকে আরো অনেক রোগে লিপ্ত করে দেয়। (মিনহাজুল আবেদীন, ১১৮ পৃষ্ঠা)\n          হে আশিকানে রাসূল! দীর্ঘ আশা মানুষকে উদাসীন এবং অলস বানিয়ে দেয়, যার কারণে নেকী করার পূর্বেই মনে এই ধারনা জমে যায় যে, “কিছুক্ষণ পর করে নিবো, এখনো অনেক সময় আছে, ইবাদতের সময় শেষ হতে দিবো না।” এভাবে অলসতা করে বান্দা নেকীর সুযোগ নষ্ট করে দেয়, দীর্ঘ আশা মানুষকে বদ আমলীর শিকার করে দেয়।\n          হযরত দাউদ তাঈ رَحْمَۃُ اللهِ عَلَیْہِ বলেন: যে ব্যক্তি আল্লাহ পাকের আখিরাতে দেয়া শাস্তিকে ভয় করে, সে দূরকেও নিকটে মনে করে এবং যে ব্যক্তি দীর্ঘ আশায় লিপ্ত হয়ে যায়, সে বদ আমলীর শিকার হয়ে যায়। (মিনহাজুল আবেদীন, ৮১ পৃষ্ঠা) সুতরাং আমাদের উচিৎ, দীর্ঘ আশা থেকে মুক্তি পেতে দীর্ঘ আশার ক্ষতি এবং মৃত্যুকে স্মরণ করার ফযীলতের প্রতি দৃষ্টি রাখা, এর বরকতে আমরা আমাদের সংশোধন করতে সফল হয়ে যাবো।\nاِنْ شَآءَ الله\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "দ্বিতীয় কারণ নিজেকে পর্যবেক্ষণ না করা",
        "2": "          প্রিয় ইসলামী ভাইয়েরা! আমাদের সংশোধনে প্রতিবন্ধক ও আমাদের পরিবর্তন না হওয়ার দ্বিতীয় গুরুত্বপূর্ণ কারণ হলো, নিজেকে পর্যবেক্ষণ (অর্থাৎ নিজের আমলকে পর্যবেক্ষণ করার চিন্তা) না করা, কেননা আমরা আমাদের আমল পর্যবেক্ষণ করি না। মনে রাখবেন! নিজেকে পর্যবেক্ষণ না করা মানুষকে নিজের আখিরাত থেকে উদাসীন এবং নেক আমল থেকে দূর করে দেয়। যে মানুষ নিজেকে পর্যবেক্ষণ করে এবং নিজের আমলকে পর্যবেক্ষণ করতে থাকে, সে নেকীর প্রতি আগ্রহী হয়ে যায় এবং গুনাহ থেকে সর্বদা বাঁচার চেষ্টা করে। মৃত্যুর ভাবনা সর্বদা তার চোখে থাকে এবং খোদাভীতি তার অন্তরে সমৃদ্ধ হয়ে যায়, এই কারণেই বুযুর্গানে দ্বীনরা رَحِمَہُمُ اللهُ الْمُبِيْن প্রতিদিন নিজেকে পর্যবেক্ষণ করতেন, নিজের আমলকে পর্যবেক্ষণ করতেন এবং খোদাভীতিতে কাঁপতে থাকতেন।"
    },
    {
        "1": "নফসের পর্যবেক্ষণকারী সৌভাগ্যবান",
        "2": "          হযরত আবু বকর কাত্তানী رَحْمَۃُ اللهِ عَلَیْہِ বলেন: এক ব্যক্তি ভূলত্রুটি ও গুনাহের জন্য নিজের নফসকে পর্যবেক্ষণ করতেন। একদিন সে তার জীবনের বৎসরগুলোর হিসাব করলো, হিসাব করে দেখলো যে, ষাট বৎসর হলো, তারপর দিনগুলো হিসাব করলো, দেখা গেলো একুশ হাজার পাঁচশ (২১,৫০০) দিন হলো। তখন সে একটি বিকট চিৎকার করে উঠে বেহুশ হয়ে মাটিতে পড়ে গেলো, যখন হুশ ফিরে আসলো তখন বললো: আহ! আফসোস! আমি যদি দিনে একটিও গুনাহ করে থাকি, তবে তো আল্লাহ পাকের দরবারে একুশ হাজার পাঁচশটি গুনাহ নিয়ে উপস্থিত হতে হবে আর ঐ গুনাহ গুলোর কী অবস্থা হবে, যার হিসাবও নেই। আহ! আফসোস! আমি আমার দুনিয়াকে আবাদ এবং আখিরাতকে ধ্বংস করেছি আর আমার প্রতিপালকের অবাধ্যতা করতে রয়েছি, দুনিয়ায় আমি তো আবাদ থেকে ধ্বংসের দিকে যাওয়া পছন্দ করতাম না। তবে কিয়ামতের দিন সাওয়াব ও আমল ছাড়া হিসাব নিকাশ কীভাবে দিবো? আর আযাবের সম্মুখীন কীভাবে হবো? অতঃপর সে জোরে একটি চিৎকার দিলো এবং মাটিতে পড়ে গেলো, তাকে যখন নেড়ে দেখা হলো, দেখা গেলো তার প্রাণবায়ূ বের হয়ে গেছে। (হিকায়াতে উর নসীহতেঁ, ৫২ পৃষ্ঠা)\n          হে আশিকানে আউলিয়া! আপনারা শুনলেন যে, আমাদের বুযুর্গানে দ্বীনদের رَحِمَہُمُ اللهُ الْمُبِيْن নিকট চিন্তা ভাবনা করাটি কিরূপ গুরুত্বপূর্ণ ছিলো যে, নেক আমল করার পরও নিজের নফসের বিরোধিতা করতেন, নিজেকে গুনাহ থেকে বাঁচানোর চেষ্টা করতেন এবং আল্লাহ পাকের দরবারে উপস্থিত হওয়ার ভয় রাখতেন। একটু ভাবুন তো! যখন এই আল্লাহ ওয়ালারা এরূপ অটলতার সহিত নিজেকে পর্যবেক্ষণ করতেন এবং আখিরাতের ব্যাপারে চিন্তাভাবনা করতেন তখন আমরা গুনাহগারদের চিন্তাভাবনা করার নিজের আমলকে পর্যবেক্ষণ করা কিরূপ জরুরী হওয়া উচিৎ। আসুন! পরকালিন চিন্তাভাবনার অভ্যাস গড়তে আরো একটি ঘটনা শুনি।"
    },
    {
        "1": "রাতদিন “চিন্তাভাবনা“",
        "2": "          হযরত রাবেয়া বসরী رَحْمَۃُ اللهِ عَلَیْہَا এর অভ্যাস ছিলো, যখন রাত হতো এবং সবাই ঘুমিয়ে পড়তো তখন তিনি নিজেকে বলতেন: হে রাবেয়া (হতে পারে যে) এটা তোমার জীবনের শেষ রাত, হতে পারে যে, তোমার কালকের সূর্য দেখা নসীব হবে না, উঠো এবং আপন দয়ালূ প্রতিপালকের ইবাদত করে নাও, যাতে কিয়ামতে তোমাকে লজ্জিত হতে না হয়, সাহস করো, ঘুমিও না, জেগে থেকে তোমার দয়ালু প্রতিপালকের ইবাদত করো। এ কথা বলার পর তিনি উঠে দাঁড়াতেন এবং সকাল পর্যন্ত নফল নামায আদায় করতে থাকতেন। যখন ফজরের নামায আদায় করে নিতেন তখন তিনি নিজেকে আবারো সম্বোধন করে বলতেন: “হে আমার নফস! তোমাকে মোবারকবাদ যে, অতিবাহিত হওয়া রাত তুমি খুবই কষ্ট করেছো, কিন্তু মনে রাখবে! এই দিন তোমার শেষ দিন হতে পারে।” একথা বলে আবারো ইবাদতে লিপ্ত হয়ে যেতেন এবং যখন প্রবলভাবে ঘুম আসতো তখন ঘরে পায়চারি শুরু করে দিতেন আর পাশাপাশি নিজেকে বলতেন: রাবেয়া! এটাও কি কোন ঘুম, এর কি স্বাদ? একে ছেড়ে দাও এবং কবরে মজা করে দীর্ঘ সময়ের জন্য ঘুমিয়ে থেকো, আজ তো তোমার বেশি ঘুম আসেনি কিন্তু আগত রাতে প্রবল ঘুম আসবে, সাহস করো এবং আপন দয়ালূ প্রতিপালককে সন্তুষ্ট করে নাও। এভাবে করতে করতে পঞ্চাশ বছর (50 Years) অতিবাহিত করে দিলেন, তিনি না কখনো বিছানার ঘুমিয়েছেন আর না কখনো বালিশে মাথা রেখেছেন, এমনকি তিনি ইন্তিকাল করেছেন। (হিকায়াতিস সালেহীন, ৩৯ পৃষ্ঠা)\n          প্রিয় ইসলামী ভাইয়েরা! যদি আমরাও দুনিয়া ও আখিরাতে সফল হতে চাই, তবে নিজেকে পর্যবেক্ষণ (পরকালিন বিষয়ে চিন্তাভাবনা) করার অভ্যাস গড়তে হবে, কেননা যেমনিভাবে দুনিয়াবী ব্যবসার সাথে সম্পৃক্ত ব্যক্তিরা তখনই সফল ব্যবসায়ী হতে পারে, যখন সে তার ব্যয় করা টাকায় কয়েক গুণ বেশি লাভ অর্জন করতে সফল হয়ে যায় এবং তার আসল পূজিও সংরক্ষিত থাকে। এই উদ্দেশ্য অর্জনের জন্য সে নিজের ব্যবসার দৈনিক, মাসিক এবং বাৎসরিক হিসাব নিকাশ করে, অতঃপর তাতে বিভিন্ন পর্যায়ে চিন্তা ভাবনা করে, যেখানে কোন প্রকার স্বল্পতা দেখা যায় তা ঠিক করে এবং যে বিষয় লাভ অর্জনের প্রতিবন্ধক মনে হয়, তা দূর করে। যদি সে তার ব্যবসার ব্যাপারে যাচাই বাচাই না করে, তবে তার লাভ হওয়া তো দূরের বিষয়, উল্টো ক্ষতিরও সম্মুখীন হতে পারে। যদি এই ক্ষতির পরও সে উদাসীনতার গভীর ঘুম থেকে জাগ্রত না হয়, তবে একদিন তো এমন আসবে যে, তার আসল পূজিও আর থাকবে না এবং সে এক এক পয়সার মুখাপেক্ষী হয়ে যাবে। একেবারে তেমনি যে ব্যক্তি “আখিরাতে” লাভবান হওয়ার আকাঙ্ক্ষা রাখে, তারও উচিৎ যে, নিজের কৃত আমল সম্পর্কে ভাবা, যে আমল তার লাভবান মনে হয়, তাতে আরো উন্নতি করা এবং যে কাজ লাভবান হওয়ার মাঝে প্রতিবন্ধক হচ্ছে, তা ছেড়ে দেয়া, যে ব্যক্তি এভাবে নিজের জবাবদিহীতা অব্যাহত রাখবে, সে আল্লাহ পাক তৌফিক দিলে সফল হবে এবং প্রতিদানে তার জান্নাতে প্রবেশাধিকার নসীব হবে। আমীরুল মুমিনিন হযরত ফারুকে আযম رَضِیَ اللهُ عَنْہُও দৈনিক নিজের পর্যবেক্ষণ করতেন।\n"
    },
    {
        "1": "হযরত ফারুকে আযমের নিজের নফসকে যাচাই",
        "2": "          আমীরুল মুমিনিন হযরত ওমর ফারুকে আযম رَضِیَ اللهُ عَنْہُ (নিজেকে পর্যবেক্ষণ করতে গিয়ে) রাতের বেলায় নিজের পায়ে চাবুক মেরে বলতেন: বলো! আজ তুমি “কি আমল” করেছো? (ইহইয়াউল উলুম, ৫/৫৮)"
    },
    {
        "1": "নেক আমল নম্বর ৭ এর উৎসাহ",
        "2": "          প্রিয় ইসলামী ভাইয়েরা! দাওয়াতে ইসলামীর দ্বীনি পরিবেশে নিজের আমলের হিসাব করাকে “আমলের পর্যবেক্ষণ করা” বলে। আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ আমাদের সত্যিকার ও আসল কল্যাণকামী। তিনি আমাদেরকে একটি খুবই সুন্দর পদ্ধতি “নেক আমল” দান করেছেন, এর উপর আমল করে আমরা আমাদের এবং সারা দুনিয়ার মানুষের সংশোধনের চেষ্টার মহান প্রেরণা পেতে পারি। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদানকৃত “৭২টি নেক আমলের মধ্যে একটি, নেক আমল নাম্বার ৭ হলো যে, আপনি আজ শাজারা হতে কিছু না কিছু অযীফা পড়েছেন? এটি খুবই সুন্দর একটি আমল, আমাদের প্রতিদিন কোন না কোন একটি অযীফা অবশ্যই পড়া উচিত এবং যার পক্ষে সম্ভব হয় তবে সে একের অধিকও করতে পারবে, অযীফা পাঠের বরকতে মানুষ অসংখ্য বিপদাপদ থেকে বেঁচে যায়।\nপ্রিয় ইসলামী ভাইয়েরা! এই নেক আমলের উপহার আমাদের বুযুর্গদের স্মরণকে জাগ্রত করে। এর মাধ্যমে আমরা নেক আমলের পর্যবেক্ষণ করে নিজের সংশোধণের প্রেরণা পেতে পারি। নেক আমল হলো জান্নাতে নিয়ে যাওয়ার এবং দোযখ থেকে বাঁচানোর আমলের সমষ্টি। বুযুর্গানে দ্বীনরাও رَحِمَہُمُ اللهُ الْمُبِيْن নিজেদের আমলের জবাবদিহীতা করতেন ও উচ্চ মর্যাদা লাভের ব্যবস্থা করতেন। (জান্নাত কি তৈয়্যারি, ৪০ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "তৃতীয় কারণ হলো, মন্দ সহচর্য",
        "2": "          প্রিয় ইসলামী ভাইয়েরা! প্রসিদ্ধ একটি প্রবাদ রয়েছে: তরমুজ আরেকটি তরমুজকে দেখেই রঙ ধরে। বর্তমানে আমাদের সমাজে গুনাহ বৃদ্ধি পাওয়া, নিজের সংশোধনের চিন্তা করা, নেকীতে মন না লাগানো এবং মৃত্যুর ব্যাপারে উদাসীন হওয়ার একটি কারণ হলো খারাপ বন্ধুরাই, কেননা যখন আমাদের বন্ধুত্ব (Friendship) এমন লোকের সাথে হবে, যাদের না নিজের আখিরাতের কোন চিন্তা আছে আর না অন্যের, তো তাদের সহচর্যে থেকে আমরাও সেই রঙ ধারন করবো এবং এভাবে আমরা আমাদের সংশোধন থেকে উদাসিন হয়ে নিজের মূল্যবান মুহুর্তগুলো অহেতুক অতিবাহিত করে দিবো।    মনে রাখবেন! মন্দ সহচর্য মানুষকে একেবারে নিঃস্ব করে ছাড়ে, বিপদ আপদের দরজা খুলে দেয়। * নামায থেকে দূরে করে দিতে পারে। * গুনাহের চোরাবালিতে নিক্ষেপ করতে পারে। * পিতামাতার খেদমত থেকে বঞ্চিত করে দিতে পারে। * অপরের জন্য কষ্টের কারণ হওয়ার পাশাপাশি ঝগড়ার কারণ হতে পারে। * হত্যাযজ্ঞের কারণ হতে পারে। * চুরি, ডাকাতী, লুটতরাজের ন্যায় খারাপ কাজে ফেঁসে যেতে পারে।\n* নেশায় লিপ্ত হয়ে যেতে পারে। * হারাম সম্পদ অর্জনে বাধ্য হয়ে যেতে পারে। * অন্তরের কঠোরতার কারণ হয়ে যেতে পারে।\n          আমরা একটু ভেবে দেখি যে, আমাদের জীবনে কতবার ভূমিকম্প ও বন্যা এসেছে, যাতে হাজারো লাখো মানুষ মারা গেছে, আমারদের অন্তরের কঠোরতা কিরূপ বেড়ে গেছে যে, ভূমিকম্পের কাঁপুনিতেও আমরা জাগ্রত হতে পারিনি, ভূমিকম্প এবং বন্যায় মৃত্যুর শিকার হওয়ারা যেনো আমাদের বার্তা দিয়ে গেলো যে, হে আমাদের মৃত্যুর আলোচনাকারীরা! শিক্ষার দৃষ্টিতে দেখো! অতিশীঘ্রই তোমরাও মৃত্যুর সূধা পান করবে, মৃত্যুর স্বাদ গ্রহন করতে হবে, মৃত্যুর দরজা দিয়ে অতিক্রম করতে হবে, তাই এত আনন্দ কিসের, জাগ্রত হও! এখনো সময় আছে, কিন্তু মন্দ সহচর্য এবং গুনাহের চোরাবালিতে ফেঁসে যাওয়ার কারণে আমরা শিক্ষা অর্জন করিনা। আমরা ভূমিকম্পের কাঁপুনি অনুভব করলে ঘর থেকে কোন খোলা স্থানের দিকে চলে যাই, কিন্তু কখনো কি আমরা ভেবেছি যে, ভূমিকম্পের ভয়ে সত্যিকার তাওবা করে আমাদের কদম নামাযের জন্য মসজিদের দিকে অগ্রসর হয়েছে? আমাদের কুরআন তিলাওয়াত কি বৃদ্ধি পেয়েছে? আমরা কি গুনাহ থেকে সত্যিকার তাওবা করেছি? আহ! আমরা এই জীবনে সত্যিকার অর্থে মৃত্যুর প্রস্তুতি নেয়াতে যেনো সফল হয়ে যাই। আমিন!\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "কবরস্থানে হাজিরীর সুন্নাত ও আদব",
        "2": "          প্রিয় ইসলামী ভাইয়েরা! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা ১৬৩ মাদানী ফুলের ৩৬ নং পৃষ্ঠা থেকে কবরস্থানের হাজিরীর সুন্নাত ও আদব সম্পর্কে শুনবো। প্রথমেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর একটি বাণী শুনি, ইরশাদ করেন: আমি তোমাদেরকে কবর যিয়ারত করা থেকে নিষেধ করেছিলাম। এখন তোমরা কবর যিয়ারত করো, কেননা সেটা দুনিয়ার প্রতি অনাসক্তির কারণ আর আখিরাতকে স্মরণ করিয়ে দেয়। (ইবনে মাযাহ্, ২য় খন্ড, ২৫২ পৃষ্ঠা, হাদীস নং- ১৫৭১) * (অলী-আল্লাহর মাযার শরীফ বা) যেকোন মুসলমানের কবর যিয়ারতের জন্য যেতে চাইলে মুস্তাহাব হচ্ছে, প্রথমে নিজের ঘরে (মাকরূহ ওয়াক্ত না হলে) দুই রাকাত নফল নামায আদায় করা, প্রত্যেক রাকাতে সূরা ফাতিহার পরে একবার আয়াতুল কুরসী ও তিনবার সূরা ইখলাস পড়ে এ নামাযের সাওয়াব সাহিবে কবরকে পৌছিয়ে দেয়া। আল্লাহ পাক সেই মৃত ব্যক্তির কবরে নূর সৃষ্টি করবেন এবং এই (সাওয়াব প্রেরণকারী) ব্যক্তিকে অনেক বেশী সাওয়াব প্রদান করবেন। (ফতোওয়ায়ে আলমগীরি, ৫ম খন্ড, ৩৫০ পৃষ্ঠা) * মাযার শরীফ বা কবর যিয়ারতের জন্য যাওয়ার সময় রাস্তায় অনর্থক কথায় লিপ্ত হবেন না। (প্রাগুক্ত) * কবরস্থানে ঐ সাধারণ রাস্তা দিয়ে যাবেন, যেখানে পূর্বে কখনও মুসলমানদের কবর ছিল না, যে রাস্তা নতুন তৈরী করেছে সেটার উপর দিয়ে যাবেন না। “রদ্দুল মুহতারে” বর্ণিত রয়েছে: (কবরস্থানের কবর বিলীন করে) যে নতুন রাস্তা তৈরী করা হয়েছে সেটার উপর চলাচল করা হারাম। (রদ্দুল মুহতার, ১ম খন্ড, ৬১২ পৃষ্ঠা) বরং নতুন রাস্তায় কেবল ধারনার মাধ্যমে সেটার উপর চলাচল করা নাজায়িয ও গুনাহ। (দুররে মুখতার, ৩য় খন্ড, ১৮৩ পৃষ্ঠা) * কিছু অলীর মাযারে দেখা গেছে যে, যিয়ারতকারীর সুবিধার জন্য মুসলমানদের কবরকে ভেঙ্গে বিলীন করে সমতল করে দেওয়া হয়েছে, এই রকম জায়গায় ঘুমানো, হাটা-চলা, দাঁড়ানো, তিলাওয়াতও যিকির করার জন্য বসা হারাম, দূর থেকেই ফাতিহা পড়ে নিন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "          কবরস্থানে হাজিরীর অবশিষ্ট সুন্নাত ও আদব তরবিয়্যতি হালকায় বর্ণনা করা হবে, সুতরাং তা জানতে তরবিয়্যতি হালকায় অবশ্যই অংশগ্রহন করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n     একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "সাপ্তাহিক ইজতিমার হালকার সিডিউল ১৩ ফেব্রুয়ারী ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট,\n(৩) যাচাই: ৫ মিনিট, সর্বমোট ১৫ মিনিট"
    },
    {
        "1": "কবরস্থানে হাজীরির অবশিষ্ট সুন্নাত ও আদব",
        "2": "* কবর যিয়ারত মৃত ব্যক্তির চেহারার সামনে দাঁড়িয়ে করুন আর কবরবাসীর পায়ের দিক থেকে যাবেন, যেন তাঁর দৃষ্টির সামনে থাকেন, মাথার দিক থেকে আসবেন না, কারণ তাঁকে মাথা তুলে দেখতে হবে। (ফতোওয়ায়ে রযবীয়া, ৯ম খন্ড, ৫৩২ পৃষ্ঠা) * কবরস্থানে এভাবে দাঁড়ান যেন কিবলার দিকে পিঠ এবং কবরবাসীর চেহারার দিকে মূখমন্ডল হয়, এরপর বলুন: اَلسَّلَامُ عَلَيْكُمْ يَا اَهْلَ الْقُبُوْرِ يَغْفِرُ\nاللهُ لَنَا وَ لَكُمْ اَنْتُمْ لَنَا سَلَفٌ وَّ نَحْنُ بِالْاَ ثَر অর্থাৎ হে কবরবাসী! তোমার উপর শান্তি বর্ষিত হোক, আল্লাহ পাক আমাদের ও তোমাদের ক্ষমা করুক, তোমরা আমাদের পূর্বে চলে এসেছ, আর আমরা তোমাদের পরে আগমনকারী। (ফতোওয়ায়ে আলমগীরি, ৫ম খন্ড, ৩৫০ পৃষ্ঠা)  * কবরের উপর আগর বাতি জ্বালানো যাবে না। কেননা, এটা বেআদবী ও মন্দ কাজ (এবং এতে মৃত ব্যক্তির কষ্ট হয়) হ্যাঁ! যদি (উপস্থিত লোকদেরকে) সুগন্ধ (পৌঁছানোর) জন্য (জ্বালাতে চায় তবে) কবরের পাশে খালি জায়গা থাকলে সেখানে জ্বালাবে, কেননা সুগন্ধি ছড়ানো উত্তম কাজ। (ফতোওয়ায়ে রযবীয়া থেকে সংক্ষেপিত, ৯ম খন্ড, ৪৮২, ৫২৫ পৃষ্ঠা) * কবরে প্রদীপ বা মোমবাতি প্রভৃতি রাখবেন না, কেননা এটা আগুন, আর কবরের উপর আগুন রাখলে মৃত ব্যক্তির কষ্ট হয়, হ্যাঁ! রাতে পথচারীর জন্য বাতি জ্বালানো উদ্দেশ্য হলে, তবে কবরের এক পার্শ্বে খালি জায়গার উপর মোমবাতি বা প্রদীপ রাখতে পারেন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "উপহার নেয়ার সময়কার দোয়া",
        "2": "          দাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী “উপহার নেয়ার সময়কার দোয়া” মুখস্ত করানো হবে। দোয়াটি হলো:\nبَارَكَ اللهُ  فِى اَھْلِكَ وَمَالِكَ\n          অনুবাদ: আল্লাহ পাক তোমার পরিবার ও সম্পদে বরকত দান করুন। (খযিনায়ে রহমত, ৪৭ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n২.  যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n৩.  যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n৪.  গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো।\n৫.  বিনা প্রয়োজনে নিজের নেকী (যেমন; অমুক অমুক বা এতগুলো নেক কাজের উপর আমল করেছি) প্রকাশ করবো না।\n৬.  যে সকল নেক আমলের উপর পরে আমল করা যাবে (যেমন; আজ ৩১৩ বার দরূদ শরীফ পড়া হয়নি) তবে পরে অথবা কাল আমল করবো।\n৭.  নেক আমল পুস্তিকা পূরণ করার মূল লক্ষ্য (যেমন; খোদাভীতি, তাকওয়া, চারিত্রিক শুদ্ধতা, মাদানী কাজের উন্নতি ইত্যাদি) অর্জন করার চেষ্টা করবো।\n৮.  আগামীকালও নেক আমলের পুস্তিকা পূরণ (অর্থাৎ আখিরাতের বিষয়ে চিন্তা ভাবনা) করবো।\n৯.  যেনোতেনো ভাবে ছক পূরণ নয় বরং চিন্তা ভাবনা করে নেক আমলের পুস্তিকা পূরণ করবো।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]