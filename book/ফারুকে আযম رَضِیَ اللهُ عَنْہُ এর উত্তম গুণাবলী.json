[
    {
        "1": "ফারুকে আযম رَضِیَ اللهُ عَنْہُ এর উত্তম গুণাবলী",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n\n"
    },
    {
        "1": "দরূদ শরীফের ফযিলত",
        "2": "    \tআমীরুল মু’মিনীন হযরত ওমর বিন খাত্তাব رَضِیَ اللهُ عَنْہُ বলেন: اِنَّ الدُّعَاءَ مَوْقُوْفٌ بَیْنَ السَّمَاءِ وَالْاَرْضِ لَا یَصْعَدُ مِنْہُ شَیْءٌ حَتّٰی تُصَلِّیَ عَلٰی نَبِیِّکَ صَلَّی اللهُ عَلَیْہِ واٰلِہٖ وَسَلَّمَ অর্থাৎ নিশ্চয় দোয়া জমিন ও আসমানের  মাঝখানে ঝুলন্ত থাকে এবং তা থেকে কোন কিছুই উপরের দিকে যায় না, যতক্ষণ তুমি তোমার নবী صَلَّی اللهُ عَلَیْہِ وَاٰلِہٖ وَسَلَّم এর প্রতি দুরূদ শরীফ পাঠ করে নিবে না।\n(তিরমিযী, কিতাবুল বিতর, ২/২৮, হাদীস ৪৮৬)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ফারুকে আযম رَضِیَ اللهُ عَنْہُ সৎকর্মপরায়ণ মুমিন",
        "2": "    \tসুলতানুল মুফাসসিরীন হযরত আব্দুল্লাহ ইবনে আব্বাস رَضِیَ اللهُ عَنْہُمَا বলেন: একদিন প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم কোনো ব্যাপারে চিন্তিত ছিলেন, হযরত ওমর ফারুকে আযম رَضِیَ اللهُ عَنْہُ আরয করলেন: ইয়া  রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! চিন্তার কী আছে, আল্লাহ পাক আপনার সাথে রয়েছেন, ফেরেশতারা আপনার সাথে রয়েছেন, হযরত জিব্রাইল, হযরত মিকাইল عَلَیْہِمَا السَّلَام আপনার সাথে রয়েছেন, হযরত আবু বকর সিদ্দিক رَضِیَ اللهُ عَنْہُ আপনার সাথে রয়েছেন, আমিও আপনার খেদমতে উপস্থিত রয়েছি, সকল মুসলমান আপনার সাথে রয়েছে।\n        হযরত ফারুকে আযম رَضِیَ اللهُ عَنْہُ যখন আপন প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর মনতুষ্টির ব্যবস্থা করলেন তখন  আল্লাহ পাক ফারুকে আযম رَضِیَ اللهُ عَنْہُ এর সত্যায়নে নিম্নোক্ত আয়াতে করীমা অবতীর্ণ করেন এবং ইরশাদ হলো:  (মুসলিম, ৫৬৩ পৃষ্ঠা, হাদীস ১৪৭৯)\nفَاِنَّ اللّٰہَ  ھُوَ مَوْلٰىہُ  وَ جِبْرِیْلُ وَ صَالِحُ الْمُؤْمِنِیْنَ ۚ\n(পারা ২৮, সূরা তাহরীম, আয়াত ৪)                    কানযুল ঈমান থেকে অনুবাদ: তবে নিশ্চয় আল্লাহ তাঁর সাহায্যকারী এবং জিব্রাইল ও সৎকর্মপরায়ণ মু’মিনগণ।\n    \tইমাম জালালুদ্দীন সূয়ুতী رَحْمَۃُ اللهِ عَلَیْہِ উক্ত আয়াতের তাফসীরে বলেন: صَالِحُ الْمؤْمِنِیْنَ اَبُوْ بَکْرٍ وَّ عُمَرَ অর্থাৎ উক্ত আয়াতে নেককার মুমিন দ্বারা উদ্দেশ্য হলো আবু বকর সিদ্দিক এবং ওমর ফারুকে আযম رَضِیَ اللهُ عَنْہُمَا।\n(তাফসীরে দুররে মনসুর, ৮/২২৩)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "ফারুকে আযম رَضِیَ اللهُ عَنْہُ এর সংক্ষিপ্ত পরিচিতি",
        "2": "    \tপ্রিয় ইসলামী ভাইয়েরা! হযরত ওমর ফারুকে আযম رَضِیَ اللهُ عَنْہُ হলেন মহান সাহাবীয়ে রাসূল * দুনিয়ায় তাঁর নাম  মুবারক হলো ওমর *আসমানে তাঁকে ফারুক নামে পরিচিত * আসমানী কিতাব তাওরাত শরীফে তাঁর নাম مَنْطِقُ الْحَقْ (অর্থাৎ হক বক্তা) * ইঞ্জিল শরীফে তাঁর নাম কাফি * এবং জান্নাতে তাঁর পবিত্র নাম হবে সিরাজ। (আর রিয়াদ্বুন নাদ্বরাতু, ২৩৫ পৃষ্ঠা) * তিনি ৫৮৩ খ্রীষ্টাব্দে, মদীনায় হিজরতের ৪১ বছর পূর্বে মক্কায়ে পাকে জন্মগ্রহন করেন * প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নবুয়ত ঘোষণার ষষ্ট বছর ৬১৪ খ্রীষ্টাব্দে তিনি ইসলাম গ্রহণ করেন * রাসূলে  পাক صَلَّی اللهُ عَلَیْہِ وَاٰلِہٖ وَسَلَّم তাঁর ইসলাম গ্রহণের জন্য দোয়া করেন, তাই তাঁকে মুরাদে রাসূলও বলা হয়। (ফয়যানে ফারুকে আযম, ১/৫৪) * হযরত ওমর\nرَضِیَ اللهُ عَنْہُ’র ইসলাম গ্রহণ করাতে ইসলামের সম্মান ও আধিপত্য বৃদ্ধি পায়, মুসলমানদের উৎসাহ   লাভ হয় * হযরত ওমর رَضِیَ اللهُ عَنْہُ ’র ইসলাম কবুল করার পরই মুসলমানরা হারামে পাকে প্রকাশ্যে নামায আদায় করে * রাসূলে পাক হযরত ওমর رَضِیَ اللهُ عَنْہُ কে নিজের উজিড় বানান * ইসলামের সকল গুরুত্বপূর্ণ পরিকল্পনায়  হযরত ওমর رَضِیَ اللهُ عَنْہُ আল্লাহ পাকের হাবীব, হাবীবে লাবীব صَلَّی اللهُ عَلَیْہِ وَاٰلِہٖ وَسَلَّم এর বিশেষ পরামর্শদাতা ছিলেন * সারা জীবন রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর খেদমতে অতিবাহিত করেন * ১৩ হিজরী ৬৩৪ খ্রীষ্টাব্দ অনুযায়ী অর্থাৎ ৫৩ বছর বয়স মুবারকে তিনি মুসলমানদের দ্বিতীয় খলিফা নিযুক্ত হন।\nপাসে সিদ্দিকে আকবর মোস্তফা কে সব সাহাবা মে\nহে বে শক সব সে উচাঁ মরতাবা ফারুকে আযম কা\n        * ২৪ হিজরী ৬৪৩ খ্রীষ্টাব্দ অনুযায়ী মসজিদে নববী শরীফে, ফজরের নামায পড়ানোর সময় এক অমুসলিম খঞ্জর  (ছুরি) দ্বারা তাঁর উপর আক্রমন করে, যার ফলে তিনি আহত হন এবং মদীনায়ে পাকে শাহাদত বরণ করেন। হযরত সুহাইব رَضِیَ اللهُ عَنْہُ তাঁর জানাযার নামায পড়ান এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পাশ মুবারকে সমাহিত হন।\n(ফারুকে আযমের কারামত, ৫-৬ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "ফারুকে আযমের জন্য ক্ষমা ও মহান সাওয়াব রয়েছে",
        "2": "    \tপ্রিয় ইসলামী ভাইয়েরা! ২৬তম পারা সূরা হুজরাতের ২য় আয়াতে মুসলমানদের নির্দেশ দেয়া হয়েছে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পবিত্র দরবারে যখন কিছু আরয করবে তখন এই বিষয়ের প্রতি বিশেষ খেয়াল রাখবে যে, কারো আওয়াজ যেনো কোন অবস্থাতেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আওয়াজ মুবারক থেকে উচুঁ না হয়, অন্যথায় তোমাদের আমল, তোমাদের নামায, তোমাদের রোযা, তোমাদের হজ্জ নষ্ট হয়ে হওয়ার সম্ভাবনা রয়েছে।\n    \tহাদীসে পাকের প্রসিদ্ধ কিতাব তিরমিযীর বর্ণনায় রয়েছে, যখন এই নির্দেশ অবতীর্ণ হলো তখন হযরত আবু বকর সিদ্দিক, হযরত ওমর ফারুকে আযম এবং কয়েকজন সাহাবায়ে কিরাম عَلَیْہِمُ الرِّضْوَان নিজের উপর প্রবল সকর্তা আবশ্যক করে নিলেন, হযরত ওমর ফারুকে আযম رَضِیَ اللهُ عَنْہُ তো এতো নিম্নস্বরে কথা বলতেন যে, কখনো কখনো প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর পূনরায় জিজ্ঞাসা করতে হতো যে, কি বলছো। (তিরমিযী, ৭৫৩ পৃষ্ঠা, হাদীস ৩২৬৬) এ ব্যাপারে ইরশাদ করা হলো:\nاِنَّ  الَّذِیْنَ یَغُضُّوْنَ  اَصْوَاتَہُمْ عِنْدَ رَسُوْلِ اللّٰہِ  اُولٰٓئِکَ الَّذِیْنَ امْتَحَنَ اللّٰہُ قُلُوْبَہُمْ  لِلتَّقْوٰی ؕ لَہُمْ  مَّغْفِرَۃٌ  وَّ اَجْرٌ عَظِیْمٌ (۳)\n(পারা ২৬, সূরা হুজরাত, আয়াত ৩)              কানযুল ঈমান থেকে অনুবাদ: নিশ্চয় ঐ সমস্ত লোক, যারা আপন কন্ঠস্বরকে নিচুর রাখে আল্লাহর রাসূলের নিকট, তারা হচ্ছে ঐসব লোক, যাদের অন্তরকে আল্লাহ খোদাভীরূতার জন্য পরীক্ষা করে নিয়েছেন। তাদের জন্য ক্ষমা ও মহা পুরস্কার রয়েছে।\n\n   ঐ সকল সাহাবায়ে কিরাম عَلَیْہِمُ الرِّضْوَان যাঁরা প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে নিজেদের আওয়াজ প্রশমিত  রাখতেন, বিশেষকরে হযরত আবু বকর সিদ্দিক رَضِیَ اللهُ عَنْہُ এবং হযরত ওমর ফারুকে আযম رَضِیَ اللهُ عَنْہُ এর   ব্যাপারে উক্ত আয়াতে করীমায় বলা হয়েছে যে, আল্লাহ পাক তাঁদের অন্তর তাকওয়া ও পরহেযগারীতার জন্য পরীক্ষা করে নিয়েছেন, তাঁদের জন্য আখিরাতে ক্ষমা ও মহান সাওয়াব রয়েছে। (তাফসীরে জালালাঈন মাআ হাশিয়ায়ে সাভী, পারা ২৬, হুজরাত, ৩ ও ৪নং আয়াতের পাদটিকা, ৫ম অংশ, ৩/৩২৩)\n                        سُبْحٰنَ الله! জানা গেলো যে, হযরত আবু বকর সিদ্দিক ও হযরত ওমর ফারুকে আযম رَضِیَ اللهُ عَنْہُمَا এর ক্ষমা নিশ্চিত, তাঁরা অকাট্য নিশ্চিত জান্নাতী কারণ আল্লাহ পাক উক্ত আয়াতে করীমায় তাঁদের ক্ষমার এবং তাঁদের জন্য মহান সাওয়াবের ঘোষণা দিয়েছেন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "ফারুকে আযম رَضِیَ اللهُ عَنْہُ এর কতিপয় উত্তম গুণাবলী",
        "2": "(১) ফারুকে আযম এবং দ্বীনের উপর অটলতা\n    \tহাদীসে পাকের প্রসিদ্ধ কিতাব বুখারী ও মুসলিম শরীফের হাদীসে পাক হলো: একদিন আল্লাহ পাকের প্রিয় ও  সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আমি ঘুমাচ্ছিলাম, আমি স্বপ্নে দেখলাম (মনে রাখবেন! প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর শুধুমাত্র চক্ষু ঘুমায়, অন্তর ঘুমায় না এবং নবীদের স্বপ্ন সত্য হয়ে থাকে, যাক! প্রিয় নবী صَلَّی اللهُ عَلَیْہِ وَاٰلِہٖ وَسَلَّم কি স্বপ্ন দেখলেন? ইরশাদ করেন:) আমার সামনে মানুষদের উপস্থাপন করা হলো, প্রত্যেকে জামা পরিধান করে ছিলো, কারো জামা বুকের উপর পর্যন্ত ছিলো, কারো এর চেয়ে নিচে (অপর এক বর্ণনায় রয়েছে: কারো জামা বুক পর্যন্ত ছিলো, কারো নাভী পর্যন্ত, কারো হাঁটু পর্যন্ত, কারো অর্ধ গোছা পর্যন্ত (আসাওয়ায়িকুল মুহরিকা, ১১৯ পৃষ্ঠা, হাদীস ৪১), অতঃপর আমাকে ওমর ফারুক (رَضِیَ اللهُ عَنْہُ) কে দেখানো হলো, তাঁর জামা তাঁর পায়েরও নিচে ছিলো যে, হাঁটার সময় হেঁচড়াচ্ছিলো। সাহাবায়ে কিরাম عَلَیْہِمُ الرِّضْوَان জিজ্ঞাসা করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আপনি এর ব্যাখ্যা কি করেছেন? ইরশাদ করলেন: দ্বীন। (বুখারী, ৭৬ পৃষ্ঠা, হাদীস ২৩)\n    \tঅর্থাৎ ঐ সকল লোক, যাদের জামা বুক পর্যন্ত, তারা দূর্বল দ্বীনদার ছিলো, যাদের জামা নাভী পর্যন্ত ছিলো, তারা তুলনামুলক শক্তিশালী দ্বীনদার, যাদের জামা হাঁটু পর্যন্ত ছিলো, তারা আরো পরিপূর্ণ দ্বীনদার, যাদের অর্ধ গোছা পর্যন্ত ছিলো, তাদের দ্বীন পূর্ববর্তীদের চেয়ে আরো শক্তিশালী এবং সেই দেখানো লোকদের মধ্যে সবচেয়ে দৃঢ় দ্বীনদার হযরত ওমর ফারুকে আযম رَضِیَ اللهُ عَنْہُ ছিলেন কারণ তাঁর জামা পায়ের নিচ পর্যন্ত হেঁচড়াচ্ছিলো।\n    \tপ্রসিদ্ধ মুফাসসীরে কুরআন, হাকীমুল উম্মত, মুফতী আহমদ ইয়ার খান নাঈমী رَحْمَۃُ اللهِ عَلَیْہِ উক্ত হাদীসে পাকের আলোকে বলেন: প্রবল ধারণা এটাই যে, (স্বপ্নে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সামনে) উপস্থাপন কৃত মানুষের মধ্যে হযরত আবু বকর সিদ্দিক رَضِیَ اللهُ عَنْہُ ছিলেন না (যদি থাকতেন তবে তাঁর জামা ফারুকে আযম رَضِیَ اللهُ عَنْہُ এর চেয়েও বেশি লম্বা দেখা যেতো কারণ তিনি ফারুকে আযম رَضِیَ اللهُ عَنْہُ এর চেয়েও বেশি উত্তম, বেশি দৃঢ় দ্বীনদার ও ঈমানদার)। (মিরআতুল মানাজীহ, ৮/৩৬৩)"
    },
    {
        "1": "দ্বীনের ব্যাপারে সবচেয়ে কঠোর সাহাবী",
        "2": "                        سُبْحٰنَ الله! প্রিয় ইসলামী ভাইয়েরা! উক্ত হাদীসে পাক থেকে জানা গেলো যে, হযরত ফারুকে আযম رَضِیَ اللهُ عَنْہُ দ্বীনের ক্ষেত্রে খুবই দৃঢ় এবং অনেক শক্তিশালী ঈমানদার ছিলেন। একটি হাদীসে পাকে রয়েছে: রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَشَدُّهُمْ فِیْ دِیْنِ اللهِ عُمَرُ অর্থাৎ দ্বীনের ব্যাপারে সকল সাহাবীর (رَضِیَ اللهُ عَنْہُمْ اَجْمَعِين) চেয়ে বেশি কঠোরতা প্রদর্শনকারী হলো ওমর (رَضِیَ اللهُ عَنْہُ)। (ইবনে মাজাহ, ৩৮ পৃষ্ঠা, হাদীস ১৫৪) অপর এক  বর্ণনায় রয়েছে: اَشَدُّ اُمَّتِی فِیْ اَمْرِ اللهِ عُمَرُ অর্থাৎ আল্লাহ পাকের আহকামের ব্যাপারে আমার সবচেয়ে দৃঢ় উম্মত হলো ওমর ফারুক। (আত ত্বাবকাতুল কুবরা লিইবনে সাআদ, ৩/২২০)"
    },
    {
        "1": "(২) ফারুকে আযমের পছন্দনীয় ইবাদত",
        "2": "    \tহযরত ওমর ফারুকে আযম رَضِیَ اللهُ عَنْہُ বলেন: ৪টি কাজ করার সময় আমার খুবই আনন্দ অনুভুত হয়: (১)  আল্লাহ পাকের ফরয সমূহ আদায় করার সময় (২) আল্লাহ পাকের হারামকৃত বিষয় থেকে বিরত থাকার সময় (৩) সাওয়াব অর্জনের জন্য নেকীর দাওয়াত দেয়ার সময় (৪) এবং খোদাভীতির কারণে মানুষকে মন্দকাজ থেকে নিষেধ করার সময়।\n(কিতাবুল লুমা’, ১৭৫ পৃষ্ঠা)\n\n    \tপ্রিয় ইসলামী ভাইয়েরা! জানা গেলো; এটাই হলো হযরত ফারুকে আযম رَضِیَ اللهُ عَنْہُ এর সুন্দর গুণাবলী, তাঁর  দ্বীনের ব্যাপারে কণা পরিমাণও অলসতা সহ্য হতো না, তিনি দ্বীনি আহকামের উপর শক্তভাবে আমল করতেন, আল্লাহ পাকের নিষেধকৃত বিষয় থেকে বিরত থাকতেন, নেকীর দাওয়াত ও মন্দকাজ থেকে নিষেধ করতেন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "(৩) ফারুকে আযমের বড় মন",
        "2": "    \tপ্রিয় ইসলামী ভাইয়েরা! মুসলমানদের দ্বিতীয় খলিফা হযরত ওমর ফারুকে আযম رَضِیَ اللهُ عَنْہُ এর পবিত্র গুণাবলীর  মধ্যে একটি অনন্য গুণ হলো যে, তিনি খুবই বড় মনের অধিকারী ছিলেন, কোউ তাঁকে ভাল বিষয়ের দিকে মনযোগ আকর্ষণ করলে তবে তিনি খুশিও হতেন এবং তার কথাকে গ্রহণও করে নিতেন। তিনি বলেন: اَحَبُّ النَّاسِ اِلَيَّ مَنْ رَّفَعَ اِلَيَّ عُيُوْبِيْ অর্থাৎ আমার নিকট সবচেয়ে বেশি পছন্দনীয় ব্যক্তি হলো সেই, যে আমাকে আমার দোষত্রুটি বলে দেয়। (আত ত্বাবকাতুল কুবরা লিইবনে সাআদ, ৩/২২২)"
    },
    {
        "1": "মহিলাটি সঠিক বলেছে",
        "2": "    \tএকবার একজন মহিলা ভরা মজলিশে তাঁর অভিমতের বিরোধিতা করলো এবং তাঁর বিপরীতে নিজের মত উপস্থাপন করলো, তিনি খুবই সহনশীলতার সাথে, মনযোগ সহকারে তার কথা শুনলেন, অতঃপর তার অভিমত গ্রহণ করে বললেন: اِمْرَاَةٌ اَصَابَتْ وَ رَجُلٌ اَخْطَاَ অর্থাৎ মহিলা সঠিক বলেছে এবং একজন পুরুষ ভুল করেছে।\n(কানযুল উম্মাল, ১৬তম অংশ, ২২৬ পৃষ্ঠা, হাদীস ৪৫৭৯২)"
    },
    {
        "1": "আমীরে আহলে সুন্নাত হলেন ফারুকী চরিত্রের প্রতিচ্ছবি",
        "2": "                        اَلْحَمْدُ لِلّٰه শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ হলেন ফারুকী চরিত্রের প্রতিচ্ছবি, তিনি তাঁর মুরীদদের এবং সকল ভক্তদের সামনে নিজের সত্তাকে একটি খোলা কিতাবের মতোই রেখেছেন, তিনিও সবাইকে এই বিষয়ের অনুমতি দিয়ে রেখেছেন যে, যদি আমার সত্তায় কোন শরীয়ত বিরোধী বিষয় দেখেন, তবে দ্রুত আমাকে সংশোধন করুন, এমনকি তিনি যখন মাদানী মুযাকারা (প্রশ্নোত্তরের অনুষ্ঠান) করেন তখন এর শুরুতেই বলে দেন: আপনারা প্রশ্ন করুন, আমি প্রত্যেক প্রশ্নের উত্তর দিতো পারবো তা আবশ্যক নয়, যদি ভুল করি তবে দ্রুত আমাকে সংশোধন করুন, আমাকে আমার অবস্থানের উপর অযথা অটল নয় বরং কৃতজ্ঞতার সহিত মান্যকারী হিসেবে পাবেন। তাঁর এই উচ্চ মানসিকতার কারণে আজ পুরো পৃথিবীতে তাঁর লক্ষ লক্ষ মুরীদ রয়েছে, যারা তাঁর বাণীর উপর মন ও প্রাণ দিয়ে আমল করে থাকে, আল্লাহ পাক মানুষের অন্তরে তাঁর ভালবাসা এমনভাবে গেঁথে দিয়েছেন যে, অনেকে না দেখেই তাঁর মুরীদ হয়ে যায়।\n\n    \tপ্রিয় ইসলামী ভাইয়েরা! আমাদের এই পদ্ধতিটি অবলম্বন করে নেয়া উচিৎ, সংশোধনের ব্যাপারে সর্বদা ওপেন ডোর পলিসি (Open Door Policy) রাখা উচিৎ, অর্থাৎ যে কেউ ছোট হোক বা বড় আমাকে সংশোধন করতে চাইলে তবে তার জন্য দরজা খোলা রাখা উচিৎ, اِنْ شَآءَ الله এর অনেক উপকারীতা হবে, এর বরকতে একে তো আামদের ভুল কম হবে, আচরণ সুন্দর হবে, সংশোধন হতে থাকবে এবং পাশাপাশি এই পদ্ধতির বরকতে মানুষের অন্তরে ভালবাসাও বৃদ্ধি পাবে, সম্মানও বৃদ্ধি পাবে। اِنْ شَآءَ الله আল্লাহ পাক আমাদেরকে আমল করার তৌফিক দান করো।\nاٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "(৪) ফারুকে আযম এবং কুরআনে করীমের প্রতি ভালবাসা",
        "2": "    \tপ্রিয় ইসলামী ভাইয়েরা! হযরত ফারুকে আযম رَضِیَ اللهُ عَنْہُ এর একটি সুন্দর গুণ হলো যে, তিনি কুরআনে করীমের প্রতি অতিশয় ভালবাসা পোষণ করতেন, কুরআনে করীমের তিলাওয়াত প্রবল আগ্রহ ও ভক্তি সহকারে করতেন, অনেকবার তো তিলাওয়াত করার সময় তাঁর অবস্থা পরিবর্তন হয়ে যেতো এবং তিনি খোদাভীতির কারণে অঝোড়ে কান্না করতে থাকতেন। হযরত আব্দুল্লাহ বিন শাদ্দাদ رَضِیَ اللهُ عَنْہُ বলেন: একবার হযরত ওমর ফারুকে আযম رَضِیَ اللهُ عَنْہُ ফজরের নামায পড়াচ্ছিলেন, তিনি সূরা ইউসুফ তিলাওয়াত শুরু করলেন, পড়তে পড়তে তিনি সূরা ইউসুফের ৮৪নং আয়াতে পৌঁছলেন, আল্লাহ পাক ইরশাদ করেন:\nوَ ابْیَضَّتْ عَیْنٰہُ مِنَ الْحُزْنِ فَہُوَ کَظِیْمٌ (۸۴)\n\n\n (পারা ১২, সূরা ইউসুফ, আয়াত ৮৪)         কানযুল ঈমান থেকে অনুবাদ: এবং তার চক্ষুদ্বয় শোকে সাদা হয়ে গেলো। সে রাগ সংবরণ করছিলো।\n    \tযখন হযরত ওমর ফারুকে আযম رَضِیَ اللهُ عَنْہُ এই আয়াতে করীমা পড়লেন তখন তিনি অঝোড়ে কাঁদতে লাগলেন, কাঁদতে রইলেন, কাঁদতে রইলেন, অতঃপর অনেক্ষণ পর রুকু করলেন।\n(কানযুল উম্মাল, ১২তম অংশ, ২৬৪ পৃষ্ঠা, হাদীস ৩৫৮২৮)"
    },
    {
        "1": "কান্নার কারণে নিশ্বাস আটকে গেলো",
        "2": "    \tঅনুরূপভাবে হযরত হাসান رَضِیَ اللهُ عَنْہُ থেকে বর্ণিত: একবার আমীরুল মু’মিনীন হযরত ওমর ফারুকে আযম رَضِیَ اللهُ عَنْہُ সূরা তুর এর ৭ ও ৮নং আয়াতে তিলাওয়াত করলেন:\nاِنَّ عَذَابَ رَبِّکَ  لَوَاقِعٌ ۙ(۷) مَّا لَہٗ  مِنْ  دَافِعٍ ۙ(۸)\n(পারা ২৭, সূরা তুর, আয়াত ৭ ও ৮)              কানযুল ঈমান থেকে অনুবাদ: নিশ্চয় তোমার প্রতিপালকের শাস্তি অবশ্যম্ভাবী; সেটা কেউ দূরীভূত করতে পারবে না।\n\n    \tউক্ত আয়াত পাঠ করে তাঁর উপর খোদাভীতি প্রাধান্য বিস্তার করলো এবং এমন ভাবাবেগের সৃষ্টি হলো, এমন ভাবাবেগের সৃষ্টি হলো যে, কাঁদতে কাঁদতে তাঁর নিশ্বাস আটকে গেলো এবং ২০ দিন পর্যন্ত তিনি رَضِیَ اللهُ عَنْہُ এমন অবস্থাতেই ছিলেন। (কানযুল উম্মাল, ১২তম অংশ, ৬/২৬৪, হাদীস ৩৫৮২৭)\n    \tহে আশিকানে রাসূল! ইনিই হলেন ইসলামের দ্বিতীয় খলিফা, আমীরুল মু’মিনীন হযরত ওমর ফারুকে আযম رَضِیَ اللهُ عَنْہُ...! তাঁর কুরআনে করীমের প্রতি কিরূপ ভালবাসা ছিলো, তিনি কিরূপ ভালবাসা সহকারে, কিরূপ প্রেম সহকারে, কুরআনে করীমের অর্থ ও ব্যাখ্যায় ডুবে, খোদাভীতি সহকারে কুরআনে করীমের তিলাওয়াত করতেন, আমরাও اَلْحَمْدُ لِلّٰه মুসলমান * আমরা একটু আমাদের দিকেও উঁকি দিয়ে দেখি * প্রত্যেকে নিজের ব্যাপারে ভাবি যে, আমার অন্তরে কুরআনে করীমের কতটুকু ভালবাসা রয়েছে? * এটা আমাদের দায়িত্ব যে, আমরা নিজেকে জিজ্ঞাসা করি যে, কতদিন হয়ে গেছে কুরআনে করীম খুলে দেখেছি, * এটা কুরআন, এটা আল্লাহ পাকের পবিত্র বাণী, যা আল্লাহ পাক আমাদের হেদায়তের জন্য অবতীর্ণ করেছেন * এই কুরআন, যা হলো শিফা * এই কুরআন, যা শারীরিক অসুস্থতার জন্যও শিফা * যা বাতেনী রোগের জন্যও শিফা * এই কুরআন যাতে আমাদের প্রতিপালক আমাদের জন্য জীবন পদ্ধতি বর্ণনা করেছেন, আমরা এই কুরআনে করীমকে, এই পবিত্র আল্লাহর কালামকে কতটুকু পড়ি, তা বুঝার কতটুকু চেষ্টা করি। * হায়! আমাদেরও যেনো কুরআন করীমের ভালবাসা নসীব হয়ে যায় * হায়! আমরাও যেনো কুরআনে করীমের তিলাওয়াতকারী হয়ে যাই * হায়! আমরাও যেনো কুরআনে করীমকে বুঝতে পারি * হায়! ফারুকে আযম رَضِیَ اللهُ عَنْہُ এর সদকা যেনো নসীব হয়ে যায় * হায়! আমাদের জীবন যেনো কুরআনে করীমের প্রতিবিম্ব হয়ে যায়।"
    },
    {
        "1": "কুরআন জান্নাতে নিয়ে যাবে",
        "2": "    \tহযরত আব্দুল্লাহ ইবনে মাসউদ رَضِیَ اللهُ عَنْہُ বলেন: নিশ্চয় কুরআনে করীম শাফায়াতকারী এবং এর শাফায়াত কবুলও করা হবে, ব্যস যারা কুরআনকে নিজের ইমাম ও নেতা বানিয়ে নিবে, কুরআনে করীম তাকে জান্নাতে নিয়ে যাবে এবং যে কুরআনে করীমকে পেছনে ফেলে রাখবে, কুরআনে মজীদ তাকে জাহান্নামে নিক্ষেপ করে দিবে।\n(মুসান্নাফে আব্দুর রাজ্জাক, ৩/২২৯, হাদীস ৬০৩০)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "(৫) ফারুকে আযম এবং অধিকহারে আল্লাহর যিকির",
        "2": "    \tপ্রিয় ইসলামী ভাইয়েরা! হযরত ওমর ফারুকে আযম رَضِیَ اللهُ عَنْہُ এর সুন্দর গুণাবলীর মধ্যে রয়েছে যে, তিনি অধিকহারে আল্লাহ পাকের যিকির করতেন। হযরত ইমাম জাফর সাদিক رَضِیَ اللهُ عَنْہُ বলেন: کَانَ اَکْثَرُ کَلَامِ عُمَرَ ا للهُ اَکْبَر অর্থাৎ হযরত ওমর ফারুকে আযম رَضِیَ اللهُ عَنْہُ এর মুখে অধিকাংশ সময়\nا للهُ اَکْبَر! ا للهُ اَکْبَر! যিকির অব্যাহত থাকতো। (রিয়াদ্বুন নাদ্বরাতু, ২য় অংশ, ৩১১ পৃষ্ঠা)"
    },
    {
        "1": "(৬) ফারুকে আযম খোদাভীতির কথা শুনতেন",
        "2": "    \tমুসলমানদের দ্বিতীয় খলিফা হযরত ওমর ফারুকে আযম رَضِیَ اللهُ عَنْہُ এর একটি অতীব সুন্দর গুণ হলো যে, তিনি  অতিশয় খোদভীতি সম্পন্ন ছিলেন * খোদাভীতিতে কান্না করা * অশ্রু প্রবাহিত করা\n* খোদাভীতির কারণে গুনাহ থেকে বিরত থাকা * নেক কাজ করতে থাকা * খোদাভীতির কারণে বান্দার হক পূরণ করা * খোদাভীতির কারণে নিজের আমলের পর্যবেক্ষণ করতে থাকা তাঁর অভ্যাসের অংশ ছিলো * এবং একটি বিশেষ বিষয় হলো তিনি অন্তরে খোদাভীতি বৃদ্ধির জন্য খোদাভীতি সম্বলিত কথা শুনতে থাকতেন। যেমনটি একবার তিনি হযরত কা’বুল আহকার رَضِیَ اللهُ عَنْہُ কে বললেন: হে কা’ব! আমাকে ভয়ের কথা শুনাও! এতে হযরত কা’ব رَضِیَ اللهُ عَنْہُ আরয করলেন: হে আমীরুল মু’মিনীন! যদি আপনি কিয়ামতের দিন ৭০ জন নবীর আমলের সমান নেকী নিয়েও উঠেন, তবে কিয়ামতের অবস্থা দেখে আপনার আমলকে কম মনে করবেন।\n    \tএকথা শুনে হযরত ফারুকে আযম رَضِیَ اللهُ عَنْہُ মাথা নত করে নিলেন (এবং আখিরাতের চিন্তা করতে লাগলেন,) কিছুক্ষণ পর বললেন: হে কা’ব! আরো শুনাও! হযরত কা’ব رَضِیَ اللهُ عَنْہُ বললেন: হে আমীরুল মু’মিনীন! জাহান্নাম  এমন ভয়ঙ্কর যে, যদি জাহান্নাম থেকে ষাঁড়ের নাক পরিমাণ অংশ পূর্বে খুলে দেয়া হয় তবে পশ্চিমে বিদ্যমান মানুষের মগজ গরমের কারণে উত্তপ্ত হয়ে হয়ে যাবে। একথা শুনে হযরত ফারুকে আযম رَضِیَ اللهُ عَنْہُ আবারো মাথা মুবারক নত করে নিলেন (এবং আখিরাতের চিন্তা করতে লাগলেন)। (হিলইয়াতুল আউলিয়া, ৪০৪ পৃষ্ঠা, নাম্বার ৭৫২৯)"
    },
    {
        "1": "হায় আমাদেরও যেনো খোদাভীতি নসীব হয়ে যায়",
        "2": "    \tপ্রিয় ইসলামী ভাইয়েরা! ভাবুন! মুসলমানদের দ্বিতীয় খলিফা, নিশ্চিত জান্নাতি সাহাবী হযরত ওমর ফারুকে আযম رَضِیَ اللهُ عَنْہُ আখিরাতের ভাবনা সম্ভলিত, খোদাভীতি সম্বলিত কথা শ্রবণ করতেন এবং নিজে অনুরোধ করে শুনতেন, এখন আমরা ভাবি! আমরা কি শোনা পছন্দ করি? * আমাদের এখানে মানুষ গান-বাজনা শোনার শৌখিন * কমেডি শোনার শৌখিন * আমরা হাসাহাসির কথা শুনে থাকি * উদাসীনতা বৃদ্ধিকারী কথা শুনে থাকি * অন্তরে মরিচা ধরানোর কথা শুনে থাকি, হায়! আফসোস! * আমাদের সমাজে গীবত খুবই আগ্রহ সহকারে শোনা হয় * নিজের মুসলমান ভাইয়ের দোষত্রুটি শোনাতে মজা লাগে * সারা পৃথিবীর খবর শোনা খুবই পছন্দনীয়। হায়! আমাদের যেনো হযরত ফারুকে আযম رَضِیَ اللهُ عَنْہُ এর ফয়যান নসীব হয়ে যায়! হায়! আমরাও  যেনো * আখিরাতের চিন্তা বিষয়ক কথা শুনি * খোদাভীতির কথা শুনি * নেকী বৃদ্ধির কথা শুনি * নাত শুনি * তিলাওয়াত শুনি * সুন্নাতে ভরা বয়ান শুনি * ইলমে দ্বীনের কথা শুনি * হাদীস শুনি, এর বরকতে اِنْ شَآءَ الله উদাসীনতা দূর হবে, অন্তরের মরিচা দূর হবে, গুনাহের প্রতি ঘৃণা সৃষ্টি হবে, নেকী করার প্রতি আগ্রহ নসীব হবে এবং আল্লাহ পাক চাইলে তবে আমরা নেককার পরহেযগার, উত্তম এবং চরিত্রবান মুসলমান হতে সফল হয়ে যাবো।"
    },
    {
        "1": "ফয়যানে ফারুকে আযম কিতাব পাঠ করে নিন!",
        "2": "    \tপ্রিয় ইসলামী ভাইয়েরা! আমরা এই সংক্ষিপ্ত সময়ে মুসলমানদের দ্বিতীয় খলিফা হযরত ওমর ফারুকে আযম رَضِیَ اللهُ عَنْہُ এর কয়েকটি উত্তম গুণাবলী শোনার সৌভাগ্য অর্জন করেছি, আল্লাহ পাক আমাদেরকে এই পবিত্র গুণাবলী অবলম্বন করার তৌফিক দান করুন! اَلْحَمْدُ لِلّٰه মাকতাবাতুল মদীনা হযরত ফারুকে আযম رَضِیَ اللهُ عَنْہُ এর জীবনীর  উপর একটি কিতাব প্রকাশ করেছে, যার নাম হলো “ফয়যানে ফারুকে আযম”, ২ খন্ড সম্বলিত খুবই সুন্দর একটি কিতাব, এতে হযরত ফারুকে আযম رَضِیَ اللهُ عَنْہُ এর জন্ম থেকে শুরু করে তাঁর শাহাদাত পর্যন্ত বিস্তারিতভাবে তাঁর জীবনী বর্ণনা করা হয়েছে, এই কিতাবটি অবশ্যই সংগ্রহ করুন! নিজেও পড়ুন! পরিবার পরিজন, বন্ধু-বান্ধব এবং পরিচিতিজনদেরও এই কিতাবটি পাঠ করার উৎসাহ প্রদান করুন!\n    \tঅনুরূপভাবে শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর একটি সংক্ষিপ্ত পুস্তিকা হলো “ফারুকে আযমের কারামত”। এটাও খুবই সুন্দর এবং তথ্য বহুল পুস্তিকা, এটাও পাঠ করুন! বরং ঘরে এই পুস্তিকা থেকে দরস দিন! اِنْ شَآءَ الله সাওয়াবও পাবেন এবং অসংখ্য জ্ঞানও অর্জিত হবে। আল্লাহ পাক আমাদেরকে আমল করার তৌফিক নসীব করুন। اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "১১ নং নেক আমলের প্রতি উৎসাহ প্রদান",
        "2": "        প্রিয় ইসলামী ভাইয়েরা! খোদাভীতি ও ইশকে মুস্তফা, আল্লাহর যিকিরের প্রাচুর্য, কুরআনে পাকের প্রতি ভালোবাসা এবং দ্বীনে পরিপক্কতার মত ফারুকী গুণাবলী পেতে আশিকানে-রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং ১২টি দ্বীনি কাজে অংশগ্রহণ করুন। দাওয়াতে ইসলামীর ১২টি দ্বীনি কাজের মধ্যে একটি দ্বীনি‌ কাজ হলো \"নেক আমল\" পুস্তিকা পূরণ করা। যদি এভাবে বলা হয় যে, \"শায়খে তরিক্বত, আমীরে আহলে সুন্নাত\nدَامَتْ بَرَکَاتُہُمُ الْعَالِیَہ উক্ত পুস্তিকায় প্রশ্নোত্তর আকারে যে নেক আমলগুলো দিয়েছেন, তা মূলত খোদাভীতি ও ইশকে মোস্তফা, তাকওয়া ও পরহেজগারী এবং অন্যান্য ফারুকী গুণাবলী অর্জন করার প্রথম ধাপ তবে ভুল হবে না, এই ৭২টি নেক আমলের প্রতি আমল করলে আপনি নিজের মধ্যে একটি স্পষ্ট পরিবর্তন অনুভব করবেন। সেই ৭২টি নেক আমলের মধ্যে একটি হলো নেক আমল নম্বর ১১: রাস্তাঘাটে চলার সময় বা বাস, কার ইত্যাদিতে সফর করার সময় নিজেকে অহেতুক দৃষ্টি থেকে বিরত রেখে আপনি কি আজ দৃষ্টি নত রেখেছেন? এবং অপ্রয়োজনে এদিক সেদিক দেখা থেকে নিজেকে বিরত রেখেছেন? প্রিয় ইসলামী ভাইয়েরা! কুদৃষ্টি মানুষের পাপাচারের মধ্যে লিপ্ত হওয়ার একটি বড় মাধ্যম, লজ্জাশীল মানুষ সর্বদা তার দৃষ্টিকে সংযত রাখে, অতএব, দৃষ্টি সংযত রাখা আমাদের উপর আবশ্যক। এই চোখ হলো আল্লাহ পাক প্রদত্ত অনেক বড় একটি নেয়ামত যার মাধ্যমে আমরা অনেকগুলো নেক কাজ করতে পারি, কিন্তু যদি তাকে শরীয়তের বিধিনিষেধ থেকে মুক্ত করে দেওয়া হয় তবে এটি আমলনামাকে কালো করে দেয়। তাই কুরআন ও হাদীসেও দৃষ্টি সংযত রাখার প্রতি তাগিদ দেওয়া হয়েছে। তাই আমাদের উচিৎ উপরোল্লেখিত নেক আমলের উপর আমল করা এবং নিজের চোখ সংযত রাখা।"
    },
    {
        "1": "নেক আমল বিভাগ",
        "2": "        اَلْحَمْدُ لِلّٰه দাওয়াতে ইসলামীর ৮০ টিরও বেশি বিভাগের মধ্যে একটি বিভাগ হলো “নেক আমল”। শায়খে তরিক্বত, আমীরে আহলে সুন্নাত دَامَتْ بَرَکَاتُہُمُ الْعَالِیَہ 'র ইচ্ছা অনুসারে ইসলামী ভাই, ইসলামী বোন ও জামিয়াতুল মদীনা, মাদ্রাসাতুল মদীনার ছাত্র ও ছাত্রীদেরকে আমলদার হিসেবে গড়ে তুলতে নেক আমলের উপর আমল করার প্রতি উৎসাহ প্রদান করার জন্য “নেক আমল বিভাগ” প্রতিষ্ঠা করা হয়েছে। আমীরে-আহলে-সুন্নাত دَامَتْ بَرَکَاتُہُمُ الْعَالِیَہ বলেছেন: হায়! অন্যান্য ফরয ও সুন্নাত আদায়ের পাশাপাশি সকল ইসলামী ভাই ও ইসলামী বোন যদি নেক আমল পুস্তিকাটি নিজের আমলী জীবনে অন্তর্ভুক্ত করে নিতো এবং দাওয়াতে ইসলামীর সমস্ত যিম্মাদারগণও আপন আপন হালকায় এই (নেক আমলের পুস্তিকা ) প্রচার করেন এবং প্রতিটি মুসলমান তার কবর ও আখেরাত ভালো করার জন্য এই নেক আমলকে নিষ্ঠার সাথে অবলম্বন করে আল্লাহ পাকের দয়া ও অনুগ্রহে জান্নাতুল ফেরদৌসে প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم 'র প্রতিবেশী হওয়ার মহাপুরস্কার অর্জন করতো। আসুন ! আমরাও নেকীর কাজে অগ্রগামী হয়ে অংশ নিই এবং নেক আমলের উপর শুধু নিজে নয় বরং অপর ইসলামী ভাইকেও আমল করার প্রতি উৎসাহ প্রদান করে প্রচুর সাওয়াব অর্জন করি।"
    },
    {
        "1": "শয়ন ও জাগরণের সুন্নাত আদব",
        "2": "    \tপ্রিয় ইসলামী ভাইয়েরা! আসুন! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা “১০১ মাদানী ফুল” থেকে শয়ন ও জাগরণের সুন্নাত ও আদব শুনি: * শয়ন করার আগে বিছানাকে ভালভাবে ঝেড়ে নিন যাতে কোন ক্ষতিকর পোকামাকড় ইত্যাদি থাকলে বের হয়ে যায়, * শয়ন করার আগে এ দোয়াটি পড়ে নিন:\nاَللّٰہُمَّ بِاسْمِكَ اَمُوْتُ وَاَحْیٰ\n           অনুবাদ: হে আল্লাহ্! আমি তোমার নামে মৃত্যুবরণ করছি এবং জীবিত হবো। (অর্থাৎ শয়ন করি ও জাগ্রত হই)। (বুখারী শরীফ, ৪/১৯৬, হাদীস ৬৩২৫) * আসরের পর ঘুমাবেন না স্মরণ শক্তি চলে যাওয়ার সম্ভাবনা রয়েছে। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি আসরের পর ঘুমায় আর তার বিবেক চলে যায়, তবে সে যেন নিজেকে তিরস্কার করে।” (মুসনাদে আবি ইয়ালা, ৪/২৭৮, হাদীস ৪৮৯৭) * দুপুরে কায়লুলা (অর্থাৎ কিছুক্ষণ শয়ন করা) মুস্তাহাব। (আলমগিরী, ৫/৩৭৬) সদরুশ শরীয়া, হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বলেন: যথাসম্ভব এটা ঐ সমস্ত লোকদের জন্য হবে, যারা রাত জেগে ইবাদত করে, নামায আদায় করে, আল্লাহ্ পাকের যিকির করে কিংবা কিতাব পাঠ করে অথবা অধ্যয়নে ব্যস্ত থাকে কেননা, রাত জাগার কারণে যে ক্লান্তি আসে তা দূর হয়ে যাবে। (বাহারে শরীয়ত, ১৬তম অংশ, ৩/৭৯) * দিনের শুরুতে কিংবা মাগরিব ও ইশার মধ্যবর্তী সময়ে ঘুমানো মাকরূহ। (আলমগিরী, ৫/৩৭৬) * পবিত্রাবস্থায় ঘুমানো মুস্তাহাব এবং * কিছুক্ষণ ডান পার্শ্ব হয়ে ডান হাত গালের নিচে রেখে কিবলামুখী হয়ে শয়ন করুন এরপর বাম পার্শ্ব হয়ে শয়ন করুন। (প্রাগুক্ত) * শয়ন করার সময় কবরে শয়ন করার কথা খেয়াল করুন কেননা, সেখানে একা শয়ন করতে হবে আপন আমল ব্যতীত কেউ সঙ্গী হবে না।\n"
    },
    {
        "1": "ঘোষণা",
        "2": "    \tশয়ন ও জাগরণের অবশিষ্ট সুন্নাত ও আদব শেখা শেখানোর হালকায় বর্ণনা করা হবে, অতএব তা জানার জন্য শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]