[
    {
        "1": "নামাযের দ্বীনি ও দুনিয়াবী উপকারীতা",
        "2": "اَلْحَمْدُ لِلّٰهِ رَبِّ الْعٰلَمِیْنَ وَالصَّلٰوۃُ وَالسَّلَامُ عَلٰی خَاتَمِ النَّبِیّٖنط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله     وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله      وَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরূদ শরীফের ফযীলত",
        "2": "      \tহযরত সাহাল বিন সাআদ رَضِیَ اللهُ عَنْہُ থেকে বর্ণিত যে, একদিন রাসূলে পাক صَلَّی اللهُ عَلَیْہِ وَاٰلِہٖ وَسَلَّم বাইরে তাশরীফ নিয়ে এলেন, এই সময় হযরত আবু তালহা আনসারী رَضِیَ اللهُ عَنْہُ সামনে এসে আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমার পিতামাতা আপনার প্রতি উৎসর্গিত হোক, আজ চেহারা মুবারকে খুশির প্রভাব দেখা যাচ্ছে। প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: নিশ্চয় এখন জিব্রাঈল আমীন عَلَیْہِ السَّلَام আমার নিকট এসেছিলেন এবং তিনি আরয করলেন: হে মুহাম্মদ صَلَّی اللهُ عَلَیْہِ وَاٰلِہٖ وَسَلَّم! যে আপনার প্রতি একবার দরূদে পাক পাঠ করবে, আল্লাহ পাক তার আমলনামায় ১০টি নেকী লিখে দিবেন এবং ১০টি গুনাহ মুছে দিবেন আর ১০টি মর্যাদা বৃদ্ধি করে দিবে। (আল ক্বাওলুল বদী’, ১১৮ পৃষ্ঠা)\nউন পর দরূদ জিন কো কাসে বে কাসা কাহে\nউন পর সালাম জিন কো খবর বে খবর কি হে\n(হাদায়িকে বখশিশ, পৃষ্ঠা: ২০৯)\nصَلُّوْا عَلَی الْحَبِیْب!\t       صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n          হে আশিকানে রাসূল! নামায খুবই বরকতময় ইবাদত, নামাযের বরকতে দুনিয়াও সজ্জিত হয় এবং আখিরাতও সজ্জিত হয়ে যায়। আসুন! নামাযের ফযিলত ও উপকারীতা সম্পর্কে শ্রবণ করি:"
    },
    {
        "1": "জমিন থেকে দিনার উত্তোলনকারী নামাযী",
        "2": "হযরত আবু বকর বিন মুফাদ্দাল رَحْمَۃُ اللهِ عَلَیْہِ বলেন: আমি আমার এক রোমান বন্ধুকে ইসলাম গ্রহণের কারণ জিজ্ঞেস করলাম, তখন সে বললো: আামদের দেশে মুসলমানদের সৈন্য বাহিনী আক্রমণ করেছিলো, যুদ্ধ হয়েছিলো, আমাদের কিছু লোক নিহত হলো আর কিছু তাদের। আমি একা তাদের ১০ জন মুসলমানকে বন্দী করেছিলাম। রোম দেশে আমার অনেক বড় ঘর ছিল, আমি তাদের সবাইকে আমার খাদেমদের নিকট সমর্পণ করে দিলাম। তারা তাদেরকে শিখলে বেঁধে খচ্চরের উপর মালামাল তোলার কাজে লাগিয়ে দিলো। একদিন আমি এই বন্দিদের উপর নিযুক্ত একজন খাদেমকে দেখলাম যে, সে একজন বন্দীর কাছ থেকে কিছু নিলো এবং তাকে নামাযের জন্য ছেড়ে দিল, আমি সেই খাদেমকে ধরে মারলাম এবং জিজ্ঞেস করলাম: বলো! তুমি এই বন্দীর কাছ থেকে কি নিয়েছো? তখন সে বললো: সে প্রত্যেক নামাযের সময় আমাকে এক দিনার (অর্থাৎ একটি স্বর্ণমুদ্রা) দেয়। আমি জিজ্ঞেস করলাম: তার কাছে কি দিনার আছে? তখন সে বললো: না, কিন্তু যখন সে নামায শেষ করে, তখন সে তার হাত মাটিতে মেরে তা থেকে একটি দিনার বের করে আমাকে দেয়! (খাদেমের কথা শুনে) আমার আগ্রহ হল যে, আমি এর বাস্তবতা কি তা জানবো। অতএব যখন দ্বিতীয় দিন এলো, তখন আমি সেই খাদেমের ইউনিফরম পরিধান করে তার স্থানে দাঁড়িয়ে গেলাম। যখন যোহরের সময় হল তখন সে আমাকে ইশারা করলো যে, আমাকে নামায পড়তে দাও, বিনিময়ে আমি তোমাকে এক দিনার দিবো। আমি বললাম, ২ দিনারের কম নিবো না। সে বললো: ঠিক আছে। আমি তাকে খুলে দিলাম, সে নামায পড়লো। যখন শেষ করলো তখন আমি দেখলাম যে, সে মাটিতে তার হাত মারলো এবং ২টি নতুন দিনার বের করে আমাকে দিলো। আসরের সময় হলে সে আমাকে প্রথমবারের মতো আমাকে ইশারা করলো। আমি তাকে ইশারা করলাম যে, আমি ৫ দিনারের কম নেব না। সে মেনে নিলো। অতঃপর যখন মাগরিবের সময় হল, তখন যথারীতি আমাকে ইশারা করলো, তখন আমি বললাম: আমি ১০ দিনারের কম নেব না। তিনি আমার কথা মেনে নিলো এবং যখন নামায শেষ করলো, তখন মাটি থেকে ১০ দিনার বের করে আমাকে দিলো, অতঃপর যখন ইশার নামাযের সময় হল, তখন যথারীতি সে আমাকে ইশারা করলো, আমি বললাম: আমি ২০ দিনারের কম নেব না। তখনও সে আমার কথা মেনে নিলো এবং নামায শেষ করে মাটি থেকে ২০ দিনার বের করলো এবং আমার হাতে দিয়ে বললো: তোমার যা চাওয়ার চাও! আমার মাওলা অত্যন্ত ধনী ও উদার, আমি তাঁর কাছে যা চাইবো, তিনি তাই দেবেন। তার এই আচরণ দেখে আমি নিশ্চিত হলাম যে, ইনি ওলী আল্লাহ, আমার উপর তাঁর প্রভাব বিস্তার করলো এবং আমি তাকে শৃঙ্খল থেকে মুক্ত করে দিলাম আর সেই রাত আমি কেঁদে কেঁদে অতিবাহিত করলাম। সকাল হলে আমি তাকে ডেকে সম্মান করলাম এবং তার পছন্দের নতুন পোশাক পরালাম আর যদি সে চায় তবে তাকে আমাদের শহরের একটি সম্মানজনক বাড়িতে বা প্রাসাদে থাকার এবং চাইলে নিজের শহরে চলে যাওয়ার অনুমতি দিলাম। সে তার শহরে যেতে পছন্দ করলো। আমি একটি খচ্চর আনালাম এবং পাথেয় (অর্থাৎ যাতায়াতের খরচ) দিয়ে তাকে নিজেই খচ্চরে বসিয়ে দিলাম। সে আমাকে দোয়া করলো: আল্লাহ তাঁর প্রিয় দ্বীনেই তোমার মৃত্যু দিন। তাঁর এই বাক্য পূর্ণই হয়নি যে, আমার অন্তরে দ্বীন ইসলামের ভালবাসা বাসা বেঁধে নেয়, অতঃপর আমি তার সাথে আমার ১০ জন গোলামকে পাঠালাম। তাদেরকে নির্দেশ দিলাম যে, তাঁকে অত্যন্ত সম্মানের সাথে নিয়ে যাও। অতঃপর তাকে একটি দোয়াত ও কাগজ দিলাম এবং একটি চিহ্ন নির্দিষ্ট করে নিলাম যে, যখন সে নিরাপদে তার স্থানে পৌঁছে যাবে তখন সেই চিহ্নটি লিখে যেন আমার কাছে পাঠিয়ে দেয়। আমাদের আর তাঁর শহরের মধ্যে ৫ দিনের দূরত্ব ছিল। যখন ষষ্ঠ দিন এলো তখন আমার খাদেমরা আমার কাছে এলো, তাদের নিকট চিরকুটও ছিল যাতে তাঁর চিঠি এবং সেই চিহ্নও ছিল। আমি আমার গোলামদের তাড়াতাড়ি আসার কারণ জিজ্ঞাসা করলাম তখন তারা আমাকে বলল যে, আমরা যখন তার সাথে রওনা হলাম, তখন আমরা কোন ক্লান্তি বা পরিশ্রম ছাড়াই মুহুর্তেই সেখানে পৌঁছে গেলাম, কিন্তু ফেরার সময় একই যাত্রা হয়েছিল ৫ দিনে। তাদের একথা শোনার সাথে সাথে আমি পড়লাম: اَشْھَدُ اَنْ لَّا ٓ اِلٰـہَ اِلَّا اللهُ وَاَشْھَدُ اَنَّ مُحَمَّدًا رَّسُوْلُ الله ِوَاَ نَّ دِیْنَ الْاِسْلَامِ حَقٌّ (অনুবাদ: আমি সাক্ষ্য দিচ্ছি যে, আল্লাহ ছাড়া কোন উপাস্য নেই এবং আমি সাক্ষ্য দিচ্ছি যে, হযরত মুহাম্মাদ (صَلَّی اللهُ عَلَیْہِ وَاٰلِہٖ وَسَلَّم) নিশ্চয়ই আল্লাহর রাসূল এবং নিশ্চয় ইসলাম ধর্মই সত্য) তারপর আমি রোম থেকে বের হয়ে মুসলমানদের শহরে এসে গেলাম। (আর রাওদ্বুল ফায়িক, ৯৫-৯৬ পৃষ্ঠা)\n\n"
    },
    {
        "1": "নামায কার উপর ফরয?",
        "2": "হে সৌভাগ্যবান আশিকানে নামায! নামায আমরা গুনাহগারদের জন্য অনেক বড় নেয়ামত * আমার আক্বা আলা হযরত رَحْمَۃُ اللهِ عَلَیْہِ বলেন: পাঁচ ওয়াক্ত নামায আল্লাহ পাকের ঐ মহান নেয়ামত যে, তিনি তাঁর মহান অনুগ্রহে বিশেষ করে আমাদেরকে দান করেছেন, আমাদের আগে কোন জাতি তা পায়নি। (ফাতাওয়ায়ে রযবীয়া, ৫/৪৩) * মনে রাখবেন! প্রত্যেক বিবেকবান প্রাপ্তবয়ষ্ক মুসলমান নর-নারীর উপর প্রতিদিন ৫ ওয়াক্ত নামায পড়া ফরয। এর ফরযিয়্যতকে (অর্থাৎ ফরয হওয়াকে) অস্বীকার করা কুফরী। যে ব্যক্তি ইচ্ছাকৃতভাবে নামায ত্যাগ করে, সে ফাসিক, গুরুতর গুনাহগার এবং জাহান্নামের আযাবের হকদার।\nশত কোটি আফসোস! বর্তমানে অধিকাংশ মুসলমানেরই নামাযের প্রতি মোটেও পরোয়া নেই, আমাদের মসজিদগুলো নামাযী শূন্য দেখা যায়। আল্লাহ পাক নামায ফরয করে নিশ্চয় আমাদের উপর মহান দয়া করেছেন, আমরা সামান্য চেষ্টা করে, নামায পড়লে আল্লাহ পাক আমাদেরকে অনেক বড় সাওয়াব ও প্রতিদান দান করবেন।\n(ফয়যানে নামায, ৮ পৃষ্ঠা)"
    },
    {
        "1": "নামাযের সংক্ষিপ্ত ফযিলত",
        "2": "বিভিন্ন হাদীস ও বর্ণনা অনুসারে * আল্লাহ পাকের সন্তুষ্টির কারণ হল নামায। (তাম্বিহুল গাফেলিন, ১৫৮ পৃষ্ঠা) * প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চোখের শীতলতা হল নামায। (সুনানে কুবরা লিন নাসায়ী, ৮/১৪৯, হাদীস ৮৮৩৬) * আম্বিয়ায়ে কিরামের عَلَیْهِمُ السَّلَام সুন্নাত হল নামায। (তাম্বিহুল গাফেলিন, ১৫৮ পৃষ্ঠা) * নামায অন্ধকার কবরের প্রদীপ। (তাম্বিহুল গাফেলিন, ১৫৮ পৃষ্ঠা) * নামায কবরের আযাব থেকে রক্ষা করে। (আয যাওয়াজির, ১/২৫৫) * নামায কিয়ামতের রোদে ছায়াস্বরূপ। (তাম্বিহুল গাফেলিন, ১৫৮ পৃষ্ঠা) * নামায পুলসিরাতের জন্য সহজতা। (তাম্বিহুল গাফেলিন, ১৫৮ পৃষ্ঠা) * নামায হল নূর। (মুসলিম, ১০৬ পৃষ্ঠা, হাদীস ২২৩) * নামায হল জান্নাতের চাবি। (মুসনাদে ইমাম আহমদ, ৬/১৪৯, হাদীস ১৫০৩৯) * নামায জাহান্নামের আযাব থেকে বাঁচায়। * নামাযের মাধ্যমে রহমত অবতীর্ণ হয়। * আল্লাহ পাক হাশরের দিনে নামাযীর প্রতি খুশি হবেন। * নামায দ্বীনের স্তম্ভ। (শুয়াবুল ঈমান, ৩/৩৯, হাদীস ২৮০৭) * নামাযের মাধ্যমে গুনাহ ক্ষমা হয়। (মুজামু কবীর, ৩/৫৭৭, হাদীস ৬০০২) * নামায দোয়া কবুলের মাধ্যম। (তাম্বিহুল গাফেলিন, ১৫৮ পৃষ্ঠা) * নামায অসুস্থ্যতা থেকে বাঁচায়। * নামাযের মাধ্যমে শরীরের প্রশান্তি লাভ হয়। (তাম্বিহুল গাফেলিন, ১৫৮ পৃষ্ঠা) * নামাযের মাধ্যমে রোজগারে বরকত হয়। (তাম্বিহুল গাফেলিন, ১৫৮ পৃষ্ঠা) * নামায অশ্লীলতা ও মন্দ কাজ থেকে বাঁচায়। * নামায শয়তানের অপছন্দ। (তাম্বিহুল গাফেলিন, ১৫৮ পৃষ্ঠা) * নামায কবরের অন্ধকারে একাকীত্বের সঙ্গী। (তাম্বিহুল গাফেলিন, ১৫৮ পৃষ্ঠা) * নামায নেকীর পাল্লা ভারী করে দেয়। (তাম্বিহুল গাফেলিন, ১৫৮ পৃষ্ঠা) * নামায মুমিনের মেরাজ। (মিরাতুল মাফাতিহ, ১/১১৩, ১ম হাদীসের পাদটিকা) * সময়মত নামায পড়া সকল আমলের চেয়ে উত্তম। (তাম্বিহুল গাফেলিন, ১৫৮ পৃষ্ঠা) * নামাযীর জন্য সবচেয়ে বড় নেয়ামত হল যে, সে কেয়ামতের দিন আল্লাহ পাকের সাথে সাক্ষাত করবে। (ফয়যানে নামায, ১০-১১ পৃষ্ঠা)"
    },
    {
        "1": "নামাযের কয়েকটি গুরুত্বপূর্ণ বৈশিষ্ট",
        "2": "প্রিয় ইসলামী ভাইয়েরা! নামাযে আল্লাহ পাক অসংখ্য বিশেষত্ব রেখেছেন। যেমন;\n\n\n(১) নামায হল সর্বোত্তম সাহায্যকারী\nসকল দুঃখ, কষ্ট, অভাব, বেকারত্ব মোটকথা সকল প্রকার বিপদে নামায সর্বোত্তম সাহায্যকারী। আল্লাহ পাক কুরআনে করীমে ইরশাদ করেন:\n\nوَ اسْتَعِیْنُوْا بِالصَّبْرِ وَ الصَّلٰوۃِ ؕ\n(পারা ১, বাকারা, আয়াত ৪৫)                   কানযুল ঈমান থেকে অনুবাদ:  এবং ধৈর্য ও নামাযের মাধ্যমে সাহায্য প্রার্থনা করো।\n\nسُبْحٰنَ الله! জানা গেল; আমাদের কোন বিপদ আসলে, কোন ধরনের সমস্যা হলে, আমরা যেন নামায পড়ি, এর মাধ্যমে সাহায্য চাই, তবে اِنْ شَآءَ الله অদৃশ্য থেকে সাহায্য আসবে এবং সমস্যা দূর হবে।\n যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে ক্ষুধা আগমন করতো\nহযরত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ এই আয়াতে মোবারাকার পাদটীকায় লিখেন: নামায মানুষকে দুনিয়ার প্রতি অনাসক্ত করে আল্লাহ পাকের প্রতি মনযোগী করে দেয়, তাই এর বরকতে দুনিয়াবী কষ্টসমূহ অন্তর থেকে ভুলিয়ে দেয়া হয়। “তাফসীরে আযীযির লিখক” এই স্থানে বর্ণনা করেন: নবী করীম صَلَّی اللهُ عَلَیْہِ وَاٰلِہٖ وَسَلَّم এর ঘরে যখন আহার থাকতো না এবং রাতে কোন কিছু খেতেন না এবং ক্ষুধা প্রাধান্য লাভ করতো তখন নবী করীম صَلَّی اللهُ عَلَیْہِ وَاٰلِہٖ وَسَلَّم মসজিদে তাশরীফ নিয়ে এসে নামাযে মশগুল হয়ে যেতেন।\n(তাফসীরে নঈমী, ১ম পারা, সূরা বাকারা, ৪৬নং আয়াতের পাদটীকা, ১/৩৪৯)"
    },
    {
        "1": "যখন সন্তানের মৃত্যুর সংবাদ পেলেন",
        "2": "হযরত ইবনে আব্বাস رَضِیَ اللهُ عَنْہُ এর সন্তানের সন্তান ছিলো, তিনি তাকে খুবই ভালবাসতেন, একবার হল কি যে, তাঁর এই প্রিয় ছেলের ইন্তিকাল হয়ে গেলো, যখন হযরত আব্দুল্লাহ ইবনে আব্বাস رَضِیَ اللهُ عَنْہُ সংবাদ পেলেন যে, তার ছেলে মারা গেছে, তখন তিনি এই সংবাদ শুনে নামাযে লিপ্ত হয়ে গেলেন আর তা এতো দীর্ঘায়িত করলেন যে, তাঁর ছেলেকে গোসলও দেয়া হল আর কাফনও পরিধান করানো হয়ে গেলো, এমনকি লোকেরা তাকে দাফন করে যখন ফিরে আসলো, তখন তিনি সালাম ফিরালেন। লোকেরা এর কারণ জিজ্ঞাসা করলে তিনি বললেন: আমি এই সন্তানকে খুবই ভালোবাসতাম, আমি তার বিচ্ছেদ বেদনা সহ্য করতে পারতাম না, তাই নামাযে লিপ্ত হয়ে এই বেদনা ভুলে গেলাম।\n(তাফসীরে নঈমী, ১/২৯৯-৩০০)"
    },
    {
        "1": "সন্তানকে পুলিশ ছেড়ে দিলো",
        "2": "প্রসিদ্ধ ওলী আল্লাহ হযরত সারী সাকতী رَحْمَۃُ اللهِ عَلَیْہِ এর বরকতময় খেদমতে তাঁর এক প্রতিবেশী মহিলা উপস্থিত হয়ে আরয করলো: রাতে আমার সন্তানকে পুলিশ ধরে নিয়ে গেছে, সম্ভবত তারা তাকে নির্যাতন করছে, দয়া করুন! আমার সন্তানের জন্য সুপারিশ করুন অথবা কাউকে আমার সাথে প্রেরণ করুন। প্রতিবেশী মহিলার আবেদন শুনে তিনি দাঁড়িয়ে বিনয় ও একাগ্রতার সহিত নামাযে লিপ্ত হয়ে গেলেন। যখন অনেক্ষণ হয়ে গেল, তখন সেই মহিলা বললো: হে আবুল হাসান! তাড়াতাড়ি করুন! এমন যেন না হয়, বিচারক আমার সন্তানকে জেল খানায় পাঠিয়ে দেয়! তিনি নামাযে লিপ্ত রইলেন, অতঃপর সালাম ফিরানোর পর বললেন: “হে আল্লাহ পাকের বান্দিনী! আমি তোমার সমস্যারই তো সমাধান করছি।” তখনো এই কথাবার্তাই চলছিলো, সেই প্রতিবেশী মহিলার খাদেমা এলো এবং বললো: বিবি সাহেবা! ঘরে চলুন! আপনার সন্তান ঘরে ফিরে এসেছে। (উয়ুনূল হিকায়াত, ১৬৪ পৃষ্ঠা)"
    },
    {
        "1": "আমাকে নামাযের মাধ্যমে প্রশান্তি দান করো!",
        "2": "হে আশিকানে রাসূল! যখন কোন বিপদ আসে বা ক্ষতির সম্মুখীন হন অথবা কোন চরম পরিস্থিতির সম্মুখীন হন তখন দ্রুত নামাযের সহায়তা নেয়া উচিৎ, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم গুরুত্বপূর্ণ পরিস্থিতির সম্মুখীন হলে নামাযে লিপ্ত হয়ে যেতেন, কেননা নামায সকল যিকির ও দোয়ার সমষ্টি (অর্থাৎ পরিপূর্ণতা প্রদানকারী), এর বরকতে দুঃখ কষ্টে প্রশান্তি অর্জিত হয়, এই কারণেই হুযুর صَلَّی اللهُ عَلَیْہِ وَاٰلِہٖ وَسَلَّم হযরত সায়্যিদুনা বিলাল رَضِیَ اللهُ عَنْہُ কে ইরশাদ করতেন: “হে বিলাল! আমাকে নামাযের মাধ্যমে প্রশান্তি দান করো” (অর্থাৎ হে বিলাল! আযান দাও, যাতে আমি নামাযে মগ্ন হই এবং আমি প্রশান্তি লাভ করি)।\n (মুজামুল কবীর, ৩/৫৯৮, হাদীস ৬০৯১)\nহযরত আব্দুল্লাহ ইবনে মাসউদ رَضِیَ اللهُ عَنْہُ বলেন: যখন তোমরা আসমান হতে কোন (গর্জন ইত্যাদির ভয়ংকর) আওয়াজ শুনবে তখন নামাযের প্রতি মনোযোগী হয়ে যাও। (শরহে বুখারী লি ইবনে বাত্তাল, ৩/২৬) “মাবসুত” কিতাবে বর্ণিত রয়েছে: যখন অন্ধকার ছেয়ে যাবে বা প্রচন্ড বাতাস বইতে থাকবে তখন নামায পড়া উত্তম, হযরত আব্দুল্লাহ ইবনে আব্বাস رَضِیَ اللهُ عَنْہُمَا এর ব্যাপারে বর্ণিত রয়েছে: বসরায় ভূমিকম্প আসে তখন তিনি رَضِیَ اللهُ عَنْہُمَا নামায পড়লেন। (মিরকাতুল মাফাতীহ, ৩/৫৪১, ১৪৯১নং হাদীসের পাদটীকা)"
    },
    {
        "1": "নামায হলো অনন্য চিকিৎসা",
        "2": "প্রিয় ইসলামী ভাইয়েরা! নামাযের বৈশিষ্টের মধ্যে একটি গুরুত্বপূর্ণ বৈশিষ্ট এটাও যে, নামায হলো অনন্য চিকিৎসা। হযরত সায়্যিদুনা আবু হুরায়রা رَضِیَ اللهُ عَنْہُ বর্ণনা করেন: এক বার আমি নামায আদায় করে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নিকট বসে গেলাম, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: তোমার কি পেট ব্যথা করছে? আমি আরয করলাম: জ্বি হ্যাঁ! ইরশাদ করলেন: قُمْ فَصَلِّ، فَاِنَّ فِىْ الصَّلَاةِ شِفَآءً অথার্ৎ “দাঁড়াও আর নামায পড়ো, কেননা নামাযের মধ্যে আরোগ্য রয়েছে।” (ইবনে মাজাহ, ৫৬০, হাদীস: ৩৪৫৮)\nسُبْحٰنَ الله! প্রিয় ইসলামী ভাইয়েরা! জানা গেল; নামাযে আরোগ্য রয়েছে! কোন কোন রোগের আরোগ্য রয়েছে? اِنْ شَآءَ الله প্রত্যেকটি রোগের আরোগ্য রয়েছে, মাথা ব্যাথা হোক বা পেটের সমস্যা, পাকস্থলি খারাপ হোক বা হৃদ রোগ, আল্লাহ না করুন ক্যান্সার হোক বা হার্টফেল, নামায পড়েন, নামাযের মাধ্যমে আল্লাহ পাক থেকে আরোগ্য প্রার্থনা করুন, আল্লাহ পাক চাইলে اِنْ شَآءَ الله আরোগ্য নসীব হবে।"
    },
    {
        "1": "নামায এবং রোগের শিফা",
        "2": "প্রিয় ইসলামী ভাইয়েরা! ডাক্তারী গবেষনা অনুযায়ী নামাযে অসংখ্য শারীরিক রোগের চিকিৎসা বিদ্যমান। যেমন; (১) নামায অন্তর, পাকস্থলী এবং অন্ত্র ইত্যাদি রোগের আরোগ্য দান করে (২) নামায ব্যথার অনুভূতিকে ভূলিয়ে দেয় বা কমিয়ে দেয় (৩) নামায হল উত্তম ব্যায়াম, কেননা এতে কিয়াম (দাঁড়ানো) রুকু এবং সিজদা ইত্যাদি দ্বারা শরীরের অধিকাংশ জোড়া সচল থাকে (৪) সর্দি-কাশি রোগীর জন্য দীর্ঘ সিজদা করা উপকারী (৫) সিজদা দ্বারা বন্ধ নাক খুলে যায়। (ফয়যানে নামায, ২৮ পৃষ্ঠা) (৬) অন্ত্রে জমা হওয়া অপ্রয়োজনীয় বস্তু সমূহকে নড়াচড়ার মাধ্যমে বের করতে সিজদা যথেষ্ট ভূমিকা রাখে (৭) নামাযের দ্বারা মন-মানসিকতা ভালো থাকে এবং রাগের আগুনকে নিবারণ হয় (৮) নামায রিযিক আনয়ন করে (৯) স্বাস্থ্য ভাল রাখে (১০) কষ্ট দূর করে (১১) রোগ দূর করে (১২) মনোবল বৃদ্ধি করে (১৩) খুশির মাধ্যম হয় (১৪) অলসতা দূর করে (১৫) বক্ষ প্রসারিত হয় (১৬) অন্তরকে সতেজ করে (১৭) অন্তর আলোকিত করে (১৮) চেহারা উজ্জ্বল হয় (১৯) বরকত আনয়ন করে (২০) দয়াময় আল্লাহ পাকের নিকটবর্তী করে দেয় এবং (২১) শয়তানকে দূরে তাড়িয়ে দেয়। (ফয়যুল কদীর, ৪/৬৮৯, ৬১৫৪ হাদীসের পাদটিকা)\nমনে রাখবেন! এই উপকারীতা সমূহ ঐ অবস্থায় অর্জিত হবে, যখন সঠিক পদ্ধতিতে একনিষ্টতার সাথে নামায আদায় করা হবে।"
    },
    {
        "1": "(৩) নামায চরিত্রের উন্নতি ঘটায়",
        "2": "প্রিয় ইসলামী ভাইয়েরা! নামাযের একটি গুরুত্বপূর্ণ বৈশিষ্ট্য এটাও যে, নামাযের মাধ্যমে শুধু শারীরিক রোগই নয় বরং রূহানী রোগেরও আরোগ্য রয়েছে, নামায আমাদের আচরণ, নৈতিকতা, কথাবার্তা, আচার আচরণের প্রতি ইতিবাচক প্রভাব বিস্তার করে, যার কারণে আমরা সমাজের একজন অনন্য ব্যক্তি হতে সফল হতে পারি। প্রসিদ্ধ মুফাসসীরে কোরআন, হাকিমুল উম্মত, মুফতি আহমদ ইয়ার খান নাঈমী رَحْمَۃُ اللهِ عَلَیْہِ বলেন: * নামায বিপদের সর্বোত্তম প্রতিকার এবং * রহতম অর্জনের সর্বোত্তম মাধ্যম * নামাযের মাধ্যমে শরীরের পরিচ্ছন্নতা * পোশাকের পবিত্রতা * নৈকিত পরিচ্ছন্নতা * আখিরাতের প্রতি ভালবাসা * দুনিয়ার প্রতি উদাসীনতা * আল্লাহর ভালবাসা অর্জিত হয়, তবে শর্ত হল একাগ্রতার সহিত আদায় করা।\nতিনি আরও বলেন: যেমন বিভিন্ন ওষুধের বিভিন্ন প্রভাব রয়ে়ছে, তেমনি নামাযে এমন প্রভাব রয়েছে যে, তা খারাপ ও অন্যায় থেকে রক্ষা করে এবং পাহাড়ের বাতাস যেমন স্বাস্থ্যের জন্য উপকারী, তেমনি মসজিদের বাতাসও ঈমানের জন্য উপকারী। নামাযে বিশেষ বিষয় হলো, তা মানুষের ধ্যানকে ঘুরিয়ে দেয় অর্থাৎ দুনিয়া থেকে একেবারে উদাসীন করে আল্লাহ পাকের দিকে মনযোগী করে দেয়, যার ফলে মানুষ দুনিয়ার দুঃখ ভুলে যায় এবং অবসর হয়ে এমন সুখী হয় যে, অতঃপর অন্তরে বিপদের তেমন অনুভুতি হয় না।\n(তাফসীরে নাঈমী, পারা ২, সূরা বাকারা, ১৫৩নং আয়াতের পাদটীকা, ২/৮২)"
    },
    {
        "1": "চরিত্রের উপর নামাযের ইতিবাচক প্রভাব",
        "2": "প্রিয় ইসলামী ভাইয়েরা! নামাযের সাইকোজিক্যালও অনেক উপকারীতা রয়েছে। আল্লাহ পাকের রহমতে * নামায মাইন্ড চেঞ্জারও এবং * লাইফ চেঞ্জারও * নামায আপাদমস্তক, মন, মনন এবং চিন্তার উপর ইতিবাচক প্রভাব প্রদান করে * নামায হল আপাদমস্তক শিষ্টাচার এবং শিষ্টাচার মানুষকে সফলতা পর্যন্ত নিয়ে যায় * নামায আপাদমস্তক বিনয় আর বিনয় মানুষকে অনন্য উচ্চতায় পৌঁছে দেয় * নামায মানুষকে কর্তব্যপরায়ণ বানায় * নামাযের সময়গুলো নির্দিষ্ট, ফজর, যোহর, আসর, মাগরিব, ইশা সবগুলো নামাযের বিশেষ সময় রয়েছে, নির্দিষ্ট সময়ে জামাআতে নামায পড়ার অভ্যাস করাতে মানুষ সময়ের নিয়মানুবর্তিতাকারী হয়ে যায় * নামায হল একটি মুরাকাবা, নামাযী নামাযে সকল কাজকর্ম ছেড়ে, সমস্তু চিন্তাভাবনার সাথে সম্পর্ক ছিন্ন করে আপন প্রতিপালকের দরবারে উপস্থিত হয়, নিজের সম্পূর্ণ মনোযোগ আল্লাহ পাকের রহমত ও অনুগ্রহের দিকে দেওয়ার চেষ্টা করে, এর বরকতে ওভার থিংকিং অর্থাৎ অহেতুক চিন্তাভাবনা থেকে মুক্তি লাভ করে এবং মানুষে চিন্তাভাবনা পরিছন্ন হয়ে যায়। * আর নামাযের একটি বিশেষ বৈশিষ্ট হল যে, নামায একটি প্রতিরক্ষামূলক আবরণ। আপনারা জেনে থাকবেন; ঔষধ দুই ধরনের হয়ে থাকে, একটি হল সাধারণ ঔষধ, যা রোগীর ভেতর থেকে রোগকে দূর করে এবং একটি হল ভ্যাকসিন, এটি রোগকে দূর করে এবং এর পাশাপাশি পরবর্তীতে রোগকে কাছে আসতেও বাধা দেয়, নামাযও এমনই, নামায আমাদের ভেতর থেকে বাতেনী রোগগুলো ধ্বংস করে দেয় এবং এর পাশাপাশি ভবিষ্যতে গুনাহ ও রোগবালাইকে আমাদের কাছেও আসতে বাধা দেয়। আল্লাহ পাক কুরআনে পাকে ইরশাদ করেন:\n\nاِنَّ الصَّلٰوۃَ تَنْہٰی عَنِ الْفَحْشَآءِ وَ الْمُنْکَرِ ؕ\n(পারা ২১, আনকাবুত, আয়াত ৪৫)                       কানযুল ঈমান থেকে অনুবাদ: নিশ্চয় নামায অশ্লীল ও মন্দ কাজ থেকে বিরত রাখে।\n\nএগুলোই নামাযের সবচেয়ে গুরুত্বপূর্ণ বৈশিষ্ট্য। নামাযের ৬টি শর্ত, ৭টি ফরয, ৩০টি ওয়াজিব এবং প্রায় ৯৬টি সুন্নাত রয়েছে, এছাড়াও আরো অনেক বাতেনী আদবও রয়েছে, যদি আমরা এই সকল বিষয়ের প্রতি দৃষ্টি রেখে উত্তম পদ্ধতিতে নামায পড়ি তবে নামায আমাদের চরিত্রকে সংশোধন করবে এবং এর পাশাপাশি আমাদেরকে ভবিষ্যতের নেতিবাচক বিষয়, নেতিবাচক চিন্তা এবং নেতিবাচক অভ্যাস থেকে রক্ষাও করবে।"
    },
    {
        "1": "নামায চুরি থেকে রক্ষা করবে",
        "2": "একবার এক সাহাবী رَضِیَ اللهُ عَنْہُ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হয়ে আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! অমুক ব্যক্তি রাতে তো নামায পড়ে, যখন সকাল হয় চুরি করে। ইরশাদ করলেন: অতিশীঘ্রই তার নামায তাকে চুরি করা থেকে বিরত রাখবে।\n(মুসনাদে আহমদ, ৪/৬৫৮, হাদীস ১০০৩০)\nপ্রিয় ইসলামী ভাইয়েরা! * নামায হলো সর্বোত্তম সাহায্যকারী * নামাযে আরোগ্য রয়েছে * নামায মন্দ থেকে বিরত রাখে * নামায চরিত্রে উন্নতি ঘটায় এবং নৈতিকতাকে সুন্দর করে। অতএব সত্যিকারে নিয়্যত করে নিন যে, আজকের পর আমাদের কোনো নামাযই কাযা হবে না, প্রতিদিন পাঁচ ওয়াক্ত নামায মসজিদে জামাআত সহকারে আদায় করবো।\nاِنْ شَآءَ الله"
    },
    {
        "1": "ফয়যানে নামায কোর্সের উৎসাহ",
        "2": "প্রিয় ইসলামী ভাইয়েরা! আমাদের নামায পড়তে হবে, অবশ্যই পড়তেই হবে কিন্তু এটাও মনে রাখতে হবে যে, নামায যেন ভুল না পড়ি, সঠিকভাবেই যেন পড়ি, এতে মোটেও অলসতা করা উচিত নয়, সম্ভবত পৃথিবীর কোনো গুরুত্বপূর্ণ কাজ নেই, যা শেখা ছাড়াই করা হয়, প্রতিটি কাজেরই ট্রেনিং নিতে হয়, অতঃপর করা হয়, এমনকি আমরা ছোটবেলায় সাইকেল চালানোও শিখেছিলাম, এরপরই চালিয়েছি, কিন্তু আফসোস! বড় একটি সংখ্যা এমন রয়েছে, যারা নামায শেখেইনি, ব্যস দেখে দেখে পড়া শুরু করে দিয়েছে এবং আজ পর্যন্ত এভাবেই পড়তে রয়েছে।\nমনে রাখবেন! নামায়ের প্রয়োজনীয় বিধান ও মাসআলা জানা প্রত্যেক মুসলমানের জন্য ফরজ। অতএব যেসব ইসলামী ভাইয়েরা এখনো পর্যন্ত রীতিমতো নামায শেখেনি, তাদের উচিত প্রথম সুযোগেই নামাযের প্রয়োজনীয় বিধান ও মাসআলা শিখে নেয়া! اَلْحَمْدُ لِلّٰه দাওয়াতে ইসলামী হলো মসজিদ ভরা সংগঠন, দাওয়াতে ইসলামী আমাদেরকে অযু, গোসল, নামায এবং দ্বীনের গুরুত্বপূর্ণ বিষয়গুলোও শেখায় এবং এর উপর আমল করারও শিক্ষা দেয়। নামায শিখার জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশে সম্পৃক্ত হয়ে যান! * আশিকানে রাসূলের সাথে মাদানী কাফেলায় সফর করুন! * প্রাপ্তবয়ষ্কদের মাদরাসাতুল মদীনায় ভর্তি হোন! * ফরয উলুম কোর্স করে নিন! * অথবা অন্তত ৭ দিনের ফয়যানে নামায কোর্স তো করেই নিন! اَلْحَمْدُ لِلّٰه দাওয়াতে ইসলামীর বিভাগ: মাদানী কোর্সের অধীনে নামাযের বিশুদ্ধ পদ্ধতি শেখানোর জন্য মাঝেমাঝে আন্তর্জাতিক মাদানী মারকায ফয়যানে মদীনা করাচি সহ বিভিন্ন স্থানে ৭ দিনের ফয়যানে নামায কোর্স করানো হয়ে থাকে, এছাড়াও উম্মতে মুসলিমার সহজতার জন্য দাওয়াতে ইসলামীর বিভাগ ফয়যান অনলাইন একাডেমীর অধীনে ফয়যানে নামায কোর্স অনলাইনেও করানো হয়। এই কোর্সে ভর্তি হোন! اِنْ شَآءَ الله ইলমে দ্বীনের ভান্ডার নসীব হবে * প্রতিদিন অন্তত ২টি দরস দেয়ার নিয়তের পাশাপাশি ফয়যানে নামায কিতাব থেকে মসজিদ দরস এবং ৭ মিনিট চৌক দরস দিন, এতে মানুষের অন্তরে পাঁচ ওয়াক্ত নামাযের গুরুত্ব ও ভালবাসা বৃদ্ধি পাবে এবং নামায পড়ার প্রেরণাও সৃষ্টি হবে * শায়খে তরীকত, আমীরে আহলে সুন্নাত, হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর অনন্য কিতাব হলো: নামাযের আহকাম। এ কিতাবে অযুর পদ্ধতি, গোসলের পদ্ধতি, নামাযের পদ্ধতি, মুসাফিরের নামায, কাযা নামাযের পদ্ধতি এবং জানাযার নামাযের পদ্ধতি লেখা রয়েছে, এই সকল জ্ঞান অর্জন করার জন্য নামাযের আহকাম কিনে অধ্যয়ন করুন।"
    },
    {
        "1": "অন্যদের নামাযের দাওয়াত দিন!",
        "2": "প্রিয় ইসলামী ভাইয়েরা! আমরা নিজেরাতো اِنْ شَآءَ الله নামায পড়বোই পড়বো, এর পাশাপাশি নিজের পরিবারের সদস্যদেরকে, বন্ধু-বান্ধবদেরকে, প্রতিবেশীদেরকে, মহল্লাবাসীদেরকে, অফিসে, দোকানের সহকর্মীদেরকেও নামাযের দাওয়াত দিয়ে নামাযী বানানোর চেষ্টা করতে হবে। اِنْ شَآءَ الله (সুনানে নাসায়ি, ৮০২ পৃষ্ঠা, হাদীস ৫০১৮)"
    },
    {
        "1": "নেক আমল নাম্বার ৩ এর উৎসাহ",
        "2": "প্রিয় ইসলামী ভাইয়েরা! দাওয়াতে ইসলামী হলো মসজিদ ভরা সংগঠন এবং চায় যে, যে কোনভাবে উম্মতে মুসলিমার শিশুরা যেন সঠিক নামাযী হয়ে যায়। আসুন! আমরা সবাই মিলেমিশে এই নেক কাজে দাওয়াতে ইসলামীকে সহায়তা করি, নিজেও জামাআত সহকারে নিয়মিত নামায পড়ি আর অপরকেও নামাযী বানানোর কার্যক্রমকে গতিময় করি, যখনই জামাআত সহকারে নামাযের জন্য মসজিদে যাবো আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রদত্ত ৭২টি নেক আমলের মধ্যে ৩ নম্বর নেক আমলের উপর আমল করার নিয়্যতে অপরকে জামাআত সহকারে নামাযের উৎসাহ দিয়ে সাথে নিয়ে যাই। নেক আমল নাম্বার ৩: আপনি কি আজ ঘর, বাজার, মার্কেট ইত্যাদি যেখানেই ছিলেন, সেখানে নামাযের সময়ে নামায পড়ার পূর্বে নামাযের দাওয়াত দিয়েছেন? (যদি পাঁচ ওয়াক্ত নামাযে যেকোন একজনকে নিজের সাথে মসজিদে নিয়ে যাওয়ার সৌভাগ্য হতো!) যদি আমাদের মধ্যে প্রত্যেকে নামাযী ইসলামী ভাই নেক আমল নাম্বার ৩ এর উপর আমলকারী হয়ে যায় তবে সেই দিন দূরে নয় যে, যখন আমাদের মসজিদে নামাযীর বাহার এসে যাবে। اِنْ شَآءَ الله\n"
    },
    {
        "1": "জামেয়াতুল মদীনা অনলাইন",
        "2": "প্রিয় ইসলামী ভাইয়েরা! اَلْحَمْدُ لِلّٰه আশিকানে রাসূলের দ্বীনি সংগঠন দাওয়াতে ইসলামী ৮০টিরও বেশি বিভাগে দ্বীনের সেবায় নিয়োজিত রয়েছে, যার মধ্যে একটি বিভাগ “জামেয়াতুল মদীনা অনলাইন”ও রয়েছে, اَلْحَمْدُ لِلّٰه জামেয়াতুল মদীনা অনলাইনের অধিনেও বিভিন্ন কোর্স শুরু হয়ে গেছে, এই কোর্সগুলো কী কী, আসুন! এই কোর্সগুলোর কিছু ঝলক শুনি: * পবিত্রতা কোর্স * নামায কোর্স * আকাঈদ ও ফিকাহ কোর্স * ফয়যানে যাকাত কোর্স * দরসে নিজামী অনলাইন * ফয়যানে বাহারে শরীয়ত কোর্স * ফয়যানে ফরয উলূম কোর্স * ফয়যানে তাফসীর কোর্স * কাফন ও দাফন কোর্স * ফয়যানে তাফসীরে সীরাতুল জিনান কোর্স * ফয়যানে রমযান কোর্স * কুরবানি কোর্স ইত্যাদি।\nপ্রতিটি কোর্সের সময়কাল এবং সময়সীমা ভিন্ন, এই কোর্সগুলোতে ভর্তির পদ্ধতি দাওয়াতে ইসলামীর ওয়েবসাইটে www.dawateislami.net দেওয়া আছে।\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد"
    },
    {
        "1": "ডান হাতে লেনদেনের মাদানী ফুল",
        "2": "প্রিয় ইসলামী ভাইয়েরা! আসুন! ডান হাতে লেনদেনের ব্যাপারে কিছু মাদানী ফুল শোনার সৌভাগ্য অর্জন করি। প্রথমেই প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم এর ১টি বাণী লক্ষ্য করুন: তোমাদের মধ্যে প্রত্যেকে ডান হাতে খাবে এবং ডান হাতে পান করবে আর ডান হাতে নিবে ও ডান হাতে দিবে, কারণ শয়তান বাম হাত দিয়ে খায় এবং বাম হাতে পান করে, বাম হাতে দেয় এবং বাম হাতে নেয়। (ইবনে মাজাহ, ৪/১২, হাদীস ৩২৬৬) * ডান দিকে নেক লক্ষণ রয়েছে, কেননা এটি জান্নাতীদের দিক। (ফয়যুল কদীর, ৫/২৬৩, হাদীস: ৬৯৯৫) * ডান হাতে খাওয়া-দাওয়া করা সুন্নাত। (খাবারের আদব, ১৩০ পৃষ্ঠা) * নেকী লিখক ফেরেশতা ডান দিকে থাকে, এই কারণে এই দিকটি উত্তম। (মিরআতুল মানাজীহ, ১/২৮৭) * মাওলানা মুহাম্মদ সরদার আহমদ কাদেরী চিশতী رَحْمَۃُ اللهِ عَلَیْہِ বলেন: গ্রহণ এবং প্রদানের ক্ষেত্রে ডান হাত ব্যবহার করো, এই অভ্যাসটি এমন পরিপক্ক হওয়া উচিত যে, কাল কিয়ামতের দিন যখন আমলনামা প্রদান করা হবে তখন এই অভ্যাস অনুযায়ী ডান হাতে সামনে অগ্রসর হয় তবে সফল হয়ে যাবে। (হায়াতে মুহাদ্দিসে আযম, ৩৭৪ পৃষ্ঠা)"
    },
    {
        "1": "ঘোষণা",
        "2": "      \tডান হাতে লেনদেনের অবশিষ্ট মাদানী ফুল তরবিয়্যতে হালকায় বর্ণনা করা হবে, অতএব তা জানার জন্য তরবিয়্যতি হালকায় অবশ্যই অংশগ্রহন করুন।\nصَلُّوْا عَلَی الْحَبِیْب! \t صَلَّی اللهُ عَلٰی مُحَمَّد\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد"
    },
    {
        "1": "সাপ্তাহিক ইজতিমার হালকার শিডিউল ১লা আগস্ট ২০২৪ইং",
        "2": "(১) সুন্নাত ও আদব শেখা: ৫ মিনিট, (২) দোয়া শেখা: ৫ মিনিট,\n(৩) পর্যালোচনা: ৫ মিনিট। মোট সময়কাল- ১৫ মিনিট।\n"
    },
    {
        "1": "ডান হাতে লেনদেনের অবশিষ্ট সুন্নাত ও আদব",
        "2": "          * ইসলামে ডান হাতকে বরকতময় বলে গণ্য করা হয়েছে যে, কিয়ামতের দিন নেকীর আমল নামা ও এই হাতে থাকবে। (মিরাতুল মানাজীহ, ১/২৮৭) * হযরত আয়েশা সিদ্দিকা رَضِیَ اللهُ عَنْہَا বলেন: প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم তাঁর সকল কাজে ডান দিক থেকে শুরু করা পছন্দ করতেন। (বুখারী, ১/৮১, হাদীস ১৬৮) * ডান হাতে খাবার খান, বাম হাতে খাওয়া, পান করা, দেয়া, নেয়া শয়তানের পদ্ধতি। (খাবারের ইসলামী পদ্ধতি, ৮ পৃষ্ঠা) * কাউকে পানি পান করানোর সময় জগ ডান হাতে থাকে আর গ্লাস বাম হাতে এবং বাম হাতেই গ্লাস অপরকে দেয়া হয়, কারো কাছ থেকে জগ ও গ্লাস উভয়টি নেয়ার সময় আমরা উভয় হাতে একত্রে নিয়ে নিই অথচ এই পদ্ধতিটি ভুল, প্রথমে ডান হাতে জগ নিন এবং অতঃপর জগটি বাম হাতে নিয়ে নিয়ে যাতে ডান হাত খালি হয়ে যায় আর এবার ডান হাতে গ্লাসটি নিন।\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n"
    },
    {
        "1": "ঘরে দ্বীনি পরিবেশ বানানোর দোয়া",
        "2": "          দা’ওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী “ঘরে দ্বীনি পরিবেশ বানানোর দোয়া” মুখস্ত করানো হবে। দোয়াটি হলো:\nرَبَّنَا ہَبْ لَنَا مِنْ اَزْوَاجِنَا وَ ذُرِّیّٰتِنَا قُرَّۃَ اَعْیُنٍ وَّ اجْعَلْنَا لِلْمُتَّقِیْنَ اِمَامًا (۷۴)\nকানযুল ঈমান থেকে অনুবাদ: হে আমাদের প্রতিপালক! আমাদেরকে দান করো আমাদের স্ত্রীগণ এবং আমাদের সন্তান সন্ততি থেকে চোখের শীতলতা, আর আমাদেরকে মুত্তাকীদের আদর্শ বানাও।\n(পারা: ১৯, সূরা: ফোরকান, আয়াত: ৭৪) (মাদানী পাঞ্জেসূরা, ২৪৪ পৃষ্ঠা)\n(প্রত্যেক নামাযের পর এই দোয়াটি পূর্বে ও পরে দরূদ শরীফ সহকারে একবার পাঠ করে নিন)\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n২.  যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়) করবো।\n\n৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি? ৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার ।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত করার চেষ্টা কি করেছি?\n\n\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে নেয়। اٰمِـيـن بِجا هِ النَّبِىِّ الْاَمِيْن صَـلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!      \t صَلَّی اللهُ عَلٰی مُحَمَّد"
    }
]