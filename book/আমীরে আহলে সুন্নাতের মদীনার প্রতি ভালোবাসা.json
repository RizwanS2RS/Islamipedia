[
    {
        "1": "আমীরে আহলে সুন্নাতের মদীনার প্রতি ভালোবাসা",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টির জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "    প্রিয় নবী রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ’র মহান বাণী\nمَنْ صَلّٰی عَلَیَّ مِاءَۃً کَتَبَ اللهُ بَیْنَ عَیْنَیْہِ بَرَاءَ ۃً مِّنَ النِّفَاقِ وَبَرَاءَۃً مِّنَ النَّارِ وَاَسْکَنَہُ اللهُ یَوْمَ الْقِیَامَۃِ مَعَ الشُّہَدَاءِ\n    অর্থাৎ, যে ব্যক্তি আমার উপর এক শত (১০০) বার দরুদ শরীফ পড়বে আল্লাহ পাক তার দুই চোখের মাঝখানে লিখে দেবেন যে, এই ব্যক্তি নিফাক ও জাহান্নামের আগুন থেকে মুক্ত এবং তাকে কিয়ামতের দিন শহীদদের সাথে রাখবেন। (মু’জামু আওসাত,  ৫/ ২৫২, হাদীস৭৩৩৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "বয়ান শুনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "মুবাল্লিগ কে দেখাও ইবাদত",
        "2": "    আমাদের আকা ও মাওলা, প্রিয় নবী رَحْمَۃُ اللهِ عَلَیْہِ ’র চাচাতো ভাই, মহান সাহাবীয়ে রাসূল, সুলতানুল মুফাসসিরীন, সায়্যিদুনা আব্দুল্লাহ ইবনে আব্বাস رَضِیَ اللهُ عَنْہُ বলেন: اَلنَّظَرُ إِلَى الرَّجُلِ مِنْ أَهْلِ السُّنَّةِ الَّذِي يَدْعُو إِلَى السُّنَّةِ، وَيَنْهَى عَنِ الْبِدْعَةِ عِبَادَةٌ অর্থাৎ সহীহুল আক্বীদা সুন্নী যে সুন্নাতের তাবলীগ (প্রচার) করে এবং বিদআত হতে বাধা প্রদান করে, ঐ সুন্নাতের মুবাল্লিগকে দেখা ইবাদত। (আল-ইবানাহ, ১/৩৪৩)\n    প্রিয় ইসলামী ভাইয়েরা! বর্তমান যুগ ফিতনায় পরিপূর্ণ যুগ, দিন যতোই যাচ্ছে নতুন নতুন ফিতনা মাথাচাড়া দিয়ে উঠছে কিন্তু আল্লাহ পাকের দয়ায় তিনি তাঁর প্রিয় মাহবূব صَلَّی اللهُ عَلَیْہِ وَاٰلِہٖ وَسَلَّم ’র উম্মতকে সহায় সম্বলহীন ছেড়ে দেননি, প্রতিটি যুগে ঊলামায়ে কেরাম, আউলিয়ায়ে ‘ইযাম সুন্নাতের প্রচার ও ফিতনার শিকড় উপড়ে ফেলার কাজ করে আসছেন।\n     ফিতনায় ভরপুর বর্তমান যুগেও এমন আশিকানে রাসূল ওলামা আছেন যারা সুন্নাতের প্রচারে কর্মরত, ঐ সকল আশিকানে রাসূল ওলামার তালিকায় যদি একটু নজর বুলানো হয় তবে সবার আগে খুব সুন্দর, মিষ্টি এক চেহারা কল্পনায় ভেসে উঠবে, ঐ মহান বুযুর্গের চেহারা যিনি এই ফিতনায় পরিপূর্ণ যুগে সারা দুনিয়া জুড়ে সুন্নাতের বার্তা সবার মাঝে ছড়িয়ে দিয়েছেন, লাখো লাখো মানুষকে সুন্নাতের জীবন্ত প্রতিচ্ছবি বানিয়ে দিয়েছেন, লাখো তরুণ যুবার মুখে দাঁড়ি রাখিয়েছেন, লাখো মানুষের শিরে আমামা (পাগড়ী) শরীফের তাজ সাজিয়ে দিয়েছেন, যার নেকীর দাওয়াতের বরকতে কোটি কোটি গুনাহগার বান্দা তাওবা করেছে, লাখো বান্দা নামাযী হয়েছে, হাজারো কাফির কলমা পড়ে ঈমানের নূরে আলোকিত হয়েছে।\n    কে এই মহান সম্মানিত ব্যক্তি? কোটি কোটি হৃদয়ের স্পন্দন, কোটি কোটি নয়নের আলো, আলিমে বা-আমল, সালফে সালিহীনের প্রতিচ্ছবি, মুবাল্লিগে ইসলাম, উম্মতের রাহবার, মাহীয়ে বিদআত (তথা বিদআতের মূলোৎপাটনকারী), হামীয়ে সুন্নাত (তথা সর্বস্তরে সুন্নাতের প্রচারক), পীরে তরিকত, রাহবারে শরীয়ত, আশিকে মাহে রিসালাত (আশিকে রাসুল), সাহাবা ও আহলে বায়তের আশিক, আউলিয়ায়ে উম্মতের প্রেমিক, আশিকে আলা হযরত, আমীরে আহলে সুন্নাত, হযরত আল্লামা মাওলানা, আবু বিলাল মুহাম্মাদ ইলইয়াস আত্তার কাদেরী, রযবী যিয়ায়ী دَامَتْ بَرَکَاتُہُمُ الْعَالِیَہ।\n    এ কথা সর্বজন বিদিত যে আজকের যুগে এতো বিশাল পরিসরে কুরআন ও সুন্নাতের খিদমত তিনি করেছেন এবং করে যাচ্ছেন, এই যুগে এমন খিদমত সম্ভবত আর কারো পক্ষে করা সম্ভব হয়নি।\n\n    এখন, একটু ভেবে দেখুন! সাহাবীয়ে রাসূল হযরত আব্দুল্লাহ বিন আব্বাস رَضِیَ اللهُ عَنْہُ ইরশাদ করেন: যে সুন্নাতের দিকে আহবান করে এবং বিদআত হতে বাধা প্রদান করে, ঐ সুন্নী সহীহুল আকীদা ব্যক্তিকে দেখা ইবাদত। এইদিকে বর্তমান যুগে আমরা যদি চোখ বুলাই তবে এই যুগে সুন্নাতের খিদমতকারীদের তালিকায় সবার আগে শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র পবিত্র সত্তা নজরে পড়ে। আমরা জানতে পারলাম। বর্তমান যুগে আমীরে আহলে সুন্নাত دَامَتْ بَرَکَاتُہُمُ الْعَالِیَہ এমন হাস্তী- হযরত আব্দুল্লাহ বিন আব্বাস رَضِیَ اللهُ عَنْہُ ’র ফরমান অনুযায়ী যার পবিত্র মুখাবয়বের দীদার দর্শন করা ইবাদত।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "আমীরে আহলে সুন্নাতের সংক্ষিপ্ত পরিচিতি",
        "2": "    * শায়খে তরিকত, আমীরে আহলে সুন্নাত, দাওয়াতে ইসলামীর প্রতিষ্ঠাতা, হযরত আল্লামা মাওলানা, আবু বিলাল মুহাম্মাদ ইলইয়াস আত্তার কাদেরী, রযবী, যিয়ায়ী دَامَتْ بَرَکَاتُہُمُ الْعَالِیَہ সৌভাগ্যময় জন্ম ২৬ই রমযানুল মুবারক ১৩৩৯ হিজরী মোতাবেক ১২ জুলাই ১৯৫০ ইংরেজি, রোজ বুধবার পাকিস্তানের বিখ্যাত শহর করাচিতে মাগরিবের ওয়াক্তের কিছুক্ষণ পূর্বে হয়।\n    * তাঁর কুনিয়্যাত বা উপনাম হলো আবু বিলাল এবং তাখাল্লুস বা ছদ্মনাম (অর্থাৎ কবিতায় আসল নামের বদলে ব্যবহৃত অন্য নাম) হলো আত্তার। আমীরে আহলে সুন্নাত دَامَتْ بَرَکَاتُہُمُ الْعَالِیَہ শৈশব থেকেই সরল প্রকৃতির অধিকারী ছিলেন, মহল্লার লোকজন যারা তাঁকে শৈশব থেকে চিনতেন, তাদের কথা হলো ছোটোবেলায় যদি কেউ তাঁকে বকাঝকা করতো অথবা মারতো তো এর প্রতিউত্তরে তিনি প্রতিশোধমূলক পদক্ষেপ নিতেন না বরঞ্চ নীরবতা অবলম্বন করতেন এবং ধৈর্য ধারণ করতেন, আমরা তাঁর ছোটোবেলায়ও তাঁকে কাউকে কখনো মন্দ বলতে অথবা কারো সাথে ঝগড়া ফ্যাসাদ করতে দেখিনি।\n    * আমীরে আহলে সুন্নাত যৌবনেই ইলমে দ্বীনের পরিচ্ছদে সজ্জিত হয়ে গিয়েছিলেন। তিনি জ্ঞান অর্জনের মাধ্যমগুলো থেকে কিতাব অধ্যয়ন করা ও ওলামায়ে কিরামের স্বংস্পর্শে থাকাকে বেছে নিয়েছিলেন। তারই ধারাবাহিকতায় তিনি অনবরত ২২ বছর মুফতীয়ে আ’জম পাকিস্তান হযরত আল্লামা মুফতী ওয়াক্বার উদ্দীন কাদেরী রযবী رَحْمَۃُ اللهِ عَلَیْہِ বরকতময় স্বংস্পর্শে থাকার সৌভাগ্য লাভ করেছিলেন। * মুফতী ওয়াক্বার উদ্দীন رَحْمَۃُ اللهِ عَلَیْہِ আমীরে আহলে সুন্নাত دَامَتْ بَرَکَاتُہُمُ الْعَالِیَہ কে তাঁর খিলাফত ও ইজাযত দান করেও ধন্য করেছেন। * মুফতী ওয়াক্বার উদ্দীন رَحْمَۃُ اللهِ عَلَیْہِ ব্যতীত বুখারী শরীফের ব্যাখ্যাকার মুফতী শরীফুল হক আমজাদী\nرَحْمَۃُ اللهِ عَلَیْہِ ও তাঁকে চার সিলসিলা (কাদেরীয়া, চিশতিয়া, ক্বশবন্দিয়া, সোহরাওয়ারদিয়া) ’র খিলাফত দান করেন। ১৯৮১ সালের সেপ্টেম্বর মাসে আমীরে আহলে সুন্নাত دَامَتْ بَرَکَاتُہُمُ الْعَالِیَہ আশিকানে রাসূলের বিশ্বব্যাপী দ্বীনী সংগঠন দা’ওয়াতে ইসলামীর সূচনা করেন, যদিওবা তিনি আগে থেকেই নেকীর দাওয়াত দিতেন কিন্তু যখন দা’ওয়াতে ইসলামীর বিধিবদ্ধ যাত্রা আরম্ভ হলো, ঐ সময় থেকে আমীরে আহলে সুন্নাত دَامَتْ بَرَکَاتُہُمُ الْعَالِیَہ নিয়ম- কানুন সহকারে নেকীর দাওয়াত দেওয়ার কার্যক্রম শুরু করেন। * আমীরে আহলে সুন্নাত دَامَتْ بَرَکَاتُہُمُ الْعَالِیَہ এই মাদানী উদ্দেশ্যকে আত্মস্থ করেছেন যে “আমাকে নিজের ও সারা দুনিয়ার মানুষের সংশোধনের চেষ্টা করতে হবে” তারপর এই মাদানী উদ্দেশ্যকে সাথে নিয়ে  দিন কিংবা রাত যাই হোক কোনো কিছুর ভয় না করে নিরন্তর প্রচেষ্টা চালিয়ে গেছেন আর চালিয়ে গেছেন, শেষ পর্যন্ত আল্লাহ পাকের দয়ায়, তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم ’র নজরে করমে, আউলিয়ায়ে কিরামের رَحِمَہُمُ الله ফয়য ও বরকতে দা’ওয়াতে ইসলামীর দ্বীনী বার্তা সারা দুনিয়ায় পৌঁছে গেছে।\n* শুরুর দিকে আমীরে আহলে সুন্নাত دَامَتْ بَرَکَاتُہُمُ الْعَالِیَہ বহু কষ্ট স্বীকার করেছেন, তাঁর চলার পথে বহু বাধা এসে দাঁড়িয়েছিলো, কিছু অজ্ঞ লোকেরা নেকীর দাওয়াতের এই দ্বীনী কাজকে مَعَاذَ الله থামিয়ে দেওয়ার হীন প্রচেষ্টা চালিয়েছিলো কিন্তু তিনি থেমে যাননি, বরং আল্লাহ র রহমতের পানে দৃষ্টি নিবদ্ধ রেখে সম্মুখ হতে সম্মুখে অগ্রসর হতে লাগলেন। * তিনি দূর দূরান্তে সফর করতেন। * এক দিনেই অনেকগুলো বয়ান করতেন। মসজিদ হতে মসজিদে, গ্রাম হতে গ্রামে, শহর হতে শহরে তাশরীফ নিয়ে যেতেন। * সবাইকে নেকীর দাওয়াত দিতেন। * কোথাও কেউ মারা গেলে মুসলমানদের প্রতি সমবেদনা, অন্তর খুশি এবং কল্যাণকামিতার স্পৃহার বহিঃপ্রকাশ স্বরূপ নিজের হাতে মায়্যিতকে গোসল দিতেন, কাফনের কাপড় পরাতেন, জানাযা নামায পড়াতেন, * শোক কিংবা আনন্দ যে কোনো উপলক্ষ্যে মুসলমানদের এভাবে অন্তর খুশি করতেন যে তারাও নেকির দাওয়াতের প্রচার ও প্রসারের জন্য তাঁর সহগামী হয়ে যেতেন।\n    এইভাবে তিনি দৃঢ়তার সাথে নেকীর দাওয়াত দিতে রইলেন, তাঁর নিরন্তর প্রচেষ্টার পরিণতিতে * যারা বেনামাযী ছিলো তারা নামযী হয়ে গেলো বরং মসজিদের ইমাম বনে গেলো * কুদৃষ্টি যে দিতো সে লজ্জাশীল হয়ে গেলো * মা বাবার অবাধ্য সন্তান বা-আদব হয়ে গেলো * চোর ডাকাত এলো, তাওবা করলো, চুরি ডাকাতি ছেড়ে সমাজের সম্মানিত মানুষে পরিণত হলো * হিংসার আগুনে জ্বলতে থাকা লোক শোকরগুজার ও অন্যের কল্যাণকামী বনে গেলো * সিনেমা, নাটকের অনুরক্ত ব্যক্তি নাতে মুস্তাফার পাঠক হয়ে গেলো * দুনিয়ার নষ্টামিতে ভরপুর প্রেমে মাতোয়ারা লোক প্রিয় মুস্তাফা, মক্কী মাদানী আক্বা, হুযুর\nصَلَّی اللهُ عَلَیْہِ وَاٰلِہٖ وَسَلَّم বাবরি চুলের দিওয়ানা হলো * ধন সম্পত্তির পেছনে দৌড়াতে থাকা ব্যক্তি, আল্লাহ র রেযামন্দির আকাঙ্ক্ষী হয়ে গেলো,\n* শরাবি এসে তাওবা করে পুত পবিত্র মানুষে পরিণত হলো। * গাফিল এসে ইবাদতগুজার বান্দা হয়ে গেলো। * পথহারারা সরল পথের দিশা পেলো * হাজারো কাফির ইসলামের নিয়ামত নসীব হলো- এইভাবে একজন দুজন করে আসতে থাকলো, নেকীর দাওয়ার এই সফরে তাঁর সাথে জুড়তে লাগলো, ধীরে ধীরে এই কাফেলা প্রস্তুত হলো আর اَلْحَمْدُ لِلّٰه নেকীর দাওয়াতের এই দ্বীনী পয়গাম বিশ্ব ব্যাপী পৌঁছে গেলো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "আমীরে আহলে সুন্নাতের মদীনার প্রতি ভালোবাসা",
        "2": "    হে আশিকানে রাসুল! শাইখে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ অগণিত উন্নত গুণাবলী ও পূর্ণতার অধিকারী * তিনি মুত্তাক্বীও * পরহেজগারও * ধৈর্যশীলও * তাঁর মাঝে আল্লাহ ভীতিও আছে * তাঁর তাওয়াক্কুলও অতুলনীয় * ইখলাস ও সচ্চরিত্রের ক্ষেত্রেও তার তুলনা তিনিই * একইভাবে সুন্নাতের প্রতি ভালোবাসা * আখিরাতের চিন্তা * দুনিয়াবর্জন ও অল্প তুষ্টি * যিকরুল্লাহ’র অভ্যাস ইত্যাদি অসংখ্য যাহিরী (প্রকাশ্য) ও বাতিনী (অপ্রকাশ্য)  গুণাবলীতে তাঁর পবিত্র জীবনী লোকোজ্জ্বল হয়ে আছে।\n     এসকল উন্নত গুণাবলীর মধ্য হতে আমীরে আহলে সুন্নাত\nدَامَتْ بَرَکَاتُہُمُ الْعَالِیَہ ’র আরো একটি খুবই পবিত্র গুণ হলো ইশকে মদীনা বা মদীনার প্রতি ভালোবাসা।\n    হোক মদীনার স্মরণ কিংবা মদীনার চিন্তা, হোক মদীনার স্মৃতিচারণ কিংবা মদীনার আকুতি, হোক মদীনার আগ্রহ কিংবা মদীনার বিরহ এক কথায় মদীনার প্রতি ভালোবাসার যতোগুলো ধরণ আছে, এই সকল ধরণ ও দিক আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র পবিত্র সত্তার মাঝে পাওয়া যায়।"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ ও",
        "2": "    কেবল তাঁর মদীনার স্মরণের দিকে তাকান, শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র অনন্যতা হলো তিনি কথায় কথায় মদীনার স্মরণ করেন * কোনো বয়ান করলে তাতে মদীনার স্মরণ থাকে * দরস দিলে তাতে মদীনার স্মরণ * মাদানী মুযাকারায় মদীনার স্মরণ * লিখনী ও রচনাবলীতে মদীনার স্মরণ মোটকথা আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র পবিত্র জীবনের এমন কোনো উপলক্ষ নেই যাতে কোনো না কোনো উপায়ে মদীনার স্মরণ দেখতে পাওয়া না যায়।\n    আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র অনন্য বৈশিষ্ট্য হলো তিনি মদীনার স্মরণ এমন অনন্য পদ্ধতিতে করেন যে আশিকদের অন্তর খুশি হয়ে যায়।"
    },
    {
        "1": "মদীনার সাথে নিসবতের বাহার",
        "2": "    শায়খে  তরিকত আমীরে আহলে সুন্নাত একটি পুস্তিকার নাম পানি সম্পর্কিত গুরুত্বপূর্ণ তথ্যাবলী এই পুস্তিকায় তিনি এক জায়গায় মুস্তা’মাল বা ব্যবহৃত (উদাহরপণস্বরূপ অযুর জন্য ব্যবহৃত পানি) পানির ৫টি অবস্থা লেখার কথা ছিলো, এই জায়গায় আমীর আহলে সুন্নাত دَامَتْ بَرَکَاتُہُمُ الْعَالِیَہ শিরোনাম দিলেন এইভাবে “মদীনার مَدِیْنَہ পাঁচটি হরফের নিসবতে (সম্পর্ক রেখে) পানি মুস্তা’মাল (ব্যবহৃত) হওয়ার পাঁচটি অবস্থা”\n    سُبْحَانَ الله প্রিয় ইসলামী ভাইয়েরে! দেখুন কতইনা সুন্দর উপায় ! আলোচনা হচ্ছে মুস্তা’মাল (ব্যবহৃত) পানি নিয়ে, এর সাথে মদীনা মুনোওয়ারার দূরতম সম্পর্কও নেই, কিন্তু একজন আশিকে মদীনা তো এমন আশিকে মদীনা, কলম চলুক কিংবা কোনো লেখালেখির কাজ চলুক কিন্তু এতে মদীনার স্মরণ আসবে না আশিকে মদীনা কীভাবে মেনে নেবেন? তাই জন্য তিনি লিখলেন “মদীনার مَدِیْنَہ পাঁচটি হরফের নিসবতে (সম্পর্ক রেখে) পানি মুস্তা’মাল (ব্যবহৃত) হওয়ার পাঁচটি অবস্থা”। মূল লক্ষ্যও পূরণ হলো, মদীনার স্মরণও হলো, আর মদীনার সাথে নিসবতের বরকতও হাসিল হলো।\n    এ কেবল একটি উপলক্ষ নয়, আমীরে আহলে সুন্নাত\nدَامَتْ بَرَکَاتُہُمُ الْعَالِیَہ ’র কিতাব ও পুস্তিকায় এই বিষয়টা আপনারা অনেক বেশি দেখতে পাবেন যে তাঁর লেখায় নিসবতের রূহানী ফয়েয অবশ্যই শামিল করেন, কোথাও গাউসে পাক ও খাজা বাবার নিসবত, কোথাও ইমাম আহমদ রযার নিসবত, কোথাওবা সাহাবা ও আহলে বায়তের নিসবত, আমীরে আহলে সুন্নাতের রচনাবলীতে অনেক জায়গা এমন আছে যেখানে তিনি মদীনা শরীফ, জান্নাতুল বাক্বী, মুওয়াজাহাহ শরীফের নিসবতকে অন্তর্ভূক্ত করেছেন। যেমন ঘরে আসা যাওয়ার সুন্নাত ও আদব নিয়ে লেখার শিরোনাম এইভাবে রাখলেন মদীনার হাজেরী مدینے کی حاضری ’র ১২ হরফের নিসবতে (সাথে সম্পর্ক রেখে) ঘরে আসা যাওয়ার ১২টি মাদানী ফুল। এক জায়গায় লিখেছেন মদীনা مَدِیْنَہ র পাঁচটি হরফের নিসবতে ঈসালে সাওয়াবের ৫টি মাদানী ফুল।\n    মোটকথা আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র লেখনীতে এই বিষয়ের খুব আধিক্য দেখা যায় যে তিনি মদীনা শরীফের স্মরণ বেশি করে করেন এবং মদীনার সাথে নিসবতের ফয়েয ও বরকত হাত ভরে নেন।"
    },
    {
        "1": "আমীরে আহলে সুন্নাতের কবিতা ও মদীনার স্মরণ",
        "2": "    اَلْحَمْدُ لِلّٰه শাইখে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ উচ্চ পর্যায়ের নাতে মুস্তাফার কবি, তাঁর নাত-কবিতার সংকলন “ওয়াসায়িলে বখশীশ এবং ওয়াসায়িলে ফিরদাউস” মাকতাবাতুল মদীনা হতে প্রকাশিত হয়েছে। আমীরে আহলে সুন্নাত دَامَتْ بَرَکَاتُہُمُ الْعَالِیَہ কবিতার রূপে বেশি বেশি করে মদীনার স্মরণ করেন। আমীরে আহলে সুন্নাত دَامَتْ بَرَکَاتُہُمُ الْعَالِیَہ লেখা কালাম পড়ে দেখুন, আপনি কবিতার ছত্রে ছত্রে মদীনার স্মরণ ও আলোচনা দেখতে পাবেন। তাঁর এক কালামে মদীনার স্মরণ করতে গিয়ে লেখেন\n\nমদীনা, মদীনা, হামারা মদীনা    \t  হামেঁ জান ও দিল সে পিয়ারা মদীনা\nসুহানা, সুহানা দিল আরা মদীনা      \t  দীওয়ানঁ কী আঁখোঁ কা তারা মদীনা\nহার আশিকে মুস্তাফা কেহ রাহা হে   হামেঁ তো হে জান্নাত সে পিয়ারা মদীনা\nইয়ে রঙ্গীঁ ফাযায়েঁ, ইয়ে মহকীঁ হাওয়ায়েঁ   মু’আত্তার মু’আম্বার হে সারা মদীনা\nমদীনে কে জলওয়োঁ কে কুরবান জাউঁ     খুদা নে হে কেয়সা সাঁওয়ারা মদীনা\nখুদা গর কিয়ামত মেঁ ফরমায়ে মাঁগোঁ \t  পুকারেঁঙ্গে দীওয়ানে পিয়ারা মদীনা।\n\n    আল্লাহ পাক আমাদেরও বেশি থেকে বেশি মদীনার যিকির তথা মদীনার স্মরণ করার ঔফিক নসীক করুক।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "আমীরে আহলে সুন্নাত এবং মদীনার ধ্যান (তাসাউরে মদীনা)",
        "2": "    ইশকে মদীনা বা মদীনার প্রেম সম্পর্কিত আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র একটি বিশেষ বৈশিষ্ট্য হলো তাসাউরে মদীনা বা মদীনার ধ্যান। সেই সৌভাগ্যবান ইসলামী ভাইয়েরা যারা বাৎসরিক আন্তর্জাতিক সুন্নাতে ভরা ইজতিমায় অংশগ্রহণের সৌভাগ্য অর্জন করেছেন, হয়তো তাদের মনে থাকবে যে লক্ষ লক্ষ আশিকানে রাসূল জমায়েত হতেন, আর আমীরে আহলে সুন্নাত دَامَتْ بَرَکَاتُہُمُ الْعَالِیَہ মদীনার আশিকদের তাসাউরে মদীনা বা মদীনার ধ্যান করাতেন।"
    },
    {
        "1": "তাসাউরে মদীনার পবিত্র রীতি",
        "2": "    আমীরে আহলে সুন্নাত নিজেও চোখ বন্ধ করে ফেলতেন\n* আশিকানে রাসুলকেও চোখ বন্ধ করার জন্য বলে দেওয়া হতো\n* এই পর্যায়ে ধ্যানে আর ধ্যানেই মদীনার পানে সফরে রওনা দেওয়া হয় * ধ্যানে আর ধ্যানেই মদীনা মুনাওয়ারার অলি গলিতে পৌঁছানো হয়। * ধ্যানে আর ধ্যানেই মসজিদে নববী শরীফের হাজেরী দেওয়া হয় * ধ্যানে আর ধ্যানেই সবুজ গম্বুজের দীদার দর্শন হয় * মুওয়াজাহাহ শরীফেও হাজেরী দেওয়া হয় * এই তাসাউরে মদীনা চলাকালে আশিকানে মদীনার অন্তরে বিরহ ও কোমলতার অবস্থা সৃষ্টি হতো। * শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র পবিত্র চোখ হতে অশ্রুর ধারা প্রবাহিত হতো * মদীনার আশিকদেরও চোখে অশ্রুর ধারা বইতো, এমনিভাবে পুরো ইজতিমায় আশ্চর্য এক বিরহপূর্ণ, ব্যথায় ভরা পরিবেশ সৃষ্টি হতো।\n صَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র প্রথমবার মদীনায় হাজেরী",
        "2": "    প্রিয় ইসলামী ভাইয়েরা!, اَلْحَمْدُ لِلّٰه শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ শৈশব হতেই একই সাথে আশিকে মদীনা ও আশিকে রাসুল। তিনি এক যুগ ধরে মদীনা মুনোওয়ারার বিরহ বেদনায় ছটপট করছিলেন কিন্তু মদীনায় হাজির হবার কোনো উপায় দেখা যাচ্ছিলো না, শেষে ১৪০০ হিজরি মোতাবেক ১৯৮০ সালে যখন তাঁর পবিত্র বয়স প্রায় ৩০ বছর হচ্ছিলো, আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রথম বারের মতো মদীনায় হাজেরী দেবার অনুমতি পেলেন ...\n    اَللهُ اَكْبَرُ এক মহান আশিকে মদীনা যিনি এক যুগ ধরে মদীনায় হাজেরী দেবার জন্য ব্যকুল হয়ে ছিলেন, তাঁর ডাক পড়লো মদীনায়, ব্যস, এখন এই অবস্থা দাঁড়ালো  যে আগে থেকেই  ধিকি ধিকি করে জ্বলত থাকা ইশকে মুস্তাফা صَلَّی اللهُ عَلَیْہِ وَاٰلِہٖ وَسَلَّم ’র আগুন আরো বহু গুনে বেড়ে গেলো, মন প্রাণ অস্থির আর অশ্রুর ধারা যেনো আর থামার নাম নেয় না। মদীনায় সফরের সময় আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র বিরহ ভারাক্রান্ত হৃদয়ের অবস্থা কেমন ছিলো? তার কিছু নমুনা তাঁর কাব্যে এভাবে প্রকাশ করেছেন\nমুঝ কো দর পেশ হে ফির মুবারক সফর  কাফিলা ফির মদীনে কা তয়য়ার হে\nনেকীয়োঁ কা নেহীঁ কোয়ী তোশা ফাকত\t মেরী ঝোলী মেঁ আশকোঁ কা ইক হার হে\nকোয়ী সাজদোঁ কী সওগাত হে না কোয়ী    যুহুদ ও তাকওয়া মেরে পাস সরকা হে\nচল পড়া হো মদীনে কি জানিব মগর      \t হায় সর পর গুনাহোঁ কা আম্বার হে।\n\nসীমাহীন স্নেহের সাথে মাথায় দয়া ভরা হাত বুলিয়ে তুলে বসালেন আর ইরশাদ করলেন বাবা, তুমি মদীনা মুনোওয়ারা থেকে যাচ্ছো না, (বরং) আসছো।\n    আমীরে আহলে সুন্নাত বলেন ঐ সময় আমার ওয়ালীয়ে কামিল, পীর ও মুরশীদ رَحْمَۃُ اللهِ عَلَیْہِ ’র এই কথার অর্থ আমি বুঝতে পারিনি, কারণ দৃশত আমি যাচ্ছিলাম আর মুশীদ বলছিলেন তুমি যাচ্ছো না, আসছো। কিন্তু এখন খুব ভালো করে এই কথার রহস্য আমি উপলব্ধি করেছি। কারণ, এ ছিলো মুরশীদের কারামত আর আমার সুধারণা হলো যে মুরশীদ আমার ভবিষ্যৎ দেখতে পেয়েছিলেন। اَلْحَمْدُ لِلّٰه সরকারে মদীনা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র অনুগ্রহে, মুরশীদের সদকায়, পবিত্র মদীনায় এতো বার হাজেরী নসীব হয়েছে যে আমার স্মরণে নেই যে আমি কতো বার মদীনায় সফর করেছি। এইগুলো সব অনুগ্রহের ব্যাপার।\nরহে হার সাল মেরা আনা জানা\nবাকীয়ে পাক হো আখির ঠিকানা, ইয়া রাসূলাল্লাহ।\nআল ওয়াদা’ তাজেদারে মদীনা: বিদায়, হে মদীনার তাজেদার\n    প্রিয় ইসলামী ভাইয়েরা! ১৪০০ হিজরিতে যখন আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রথম বার মদীনা মনোওয়ারায় হাজির হলেন, ঐ সময়ে মদীনা মনোওয়ারা থেকে ফিরে আসার সময় তাঁর মনের অবস্থা কেমন ছিলো, তার কিছু ছবি আমীরে আহলে সুন্নাত دَامَتْ بَرَکَاتُہُمُ الْعَالِیَہ তার কাব্যে এভাবে ফুটিয়ে তুলেছেন।\nআহ! আব ওয়াকতে রুখসত হে আয়া,        আল ওয়াদা’ তাজেদারে মদীনা!\nসদমায়ে হিরর ক্যায়সে সহূঙ্গা, \t      আল ওয়াদা’ তাজেদারে মদীনা!\nকূয়ে জানাঁ কী রঙ্গীঁ ফাযাও,  \t      এয় মু’আত্তার মু’আম্বার হাওয়াও,\n লো সালাম আখিরী আব হামারা,         আল ওয়াদা’ তাজেদারে মদীনা!\nকুছ না হুসনে আমল কর সাকা হূঁ, \t      নযর চান্দ আশক মেঁ কর রহা হূঁ\nবস, ইয়েহী হে মেরা কুল আসাসা,       আল ওয়াদা’ তাজেদারে মদীনা!\nআঁখ সে আব হুওয়া খূন জারী,     \t      রূহ পর ভী হুওয়া রঞ্জ তারী\nজলদ আত্তার কো ফির বুলানা,          আল ওয়াদা’ তাজেদারে মদীনা!"
    },
    {
        "1": "বিদায়ী কালাম মকবুল হলো",
        "2": "    হায়দারাবাদ (সিন্ধ) ’র এক ইসলামী ভাইয়ের একবার স্বপ্নে সারওয়ারে আলম, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র যিয়ারত নসীব হলো, রাসূলে রহমত, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন ইলইয়াস কাদিরীকে আমার সালাম পৌঁছে দিয়ো আর বলো তুমি যে আল ওয়াদা’ তাজেদারে মদীনা কালাম লিখেছো, তা আমার অনেক পছন্দ হয়েছে, এই বার যখন মদীনায় আসবে, তবে নতুন কোনো আল ওয়াদা’ লিখো।\n(তাআরুফে আমীরে আহলে সুন্নাত, পৃষ্ঠা ৩৬-৩৭)"
    },
    {
        "1": "মদীনা শরীফে ঝাড়ু দেওয়ার সৌভাগ্য",
        "2": "    ১৪০৬ হিজরি মোতাবেক ১৯৮৬ সালে আমীরে আহলে সুন্নাত মদীনা মনোওয়ারায় উপস্থিত ছিলেন। ঐ সময় তাঁর মন এই আশায় ব্যাকুল ছিলো যে, মসজিদে নববী শরীফে ঝাড়ু দেওয়ার সৌভাগ্য অর্জন করা। সুতরাং তিনি হারাম শরীফের খাদিমদের কাছে তাঁর ইচ্ছা ব্যক্ত করলেন, এই ভাবে তিনি কিছু সময়ের জন্য মসজিদে নববী শরীফে ঝাড়ু দেওয়ার সৌভাগ্য অর্জন করলেন।\n\nমদীনার অলি গলিতে ঝাড়ু দেওয়া\n    কখনো কখনো এমনো হয়েছে যে শাইখে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ মদীনা মনোওয়ারার অলি গলি দিয়ে যাওয়ার সময়, ওখানকার ঝাড়ুদার বা পরিচ্ছন্নতাকর্মীদের হাত থেকে ঝাড়ু নিয়ে মদীনার অলি গলিত ঝাড়ু দেওয়ার সৌভাগ্য হাসিল করেছেন।\n(তাআরুফে আমীরে আহলে সুন্নাত, পৃষ্ঠা ৩৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "মদীনার বিড়ালের প্রতি আদব",
        "2": "    রুকনে শুরা ও পাঞ্জাব মুশাওয়ারাতের নিগরান হাজী মুহাম্মাদ আসলাম আত্তারী سَلَّمَهُ الْبَارِى বলেন একবার মদীনা শরীফে আমাদের আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র সাথে সাহরী করার সৌভাগ্য নসিব হলো। এর মাঝে হঠাৎ একটি বিড়ালের বাচ্চা দস্তরখানে এসে গেলো, কোরবান হয়ে যান আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র ইশকে রাসূলের উপর! তিনি তৎক্ষণাৎ মাহবুব করীম صَلَّی اللهُ عَلَیْہِ وَاٰلِہٖ وَسَلَّم ’র পবিত্র শহরের বিড়ালের বাচ্চাকে খুব আদরের সাথে তাঁর দুই হাতে তুলে নিলেন আর বড়ই স্নেহের নজরে তার দিকে তাকাতে লাগলেন, তারপর বললেন তার কদম ঐ জায়গা স্পর্শ করেছে যে জায়গায় আমার আক্বা\nصَلَّی اللهُ عَلَیْہِ وَاٰلِہٖ وَسَلَّم ’র কদম শরীফ স্পর্শ করতো, একে তো কদমবুসি করা উচিৎ। (আরাকীনে শুরা কী মাদানী বাহারেঁ, পৃষ্ঠা- ১৩৫)"
    },
    {
        "1": "আশিকে মদীনার ৫টি প্রিয় রীতি",
        "2": "    হে আশিকানে রাসূল, শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ মদীনা মনোওয়ারার আদবের প্রতি খুব খেয়াল রাখেন\n১। তাঁর পবিত্র অভ্যাস হলো যতটুকু সম্ভব হয়, সবুজ গম্বুজ শরীফের দিকে পিঠ দেন না, ২। আমীরে আহলে সুন্নাত دَامَتْ بَرَکَاتُہُمُ الْعَالِیَہ মদীনা শরীফের প্রত্যেকটি জিনিসের আদব বজায় রাখেন, ৩। আমীরে আহলে সুন্নাত دَامَتْ بَرَکَاتُہُمُ الْعَالِیَہ একটি খুবই সুন্দর রীতি হলো তিনি মদীনা শরীফের মুবারক মাটিকে যথারীতি শলাকার মাধ্যমে সুরমা হিসেবে চোখে লাগান। একবার এমন হলো যে আমীরে আহলে সুন্নাত دَامَتْ بَرَکَاتُہُمُ الْعَالِیَہ মদীনা শরীফের কবুতরের পায়ের মাটিকে নিজের চোখে লাগিয়েছেন, শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ মদীনার আশিকদের এ ব্যাপারে উৎসাহ দিতে গিয়ে বলেন।\nখাকে দর কা লাগা কে সুরমা তুম\nরাহাতেঁ লূটনা মদীনে কী\n\n    ৪। আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র ইশকে মদীনার মাঝে এই বিষয়টিও রয়েছে যে মদীনা শরীফের কোনো কিছুর যদি আলোচনা হয়, আমীরে আহলে সুন্নাত دَامَتْ بَرَکَاتُہُمُ الْعَالِیَہ তার জন্য শব্দ নির্বাচন খুব সতর্কতার সাথে, আদবের সাথে করেন। উদাহরণ স্বরূপ মদীনা শরীফের দিকের আলোচনা হলে সোজা (ডান) দিকে, উল্টো (বাম) দিকে এভাবে বলেন না, কারণ মদীনার শরীফের সব কিছুই সোজা (অর্থাৎ সঠিক), ঐখানকার কোনো কিছুই উল্টো নয়, এই জন্য আমীরে আহলে সুন্নাত\nدَامَتْ بَرَکَاتُہُمُ الْعَالِیَہ উল্টো বা বাঁ দিকের স্থলে হৃদপিণ্ডের দিকে বলেন। (* উর্দু ভাষায় ডান দিককে সোজা দিক, বাঁ দিককে উল্টো দিক বলা হয়), ৫। আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র একটি খুব ঈমান উদ্দীপক রীতি হলো এই যে তিনি মদীনা শরীফের কঙ্কর, পাথর, গাছকে নিজের ঈমানের সাক্ষী করেন।  আল্লাহ পাক আমাদেরও মদীনা শরীফ বরং প্রিয় আক্বা, মাক্কী মাদানী মুস্তাফা صَلَّی اللهُ عَلَیْہِ وَاٰلِہٖ وَسَلَّم ’র সাথে সম্পর্কিত সকল বিষয়কে বেশি বেশি আদব করার তৌফিক দান করুক।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "মদীনা শরীফ হলো দারূল ঈমান (ঈমানের বাড়ি)",
        "2": "    হে আশিকানে রাসূল, মদীনা শরীফের প্রতি ভালোবাসা, ইশকে রাসূল ও পূর্ণাঙ্গ ঈমানের আলামত। আল্লাহ পাক আমাদের সকলকে মদীনা মনোওয়ারার সীমাহীন ভালোবাসা দান করুক। পবিত্র কুরআনে ইরশাদ করা হচ্ছে -\nوَ الَّذِیۡنَ  تَبَوَّؤُ الدَّارَ  وَ الۡاِیۡمَانَ مِنۡ قَبۡلِہِمۡ\n(পারা ২৮, সুরা হাশর ; ৯)\nকানযুল ঈমান থেকে অনুবাদ: আর যারা প্রথম থেকে এ শহরকে ও ঈমানকে ঠিকানা বানিয়ে নিয়েছে।\n    এই আয়াতের ব্যাখ্যায় আল্লামা বায়যাভী رَحْمَۃُ اللهِ عَلَیْہِ বলেন এই আয়াতে আল্লাহ পাক মদীনা শরীফকে “ঈমান (দারূল ঈমান)” হিসেবে উল্লেখ করেছেন, তার কারণ হল এই যে ঈমান মদীনা শরীফ থেকে ছড়িয়ে পড়েছে আর আর আবার তার দিকেই ফিরে যাবে (হাশিয়া শাইখযাদা তাফসীর বায়যাভী, পারা ২৮, সুরা হাশর, আয়াত -৯ ’র অধীন ব্যাখ্যা, পৃষ্ঠা ১৬৭) মু’জামুল আওসাতের হাদীস শরীফে আছে আমাদের প্রিয় নবী আখেরী নবী صَلَّی اللهُ عَلَیْہِ وَاٰلِہٖ وَسَلَّم বলেছেন - اَلْمَدِیْنَۃُ دَارُ الْاِیْمَان মদীনা ঈমানের বাড়ি।\n(মু’জামুল আওসাত, ৪/১৭৪, হাদীস ৫৬১৮)\n    মদীনা পাকের আরেকটি নাম হলো قَلْبُ الْاِیْمان ক্বালবুল ঈমান বা ঈমানের হৃদয়। জানা গেলো, মদীনা মনোওয়ারা দারূল ঈমানও, সাথে সাথে মদীনা মনাওয়ারা ক্বালবুল ঈমানও, অতএব, এ বিষয়টি কীভাব সম্ভব যে বান্দার অন্তরে ঈমান বিদ্যমান থাকবে কিন্তু দারূল ঈমান ও ক্বালবুল ঈমানের প্রতি ভালোবাসা বিদ্যমান থাকবে না? সুতরাং, মদীনা মনোওয়ারাকে ভালোবাসা ঈমানের পরিপূর্ণতার আলামত।\n     আমাদের উচিৎ যে অন্তরে মদীনা তৈয়বার ভালোবাসা বৃদ্ধি করা, মদীনার বিরহের নিয়ামত দ্বারা ধন্য হওয়া, মদীনার বেদনায় অশ্রু বহানোর সৌভাগ্য হাসিল করা। তা কীভাবে সম্ভব হবে? আসুন, এই ধারাবাহিকতায় আশিকে মদীনা, শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র বর্ণনাকৃত কিছু মাদানী ফুল শ্রবণ করি:\nগমে মদীনা বা মদীনার বিরহ কী?\n    শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র কাছে  প্রশ্ন করা হলো মদীনার বিরহ কী? তিনি উত্তর দিলেন গম বা বিরহের অর্থ দুঃখ, কষ্ট, ব্যথা, বেদনা ইত্যাদি। কিন্তু এখানে গমে মদীনা বা মদীনার বিরহ দ্বারা উদ্দেশ্য হলো ইশকে মদীনা এবং মদীনার ভালোবাসা। যখন কারো প্রতি প্রেম ভালোবাসা অনেক বেড়ে যায় তখন মানুষ তার থেকে দূরে থাকলে অস্থির থাকে, এমন কী তার প্রেম ভালোবাসা বিরহে পরিণত হয়।"
    },
    {
        "1": "যে মদীনার বিরহ পেয়েছে, সে সব কিছু পেয়েছে",
        "2": "    আমীরে আহলে সুন্নাত دَامَتْ بَرَکَاتُہُمُ الْعَالِیَہ আরো বলেন মনে রাখবেন! যদি সত্যিকার অর্থে কেউ যদি মদীনার বিরহ অর্থাৎ মদীনা শরীফের খাঁটি ভালোবাসা পেয়ে যায়, সে প্রকৃত আশিকে রাসূল হয়ে যায় আর আশিকে রাসূল সেই হয় যে আশিকে ইলাহীও বটে। যখন কেউ ইশকে ইলাহী ও মুস্তাফার গৌরব অর্জন করে, তখন সে আল্লাহ পাকের সন্তুষ্টি অর্জন করে এবং যার আল্লাহ পাকের সন্তুষ্টি অর্জিত হয়ে যায় তার ঈমানের সাথে মৃত্যু হবে এবং সুনিশ্চিতভাবে সে জান্নাতে প্রবেশ করবে। গমে মদীনা বা মদীনার বিরহ অর্জিত হয়ে গেলে খোদার কসম আর কোনো চাওয়া পাওয়ার দরকার নেই, কারণ মদীনার বিরহের মাধ্যমে اِنْ شَآءَ الله সব কিছু হাসিল হয়ে যাবে।"
    },
    {
        "1": "মদীনার বিরহ ও মদীনার দরদ কীভাবে অর্জিত হবে?",
        "2": "    মদীনার বিরহ, মদীনার ভালোবাসা কীভাবে অর্জিত হবে? এর উপায় বয়ান করতে গিয়ে শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ ইরশাদ করেন মদীনার বিরহ পাওয়ার জন্য মদীনার তাজেদার, প্রিয় মুস্তাফা صَلَّی اللهُ عَلَیْہِ وَاٰلِہٖ وَسَلَّم এবং তাঁর সাথে সম্পর্কিত প্রতিটি বিষয়ের প্রতি সাচ্চা পাক্কা ভালোবাসা রাখতে হবে, * তাঁর মুবারক সুন্নাতের উপর আমল করতে হবে * বুযুর্গদের (আল্লাহ পাকের নেককার বান্দাদের) হারামাইন শরীফের প্রতি আদব ও সম্মান, ভক্তি ও শ্রদ্ধার ঘটনাগুলো পড়তে হবে। * এই জন্য মাকতাবাতুল মদীনার কিতাব আশিকানে রাসূলের ১৩০ ঘটনা পড়া উপকারদায়ক। আল্লাহ পাক যদি নসিব করেন এই কিতব পড়ার মাধ্যমে মক্কা শরীফ, মদীনা শরীফ এবং হজ্জ ইত্যাদির ভালোবাসা অন্তরে সৃষ্টি হতে পারে * একইভাবে আলা হযরত ইমাম আহমদ রযা খাঁন رَحْمَۃُ اللهِ عَلَیْہِ ’র নাতের কাব্য সংকলন “হাদায়িকে বখশীশ” পড়তে হবে,উর্দু ভাষায় পারদর্শী ব্যক্তি যদি হাদায়িকে বখশীশ বুঝে শুনে বারবার পড়তে থাকলে সে অনেক বড়  আশিকে রাসূলে পরিণত হবে। * আসল কথা হলো, ইশকে রাসূল অর্জন করার জন্য পরিবেশ ও সংস্পর্শ অধিকতর কার্যকরী। সংস্পর্শের মাধ্যমে অনুপ্রেরণা বৃদ্ধি পায়। এখন যেমন কেউ হজ্জ অথবা মদীনায় হাজেরীর জন্য গেলো আর ঐ সফরে কোনো আশিকে মদীনার সংস্পর্শ যদি সে না পায়, তখন তার পরিপূর্ণ আকর্ষণ অর্জিত হবে না। সুতরাং, হারামাইন শরীফের সফর পরিপূর্ণ আকর্ষণ-সম্পন্ন ব্যক্তি এবং ইলমওয়ালা ব্যক্তির (আশিকে রাসূল মুফতী সাহিব) সাথে করা উচিৎ * নিজের দেশেও আশিকানে রাসূলের সংস্পর্শে বেশি বেশি সময় কাটানো উচিৎ * اَلْحَمْدُ لِلّٰه দা’ওয়াতে ইসলামী’র সুন্নাতে ভরা ইজতিমা ও মাদানী মুযাকারায় অংশ নেওয়ার মাধ্যমে মদীনা শরীফের ভালোবাসার স্বাদ অর্জিত হয়।\n    হায়! আমাদের সবার তরে যদি মদীনার ভালোবাসা, মদীনার বিরহ, মদীনার দরদ নসীব হয়ে যেতো, মন মদীনার স্মরণে বিভোর হতো, ঠোঁটে সব সময় কেবল মদীনা মদীনা যিকির জারি থাকতো।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    }
]