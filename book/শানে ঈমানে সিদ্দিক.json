[
    {
        "1": "শানে ঈমানে সিদ্দিক",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব  কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "          আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَى فِي يَوْمِ مِائَةَ مَرَّةٍ قَضَى اللهُ لَهُ مِائَةَ حَاجَةٍ سَبْعِينَ مِنْهَا لِأَخِرَتِهِ وَثَلاثِينَ مِنْهَالِدُنْيَاهُ অর্থাৎ যে ব্যক্তি দৈনিক একশত (১০০) বার দরূদ শরীফ পাঠ করবে, আল্লাহ পাক তার একশটি (১০০) প্রয়োজন পূরণ করবেন, তন্মধ্যে সত্তরটি (৭০) পরকালীন প্রয়োজন এবং ত্রিশটি (৩০) পার্থিব প্রয়োজন পূরণ হবে।\n(কানযুল-উম্মাল, ১/২৫৫, হাদীস: ২২২৯)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n صَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "সিদ্দিকে আকবরের মতো হয়ে যাও!",
        "2": "      \t৩য় পারা, সূরা আলে ইমরান, ৭৯ নং আয়াতে আল্লাহ পাক ইরশান করেনন:\nکُوۡنُوۡا رَبّٰنِیّٖنَ\n(পারা ৩, আলে ইমরান, আয়াত ৭৯)\nকানযুল ঈমানের অনুবাদ: আল্লাহ ওয়ালা হয়ে যাও।\n      \tহযরত আবু আব্বাস আতা رَحْمَۃُ اللهِ عَلَیْہِ ’র খেদমতে প্রশ্ন করা হলো; এই আয়াতে আল্লাহ পাক আমাদেরকে কার মতো হতে আদেশ করেছেন? তিনি বললেন: এ আয়াতে নির্দেশ দেয়া হচ্ছে যে, তোমরা সিদ্দিকে আকবরের মতো হয়ে যাও! (কেননা যেমন আল্লাহ ওয়ালা হযরত সিদ্দিক আকবর رَضِیَ اللهُ عَنْہُ। নবীগণ عَلَیْہِم السَّلَام এরপর এমন আল্লাহ ওয়ালা আর কেউ নেই) হযরত সিদ্দিকে আকবর رَضِیَ اللهُ عَنْہُ এমন রব্বানী (আল্লাহর ওয়ালা), মহান আল্লাহর প্রতি, একত্ববাদের প্রতি তাঁর এতো পূর্ণ বিশ্বাস রয়েছে যে, যুগের কোন দুর্ঘটনা এমনকি সমগ্র পৃথিবী এদিক ওদিক হয়ে গেলেও, তার হৃদয়ে এর কোন প্রভাব পড়বে না, তাঁর অন্তরে ঈমান সম্পূর্ণ গৌরব ও মাহাত্ম্যের সাথে অবশিষ্ট থাকবে। (কিতাবুল লামা' পৃষ্ঠা: ১৬৮)\n\n          سُبْحَانَ الله প্রিয় ইসলামী ভাইয়েরা! হযরত আতা رَحْمَۃُ اللهِ عَلَیْہِ এই ব্যাখ্যা অনুযায়ী পবিত্র কুরআনে আমাদেরকে মুসলমানদের প্রথম খলিফা, খলিফাতুর রাসূল, আশিকে আকবর, সিদ্দিকে আকবর, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর সেনাপতি, গুহা ও কবরের সাথী হযরত আবু বকর সিদ্দিক رَضِیَ اللهُ عَنْہُ এর মতো হওয়ার নির্দেশ দেয়া হয়েছে।\n\n      \tতদ্রূপ মহান আল্লাহ পাক অন্যত্রে ইরশাদ করেন:\nوَّ اتَّبِعۡ سَبِیۡلَ مَنۡ اَنَابَ اِلَیَّ\n(পারা ২১, সূরা লোকমান, আয়াত ১৫)\nকানযুল ঈমানের অনুবাদ: আর তারই পথে চলো যে আমার প্রতি প্রত্যাবর্তন করেছে।\n\n      \tসুলতানুল-মুফাসসিরীন, হযরত আবদুল্লাহ ইবনে আব্বাস رَضِیَ اللهُ عَنْہُمَا বলেন: উক্ত আয়াতে مَنْ اَنَابَ اِلَیَّ অর্থাৎ আল্লাহর দিকে প্রত্যাবর্তনকারী দ্বারা উদ্দেশ্য হলো হযরত আবু বকর সিদ্দিক رَضِیَ اللهُ عَنْہُ।\n(তাফসীরে বাগভী, ২১ পারা, সূরা: লোকমান, আয়াত: ১৫, খন্ড: ৩, পৃষ্ঠা: ৫০৯)\n      \tআল্লাহ পাক আমাদেরকে নবীর গুহার সাথী হযরত আবু বকর সিদ্দিক رَضِیَ اللهُ عَنْہُ 'র পদাঙ্ক অনুসরণ, তাঁর পবিত্র চরিত্র, আলোকিত নৈতিকতা ও অনন্য অভ্যাসের ফয়যান দান করুন।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঈমান হলো প্রথম নেকী",
        "2": "          প্রিয় ইসলামী ভাইয়েরা! ঈমান অর্থাৎ কালেমা তায়্যিবা لَاۤ اِلٰهَ اِلَّا اللهُ مُحَمَّدٌ رَّسُوْ لُ الله পাঠ করে ইসলামের ছায়াতলে প্রবেশ করা হলো সর্বপ্রথম নেকী। এই নেকীর (অর্থাৎ ঈমান) দ্বারাই পরকালীন পুণ্যের দরজা খুলে যায়। যে কালেমা পড়েছে, ঈমান গ্রহণ করেছে, সে পরকালীন দিক দিয়ে খুবই মহান ব্যক্তি। অতঃপর এই ঈমান যত মজবুত হবে, ঈমানের অবস্থা ততই বৃদ্ধি পাবে, বান্দার পুণ্য বৃদ্ধি পেতে থাকবে।\n\n          اَلْحَمْدُ لِلّٰه! সাহাবায়ে কেরাম عَلَیْہِمُ الرِّضْوَان থেকে আজ পর্যন্ত সকল নবী প্রেমিকদের সর্বসম্মত আকিদা হলো মুসলমানদের প্রথম খলিফা, রাসূলের সেনাপতি ও উপদেষ্টা, গুহা ও মাযারের সাথী, আশিকে আকবর, সিদ্দিক আকবর, হযরত আবু বকর সিদ্দিক رَضِیَ اللهُ عَنْہُ নবীগণ عَلَیْہِم السَّلَام এর পর সকল মানুষের মধ্যে শ্রেষ্ঠ। (ফাতাওয়ায়ে রযবীয়া, ২৮/৪৭৮) তাঁর উত্তম হওয়ার অনেকগুলো কারণ রয়েছে, তন্মধ্যে একটি কারণ এটাও যে, হযরত আবু বকর সিদ্দিক رَضِیَ اللهُ عَنْہُ উম্মতের মধ্যে শ্রেষ্ঠ মুমিন।\n\n      \tহযরত আবু বকর সিদ্দিক رَضِیَ اللهُ عَنْہُ 'র ঈমানের কী অপরূপ মহিমা? তিনি ঈমানের সর্বোচ্চ পদে কিভাবে অধিষ্ঠিত হন? আমরা পাপী হযরত আবু বকর সিদ্দীক رَضِیَ اللهُ عَنْہُ এর ফয়যান দ্বারা কিভাবে আমাদের ঈমান মজবুত করতে পারবো? এ প্রসঙ্গে আজ আমরা কয়েকটি মাদানী ফুল শোনার সৌভাগ্য করবো। আল্লাহ পাক আবু বকর সিদ্দিক رَضِیَ اللهُ عَنْہُ এর ঈমানের ওসিলায় আমাদেরকে ঈমানের পরিপূর্ণতা দান করুন, ঈমানের চাহিদা সমূহ অনুসরণ করার তাওফীক দান করো।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "সিদ্দিকের ঈমান আসমানী ওহীর মতোই",
        "2": "      \tহযরত রাবিয়া ইবনে কা'ব رَضِیَ اللهُ عَنْہُ বলেন: হযরত আবু বকর সিদ্দিক رَضِیَ اللهُ عَنْہُ এর ঈমান আসমানী ওহীর মতো, তিনি সিরিয়া দেশে বাণিজ্যের জন্য গিয়েছিলেন, সেখানে তিনি একটি স্বপ্ন দেখেছিলেন, যা বুহাইরা নামক এক সন্ন্যাসীর কাছে বর্ণনা করেন। সে তাঁকে জিজ্ঞাসা করলেন: আপনি কোথা থেকে এসেছেন? তিনি বললেন: মক্কা থেকে। অতঃপর সে জিজ্ঞেস করলো: তুমি কোন গোত্রের লোক? তিনি বললেন: কুরাইশ। জিজ্ঞেস করলো: কি করো? সে বললো: যদি তোমার স্বপ্ন সত্যি হয় তাহলে তোমাদের গোত্রে একজন নবী প্রেরিত হবেন এবং তাঁর জীবদ্দশায় তুমি তার সেনাপতি এবং ওফাতের পর তার সঙ্গী হবে, হযরত আবু বকর সিদ্দিক رَضِیَ اللهُ عَنْہُ উক্ত ঘটনাটি গোপন রাখেন, কাউকে বলেননি। অতঃপর যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم নবুয়তের ঘোষণা দেন তখন হযরত আবু বকর সিদ্দিক رَضِیَ اللهُ عَنْہُ নববী দরবারে আরজ করেন: আমি সাক্ষ্য দিচ্ছি আল্লাহ ছাড়া কোন মাবুদ নেই এবং আমি সাক্ষ্য দিচ্ছি যে, আপনি আল্লাহর সত্য রাসূল। তিনি رَضِیَ اللهُ عَنْہُ বলেন: তখন মক্কায় আমার ইসলাম গ্রহণের পর প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র চেয়ে বেশি খুশি আর কেউ ছিল না। (আর রিয়াদ্বুল নাদ্বরা, ১/৭২)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সিদ্দিক আকবর رَضِیَ اللهُ عَنْہُ'র সংক্ষিপ্ত পরিচিতি",
        "2": "          * প্রিয় নবীর উত্তরসূরি, মুসলমানদের প্রথম খলিফা, আমীরুল-মু'মিনীন হযরত সিদ্দিক আকবর رَضِیَ اللهُ عَنْہُ'র পবিত্র নাম: আবদুল্লাহ, উপনাম: আবু বকর উপাধি: সিদ্দিক ও আতিক। (মুজামে-কবীর: ১/২০, হাদীস: ৯) * হযরত সিদ্দিকে আকবর رَضِیَ اللهُ عَنْہُ কুরাইশ গোত্রের অন্তভুক্ত, * তাঁর বংশধারা সপ্তম প্রজন্মে নবী صَلَّی اللهُ عَلَیْہِ وَاٰلِہٖ وَسَلَّم এর বংশের সাথে মিলিত হয়। * স্বাধীন পুরুষদের মাঝে তিনিই সর্বপ্রথম ঈমান গ্রহণ করেন।\n* সিদ্দিকে আকবর সকল যুদ্ধে অংশগ্রহণ করেন। * মিমাংসা ও যুদ্ধের সকল সিদ্ধান্তে আপন হাবীব صَلَّی اللهُ عَلَیْہِ وَاٰلِہٖ وَسَلَّم 'র সেনাপতি হয়ে জীবনের প্রতিটি ক্ষেত্রে হুযুর صَلَّی اللهُ عَلَیْہِ وَاٰلِہٖ وَسَلَّم এর সঙ্গ দিয়ে প্রাণোৎসর্গের হক আদায় করেছেন, * ২বছর ৭ মাস খিলাফতের আসনে সমাসীন ছিলেন। (তারিখে খুলাফা, পৃষ্ঠা ৫৪) *  সিদ্দীকে আকবর رَضِیَ اللهُ عَنْہُ ২২ জামাদিউল-উখরা, ১৩ হিজরীতে ইন্তিকাল করেন। (সুনানে কুবরা লিল-বায়হাকী, ৪/১০৬, নাম্বার ৬৬৬৩)\n* তিনি সবুজ গম্বুজের নিচে তাঁর গুহার সাথী প্রিয় নবী صَلَّی اللهُ عَلَیْہِ وَاٰلِہٖ وَسَلَّم 'র পাশে আরাম করছেন।"
    },
    {
        "1": "সিদ্দিকে আকবর رَضِیَ اللهُ عَنْہُ সর্বদা মুসলমান ছিলেন",
        "2": "          হে আশিকানে রাসূল! হযরত আবু বকর সিদ্দিক رَضِیَ اللهُ عَنْہُ'র ঈমানের কী অপরূপ মহিমা যে, তিনি শৈশবকাল থেকেই মু'মিন ছিলেন। আ'লা হযরত ইমাম আহলে সুন্নাত رَحْمَۃُ اللهِ عَلَیْہِ বলেন: দু'জন সাহাবী (১) একজন হলেন হযরত আবু বকর সিদ্দিক رَضِیَ اللهُ عَنْہُ (২) আর অপরজন হলেন মাওলা আলী رَضِیَ اللهُ عَنْہُ, এরা দুজন রূহ জগতে যখন সমস্ত রূহ আল্লাহ পাকের প্রতিপালক হওয়ার বিষয়টি স্বীকার করেছিল তখন থেকে পৃথিবীতে জন্মগ্রহণ পর্যন্ত, পৃথিবীতে জন্মের পর থেকে শৈশবকাল পর্যন্ত, শৈশবকাল থেকে নবী করীম صَلَّی اللهُ عَلَیْہِ وَاٰلِہٖ وَسَلَّم কর্তৃক নবুয়ত ঘোষণা পর্যন্ত, রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم 'র নবুয়ত ঘোষণা থেকে ওফাত পর্যন্ত, ওফাত থেকে চিরকালের জন্য মুসলমান ছিলেন, মুসলমান আছেন, কখনো, কোন সময়, কোন অবস্থায়, ক্ষণিকের জন্যও কুফর ও শিরকের অপবিত্রতা তাদের উভয়ের বিশুদ্ধ ও পুণ্যময় সত্তা স্পর্শ করেনি এবং কিয়ামত পর্যন্তও তা হবে না। (ফাতাওয়ায়ে রযবীয়া: ২৮/৪৫৮)"
    },
    {
        "1": "সিদ্দিকের ঈমানের শান",
        "2": "      \tসাহাবীয়ে রাসূল হযরত আবদুল্লাহ ইবনে উমর رَضِیَ اللهُ عَنْہُ থেকে বর্ণিত, আল্লাহর শেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: لووزِنَ ايْمَاتُ أَبِي بَكْرِ بِلِيمَانِ أَهْلِ الْأَرْضِ لَرَجَحَ অর্থাৎ যদি আবু বকরের ঈমানকে এক পাল্লায় রাখা হয়, পৃথিবীর সকল মানুষের ঈমানকে অপার পাল্লায় রাখা হয় তাহলে আবু বকরের ঈমান পৃথিবীর সকল মানুষের ঈমানের চেয়েও ভারি হবে। (আল কামিল ফিদ দ্বুআফায়ির রিজাল, ৫/২১৪, নাম্বার ১০১৫)\n          سُبْحَانَ الله! প্রিয় ইসলামী ভাইয়েরা! সিদ্দিকের ঈমানের কী অপূর্ব মহিমা। পৃথিবীর মানুষের মধ্যে সাহাবীগণ ও আছেন, তাবেয়ীগণ ও আছেন, কিয়ামত অবধি আগত উম্মতের অলীরাও আছেন, পূর্ববর্তী উম্মতের মুসলমানরাও আছেন এদের সকলের ঈমান একদিকে আর গুহার সাথী, আশিকে আকবর, হযরত আবু বকর সিদ্দিক رَضِیَ اللهُ عَنْہُ'র ঈমান একদিকে, তাদের সবার ঈমান একটি দাঁড়িপাল্লায় রেখে হযরত আবু বকর সিদ্দিক رَضِیَ اللهُ عَنْہُ'র ঈমানের সাথে ওজন করলে, আবু বকর সিদ্দিক رَضِیَ اللهُ عَنْہُ'র ঈমান বেশি ভারি হবে।\n"
    },
    {
        "1": "যখন সিদ্দিকের ঈমান পাল্লায় ওজন করা হলো....!",
        "2": "          প্রিয় ইসলামী ভাইয়েরা! একটি হলো শুধু জ্ঞান, আরেকটি হলো অভিজ্ঞতা, দুটির মধ্যে বড় ব্যবধান রয়েছে। উদাহরণস্বরূপ, একজন ব্যক্তি বলল: মধু মিষ্টি। কিন্তু অবস্থা এমন যে, সে জীবনে কখনো মধু খায়নি, কোনো কিতাবে পড়েছে বা মানুষের কাছে শুনেছে যে, মধু মিষ্টি। পক্ষান্তরে আরেকজন ব্যক্তি যে নিজে মধু খেয়েছে, সেও বলে: মধু মিষ্টি। এখন উভয়ের কথাই সত্য, মধু সত্যিই মিষ্টি, কিন্তু উভয়ের কথার মধ্যে পার্থক্য রয়েছে, প্রথমজন শুধু শুনা কথা বলছে, দ্বিতীয়জন বলছে তার অভিজ্ঞতার আলোকে, উভয়ের আত্মবিশ্বাসে, উভয়ের সত্য বলার মাঝে অনেক পার্থক্য রয়েছে।\n      \tউৎসর্গ হোন! আমার মাওলা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم 'র শুধুমাত্র বাণীর অবস্থা এই যে, মুস্তফার মুখ থেকে যা বের হয় তা পাথরের ওপর খুঁদাই হয়ে যায়, পৃথিবী উলটপালট হতে পারে, পৃথিবী উপরে আকাশ নীচে হতে পারে, কিন্তু মুহাম্মাদুর রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর বাণী পরিবর্তন হতে পারেনা।\n\n          হে আশিকানে রাষূল! এখন অনুমান করুন! যার বাণীর অবস্থা এই যে, এতে বিন্দুমাত্র সন্দেহের অবকাশ নেই তার অভিজ্ঞতার অবস্থা কিরূপ হবে।\n      \tএখন শুনুন! আমাদের প্রিয় নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم যা বলেছেন, لووزِنَ ايْمَاتُ أَبِي بَكْرِ  مع ايمَانِ أَهْلِ الْأَرْضِ لَرَجَحَ ''আবু বকরের ঈমানকে পৃথিবীর সমস্ত মানুষের ঈমানের সাথে ওজন করা হলে আবু বকরের ঈমান ভারি হবে।'' (আল কামিল ফিদ দ্বুআফায়ির রিজাল, ৫/২১৪, নাম্বার ১০১৫) এই কথাটি প্রিয় নবী صَلَّی اللهُ عَلَیْہِ وَاٰلِہٖ وَسَلَّم কেবল তাঁর জ্ঞান থেকেই বলেননি, বরং যথারীতি এর অভিজ্ঞতাও করেছেন, হ্যাঁ! হাদীস শরীফ শুনুন! আল্লাহর শেষ নবী, রাসূলে হাশিমী, মক্কী মাদানী, মুহাম্মদে আরবী صَلَّی اللهُ عَلَیْہِ وَاٰلِہٖ وَسَلَّم বলেছেন: আমি দেখলাম আমি জান্নাতে প্রবেশ করেছি, তারপর একটি দাঁড়িপাল্লা আনা হলো, তাঁর এক পাল্লায় আমাকে বসানো হলো, অপর পাল্লায় সমগ্র উম্মতকে বসানো হলো তখন আমার ওজন আমার সমগ্র উম্মতের চেয়ে ভারী ছিল, তারপর সমগ্র উম্মতকে একটি পাল্লায় বসানো হলো, আবু বকর সিদ্দিক رَضِیَ اللهُ عَنْہُ দ্বিতীয় পাল্লায় বসানো হলো তখন আবু বকর সিদ্দিক رَضِیَ اللهُ عَنْہُ'র ওজন সমস্ত উম্মতের চেয়েও ভারী ছিল।\n(আল ইবানাতুল কুবরা লি ইবনে বাতা, অধ্যায়: ৪, ৬/৮১৬, হাদীস: ২৪৩)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! এই পূর্ণ ঈমান ও দৃঢ় দ্বীনদার মহান ব্যক্তি হযরত ওমর ফারুকে আযম رَضِیَ اللهُ عَنْہُ তার নেতা ও ইমাম অর্থাৎ হযরত আবু বকর সিদ্দিক رَضِیَ اللهُ عَنْہُ সম্পর্কে কী বলেন? শুনুন! বর্ণিত আছে: মুসলমানদের দ্বিতীয় খলিফা হযরত ওমর ফারুকে আযম رَضِیَ اللهُ عَنْہُ বলেছেন: لَوُوُزِنَ ايْمَانُ أَبِي بَكْرِ بِالْمِمَانِ أَهْلِ الْأَرْضِ لَرَجَحَ بِهِمْ অর্থাৎ আবু বকরের ঈমানকে পৃথিবীর সকল মানুষের ঈমানের সাথে ওজন করা হলে আবু বকরের ঈমানই সকলের ঈমান থেকে ভারি হবে।  (ফাযায়িলুস সাহাবা লি আহমদ, পৃষ্ঠা: ৪১৮, হাদীস: ৬৫৩) অতঃপর তিনি বললেন: ودِثُ أَنِي شَعْرَةٌ فِي صَدْرِ ابی بکر আমার বাসনা হলো: আহ! আমি যদি আবু বকর সিদ্দিকের বুকের একটি চুল হয়ে যেতাম। (মাওসুআতি 'ইবনে আবিদ দুনিয়া, ২/৫৫১)\n\n          اَللهُ اَكْبَرُ! হে আশিকানে রাসূল! হযরত আবু বকর সিদ্দীক رَضِیَ اللهُ عَنْہُ'র ঈমানের মহিমা দেখুন, উম্মতের অত্যন্ত নিখুঁত ঈমানদার ও দৃঢ় দ্বীনের অধিকারী ব্যক্তিত্ব হযরত ওমর ফারুক رَضِیَ اللهُ عَنْہُ তার বুকের একটি চুল হতে চাচ্ছেন, এখন একটু ভাবুন, আমাদের মতো পাপীদের ঈমানের সাথে সিদ্দিকে আকবর رَضِیَ اللهُ عَنْہُ'র ঈমানের কিসের তুলনা...!!"
    },
    {
        "1": "\"সিদ্দিক আকবর\" এর অর্থ",
        "2": "          প্রিয় ইসলামী ভাইয়েরা! মুসলমানদের প্রথম খলিফা হযরত আবু বকর সিদ্দিক رَضِیَ اللهُ عَنْہُ অত্যন্ত প্রিয় ও বিখ্যাত উপাধি হলো: সিদ্দিকে আকবর। তিনি এই উপাধি কোত্থেকে পেয়েছেন? কে দিয়েছেন? হযরত আবু বকর সিদ্দিক رَضِیَ اللهُ عَنْہُ কে মহান আল্লাহ এই উপাধিতে ভূষিত করেন, হযরত জিব্রাইল আমিন عَلَیْہِ السَّلَام তাঁকে সিদ্দিক আকবর বলে আহ্বান করেন। হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ও তাঁকে সিদ্দিক আকবরের উপাধিতে ভূষিত করেন।\n      \tএখন জানবো যে, সিদ্দিকে আকবরের অর্থ কি? সাধারনত সিদ্দিক মানে: অনেক সত্য বাদী। কিন্তু এ স্থানে সিদ্দিকের অর্থ সত্যবাদী নয়, বরং এর অর্থ হলো: সত্যায়নকারী। সত্যায়ন কাকে বলে? দৃঢ় বিশ্বাস ও আস্থাকে সত্যায়ন বলে আর এই সত্যায়ন কী? সত্যায়ন হলো বিশ্বাস। জী হ্যাঁ! ঈমানের সংজ্ঞা হলো: هُوَ التَّصْدِيقُ بِمَا جَاءَ بِهِ مُحَمَّد অর্থাৎ মুহাম্মদ মুস্তফা صَلَّی اللهُ عَلَیْہِ وَاٰلِہٖ وَسَلَّم আনিত দ্বীনকে সত্যায়ন করাকে ঈমান বলে। (শরহে আকায়েদে নসফিয়া, পৃষ্ঠা: ২৭৩) মোটকথা: ঈমান হলো সত্যায়নের নাম আর সিদ্দিক অর্থ হলো: সত্যায়নকারী। অর্থাৎ, সিদ্দীকে আকবরের অর্থ হবে:\nআল্লাহর শেষ নবী, রাসূল হাশেমী صَلَّی اللهُ عَلَیْہِ وَاٰلِہٖ وَسَلَّم এর প্রতি, তার আনীত দ্বীনের প্রতি সবচেয়ে বেশি ঈমান স্থাপনকারী যেমন ঈমান আর কেউ আনেনি।\n"
    },
    {
        "1": "সিদ্দিকে আকবর সত্যায়নকারী",
        "2": "      \t২৪ পারা, সূরা যুমার, ৩৩ নং আয়াতে আল্লাহ পাক ইরশাদ করেন:\nوَ الَّذِیۡ جَآءَ بِالصِّدۡقِ وَ صَدَّقَ بِهٖۤ اُولٰٓئِکَ هُمُ الۡمُتَّقُوۡنَ\n(পারা ২৪, সূরা যুমার, আয়াত ৩৩)\nকানযুল ঈমানের অনুবাদ: আর যে সত্য নিয়ে এসেছে এবং যে তা সত্য বলে মেনে নিয়েছে, তারাই হল মুত্তাকী।\n\n      \tমুসলমানদের চতুর্থ খলিফা, শেরে খোদা হযরত আলী মুরতাদা رَضِیَ اللهُ عَنْہُ বলেন: উক্ত আয়াতে সত্য আনয়নকারী বলতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم পবিত্র সত্তাকে বোঝানো হয়েছে, আর সত্যায়নকারী দ্বারা হযরত আবু বকর সিদ্দিক رَضِیَ اللهُ عَنْہُ কে বোঝানো হয়েছে।\n(তাফসীরে কবীর, ২৪ তম পারা, সূরা যুমার, আয়াত: ৩৩, ৯/৪৫২)\n"
    },
    {
        "1": "সিদ্দিক আকবর বিনা দ্বিধায় ঈমান গ্রহণ করেন",
        "2": "      \tহযরত আবদুল্লাহ তামীমি رَضِیَ اللهُ عَنْہُ থেকে বর্ণিত, আল্লাহর শেষ নবী রাসূল হাশেমী صَلَّی اللهُ عَلَیْہِ وَاٰلِہٖ وَسَلَّم বলেন, আমি যাকেই ইসলামের দাওয়াত দিয়েছি, সে দ্বিধাগ্রস্ত ও সামান্য চিন্তা-ভাবনা করেছে, কিন্তু আবু বকর সিদ্দিক এমন যে, আমি যখন তাকে ইসলামের দাওয়াত দেই তখন সে বিনা দ্বিধায় এবং কোন চিন্তা-ভাবনা ব্যতীত তৎক্ষণাৎ কালেমা পাঠ করে নেয়। (তারিখে মদীনা ও দামেশক, ৩০/৪৪)\n\n            سُبْحَانَ الله এটিই হলো সিদ্দিকের ঈমানের মহিমা!!\n"
    },
    {
        "1": "আল্লাহ ও রাসূলের প্রতি পরিপূর্ণ ভরষা",
        "2": "          প্রিয় ইসলামী ভাইয়েরা! হযরত সিদ্দিকে আকবর رَضِیَ اللهُ عَنْہُ 'র ঈমান কত দৃঢ় ছিল! এ প্রসঙ্গে একটি বিখ্যাত ঘটনা আছে; তাবুকের যুদ্ধ উপলক্ষ ছিল, দ্বীনের খেদমতের জন্য অর্থের প্রয়োজন ছিল, হুযুর নবীয়ে করীম صَلَّی اللهُ عَلَیْہِ وَاٰلِہٖ وَسَلَّم দান খয়রাত করার প্রতি উৎসাহিত করেন, সাহাবায়ে কেরাম নিজেদের সামর্থ্য অনুযায়ী খোদার পথে সম্পদ উপস্থাপন করলেন, আর مَاشَآءَالله সিদ্দিকে আকবর رَضِیَ اللهُ عَنْہُ তো সিদ্দিকে আকবর। তিনি বাড়িতে গেলেন, ঘরের সমস্ত আসবাবপত্র তুলে আনলেন এবং নবীর দরবারে পেশ করলেন। যখন আল্লাহর শেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন, হে আবু বকর, পরিবারের জন্য কি রেখে এসেছো? তিনি বললেন: ইয়া রাসূলাল্লাহ! পরিবারের জন্য  আল্লাহ ও তাঁর রাসূলই যথেষ্ট। (তিরমিযী, কিতাবুল মানাকিব, পৃষ্ঠা: ৮৩৮, হাদীস: ৩৬৮৪)\n"
    },
    {
        "1": "জীবিকার কোনো চিন্তাই নেই",
        "2": "          سُبْحَانَ الله! প্রিয় ইসলামী ভাইয়েরা! আপনারা শুনেলেন তো হযরত আবু বকর সিদ্দিক رَضِیَ اللهُ عَنْہُ'র বরকতময় ঈমান কতটা নিখুঁত আর ঈমান কতটা দৃঢ় ছিল, ঘরে একটি খাদ্যকণাও রাখেন নি, সমস্ত ধন-সম্পদ গুটিয়ে আল্লাহর রাসূলের সমীপে পেশ করে দিলেন, আর বিশ্বাস, সন্তুষ্টি ও ভরসা দেখুন! বললেন: ইয়া রাসূলাল্লাহ! পরিবারের জন্য আল্লাহ ও তাঁর রাসূলই যথেষ্ট। হযরত আবু বকর সিদ্দিক رَضِیَ اللهُ عَنْہُ নিজেই বলেছেন: যেদিন থেকে আমি (১২ তম পারা, সূরা হুদের ) এই আয়াতটি:\nوَ مَا مِنۡ دَآبَّۃٍ فِی الۡاَرۡضِ اِلَّا عَلَی اللّٰهِ رِزۡقُهَا\n(পারা ১২: সূরা হুদ, আয়াত: ৬)\nকানযুল ঈমানের অনুবাদ: এবং ভূ-পৃষ্ঠে বিচরণকারী কেউ এমন নেই, যার জীবিকা আল্লাহর করুণার দায়িত্বে নয়।\n\nপাঠ করলাম আল্লাহর শপথ! আমি জীবিকার চিন্তা ছেড়ে দিলাম।\n (কিতাবুল লামআ, ১৭২ পৃষ্ঠা)\n      \tআল্লাহ পাক আমাদেরকেও সিদ্দিক আকবর رَضِیَ اللهُ عَنْہُ ওসিলায় এমন দৃঢ় বিশ্বাস, পরিপক্ক ঈমান দান করো।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "সিদ্দীকের ঈমানের উৎকর্ষতার একটি রহস্য",
        "2": "          প্রিয় ইসলামী ভাইয়েরা! হযরত আবু বকর সিদ্দিক رَضِیَ اللهُ عَنْہُ একমাত্র মহান আল্লাহ পাকের অনুগ্রহ ও কৃপায় এমন নিখুঁত ঈমানে ধন্য হয়েছেন। তবে এই  দুনিয়া দারূল আসবাব তথা উপায় ভাণ্ডার, নিশ্চয়ই তাঁর পূর্ণ ঈমানের আপাত কোন কারণ থাকবে, তা কি? আলেমগণ বলেন: হযরত সিদ্দিকে আকবর رَضِیَ اللهُ عَنْہُ প্রতিদিন রাসূলের দরবারে উপস্থিত হতেন, প্রতিদিন একই প্রশ্ন করতেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم ঈমান কাকে বলে? প্রিয় নবী صَلَّی اللهُ عَلَیْہِ وَاٰلِہٖ وَسَلَّم ঈমানের একটি স্তর বয়ান করতেন, হযরত সিদ্দিকে আকবর সেই স্তরের উপর আমল করতেন এবং পরের দিন এসে আবার একই প্রশ্ন করতেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم ঈমান কাকে বলে? প্রিয় নবী صَلَّی اللهُ عَلَیْہِ وَاٰلِہٖ وَسَلَّم ঈমানের আরেকটি স্তর বয়ান করতেন, এভাবেই হযরত সিদ্দিকে আকবর رَضِیَ اللهُ عَنْہُ প্রতিদিন ঈমানের একটি নতুন স্তর শিখতেন এবং সেদিনে তা অনুসরণ করতেন এবং পরের দিন একটি নতুন শিক্ষা গ্রহণ করতেন। এভাবে করতে থাকেন, প্রতিদিন জিজ্ঞেস করতে থাকেন, ঈমানের একটি করে স্তর অতিক্রম করতে থাকেন এমনকি  ঈমানের সর্বোচ্চ স্তরে অধিষ্ঠিত হোন। (সাবায়ে সানাবিল, পৃষ্ঠা: ৬৮)\n          سُبْحَانَ الله! প্রিয় ইসলামী ভাইয়েরা! আগ্রহ দেখুন, শখ ও স্পৃহা দেখুন, হযরত সিদ্দিকে আকবর رَضِیَ اللهُ عَنْہُ প্রতিদিন জিজ্ঞেস করতেন, ইয়া রাসূলাল্লাহ! ঈমান কাকে বলে এবং যা উত্তর পেতেন, একদিনেই তার উপর আমল করে ঈমানের সেই স্তর অতিক্রম করে পরের দিন আবার উপস্থিত হতেন।\n          سُبْحَانَ الله! আল্লাহ পাক আমাদেরকেও এমন আগ্রহ, এমন আবেগ, এমন স্পৃহা দান করো, অন্যথায় আমাদের তো অবস্থাই আলাদা * ব্যবসার ব্যাপারে অবশ্যই চিন্তা-ভাবনা করা হয় * সম্পদের ব্যাপারে হিসাব নিকাশ করা হয় * বছরের পূর্বে আয় কত ছিল * এখন কত * আগামী ৫ বছরে ব্যবসা কতটুকু নিয়ে যাবো * ব্যবসা ইত্যাদির উন্নতি যাচাই করার জন্য বিভিন্নভাবে গ্রাফ বানিয়ে বের করা হয়\n* বার্ষিক, মাসিক পর্যালোচনাও করা হয়। * অভিজ্ঞদের পরামর্শও নেয়া হয় কিন্তু আফসোস...!! * ঈমানে কতটা অগ্রগতি হয়েছে সে ব্যাপারে কে ভাবে...!! * মুসলমানের ঘরে জন্ম নিয়েছিলো * ২০ বছর, ৩০ বছর, কারো আবার ৪০, ৫০ এমনকি ৬০ বছরও হয়ে গেছে দুনিয়ায় এসেছে * যখন প্রাপ্তবয়স্ক হয়েছিলো, তখন ঈমানের যে অবস্থা ছিলো, এখনও সেরকমই আছে * পবিত্র কুরআন তেলাওয়াত করার সময়ও তখনও কান্না আসতো না, এখনও আসে না, বরং এর চেয়ে বেশি দুঃখ ও আফসোসের বিষয় হলো যে, মুসলমানের একটি বড় অংশ এমনও রয়েছে, যারা দেখে দেখেও কুরআন শরীফ পড়তে পারে না * আযাবের আয়াত পড়ে অন্তর খোদাভীতিতে তখনও অস্থির হতো না, এখনও অস্থির হয় না * নামাযের ২০ বছর পূর্বেও মন লাগতো না, এখনও লাগে না..!! আহ! আমাদের যেন ঈমানের চিন্তাভাবনা নসিব হয়ে যায় * পৃথিবীর সবচেয়ে বড় সম্পদ তো এই ঈমানই * এই ঈমানের মাধ্যমেই জান্নাত পাবো * জান্নাতী প্রাসাদ নসীব হবে * জান্নাতের নেয়ামত নসীব হবে * জান্নাতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم 'র প্রতিবেশীত্ব নসীব হবে * এই সম্পদ অর্থাৎ ঈমানকে দৃঢ় করার * ঈমানী শক্তি বৃদ্ধি করার কোন চিন্তাই নেই, হয়তো এমন অনেক হবে, যারা কোন দিন ভাবেওনি যে, ঈমানের শক্তি বৃদ্ধি করা উচিৎ বরং হয়তো অনেকে তো এমনও আছে যারা আজই শুনেছে যে, এটাও কোন একটি কাজ।\n\n      \tজী হ্যাঁ! এটাও একটি কাজ বরং গুরুত্বপূর্ণ কাজ। আমরা মু'মিন, ঈমান আমাদের জীবনের পুঁজি, এই ঈমানের উন্নতি, ঈমানী অবস্থার উন্নতি করতে আমাদেরও ভাবা উচিৎ।\n"
    },
    {
        "1": "ঈমানের চাহিদার উপর আমল করুন!",
        "2": "      \tঈমানের অনেক শাখা রয়েছে, যা হাদীসে বর্ণিত হয়েছে, মুহাদ্দিসগণ ঈমানের শাখা সম্পর্কে সম্পূর্ণ কিতাব রচনা করেছেন, এই শাখাগুলো হলো মূলত ঈমানের চাহিদা, সেগুলো দৃঢ়ভাবে অনুসরণ করলে ঈমান শক্তিশালী হয়। যেমন, * আল্লাহর প্রতি ভালোবাসা ঈমানের একটি শাখা * আল্লাহকে ভয় করা ঈমানের একটি শাখা * মুস্তফাকে ভালোবাসা ঈমানের একটি শাখা * নামায আদায় করা ঈমানের একটি শাখা, আমরা যেনো নিয়মিত নামায পড়ি * রোযা রাখা ঈমানের একটি শাখা, রোযা রাখুন, ঈমান শক্তিশালী হবে * হজ্জ করা * যাকাত দেয়া * দ্বীনের খেদমত করা * শুকরিয়া আদায় করা * জিহ্বাকে গুনাহ থেকে বাঁচানো * শালীনতা অবলম্বন করা * গুনাহ পরিত্যাগ করা এসবই ঈমানের শাখা, এগুলোর উপর দৃঢ়ভাবে আমল করলে ঈমান শক্তিশালী হয়, আহ! আমরা যেন ঈমানের এই শাখাগুলোর উপর দৃঢ়ভাবে আমলকারী হয়ে যাই, যেমন ব্যবসার, আয় ব্যয় ইত্যাদির একটি গ্রাফ বানাই তদ্রূপ এগুলোরও একটি গ্রাফ বানানো উচিৎ, উদাহরণস্বরূপ\n* দৈনিক ৫ ওয়াক্ত নামায পড়া তো ফরয, এটা তো পড়তেই হবে * এর পাশাপাশি নফলেরও গ্রাফ বানিয়ে নিন, উদাহরণস্বরূপ এই মাসে ৫ ওয়াক্ত নামাযের পাশাপাশি প্রতিদিন ১০ রাকাত নফল পড়বো,অতঃপর আগামী মাস ১০ এর স্থলে ২০ রাকাত নফল পড়বো, তারপর তৃতীয় মাসে ৩০ রাকাত * এভাবে রোযারও গ্রাফ বানাতে পারেন * কুরআন তেলাওয়াতের * দরূদ পাঠ করার * আল্লাহর যিকির করারও বানানো যায়, আহ! আমরা যেন আমাদের ঈমানকে দৃঢ় করতে, অন্তরে আল্লাহ ও রাসূলের ভালোবাসা বৃদ্ধির জন্য উদ্বিগ্ন হয়ে যাই।\n      \tআল্লাহ পাক শায়খ তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ কে সালামত রাখো, তিনি এই ফিতনা ফ্যাসাদের যুগে নেককার হতে ও ঈমানকে শক্তিশালী রাখতে ৭২টি নেক আমলের আকারে সর্বোত্তম উপায় দান করেছেন, এই ৭২টি নেক আমল ইসলামী ভাইদের জন্য, এছাড়াও ইসলামী বোনদের জন্য ৬৩টি নেক আমল, ছাত্রদের জন্য ৯২টি নেক আমল, ছোট সজ্ঞান শিশুদের জন্য ৪০টি নেক আমল, اَلْحَمْدُ لِلّٰه এই নেক আমল বেশিরভাগই ঈমানের ঐ শাখাগুলো সম্বলিত, যার উপর আমলের বরকতে ঈমান দৃঢ় হয়, আমরা যদি এই নেক আমলগুলোকে আমাদের জীবনে বাস্তবায়নের চেষ্টা করি তাহলে اِنْ شَآءَ الله চরিত্রও ভালো হয়ে যাবে, অন্তরও পবিত্র হবে এবং আল্লাহ পাক চাইলে তবে ঈমানও দৃঢ় হয়ে যাবে। আল্লাহ পাক আমাদেরকে আমল করার তাওফীক দান করো।\n اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "১২টি দ্বীনি কাজের মধ্যে একটি দ্বীনি কাজ: সাপ্তাহিক মাদানী মুযাকারা",
        "2": "          প্রিয় ইসলামী ভাইয়েরা! সাহাবা ও আহলে বাইত এবং আউলিয়ায়ে কিরামের ফয়যান লাভ করতে, গুনাহ ছাড়তে, নেককার নামাযী হতে এবং ঈমানের নিরাপত্তা ও দৃঢ়তার চেতনা পেতে আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান! ১২টি দ্বীনি কাজেও  স্বতস্ফুর্তভাবে অংশগ্রহন করুন, اِنْ شَآءَ الله দ্বীন ও দুনিয়ার অসংখ্য কল্যাণ নসীব হবে। যেলী হালকার ১২টি দ্বীনি কাজের মধ্যে একটি দ্বীনি কাজ হলো; সাপ্তাহিক মাদানী মুযাকারা।\n          اَلْحَمْدُ لِلّٰه শায়খে তরীকত, আমীরে আহলে সুন্নাত হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ প্রতি শনিবার ইশার নামাযের পর মাদানী চ্যানেলে সরাসরি মাদানী মুযাকারা করে থাকেন, যাতে অসংখ্য আশিকানে রাসূল আন্তর্জাতিক মাদানী মারকায ফয়যানে মদীনায় উপস্থিত হয়ে ইলমে দ্বীনের বরকত অর্জন করে থাকে। হাজারো আশিকানে রাসূল নিজের শহরে/ এলাকায় সম্মিলিতভাবে মাদানী মুযাকারা দেখার আয়োজন করে থাকে আর মাদানী চ্যানেল, সোশ্যাল মিডিয়ার (যেমন; ইউটিউব, ফেইসবুক ইত্যাদি) মাধ্যমে তো জানিনা সারা পৃথিবীতে কোথায় কোথায় দেখা হচ্ছে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "সদাচরণ ব্যাপারে মাদানী ফুল",
        "2": "          প্রিয় ইসলামী ভাইয়েরা! আসুন সদাচরণের ব্যাপারে কয়েকটি মাদানী ফুল শুনার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم  এর দু'টি বাণী লক্ষ্য করুন: (১) ইরশাদ করেন: প্রতিটি সদাচরণ সদকা স্বরূপ, তা ধনীর সাথে হোক বা গরীবদের সাথে। (মাজমাউয যাওয়াইদ, ৩/৩৩১, হাদীস: ৪৭৫৪) (২) ইরশাদ করেন: যে ব্যক্তি আল্লাহ ও কিয়ামতের প্রতি ঈমান রাখে, তার উচিৎ যে, আত্মীয়তার সম্পর্ক বজায় রাখা। (বুখারী, ৪/১৩৬, হাদীস: ৬১৩৮) * কুরআন এবং হাদীসে আত্মীয় স্বজনদের সঙ্গে সদাচরণ করার নির্দেশ রয়েছে। (রূদ্দুল মুখতার, ৯/৬৭৮) * সদাচরণের ক্ষেত্রে পিতামাতার মর্যাদা সবার উপরে। (রূদ্দুল মুখতার, ৯/৬৭৮) * সদাচরণের বিভিন্ন রূপ রয়েছে, উপহার দেয়া এবং যদি তাদের কোন বিষয়ে সাহায্যের প্রয়োজন হয়, তাদের সেই কাজে সাহায্য করা, তাদের সালাম দেয়া, তাদের সাথে দেখা করতে যাওয়া, তাদের পাশে বসা, তাদের সাথে কথাবার্তা বলা, তাদের সাথে সদয় আচরণ করা। (দুরার ১/৩২৩) * ইমামে আযম رَحْمَۃُ اللهِ عَلَیْہِ বলেন: মনে রেখো! তুমি যদি মানুষের সাথে ভাল ব্যবহার না করো, তবে তারা তোমার শত্রু হয়ে যাবে, যদিও তারা তোমার পিতামাতা হোক না কেন।\n(ইমামে আযমের উপদেশ, পৃষ্ঠা: ২৫)\n"
    },
    {
        "1": "ঘোষণা",
        "2": "      \tসদাচরণের অবশিষ্ট মাদানী ফুল তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]