[
    {
        "1": "আমরা কারবালা থেকে কি শিখলাম",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টির জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন) ।"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلّٰى عَلَيَّ صَلَّى اللهُ عَلَيْهِ عَشْراً بِهَا مَلَكٌ مُوَكَّلٌ بِهَا حَتّٰى يُبَلِّغَنِيْهَا\n    অর্থাৎ যে ব্যক্তি আমার প্রতি একবার দরুদ শরীফ পাঠ করবে, আল্লাহ পাক তার উপর দশটি রহমত অবতীর্ণ করবেন এবং উক্ত দরুদ শরীফ আমার নিকট পৌঁছানোর কাজে একজন ফেরেশতা নিযুক্ত রয়েছে।\n(মুজামু-কবীর, ১৩৪/৮, সংখ্যা:৭৬১১)\nবয়ান শোনার নিয়্যত\n    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد"
    },
    {
        "1": "কারবালা জীবনের শিক্ষা",
        "2": "    হে আশিকানে রাসূল! নিঃসন্দেহে কারবালা খুবই করুণ ও হৃদয় বিদারক একটি ঘটনা, কিন্তু স্মরণ রাখবেন! কারবালা শুধু একটি ইতিহাস নয়, পৃথিবীতে অনেক ইতিহাস হয়েছে, নির্যাতন-নিপীড়নের বড় বড় কাহিনী এই পৃথিবীতে ঘটেছে, কিন্তু সে সব মুছে গেছে, এমনকি তাদের কল্পনাও মানুষের হৃদয়ে নেই। কারবালা যদি কেবল একটি ইতিহাস হতো তাহলে আজ প্রায় ১ হাজার ৩৮২ বছরেরও বেশি সময় পরেও তা মনের মধ্যে তাজা থাকত না, তাই কারবালা শুধু একটি ইতিহাসই নয়, বরং এটি জীবন শিক্ষার পরিপূর্ণ একটি গ্রন্থ। কারবালার ঘটনা আমাদেরকে সাফল্যের দিক নির্দেশনা করে, এটি অগ্রগতির ধাপ বর্ণনা করে, জীবনের নীতিগুলিও শেখায় এবং এটি সম্মান ও মর্যাদার সাথে বাঁচতেও শেখায়।\n"
    },
    {
        "1": "\"কারবালার রক্তিম দৃশ্য\" পুস্তিকা",
        "2": "\tশায়খে তরিক্বত, আমীর আহলে সুন্নাত হযরত আল্লামা মাওলানা আবু বিলাল মুহাম্মদ ইলিয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ এর “কারবালার রক্তিম দৃশ্য” নামক একটি পুস্তিকা রয়েছে। উক্ত পুস্তিকাটি মূলত একটি চিঠির উত্তর। কেউ আমীর আহলে সুন্নাত دَامَتْ بَرَکَاتُہُمُ الْعَالِیَہ এর নিকট একটি চিঠি লিখেছিলেন, যাতে তিনি বলেছিলেন, নেকির দাওয়াত দিতে গিয়ে তিনি অনেক বাধা বিপত্তি ও অসুবিধার সম্মুখীন হচ্ছেন। জবাবে তিনি কারবালার রক্তিম দৃশ্য বয়ান করলেন এবং বললেন, কারবালার ময়দানে কারবালার শহীদরা যে নৃশংসতা সহ্য করেছেন, যে নিপীড়নের সম্মুখীন হয়েছেন, সবই ছিল নেকির দাওয়াত দেয়ার কারণে, তাই যখনই নেকির দাওয়াতের পথে বাধা বিপত্তি আসে তখন ইমাম হুসাইন এবং তার সঙ্গীদের عَلَیْہِمُ الرِّضْوَان উপর আগত নির্যাতন নিপীড়নের কল্পনা করুন। اِنْ شَآءَ الله সাহস ও উৎসাহ জন্মাবে এবং নেকির দাওয়াত প্রচার করার চেতনা অর্জন হবে।\n"
    },
    {
        "1": "স্যার! এসব কিছু তো আমাদেরকে কারবালাও শিখায়.. !!",
        "2": "    একজন ইসলামি ভাইয়ের বর্ণনা: আমি বি.এ-তে পড়তাম, বি.এ এর ইংরেজি ক্লাসে একটু উপন্যাস পড়ানো হত, একদিন শিক্ষক সেই উপন্যাস সম্পর্কে লেকচার দিলেন, তিনি বললেন: এই উপন্যাসের লেখক একজন ইউরোপীয় চিন্তাবিদ, দ্বিতীয় বিশ্বযুদ্ধে তিনি একজন সৈনিক হিসাবে অংশগ্রহণ করেছিলেন, দ্বিতীয় বিশ্বযুদ্বের পরে ইউরোপে যে বিপ্লব ঘটেছিল, ইউরোপের যে অগ্রগতি হয়েছিল, সেই বিপ্লব এবং অগ্রগতি যে ধারণাগুলির উপর ভিত্তি করে হয়েছিল, সেই ধারনা উপস্থাপন কারী চিন্তাবিদদের মধ্যে একজন চিন্তাবিদ হলেন উক্ত উপন্যাসের লেখক। উপন্যাসটিতে লেখক সাফল্যের নীতি এবং ব্যর্থতার কারণগুলি তার নিজস্ব ভঙ্গিতে বর্ণনা করেছেন। তারপর শিক্ষক এই উপন্যাস নিয়ে বক্তৃতা শুরু করলেন; লেখক বলেন: আমরা যদি জীবন যাত্রায় যদি সফল হতে চাই তাহলে তার জন্য অতি প্রয়োজন হলো ধৈর্য্য ও সহনশীলতা। আমাদেরকে সাফল্যের জন্য সহনশীল মনোভাব অর্থাৎ সহনশীল হওয়া উচিত। সাফল্যের জন্য আমরা অপরের প্রতি আস্থা রাখতে পারি না, আমাদেরকে নিজের উপর আস্থা রাখতে হবে কিন্তু একই সাথে অতিরিক্ত আত্মবিশ্বাস ইত্যাদি পরিহার করতে হবে।\n    ইসলামী ভাই বলেন: শিক্ষক উপন্যাসের গল্প থেকে অর্জিত শিক্ষা বর্ণনা করছিলেন আর এদিকে আমার কারবালার ঘটনার কথা মনে পড়ছিল। শিক্ষকের লেকচার শেষ হতে না হতে আমি নিজের অজান্তে বলে উঠলাম স্যার এসব তো আমাদেরকে কারবালাই শিক্ষা দেয়, ইমাম হুসাইন رَضِیَ اللهُ عَنْہُ  আমাদেরকে শুধু ধৈর্যের কথাই বলেননি, বরং তিনি তা বাস্তবায়ন করে দেখিয়েছেন, নম্রতা, সহনশীলতা, সহিষ্ণুতা, আত্মবিশ্বাস ইত্যাদি এগুলো এমন কিছু কথা যেগুলো ইমাম হুসাইন رَضِیَ اللهُ عَنْہُ আমাদেরকে যদিও লিখে বর্ণনা করেননি কিন্তু প্র্যাকটিক্যাল করে অবশ্যই দেখিয়েছেন। আমার কথা শুনে শিক্ষক অবাক হলেন, তারপর কিছুক্ষণ পর বললেনঃ হ্যাঁ! নিশ্চয়ই!! ইউরোপিয়ান চিন্তাবিদ শুধু গল্প লিখে আমাদের বুঝিয়েছেন, কিন্তু ইমাম হুসাইন رَضِیَ اللهُ عَنْہُ এই সবই বাস্তবায়ন করে দেখিয়েছেন।"
    },
    {
        "1": "ইমাম হুসাইন  رَضِیَ اللهُ عَنْہُ এর সংক্ষিপ্ত পরিচিতি ও ফজিলত",
        "2": "    প্রিয় ইসলামী ভাইয়েরা! ইমাম আলী-মকাম, ইমাম হযরত ইমাম হুসাইন رَضِیَ اللهُ عَنْہُ অত্যন্ত উচ্চ মর্যাদাসম্পন্ন সত্তা। তার নাম হলো হুসাইন, উপনাম আবু আব্দুল্লাহ, উপাধি সিবতে রাসূল তথা রাসূলের নাতি এবং রায়হানাতুর রাসূল তথা রাসূলের ফুল। (কারামতে ইমাম হুসাইন পৃষ্ঠা:৩)\n\n\t(১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: حُسَيْنٌ مِنِّي وَاَنَا مِنْ حُسَيْنٍ، اَحَبَّ اللَّهُ مَنْ اَحَبَّ حُسَيْنًا অর্থাৎ হুসাইন আমার থেকে আর আমি হুসাইন থেকে, যে হুসাইনকে ভালোবাসে, আল্লাহ তাকে ভালোবাসেন। (তিরমিযি, পৃষ্ঠা: ৮৫৭ হাদিস: ৩৭৮২) (২) একটি হাদিসে রয়েছে: যে হাসান ও হুসাইনকে ভালবাসল, সে আমাকে ভালবাসল, আর যে তাদের সাথে শত্রুতা করল সে আমার সাথে শত্রুতা করল। (মুস্তাদরাক:পৃষ্ঠা:১৮২, হাদিস:৪৭৭৭) (৩) বুখারী শরীফে বর্ণিত রয়েছে, আল্লাহর শেষ নবী রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: هُمَا رَيْحَانَتَايَ مِنَ الدُّنْيَا অর্থাৎ হাসান ও হুসাইন দুনিয়াতে আমার দুটি ফুল। (বুখারী,পৃষ্ঠা:৯৪৯, হাদিস:৩৭৫৩)\n\n\t(৪) তিরমিযি শরীফে রয়েছে: হাসান ও হুসাইন জান্নাতি যুবকদের সর্দার। (তিরমিজি পৃষ্ঠা: ৮৫৫ হাদিস: ৩৭৭৫) ইমামে আলী মকাম, ইমাম হুসাইন رَضِیَ اللهُ عَنْہُ ৫ই শাবান ৪ হিজরিতে মদিনায় জন্মগ্রহণ করেন। (ইমাম হোসাইনের কারামত, পৃষ্ঠা ৩) ৫৫ বছর ৫ মাস ৫ দিন এই পৃথিবীতে অবস্থান করেন। ১০ই মহররমুল-হারাম, ৬১ হিজরি শুক্রবার চরম নিপীড়নের মধ্য দিয়ে শাহাদাত বরণ করেন। (সাওয়ানাহে কারবালা: পৃষ্ঠা: ১৭০) তিনি সত্যের উপর অবিচল, বীরত্ব, অটল ও ধৈর্য্য ও সন্তুষ্টির চিরন্তন দৃষ্টান্ত স্থাপন করেন।\n"
    },
    {
        "1": "সাফল্যের ৩টি মূলনীতি",
        "2": "    এমনিভাবে একজন চিন্তাবিদ আছেন, যিনি নিজের ভিওিতে একটি বিশ্লেষণ করেন এবং বলেন: জীবনে সাফল্যের ৩টি মূলনীতি রয়েছে: (১) ক্ষুধা সহ্য করার শক্তি (২): অপেক্ষা  (৩): চিন্তা ভাবনা করার দক্ষতা।\n\n     এই তিনটি মূলনীতি একজন চিন্তাবিদ ব্যাখ্যা করেছিলেন, শুধু এই তিনটি নীতিকে সামনে রেখে কারবালার ঘটনা মাথায় নিয়ে আসুন! কারবালায় আমরা এই তিনটি জিনিস পাই:\n\t(১) চিন্তাবিদ বলেছেন: সফলতার জন্য ক্ষুধা সহ্য করার ক্ষমতা থাকা আবশ্যক। আমরা কারবালার ময়দানে দেখতে পাই যে, তীব্র গরম, মরুভূমি, উত্তপ্ত জমিন এবং দিনের তীব্র ক্ষুধা, তৃষ্ণা, ইমাম হুসাইন رَضِیَ اللهُ عَنْہُ থেকে শুরু করে ছোট শাহজাদা হযরত আলী আসগর رَضِیَ اللهُ عَنْہُ পর্যন্ত সবাই তৃষ্ণার্ত, কিন্তু উৎসর্গ হন! প্রচন্ড তৃষ্ণাও এই উচ্চপদস্থ ব্যক্তিদের পা সরাতে পারেনি, ইয়াজিদ বাহিনীর আক্রমণও তাদেরকে সঠিক পথ থেকে বিচ্যুত করতে পারেনি, নবী পরিবারের সিংহরা তাদের প্রচন্ড তৃষ্ণা সত্ত্বেও ইয়াজিদ বাহিনীর ডানা উড়িয়ে দিয়েছিল। এটি তাদের অতুলনীয় দৃঢ়তা ও চমৎকার সহনশীলতা।\n\t(২) চিন্তাবিদ দ্বিতীয় কথা বলেছেন যে, সাফল্যের জন্য অপেক্ষা করা আবশ্যক, অর্থাৎ যে ব্যক্তি সফলতা চায় তার উচিত ধৈর্যের সাথে কাজ করা, শান্তমনে সঠিক সময়ের জন্য অপেক্ষা করা, কখনও অধৈর্য না হওয়া। ইমাম হুসাইন رَضِیَ اللهُ عَنْہُ এর পবিত্র জীবনীতেও এটি পরিলক্ষিত হয়, তাঁর উপর কষ্টের পাহাড় ভেঙে পড়ে, কিন্তু তাঁর ধৈর্য্য ও অবিচলতায় বিন্দুমাত্র কমতি হয়নি।\n\t(৩) চিন্তাবিদ তৃতীয় কথা বলেছেন, যে ব্যক্তি সফলতা কামী তার জন্য চিন্তা-ভাবনা করার এবং বুঝশক্তি থাকা আবশ্যক র্আৎ তার উপর যতই কঠিন সময় আসুক না কেন, সে তার চিন্তা-ভাবনা এবং বোধশক্তি নিস্তেজ হতে দেয় না, সর্বদা প্রতিটি পরিস্থিতিতে বুঝে শুনে সর্বোত্তম সিদ্ধান্ত নেয়। এটি অত্যন্ত একটি দুরহ কাজ, আমাদের দেশে কেউ মারা গেলে তার পরিবারকে, বাবা-মাকে খুব সতর্কতার সাথে সংবাদ দিতে হয় যাতে তারা হঠাৎ শোকের খবর শুনে অজ্ঞান না হয়ে যায়। কিন্তু উৎসর্গ হোন! ইমাম হোসাইনের সাহস ও চেতনার কী মহিমা...!! তাঁর পুত্র হযরত আলী আসগর رَضِیَ اللهُ عَنْہُ, হযরত আলী আকবর رَضِیَ اللهُ عَنْہُ কারবালার ময়দানে ইমাম হোসাইনের চোখের সামনে ভাই, ভাতিজা, ভাগ্নে সহ ৭২ জন শহীদ হন। এত দুঃখ ও দুশ্চিন্তার মধ্যেও তাঁর হুঁশ জ্ঞান সব ঠিক ছিল, সিদ্ধান্ত নেওয়ার শক্তি বহাল ছিল, পৃথিবীর কেউই ইতিহাসের কোনো বই থেকে এটা প্রমাণ করতে পারবে না যে, ইমাম হুসাইন رَضِیَ اللهُ عَنْہُ কারবালার ময়দানে শোকের তীব্রতার কারণে শরিয়ত বিরোধী কোন ভুল সিদ্ধান্ত নিয়েছেন।\n\n    হে আশিকানে রাসূল! এই সব কথা বলার উদ্দেশ্য  হল, দেখুন! বর্তমান চিন্তাবিদরা সফলতা, অগ্রগতি ও বিপ্লবের পথ দেখিয়ে দীর্ঘ বক্তৃতা দিয়ে থাকেন, এ সব কিছুই প্রায় ১ হাজার ৩৮২ বছর আগে ইমাম হুসাইন رَضِیَ اللهُ عَنْہُ বাস্তবে করে দেখিয়ে গিয়েছেন। এসব কিছু কারবালার ময়দানে রয়েছে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "ইয়াজিদের অসচ্চরিত্র এবং তা থেকে শিক্ষা",
        "2": "    প্রিয় ইসলামী ভাইয়েরা! একটু বিবেচনা করুন! ইমাম হুসাইন رَضِیَ اللهُ عَنْہُ কেন এত বড় কুরবানি দিলেন...? নিশ্চয়ই সিংহাসন ও ক্ষমতার সাথে তার কোনো সম্পর্কই ছিল না, তিনি তো জান্নাতের যুবকদের সর্দার,  আল্লাহ পাকের দয়ায় যাকে জান্নাতে রাজত্ব ও নেতৃত্ব দেওয়া হয়েছে, তিনি কিভাবে দুনিয়ার অস্থায়ী রাজত্বের প্রতি লোভী হতে পারেন? কিন্তু চিন্তার বিষয় হলো ইমাম হুসাইন رَضِیَ اللهُ عَنْہُ কেন ইয়াজিদের হাতে বাইয়াত গ্রহণ করেন নি? তাঁর সাথে কি ইয়াজিদের কোন বিরোধ ছিল? না.. তাঁর সাথে ইয়াজিদের কোন বিরোধ ছিল না, তাঁর বিরোধ ছিল ইয়াজিদের কর্মকান্ডের সাথে। যদি দুর্ভাগা ইয়াজিদের কর্মকান্ড পরিশুদ্ধ হত , সে কুরআন ও সুন্নাতের অনুসারী হতো, তাহলে ইমাম হুসাইন কখনোই তার বাইয়াত গ্রহণ করাকে অস্বীকার করতেন না, কিন্তু এই দুর্ভাগার চরিত্র ভালো ছিল না, তার নৈতিকতা ভালো ছিল না, তার অভ্যাস ছিল মন্দ, সে ছিল সীমালঙ্ঘনকারী, সে ছিল পাপিষ্ঠ, সে ছিল ব্যভিচারী, সে ছিল মদ্যপায়ী, ইয়াজিদ কুরআন ও সুন্নাতের বিরোধিতা করতো , তাই  ইমাম হুসাইন رَضِیَ اللهُ عَنْہُ তার কাছে বাইয়াত গ্রহণ করেননি এবং এমন  চিরন্তন কুরবানি দিলেন।\n\tএবার একটু ভাবুন তো! ইমাম হুসাইন رَضِیَ اللهُ عَنْہُ যখন ইয়াজিদের মন্দ চরিত্রে সন্তুষ্ট হননি, আমরাই যদি সেই চরিত্রের অধিকারী হই, ইয়াজিদের যে মন্দ অভ্যাস ছিল, সেরকম মন্দ অভ্যাস যদি আমাদেরও থাকে, ইয়াজিদের যেমন নোংরা নৈতিকতা ছিল,তবে কি ইমাম হুসাইন رَضِیَ اللهُ عَنْہُ  আমাদের উপর খুশি হয়ে যাবেন।\n    আসুন একটু দেখে নেই ইয়াজিদের চরিত্র কেমন ছিল? নাপাক ইয়াজিদের সেই মন্দ অভ্যাস গুলো কি ছিল যার কারণে ইমাম হুসাইন رَضِیَ اللهُ عَنْہُ তার হাতে বাইয়াত গ্রহণ করতে অস্বীকৃতি জানান:"
    },
    {
        "1": "(১) ইয়াজিদ সুন্নত পরিবর্তনকারী ছিল",
        "2": "    সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: اَوَّلُ مَنْ یُبَدِّلُ سُنَّتِی رَجُلٌ مِّنْ بَنِیْ اُمَیَّۃَ یُقَالُ لَہٗ یَزِیْدُ অর্থাৎ আমার সুন্নাত পরিবর্তনকারী প্রথম ব্যক্তি বনু উমাইয়া থেকে হবে, যার নাম হবে ইয়াজিদ। (তারিখে দামেশক, খন্ড: ৬৫ পৃষ্ঠা: ২৫০)\n    প্রিয় ইসলামী ভাইয়েরা! জানা গেল, ইয়াজিদ ছিল সুন্নাত পরিবর্তনকারী, সুন্নাত বিরোধী কাজের প্রবর্তক, এই দুর্ভাগা নিজেও সুন্নাতে মুস্তাফার অনুসরণ করেনি এবং অন্যকেও সুন্নাত বিরোধী কাজ করতে উৎসাহিত করতো। সুন্নাতের বিরোধিতা করা এবং সুন্নাত বিরোধী কাজ প্রবর্তন করা ইয়াজিদের কুঅভ্যাস। আমরা যদি হুসাইনি হই এবং আমরা সত্যিই হোসাইনী হতে চাই, তাহলে আমাদের উচিত ইয়াজিদের এই কুঅভ্যাসকে ঘৃণা করা, আমরা নিজেও সুন্নাতের উপর আমল করা এবং অন্যদেরকেও সুন্নাতের অনুসরণ করতে উৎসাহিত করা।"
    },
    {
        "1": "সুন্নাতের ফজিলত সম্পর্কিত ৩ হাদিস",
        "2": "\t(১) তাজেদারে রিসালাত صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اَحَبَّ سُنَّتِی فَقَدْ اَحَبَّنِی وَمَنْ اَحَبَّنِی كَانَ مَعِیَ فِی الْجَنَّةِ অর্থাৎ যে আমার সুন্নাতকে ভালবাসল সে (মূলত) আমাকে ভালবাসল আর যে আমাকে ভালবাসল সে আমার সাথে জান্নাতে থাকবে। (তারিখে দামেশক, খন্ড:৯ পৃষ্ঠা ৩৪৩) (২) একদিন প্রিয় নবী صَلَّی اللهُ عَلَیْہِ وَاٰلِہٖ وَسَلَّم তিনবার বললেন: আমার প্রতিনিধির প্রতি আল্লাহ পাকের রহমত বর্ষিত হোক। জিজ্ঞেস করা হলো ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم আপনার প্রতিনিধি কে? তিনি বললেন: আমার সুন্নাতের প্রতি ভালোবাসা স্থাপনকারী এবং অন্যকে শিক্ষা দানকারী (৩) আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: مَنْ تَمَسَّكَ بِالسُّنَّةِ دَخَلَ الْجَنَّةَ অর্থাৎ যে আমার সুন্নাতকে দৃঢ়ভাবে আঁকড়ে ধরবে, সে জান্নাতে প্রবেশ করবে।\n(জামে বয়ান ইলম, খন্ড:১ পৃষ্ঠা: ২০১ হাদিস: ২২০)\n    আল্লাহ পাক আমাদের সুন্নাতের অনুসারী বানিয়ে দিক, আমাদের নিজেদেরও সুন্নাতের অনুসরণ করতে হবে এবং এর পাশাপাশি অপরকেও সেটার দাওয়াত দিতে হবে। এখন যে নির্বোধ লোকেরা আল্লাহর পানাহ্! নেকির পথে বাঁধা হয়ে দাঁড়ায়, সুন্নাতের অনুসারীদের দিকে বাঁকা চোখে তাকায়, তাদের প্রতি উপহাসের বিষাক্ত তীর নিক্ষেপ করে, তাদের ভয় করা উচিত। মহান আল্লাহ পাক আমাদের সুন্নাত অনুসরণ করার তৌফিক দান করুন।"
    },
    {
        "1": "(২-৯) নাপাক ইয়াজিদের সাতটি বদাভ্যাস",
        "2": "    প্রিয় ইসলামী ভাইয়েরা! নিশ্চয়ই ইমাম হুসাইন رَضِیَ اللهُ عَنْہُ ইয়াজিদের মন্দ চরিত্র সম্পর্কে ভালো করেই অবগত ছিলেন, এখন আসুন! দেখি ইমাম হুসাইন رَضِیَ اللهُ عَنْہُ নিজে কিভাবে ইয়াজিদের খারাপ চরিত্র তুলে ধরেন? সদরুল আফাযিল, মুফতি নঈমুদ্দিন মুরাদাবাদী رَحْمَۃُ اللهِ عَلَیْہِ লিখেন: যখন ইমাম হুসাইন رَضِیَ اللهُ عَنْہُ এর সামনে অভিশপ্ত ইয়াজিদের বাইয়াত হওয়ার প্রস্তাব উপস্থাপন করা হলো তখন তিনি বলেছিলেন: لِاَنّہٗ کَانَ فَاسِقًا، مُدْمِنَ الْخَمَرِ ظَالِماً یزید فاسِق অর্থাৎ কারণ সে ছিল একজন সীমালঙ্ঘনকারী (অর্থাৎ জনসম্মুখে কবিরা গুনাহ সম্পাদনকারী) মদ্যপায়ী এবং অত্যাচারী (আমি কীভাবে এমন ব্যক্তির হাতে বাইয়াত গ্রহণ করবো)। (সাওয়ানাহে কারবালা পৃষ্ঠা: ১১৪)"
    },
    {
        "1": "ইমাম হুসাইন رَضِیَ اللهُ عَنْہُ এর খুতবা",
        "2": "\tইমাম হুসাইন رَضِیَ اللهُ عَنْہُ কারবালার ময়দানে যাওয়ার সময় পথিমধ্যে ইয়াজিদ বাহিনীর সামনে খুতবা দিতে গিয়ে ইরশাদ করলেন, হে লোকসকল! রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم বলেছেন: নিশ্চয় যে ব্যক্তি এমন শাসক দেখবে যে নির্যাতন করে, আল্লাহ পাকের হারাম কৃত বস্ত সমূহকে হালাল বলে আখ্যায়িত করে, মহান আল্লাহ পাকের অঙ্গীকার ভঙ্গ করে, সুন্নাতের বিরোধিতা করে, মানুষের মাঝে গুনাহ এবং নির্যাতন, নিপীড়ন ও সীমালংঘনের প্রবর্তন ঘটায়, আর দর্শক যদি এমন অত্যাচারীকে তার হাত বা জিহ্বা দিয়ে খারাপ কাজ করা থেকে বিরত না রাখে তবে আল্লাহ পাক নিজ দায়িত্বে এ বিষয়টি আবশ্যক করে নেন যে, তাকে (দর্শককে) সেই (অত্যাচারীর) সাথে রাখবেন। হে লোক সকল! শোন এই ইয়েজিদ শয়তানের আনুগত্যকে বাধ্যতামূলক করেছে, পরম করুণাময় আল্লাহ পাকের আনুগত্য পরিত্যাগ করেছে, মানুষের মধ্যে বিশৃঙ্খলা সৃষ্টি করেছে, মহান আল্লাহর সীমা লঙ্ঘন করেছে, আল্লাহ পাক প্রদত্ত হারাম জিনিসকে হালাল ঘোষণা করেছে এবং হালালকে হারাম বলে ঘোষণা করেছে। এমন অত্যাচারীর সামনে সত্যের বাণী তুলে ধরার আমিই বেশি হকদার।\n(তারিখে তবরি: খন্ড:৩ পৃষ্ঠা: ৩০৬)\n    হে আশিকানে রাসূল!! ইমাম হুসাইন رَضِیَ اللهُ عَنْہُ পাপিষ্ঠ ইয়াজিদের সাতটি বদ অভ্যাস বর্ণনা করেছেন, (১) ইয়াজিদ (ফাসিক) পাপিষ্ঠ (২) ইয়াজিদ মদ্যপায়ী (৩) ইয়াজিদ অত্যাচারী (৪) ইয়াজিদ পরম করুণাময়ের আনুগত্য ত্যাগ করে শয়তানের অনুসরণ করে। (৫) ইয়াজিদ ফেতনা ফ্যাসাদ ছড়ায় (৬) ইয়াজিদ আল্লাহর সীমা লঙ্ঘন করে (৭) ইয়াজিদ আল্লাহর হালালকৃত জিনিসকে হারাম এবং হারামকৃত জিনিসকে হালাল বলে আখ্যায়িত করে।"
    },
    {
        "1": "গুনাহের অনিষ্টতাপ",
        "2": "    এখন আমরা আমাদের চরিত্রের প্রতি একটু দৃষ্টি দেই! ইয়াজিদ ফাসিক ছিল, আর ফাসিক তাকে বলা হয়: যে প্রকাশ্যে গুনাহ করে। আমাদের সমাজে এমন কতজন লোক আছে যারা প্রকাশ্যে গুনাহ এড়িয়ে চলে? দাড়ি মুণ্ডন করা বা এক মুষ্টির চেয়ে ছোট করা হারাম। অসংখ্য লোক এমনও রয়েছে যারা দাড়ি মুন্ডন করে এক মুষ্টি থেকে ছোট করে, সবার সামনে গালিগালাজ করে,আর নিজের গুনাহের প্রকাশও করে। কারবালার ঘটনার শিক্ষা এবং বাস্তবে হোসাইনি পরিচয় হলো আমরা যেন গুনাহ থেকে বেঁচে থাকি। আল্লাহ পাক পবিত্র কুরআনে বলেন:\n\nوَ مَنۡ یُّشَاقِقِ الرَّسُوۡلَ مِنۡۢ بَعۡدِ مَا تَبَیَّنَ لَہُ الۡہُدٰی وَ یَتَّبِعۡ غَیۡرَ  سَبِیۡلِ الۡمُؤۡمِنِیۡنَ نُوَلِّہٖ مَا تَوَلّٰی وَ نُصۡلِہٖ جَہَنَّمَ ؕ وَ سَآءَتۡ مَصِیۡرًا (۱۱۵)\n(পারা ৫, সূরা নিসা, আয়াত ১১৫)\n কানযুল ঈমান থেকে অনুবাদ: এবং যে ব্যাক্তি রাসুলের বিরোধিতা করে এরপরে যে, সঠিক পথ তার সম্মুখে সুস্পষ্ট হয়েছে এবং মুসলমানদের পথ থেকে আলাদা পথে চলে,আমি তাকে তার অবস্থার উপর ছেড়ে দেবো এবং তাকে জাহান্নামে প্রবেশ করাবো এবং কতই মন্দ স্থান প্রত্যাবর্তন করার।\n\n          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّ اللّٰهَ فَرَضَ فَرَائِضَ فَلَا تُضَيِّعُوْهَا আল্লাহ পাক কতিপয় ফরয নির্ধারিত করেছেন, সেগুলোকে নষ্ট করো না, وَحَرَّمَ حُرُمَاتٍ فَلَا تَنْتَهِكُوْهَا এবং কিছু জিনিস হারাম করেছেন সেগুলোকে তুচ্ছ মনে করো না, وَحَدَّ حُدُوْدًا فَلَا تَعْتَدُوْهَا এমন কিছু সীমা নির্ধারণ করেছেন সেগুলো লংঘন করো না, وَسَكَتَ عَنْ أَشْيَآءَ مِنۡ غَيْرِ نِسْيَانٍ فَلَا تَبْحَثُوْا عَنْهَا আর ইচ্ছাকৃতভাবে কিছু বিষয়ে নীরবতা অবলম্বন করেছেন সেগুলির অনুসন্ধান করো না। (সুনানে দারে ক্বুতনি: খন্ড ৪, পৃষ্ঠা ২১৭ হাদিস: ৪৩৫০)\n"
    },
    {
        "1": "জুলুমের নিন্দা",
        "2": "    ইমাম হুসাইন رَضِیَ اللهُ عَنْہُ বলেন: ইয়াজিদ নির্যাতক। আমাদের সমাজ জুলুমে পরিপূর্ণ। অনেকের ধারণা জুলুম শুধু হত্যা ও দাঙ্গাকেই বলা হয় অথচ এমনটি নয়, অন্যায়ভাবে হত্যা করাও জুলুম, কাউকে অন্যায়ভাবে চড় মারাও জুলুম, কারো টাকা আত্মসাৎ করাও জুলুম,গালিগালাজ করা, কারো সম্মানহানি করা এমনকি কাউকে ভয় দেখানোকেও হাদিসে পাকে জুলম বলে সাব্যস্ত করা হয়েছে।\n    আল্লাহ পাক আমাদেরকে মুসলমানদের সাথে সৎব্যবহার করার এবং তাদের উপর যে কোন প্রকার অত্যাচার ও অপব্যবহার থেকে বাঁচার তৌফিক দান করুন।\n"
    },
    {
        "1": "শয়তানের অনুসরণ করা ইয়াজিদি চরিত্র",
        "2": "    অনুরূপভাবে ইমাম হুসাইন رَضِیَ اللهُ عَنْہُ বলেছেন: ইয়াজিদ পরম করুণাময়ের আনুগত্য পরিত্যাগ করে শয়তানের অনুসরণ করে।\n    আল্লাহ! আল্লাহ! এটা একটা বড় পরীক্ষা। নামায পড়া হলো আল্লাহর আনুগত্য পক্ষান্তরে নামায না পড়া হলো শয়তানে অনুসরণ। আমাদের মধ্যে কয়জন মানুষ সত্যিকারের নামাযী? আমরা কয়জন পাপকর্ম থেকে বিরত থাকি? রমযানের রোযা রাখা আল্লাহ পাকের আনুগত্য পক্ষান্তরে রোযা না রাখা শয়তানের অনুসরণ, বিবেচনা করুন! কতজন লোক রোযা রাখে? পিতা-মাতার আনুগত্য করা, ভাই-বোনের হক আদায় করা, স্ত্রীর হক পূরণ করা, অন্য মুসলমানদের সম্মান করা, ইসলামে পরিপূর্ণভাবে প্রবেশ করা এসবই হলো পরম করুণাময়ের আনুগত্য পক্ষান্তরে এর বিপরীত করা  তা শয়তানের অনুসরণ। মিথ্যা বলা, পরনিন্দা করা, চুগলি করা, ওয়াদা ভঙ্গ করা, গালিগালাজ করা এসব হলো গুনাহ এবং শয়তানের অনুসরণ। আমাদের মধ্যে কয়জন এমন রয়েছে যারা এগুলো থেকে বিরত থাকে?\n    এগুলো ইয়াজিদের বদ অভ্যাস, এগুলো হলো সেই বিষয় যার উপর ভিত্তি করে ইমাম হুসাইন رَضِیَ اللهُ عَنْہُ ইয়াজিদের হাতে বাইয়াত হওয়াকে প্রত্যাখ্যান করেছিলেন এবং কারবালার ময়দানে চিরন্তন ত্যাগ স্বীকার করেছিলেন।"
    },
    {
        "1": "(১১) ইয়াজিদ ও পার্থিব আসক্তি",
        "2": "    হে আশিকানে রাসূল! কারবালা থেকে যে গুরুত্বপূর্ণ বিষয় আমরা শিখতে পেরেছি তা হল, হতভাগ্য ইয়াজিদ কারবালার ময়দানে যে সমস্ত নৃশংসতা করেছিল এবং করিয়েছিল এসব কিছু মূলত জগতের মোহ ও লালসার ফল। শায়খে তরিক্বত, আমিরে আহলে সুন্নাত, হযরত আল্লামা মাওলানা আবু বিলাল মুহাম্মদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ বলেন,নাপাক ইয়াজিদ ধনসম্পদ ও সম্মানের মোহে পড়েই কারবালার নির্মম ঘটনা ঘটিয়েছে। এই অত্যাচারী ইমাম হুসাইন رَضِیَ اللهُ عَنْہُ কে তার কর্তৃত্বের জন্য হুমকি বোধ করেছিলো, অথচ ইমাম হুসাইন رَضِیَ اللهُ عَنْہُ এর অস্থায়ী কর্তত্বের সাথে কোন সম্পর্কই নেই। তিনি তো পূর্বেও মুসলিম উম্মাহর হৃদয়ের মুকুট ছিলেন, আজও আছেন এবং চিরকাল থাকবেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    হে আশিকানে রাসূল!  ‍মুহররমের ১০ তারিখে শহীদদের সর্দার হযরত ইমাম হুসাইন رَضِیَ اللهُ عَنْہُ এর ঈসালে সাওয়াবের আয়োজন করুন, ঘরে ঘরে মিলাদ মাহফিলের আয়োজন করুন এবং ১১ তারিখে হুসাইনি সায়্যিদ, হযরত গাউস আযম رَحْمَۃُ اللهِ عَلَیْہِ এর জন্য ও ঈসালে সাওয়াবের আয়োজন করুন। আমীরে আহলে সুন্নাত হযরত আল্লামা মাওলানা মুহাম্মাদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ বলেন: ব্যবসায়ী তার দৈনিক বিক্রয়ের এক শতাংশ আর বেতনভোগী তার প্রতিটি বেতন থেকে কমপক্ষে ২ শতাংশ টাকা বের করুন এবং মাসিক ১১ শরীফের নিয়ায করলে اِنْ شَآءَ الله তার রিযিকে বরকত হবে। (যদি বাড়িতে নিয়ায করতে বাধা থাকে, তাহলে যে কোনো ভালো কাজে সেই টাকা ব্যয় করতে পারেন)"
    },
    {
        "1": "দুই নম্বর নেক আমলের প্রতি উৎসাহ প্রদান",
        "2": "    হে আশিকানে রাসূল! প্রকৃত হুসাইনি হতে, ইমাম হুসাইনের পবিত্র জীবনের ফয়েয লাভ করতে নবী প্রেমিকদের দ্বীনি সংগঠন দাওয়াতে ইসলামীর সাথে সম্পৃক্ত হয়ে যান। দাওয়াতে ইসলামির ১২ দ্বীনি কাজের মধ্যে থেকে অগ্রসর হয়ে অংশ গ্রহণ করুন, নেক আমলের রিসালার উপর আমল করুন এবং মাদানী কাফেলায় সফর করুন اِنْ شَآءَ الله ইমাম হুসাইন رَضِیَ اللهُ عَنْہُ এর ফয়েয লাভ হবে এবং দ্বীন ও দুনিয়ার অগণিত কল্যাণ অর্জিত হবে। শায়খে তরিক্বত আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রদত্ত ৭২টি নেক আমলের মধ্যে নেক আমল নম্বর ২ হল: আপনি কি আজ পাঁচ ওয়াক্ত নামায জামাত সহকারে আদায় করেছেন? উক্ত নেক আমলের প্রতি আমল করার বরকতে আমরা নিয়মিত নামাযি হয়ে যাব। প্রিয় ইসলামী ভাইয়েরা! কালেমা পড়ার পর নামায আদায় করা প্রত্যেক মুসলমানের প্রথম ফরয। ইমাম হুসাইন رَضِیَ اللهُ عَنْہُ যুদ্ধ চলাকালীনও নামায ত্যাগ করেননি। আমরা নিজেকে হুসাইনি বলে দাবি করি তাই আমাদের উচিত নিয়মিত নামায আদায় করা।"
    },
    {
        "1": "পোশাকের সুন্নাত ও আদব",
        "2": "    প্রিয় ইসলামী ভাইয়েরা! আসুন দা’ওয়াতে ইসলামের প্রতিষ্ঠাতা শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর লিখিত “১৬৩ মাদানী ফুল” পুস্তিকা থেকে পোশাকের কতিপয় মাদানী ফুল শ্রবণ করি।\n    ফরমানে মুস্তাফা صَلَّی اللهُ عَلَیْہِ وَاٰلِہٖ وَسَلَّم: * জ্বীনের দৃষ্টি ও মানুষের লজ্জাস্থানের মাঝখানে পর্দা হচ্ছে, যখন কেউ কাপড় খুলে তবে যেন বিসমিল্লাহ পাঠ করে নেয়। (আল মুজামুল আওসাত, ২য় খন্ড, ৫৯ পৃষ্ঠা, হাদীস নং- ২৫০৪) প্রসিদ্ধ মুফাসীর, হাকিমুল উম্মত হযরত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: যেরূপ দেয়াল ও পর্দা মানুষের দৃষ্টির আড়াল হয়ে থাকে, অনুরূপভাবে আল্লাহ পাকের এই যিকির জীনদের দৃষ্টি থেকে অন্তরাল হবে, যার কারণে জ্বিন সেটাকে (অর্থাৎ- লজ্জাস্থান) দেখতে পাবে না। (মিরাত, ১ম খন্ড, ২৬৮ পৃষ্ঠা) * যে ব্যক্তি সামর্থ্য থাকা সত্ত্বেও বিনয়বশতঃ উন্নত কাপড় পরিধান করা ছেড়ে দেয়, আল্লাহ পাক তাকে সম্মানের পোশাক পরিধান করাবেন। (আবু দাউদ শরীফ, র্৪ খন্ড, ৩২৬ পৃষ্ঠা, হাদীস নং- ৪৭৭৮)"
    },
    {
        "1": "ঘোষণা",
        "2": "    পোশাকের অবশিষ্ট সুন্নাত শিখা শিখানোর হালকায় বয়ান করা হবে অতএব এগুলো জানতে শিখা শিখানোর হালকা অবশ্যই অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]