[
    {
        "1": "আ’লা হযরত رَحْمَۃُ اللهِ عَلَیْہِ একজন কামিল পীর",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টির জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلّٰی عَلَیَّ مِاءَۃً کَتَبَ اللهُ بَیْنَ عَیْنَیْہِ بَرَاءَ ۃً مِّنَ النِّفَاقِ وَبَرَاءَۃً مِّنَ النَّارِ وَاَسْکَنَہُ اللهُ یَوْمَ الْقِیَامَۃِ مَعَ الشُّہَدَاءِ অর্থাৎ যে ব্যক্তি আমার উপর একশত (১০০) বার দরূদে পাক পাঠ করবে আল্লাহ পাক তার উভয় চোখের মাঝখানে লিখে দিবেন যে, এই ব্যক্তি নিফাক (কপটতা) ও জাহান্নামের আগুন থেকে মুক্ত এবং তাকে কিয়ামতের দিন শহীদদের সাথে রাখা হবে। (মুজাম আউসাত, ৫/২৫২ পৃষ্ঠা, হাদীস: ৭২৩৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বয়ান শুনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    হে আশিকানে রাসুল! ১০ই শাওয়ালুল মুকাররম আমাদের আক্বা, অলিয়ে কামিল, পীরে তরীক্বত, রাহবারে শরীয়ত, আ’লা হযরত, ইমামে আহলে সুন্নাত ইমাম আহমদ রযা رَحْمَۃُ اللهِ عَلَیْہِ এর শুভ জন্ম দিবস। নিশ্চয় আ’লা হযরত ইমামে আহলে সুন্নাত رَحْمَۃُ اللهِ عَلَیْہِ এর বরকত সম্পন্ন সত্তা ইসলামী বিশ্বের জন্য অনেক বড় নিয়ামত। যখন ফিতনা ছড়িয়ে পড়েছিলো, বদ মাযহাবী বৃদ্ধি পেয়েছিলো, বিদআত ব্যাপক আকার ধারণ করেছিলো, আল্লাহর পানাহ! কুরআনের আয়াতের ভাবার্থ পরিবর্তন করার মতো ঘৃণ্য প্রচেষ্টা চালানো হচ্ছিলো, ইসলামী শিক্ষাকে পরিবর্তন করার দুঃসাহস করা হচ্ছিলো, এই ফিতনার সময়ে আল্লাহ পাক আ’লা হযরত رَحْمَۃُ اللهِ عَلَیْہِ এর আকৃতিতে ইসলামী জগতকে একটি মহান নিয়ামত দ্বারা ধন্য করেন, আ’লা হযরত رَحْمَۃُ اللهِ عَلَیْہِ মুজাদ্দিদ হয়ে তাশরিফ আনলেন এবং اَلْحَمْدُ لِلّٰه তিনি ফিতনার শিকড় উপড়ে ফেললেন, তাদের চক্রান্তকে ব্যর্থ  করে দিয়েছেন, বদ মাযহাবীদের শক্তি ভেঙ্গে দিয়েছেন, বদ আকিদা নিঃশেষ করে দিয়েছেন, আসল ইসলামী আকিদার সঠিক ব্যাখ্যা দিয়েছেন, ইসলামী উচ্চ শিক্ষার উপর, কুরআনের মর্যাদা ও সম্মানের উপর, রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর সম্মান ও ইজ্জতের পাহারা দিলেন, বিদআত নিচ্ছিন্ন করে দিলেন, সুন্নাত সমূহকে ছড়িয়ে দিলেন, সমাজ সংশোধন করলেন, মানুষকে ইশকে রাসূলের সুধা পান করালেন আর اَلْحَمْدُ لِلّٰه ফিতনা দূর করে দ্বীনের পতাকাকে উড্ডীন করলেন।\n    প্রিয় ইসলামী ভাইয়েরা! আমাদের আ’লা হযরত, ইমামে আহলে সুন্নাত رَحْمَۃُ اللهِ عَلَیْہِ । اَلْحَمْدُ لِلّٰه অনন্য ব্যক্তিত্ব অর্থাৎ তাঁর জীবনীকে যেই দিক দিয়ে দেখা হয়, ব্যস সফলতাই সফলতা দৃষ্টিগোচর হয়, যেমনিভাবে আ’লা হযরত رَحْمَۃُ اللهِ عَلَیْہِ অনেক বড় মুফাসসির, সুদক্ষ মুহাদ্দিস, উপমাহীন আলিম, সুযোগ্য মুফতী, ইবাদতকারী, তেমনিভাবে আ’লা হযরত\nرَحْمَۃُ اللهِ عَلَیْہِ একজন অলিয়ে কামিল ও পীরে কামিলও ছিলেন। আজও আ’লা হযরত رَحْمَۃُ اللهِ عَلَیْہِ এর লক্ষ কোটি মুরিদ দুনিয়াতে বিদ্যমান রয়েছে এবং যতোজন আত্তারী রয়েছে তারা তো اَلْحَمْدُ لِلّٰه রযবী কেননা আমীরে আহলে সুন্নাত دَامَتْ بَرَکَاتُہُمُ الْعَالِیَہ আ’লা হযরতের মাধ্যমে সিলসিলায়ে কাদেরীয়াতে বাইয়াত করান। আর যেসব আশিকানে রাসূল আ’লা হযরত رَحْمَۃُ اللهِ عَلَیْہِ এর সিলসিলার মধ্যে বাইয়াত নেই তারাও তো অবশ্যই আশিকে আ’লা হযরত, কেননা আ’লা হযরত رَحْمَۃُ اللهِ عَلَیْہِ ইশকে রাসূলের, সুন্নীয়তের পরিচয়।\n    যেহেতু আ’লা হযরত رَحْمَۃُ اللهِ عَلَیْہِ আমাদের পীর, প্রতিটি আশিকে রাসূলের হৃদয়ের স্পন্দন। সুতরাং আজ আমরা আ’লা হযরতের মতো একজন পীরে কামিলের জীবনীর কিছু ঝলক শ্রবণ করার সৌভাগ্য অর্জন করবো। আল্লাহ পাক আমাদের সকলকে মসলকে আ’লা হযরতের উপর অটল থাকার তাওফিক দান করুক, আ’লা হযরতের ইশকের উপর, আউলিয়ায়ে কিরামের ভালোবাসা ও বিশেষ করে ইশকে মুস্তফার উপর স্থায়িত্ব দান করুক।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "একটি দরজা ধরো! শক্ত করে ধরো!",
        "2": "    সৈয়দ আইয়ুব আলী সাহেব رَحْمَۃُ اللهِ عَلَیْہِ: যিনি আ’লা হযরত رَحْمَۃُ اللهِ عَلَیْہِ এর ছাত্র এবং সাধারণত আ’লা হযরত رَحْمَۃُ اللهِ عَلَیْہِ এর খিদমতেও হাযির থাকতেন, আ’লা হযরতের জীবনীর উপর সর্বপ্রথম কাজ করার সৌভাগ্যও সৈয়দ আইয়ুব আলী رَحْمَۃُ اللهِ عَلَیْہِ এর নসীব হয়েছে।\n    এভাবে (সৈয়দ আইয়ুব আলী رَحْمَۃُ اللهِ عَلَیْہِ) এর বর্ণনা হলো: একদিন আমি ও আমার ভাই সৈয়দ ক্বনাআত আলী رَحْمَۃُ اللهِ عَلَیْہِ আ’লা হযরত رَحْمَۃُ اللهِ عَلَیْہِ এর দরবারে উপস্থিত ছিলাম আর তিনি কোন ইলমী কাজে ব্যস্ত ছিলেন, সকাল ৯টা থেকে ১০টার সময় ছিলো, এক যুবক আসলো আর সালাম করে একদিকে চুপচাপ বসে গেলো। আমরা জিজ্ঞেস করলাম: কোথায় থেকে এসেছো? বলল: আমি মিরাটের বাসিন্দা, আমরা জিজ্ঞাসা করলাম: কেনো কষ্ট করেছেন (অর্থাৎ কোন কাজে এসেছেন?) এই প্রশ্নটি করাতে ঐ যুবক অজান্তে কান্না করতে লাগলো, আমরা বার বার জিজ্ঞেস করার পরও সে কোন উত্তর দিলো না, শেষ পর্যন্ত অনেকবার প্রশ্ন করার পর বলল: আমি হুযুর আ’লা হযরত (رَحْمَۃُ اللهِ عَلَیْہِ) এর মুরিদ, এই বছর আমার খাজা গরীবে নেওয়ায رَحْمَۃُ اللهِ عَلَیْہِ এর ওরসে পাকে হাজিরি দেয়ার সৌভাগ্য হয়েছে, সেখানে এক ব্যক্তিকে দেখলাম যাকে বাহ্যিকভাবে কোন বুযুর্গ ব্যক্তি মনে হচ্ছিলো, আমি তার পায়ে চুম্বন করলাম, আদব প্রদর্শন করলাম।\n    সেখানকার উপস্থিত লোকেরা আমাকে বলল: তুমি তার মুরিদ হয়ে যাও! আমি বললাম: আমি তো অনেক আগেই আ’লা হযরত رَحْمَۃُ اللهِ عَلَیْہِ এর হাতে মুরিদ হয়েছি, এতে লোকেরা বলল: সেখানে তুমি শরীয়তে বাইয়াত হয়েছো, এখানে তরীকতে বাইয়াত হয়ে যাও, ব্যস লোকদের এরকম কথাবার্তা শুনে আমি ঐ ব্যক্তির মুরিদ হয়ে গেলাম।  মুরিদ হওয়ার পর আমি আমার বাসস্থানে আসলাম, কিছুক্ষণ আরামের জন্য শয়ন করলাম আর ঘুমিয়ে পড়লাম, কি দেখতে পেলাম স্বপ্নে আ’লা হযরত رَحْمَۃُ اللهِ عَلَیْہِ তাশরিফ আনলেন, নুরানী চেহারার মধ্যে জ্বালালিয়্যতের ছাপ ছিলো, আ’লা হযরত رَحْمَۃُ اللهِ عَلَیْہِ বললেন: ঠিক আছে আমার শাজারা দিয়ে দাও, এতোটুকু বলেছিলো শুধু আমার চোখ খুলে গেলো, ব্যস ঐদিন থেকে আমার কোন কাজেই মন বসছে না, স্কুলে পড়তাম, সেটাও বাদ দিয়ে দিয়েছি, সারাক্ষণ শুধু এটাই মনে চায় যে চিৎকার করে করে কান্না করি।\n    সৈয়দ আইয়ুব আলী رَحْمَۃُ اللهِ عَلَیْہِ বলেন: যুবকের কথা শুনে আমরা তাকে শান্তনা দিলাম আর বললাম: আপনি ঘাবড়াবেন না, যোহরের সময় আ’লা হযরত (رَحْمَۃُ اللهِ عَلَیْہِ) তাশরিফ আনবেন, নামাযের পর আরয করবেন যে আমি বায়আত নবায়ন করার জন্য এসেছি। আমাদের কথা শুনে ঐ যুবকটি কিছুটা শান্ত হলো, এখনো এই কথাগুলো বলাবলি করছিলাম আ’লা হযরত (رَحْمَۃُ اللهِ عَلَیْہِ) স্বভাবের বিপরীত কক্ষ থেকে বের হয়ে আসলেন আর সেই যুবককে বললেন: আপনি কি জন্য এসেছেন! আ’লা হযরত (رَحْمَۃُ اللهِ عَلَیْہِ) এর এই কথাটি শুনে আমরা আশ্চর্য হলাম, কেননা তাঁর পবিত্র অভ্যাস ছিলো যে যখনই কেউ আসতো তাকে জিজ্ঞাসা করতেন: আপনি কিভাবে কষ্ট করলেন? (অর্থাৎ আ’লা হযরত رَحْمَۃُ اللهِ عَلَیْہِ তার স্বাভাবিক আচরণ থেকে সরে গিয়ে ঐ যুবককে জিজ্ঞেস করলেন যে, আপনি কেনো এসেছেন? এই কথাটিই বলে দিচ্ছে যে তিনি সেই যুবকের উপর খুবই অসন্তুষ্ট)।\n    যাইহোক! সেই যুবক অধিক পেরেশান ছিলো, সে আ’লা হযরত رَحْمَۃُ اللهِ عَلَیْہِ এর এই প্রশ্নে কান্না করা শুরু করে দিলো আর কোন উত্তর দিলো না। কিছুক্ষণ পর আ’লা হযরত رَحْمَۃُ اللهِ عَلَیْہِ বললেন: কান্না করার দ্বারা কোন কিছু বুঝা যায় না, উদ্দেশ্য বলো? এটা শুনে ঐ যুবক পুরো ঘটনা খুলে বলল। আ’লা হযরত رَحْمَۃُ اللهِ عَلَیْہِ তার পুরো বর্ণনা শুনে বললেন: আমার কাছে কি জন্য এসেছো? সেই যুবকটি পূনরায় কান্না করতে লাগলো, অধিক পেরেশানের কারণে তার এই সাহস পর্যন্ত ছিলো না যে, বায়আত নবায়ন করার কথাটি বলতে পারবে। ভালো! আ’লা হযরত\nرَحْمَۃُ اللهِ عَلَیْہِ বললেন: আপনি বসুন, আমার কাজ আছে, এটা বলে তিনি পুনরায় তাশিরফ নিয়ে গেলেন।\n    সৈয়দ আইয়ুব আলী رَحْمَۃُ اللهِ عَلَیْہِ বলেন: আমরা পুনরায় সেই যুবকটিকে শান্তনা দিলাম আর বললাম: আপনি ভয় পাবেন না, আ’লা হযরত رَحْمَۃُ اللهِ عَلَیْہِ যোহরের নামাযের জন্য তাশরিফ আনবেন, ঐসময় বায়আত নবায়ন করার জন্য বলবেন,মোটকথা এটা যে, যোহরের নামাযের জন্য যখন আ’লা হযরত رَحْمَۃُ اللهِ عَلَیْہِ আসলেন তখন নামাযের পর ঐ যুবক সাহস করে বায়আত নবায়ন করার জন্য আরয করলো। আ’লা হযরত رَحْمَۃُ اللهِ عَلَیْہِ বললেন:যখন তুমি সেখানে বাইয়াত হয়ে গেছো তবে আমাকে কেন বলছো?ঐ যুবক আরজ করলো, হুজুর! আমার ভুল হয়ে গেছে, মানুষের ধোঁকায় পড়ে হয়েছি, আমি আমার ভুলের ক্ষমা চায়, আ’লা হযরত বললেন, ভালোকরে ভেবে নাও! ভেবে নাও! চিন্তা করে দেখো! আমার মুরিদ করার কোন শখ নেই কিন্তু এটি যে মানুষ যেন সরল সঠিক পথের উপর অটল থাকে (অর্থাৎ আমি শুধুমাত্র এটার জন্যই মুরিদ করিয়ে থাকি যাতে লোক সঠিক পথে থাকে, এটা ব্যতীত মুরিদ করার আমার কোন লোভ নেই, আরও বলেন:) এটা ঠিক নয় যে আজ এই দরজায় দাঁড়াবে, আর কাল ঐ দরজায়। یَکْ دَرْ گِیْر مُحْکَم گِیْر (অর্থাৎ একটি দরজা ধরো! শক্ত করে ধরো!)। এক্ষেত্রে ঐ যুবক হাত জোড় করে আরয করলো: হুযুর! এমনই হবে, আল্লাহর ওয়াস্তে আমার অপরাধ ক্ষমা করে দিন। এবার আ’লা হযরত رَحْمَۃُ اللهِ عَلَیْہِ ঐ যুবককে দ্বিতীয়বার বায়আত করালেন আর ঐ যুবক খুশিমনে তার ঘরে চলে গেলো। (হায়াতে আ’লা হযরত, ৩/ ১৯৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আপনারা শুনলেন তো! আমাদের আক্বা মাওলা, আ’লা হযরত, ইমামে আহলে সুন্নাত رَحْمَۃُ اللهِ عَلَیْہِ অনেক ব্যস্ততার মধ্যেও তাঁর মুরিদদের প্রতি কেমন দৃষ্টি রাখতেন।  ঐ ব্যক্তি যার হাতে সেই যুবকটি বায়আত হয়েছে, হয়তো সে কোন ভালো মানুষ ছিলো না, এজন্য তো তার আশেপাশের লোকেরা বলেছে: সেখানে তুমি শরীয়তে বায়আত হয়েছো, এখানে তরীকতে বায়আত হয়ে যাও।\n    এটা অনেক বড় পথভ্রষ্টতা, এখনো কিছু লোক তরিকতকে শরীয়ত থেকে পৃথক মনে করে, অথচ শরীয়ত ও তরিকত ২টি পৃথক জিনিস নয়, তরিকত শরীয়তেরই একটি অংশ, পীরানে তরিকত যারা আসলেই হক এবং কামিল পীর হয়ে থাকে তারা তো স্বয়ং নিজেরাই অধিকহারে ইবাদত করে থাকেন এবং তাদের মুরিদদেরকেও খুব বেশি বেশি ইবাদত ও রিয়াযত এমনকি নফল নামায ও রোযা রাখারও শিক্ষা দিয়ে থাকেন অথচ এই নির্বোধ যারা শরীয়ত ও তরিকতের মধ্যে পার্থক্য করছে, এরা তো ফরয নামাযও আদায় করে না, শরয়ী বিধানকে প্রয়োজন মনে করে না বরং অনেকে তো আল্লাহর পানাহ! শরীয়তকে নিয়ে মজা করে, এজন্য এই ধরনের ব্যক্তিকে পীর বানানো কখনো ঠিক নয়।\n    এই কারণেই আ’লা হযরত رَحْمَۃُ اللهِ عَلَیْہِ তাঁর মুরিদের প্রতি কারামতের দৃষ্টি দিয়েছেন, মুরিদ আজমির শরীফ ছিলো, সে সেখানে ভুল করেছে, আ’লা হযরত رَحْمَۃُ اللهِ عَلَیْہِ এর বেরেলী শরীফ থেকেই কারামত স্বরূপ সেটার ব্যাপারে জানা হয়ে গেলো এবং তিনি দ্রুত স্বপ্নে তাশরিফ নিয়ে অসন্তুষ্টতা প্রকাশ করে নিজের মুরিদের সংশোধনের সুযোগও করে দিলেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "পীর বানানোর একটি বড় উপকার",
        "2": "    প্রিয় ইসলামী ভাইয়েরা! এখান থেকে এটাও জানা গেলো যে পীর বানানো অনেক উপকারী, এটার অনেক বড় একটি উপকার তো এটা যে যারা পীরে কামিল হবে, তিনি তাঁর মুরিদদের কখনো পদস্খলন হতে দেন না। দেখুন! ঐ যুবক পীরে কামিল আ’লা হযরত ইমামে আহলে সুন্নাত ইমাম আহমদ রযা رَحْمَۃُ اللهِ عَلَیْہِ এর হাতে হাত রেখেছিলো, সুতরাং সে পথভ্রষ্টতা ও পথভ্রষ্টদের হাত থেকে বেঁচে গেলো।\n    আজকাল ফিতনার যুগ, আমাদেরও উচিত যে পীরের সকল শর্ত পাওয়া যায় এমন পীরে কামিলের হাতে হাত রাখা, এর বরকতে اِنْ شَآءَ الله পথভ্রষ্টতা থেকেও বেঁচে যাবেন এবং ঈমান হেফাযতের মাধ্যমও হয়ে যাবে।"
    },
    {
        "1": "বায়আত অনেক প্রিয় একটি সুন্নাত",
        "2": "    আ’লা হযরত ইমামে আহলে সুন্নাত ইমাম আহমদ রযা رَحْمَۃُ اللهِ عَلَیْہِ বলেন: নিশ্চয় বায়আত সুন্নাতে মাহবুবা (অর্থাৎ অনেক প্রিয় সুন্নাত)।\n(ফাতাওয়ায়ে রযবীয়া, ২৬/৫৮৬)\n     আমাদের আক্বা মাওলা, মুহাম্মদে মুস্তফা صَلَّی اللهُ عَلَیْہِ وَاٰلِہٖ وَسَلَّم অনেকবার বায়আত নিয়েছেন এবং সাহাবায়ে কিরাম رَضِیَ اللهُ عَنْہُمْ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর হাত মুবারকে হাত রেখে বায়আত হয়েছেন, এগুলোর মধ্য হতে একটি বায়আতের কথা বর্ণনা করতে গিয়ে আল্লাহ পাক কুরআন মজিদে ইরশাদ করেন:\nلَقَدۡ رَضِیَ اللّٰہُ  عَنِ الۡمُؤۡمِنِیۡنَ  اِذۡ یُبَایِعُوۡنَکَ تَحۡتَ الشَّجَرَۃِ\n(পারা: ২৬, সূরা ফাতাহ, আয়াত: ১৮)\nকানযুল ঈমান থেকে অনুবাদ: নিশ্চয় আল্লাহ সন্তুষ্ট হয়েছেন ঈমানদারদের উপর যখন তারা এই বৃক্ষের নিচে আপনার নিকট বায়আত গ্রহণ করছিলো।"
    },
    {
        "1": "যার কোন পীর নেই, তার পীর হলো শয়তান",
        "2": "    ফাতাওয়ায়ে রযবীয়া, খন্ড: ২৬, পৃষ্ঠা: ৫৭৫ তে রয়েছে (যেটার সারাংশ কিছুটা এরকম): একটি হাদীস বর্ণনা করা হচ্ছে: مَنْ لَاشَیْخَ لَہٗ فَشَیْخُہُ الشَّیْطٰن যার কোন পীর নেই, তার পীর হলো শয়তান। এই বর্ণনার সম্পূর্ণ উদাহরণ হলো ঐসব লোক যারা মাশায়িখ কিরামদের মানেই না।\n(ফতোওয়ায়ে রযবীয়া, ২৬/৫৭৫)\n"
    },
    {
        "1": "নেককার পরহেযগার ব্যক্তিকেও পীর ধরুন",
        "2": "    প্রিয় ইসলামী ভাইয়েরা! অনেক লোকের কুমন্ত্রণা আসে যে আমার পীর ধরার প্রয়োজন নেই, আমি তো নামাযও পড়ি, রোযাও রাখি, নফল ইবাদতও করি, বাতেনী গুনাহ থেকেও তো বেঁচে থাকি ইত্যাদি ইত্যাদি, এরকম বিষয়াদি চিন্তা করে লোক পীর ধরা থেকে বঞ্চিত থাকে।\n    এধরনের লোকদের খিদমতে আরয হলো প্রথমতো নিজে নিজেকে নেককার মনে করাটাই সঠিক নয়, এর মধ্যে নিজেকে নিজে শ্রেষ্ট মনে করার গন্ধ রয়েছে, দ্বিতীয়ত মনে রাখবেন! যে কেউ যতই প্রসিদ্ধ হোক না কেন সেও যেন পীরে কামিলের অনুসন্ধান করে, পীর ধরে, সত্যিকার নিসবত (সম্পর্ক) ব্যতীত মা’রিফাতের মর্যাদা অর্জন করা অনেক কঠিন বরং অসম্ভব, দেখুন! আল্লাহ পাক কুরআনে করীমে মুত্তাকী লোকদের ওসিলা তালাশ করার নির্দেশ দিয়েছেন, ইরশাদ হচ্ছে:\nيٰۤاَیُّہَا الَّذِیۡنَ اٰمَنُوا اتَّقُوا اللّٰہَ  وَ ابۡتَغُوۡۤا اِلَیۡہِ الۡوَسِیۡلَۃَ\n(পারা: ৬, সূরা মায়িদা, আয়াত: ৩৫)\nকানযুল ঈমান থেকে অনুবাদ: হে ঈমানদারগণ, আল্লাহকে ভয় করো এবং তারই দিকে মাধ্যম তালাশ করো।\n    হাকিমুল উম্মত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ এই আয়াতের ব্যাখ্যায় বলেন: এই আয়াতে মুবারকার মধ্যে তাকওয়ার পর ওসিলা তালাশ করার নির্দেশ দিয়ে বলা হয়েছে যে, কোন মুত্তাকী তাকওয়ার যে কোন মর্যাদায় পৌঁছে ওসিলা থেকে অমুখাপেক্ষি হতে পারে না, সুতরাং কোন মুত্তাকী মুসলমান এটা যেন মনে না করে যে আমি তো মুত্তাকী হয়ে গেছি এখন আমার আল্লাহ পাক পর্যন্ত পৌঁছার জন্য কোন ওসিলার প্রয়োজন নেই, যেমনটি প্রতিটি মুমিন আমল ও তাকওয়ার মুখাপেক্ষি ঠিক তেমনই প্রত্যেক মুত্তাকী ওসিলার মুখাপেক্ষি।\n(তাফসীরে নাঈমী, পারা ৬, সূরা মায়েদা, আয়াত ৩৫, ৬/৩৯৪-৪০২ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "কামিল পীরের চারটি শর্ত",
        "2": "    আ’লা হযরত ইমামে আহলে সুন্নাত, ইমাম আহমদ রযা رَحْمَۃُ اللهِ عَلَیْہِ বলেন: বায়আতের জন্য আবশ্যক হলো পীরের মধ্যে যেন চারটি শর্ত বিদ্যমান থাকে যথা (১) সহীহুল আকিদা সুন্নী হওয়া (২) এতোটুকু ইলমের অধিকারী হওয়া যেন নিজের প্রয়োজনীয় মাসআলা কিতাব থেকে বের করতে পারে (৩) فاسِقِ مُعْلِنْ (অর্থাৎ প্রকাশ্যে গুনাহ সম্পাদনকারী) না হওয়া (৪) এর বায়আতের সিলসিলা নবী করীম صَلَّی اللهُ عَلَیْہِ وَاٰلِہٖ وَسَلَّم পর্যন্ত মিলিত হওয়া, যেখানে এসব শর্তের মধ্যে কোন একটি শর্ত কম হয় তবে বায়আত জায়িয নেই। (ফতোওয়ায়ে রযবীয়া, ২৬/৫৬৮)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "আ’লা হযরত رَحْمَۃُ اللهِ عَلَیْہِ তাঁর কামিল পীরের দৃষ্টিতে",
        "2": "    ১২৯৪ হিজরির ঘটনা, ঐসময় আ’লা হযরত رَحْمَۃُ اللهِ عَلَیْہِ এর বয়স মুবারক ছিলো ২২ বছর, একদিন সায়্যিদি আ’লা হযরত কিছু চিন্তা করে কান্না করতে থাকেন আর কান্না করতে করতে ঘুমিয়ে পড়লেন, স্বপ্নে দেখলেন যে তাঁর দাদাজান হযরত মাওলানা মুফতী রেযা আলী খাঁন رَحْمَۃُ اللهِ عَلَیْہِ তাশরিফ আনলেন একটি ছোট বক্র দিয়ে বললেন: অতিশীঘ্রই ঐ ব্যক্তি আগমন করবে যে তোমার মনের ব্যথাকে দূরীভূত করবে। পরের দিন হযরত মাওলানা শাহ আব্দুল কাদির বাদায়ুনী رَحْمَۃُ اللهِ عَلَیْہِ তাশরিফ আনলেন এবং আ’লা হযরত رَحْمَۃُ اللهِ عَلَیْہِ কে সাথে নিয়ে মারহারা চলে গেলেন, মারহারা শরীফের স্টেশনে পৌঁছতেই আ’লা হযরত رَحْمَۃُ اللهِ عَلَیْہِ বললেন: শায়খে কামিলের সুগন্ধি আসছে। (ফয়যানে আ’লা হযরত, ৩১৫ পৃষ্ঠা)\n    سُبْحٰنَ الله কামিল মুরিদের অবস্থা দেখুন! এখনো মুরিদ হয়নি, কামিল পীরের সুগন্ধি আগে থেকেই আসছে। স্টেশনের মধ্যেই একটি সরাইখানাতে আ’লা হযরত رَحْمَۃُ اللهِ عَلَیْہِ গোসল করেন, নতুন কাপড় পরিধান করেন, অতঃপর খানেকায়ে বারকাতীয়াতে উপস্থিত হয়ে গেলেন।\n    যখনই খানেকায়ে বারকাতীয়ার শায়খে কামিল, মারহারার মুকুট, ইমামুল আউলিয়া হযরত মাওলানা শাহ আ’লে রাসূল মারহারবী رَحْمَۃُ اللهِ عَلَیْہِ এর বরকত সম্পন্ন খিদমতে পৌঁছলেন তো শাহ আ’লে রাসূল رَحْمَۃُ اللهِ عَلَیْہِ দেখা মাত্রই বললেন: আসুন! আমি তো অনেকদিন ধরে অপেক্ষা করছি।\n(ফয়যানে আ’লা হযরত, ৩১৬ পৃষ্ঠা)\n     سُبْحٰنَ الله হে আশিকানে রাসূল! মনোযোগ দিন! কামিল মুরিদ স্টেশন থেকেই কামিল পীরের সুগন্ধি অনূভব করছেন আর কামিল পীর অনেক দিন ধরে অপেক্ষা করছেন।  শাহ আ’লে রাসূল رَحْمَۃُ اللهِ عَلَیْہِ আ’লা হযরত رَحْمَۃُ اللهِ عَلَیْہِ কে বায়আত করিয়েছেন আর সেই সময়ই সিলসিলায়ে কাদেরীয়া, সিলসিলায়ে চিশতিয়া, সিলসিলায়ে সোহরাওয়ার্দিয়া, সিলসিলায়ে নক্সবন্দীয়া মোটকথা সকল সিলসিলার অনুমতি ও খেলাফত দান করেছেন, এটার সাথে সাথে যেই বরকত বুযুর্গদের কাছ থেকে চলে আসছিলো, তাও সবকিছু দান করেছেন, একটি ছোট বক্রও দান করেছিলেন যেটাকে অযিফার বক্র বলা হতো।\n    এখন এখানে মনোযোগ দিন! আ’লা হযরত رَحْمَۃُ اللهِ عَلَیْہِ মাত্র কামিল পীরের দরবারে উপস্থিত হয়েছিলেন, মাত্র বায়আত হয়েছে অথচ কামিল পীর তাঁর উপর এমন দয়া করেছেন, প্রথমবারের সাক্ষাতে শাহ আ’লে রাসূল رَحْمَۃُ اللهِ عَلَیْہِ এর এতো দয়া দেখে সমস্ত মুরিদগণ অবাক হয়ে গেলো, ঐসময় শাহ আ’লে রাসূল رَحْمَۃُ اللهِ عَلَیْہِ এর উত্তরসূরী ও নাতি সৈয়দ আবুল হোসাইন আহমদ নুরী رَحْمَۃُ اللهِ عَلَیْہِ ও উপস্থিত ছিলেন, তিনি দাদাজানের খিদমতে আরয করলেন: হুযুর! আপনার এখানে তো খেলাফত ও ইযাযত তেমন ব্যাপক নয়, আপনি বছর বছর ধরে সাধনা করান, ধীরে ধীরে ধাপ অতিক্রম করান, এরপর কোথাও গিয়ে কাউকে এর উপযুক্ত হিসেবে পেয়ে থাকেন, অতঃপর শুধুমাত্র ১ বা ২টি সিলসিলার ইযাযত ও খেলাফত দান করেন অবশেষে ২২ বছরের যুবক (অর্থাৎ আ’লা হযরত رَحْمَۃُ اللهِ عَلَیْہِ) এর উপর প্রথম সাক্ষাতেই এমন দয়া কেনো করলেন?\n    আপন নাতির এই প্রশ্ন শুনে আ’লে রাসূল رَحْمَۃُ اللهِ عَلَیْہِ এর চোখ দিয়ে পানি বেরিয়ে আসলো এবং বললেন: হে লোকেরা! তোমরা কি আহমদ রযা সম্পর্কে কি জানো...? আমি চিন্তিত ছিলাম যে, যদি আল্লাহ পাক কিয়ামতের দিন জিজ্ঞেস করেন: হে আ’লে রাসূল! তুমি দুনিয়া থেকে আমার জন্য কি নিয়ে এসেছো? তখন আমি কী উত্তর দিবো। اَلْحَمْدُ لِلّٰه আজ সেই চিন্তা দূর হয়ে গেলো, এখন যদি আল্লাহ পাক আমাকে জিজ্ঞাসা করেন যে, হে আ’লে রাসূল! দুনিয়া থেকে কী নিয়ে এসেছো তখন আমি আহমদ রযাকে পেশ করবো।\n\nরোযে মেহশর আগার মুঝ ছে পুছে খোদা       বোল আ’লে রাসূল তু লায়া হে কিয়া\nআরয কর দোঁ গা লায়া হো আহমদ রযা       ইয়া খোদা ইয়ে আমানত সালামত রহে\nমসলকে আ’লা হযরত সালামত রহে\n    শাহ আ’লে রাসূল رَحْمَۃُ اللهِ عَلَیْہِ আরও বলেন: (লোকেরা! শুনো...!) অন্যান্য ব্যক্তিরা অন্তরের মরিচা নিয়ে আসে, তাদেরকে প্রস্তুত করতে হয়, আহমদ রযা পরিষ্কার পরিচ্ছন্ন অন্তর নিয়ে একদম প্রস্তুত হয়ে এসেছে, তার শুধুমাত্র নিসবতের প্রয়োজন ছিলো।  (তাজাল্লিয়াত ইমামে আহমদ রযা, ৩৭ পৃষ্ঠা)\n    سُبْحٰنَ الله প্রিয় ইসলামী ভাইয়েরা! এটাই হলো কামিল পীরের কৃপা দৃষ্টি, কামিল মুরিদ আমাদের আক্বা, আ’লা হযরত ইমামে আহলে সুন্নাত, ইমাম আহমদ রযা খাঁন رَحْمَۃُ اللهِ عَلَیْہِ । একটু চিন্তা করে দেখুন! আ’লা হযরত رَحْمَۃُ اللهِ عَلَیْہِ এর বয়স মুবারক তখন কতো ছিলো? ২২ বছর, ঐ বয়সেও আ’লা হযরত رَحْمَۃُ اللهِ عَلَیْہِ কেমন পরিষ্কার পরিচ্ছন্ন, ইবাদতগুজার, ভালো হৃদয় সম্পন্ন, উত্তম জীবন, শরীয়তের অনুসরণকারী ছিলো, তাঁর কামিল পীর বললেন: আহমদ রেযা পরিষ্কার পরিচ্ছন্ন অন্তর নিয়ে এসেছে, তার শুধুমাত্র নিসবতের প্রয়োজন ছিলো।     سُبْحٰنَ الله আল্লাহ পাক আ’লা হযরত ইমামে আহলে সুন্নাত رَحْمَۃُ اللهِ عَلَیْہِ এর সদকায় আমাদেরকে অন্তরের পবিত্রতা দান করুক,হায়! আমরাও যেন আমাদের পীর মূর্শিদের কৃপা দৃষ্টির উপযুক্ত হয়ে যায়।\nاٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "আ’লা হযরত নায়িবে (প্রতিনিধি) গাউছে আযম",
        "2": "    আলীপুর সিদা (পাঞ্জাব) এর প্রসিদ্ধ বুযুর্গ: হযরত মাওলানা পীর জামআত আলী শাহ  رَحْمَۃُ اللهِ عَلَیْہِ । তিনি সৈয়দজাদা এবং গাউছে পাকের আউলাদের অন্তর্ভূক্ত, পীর জামআত আলী শাহ رَحْمَۃُ اللهِ عَلَیْہِ বলেন: একদিন আমার স্বপ্নে শাহেন শাহে বাগদাদ সরকারে গাউছে আযম رَحْمَۃُ اللهِ عَلَیْہِ এর যিয়ারত নসীব হলো, হুযুরে গাউছে পাক رَحْمَۃُ اللهِ عَلَیْہِ বলেছেন: হিন্দে আমার নায়িব (প্রতিনিধি) হলো মাওলানা আহমদ রযা খাঁন।\n(ফয়যানে আ’লা হযরত, ৩২৩ পৃষ্ঠা)\n    একইভাবে শে’রে রব্বানী হযরত মিয়া শে’র মুহাম্মদ শারকপুরী رَحْمَۃُ اللهِ عَلَیْہِ ও একবার স্বপ্নে শাহেন শাহে বাগদাদ, সরকারে গাউছে আযম رَحْمَۃُ اللهِ عَلَیْہِ এর যিয়ারত নসীব হলো, মিয়া সাহেব বলেন: আমি গাউছে পাক رَحْمَۃُ اللهِ عَلَیْہِ কে জিজ্ঞাসা করলাম: হুযুর! বর্তমান দুনিয়াতে আপনার নায়িব কে? সরকারে গাউছে আযম رَحْمَۃُ اللهِ عَلَیْہِ বললেন: বেরেলীতে মাওলানা আহমদ রযা খাঁন। (ফয়যানে আ’লা হযরত, ৩২৩ পৃষ্ঠা)\n    প্রিয় ইসলামী ভাইয়েরা! আ’লা হযরত رَحْمَۃُ اللهِ عَلَیْہِ গাউছে পাকের নায়িব এই বিষয়টি গোপন ছিলো না বরং তখনকার মাশায়িখে ইযাম ও পীরানে তরীকত সকলেই জানতেন যে আ’লা হযরত নায়িবে গউছে আযম, এজন্য তারা লোকদের বেরেলীর রাস্তা দেখিয়ে দিতেন অর্থাৎ আ’লা হযরত رَحْمَۃُ اللهِ عَلَیْہِ এর মুরিদ হওয়ার জন্য তাকিদ দিতেন।"
    },
    {
        "1": "তোমার অংশ বেরেলীতে",
        "2": "    সৈয়দ আইয়ুব আলী رَحْمَۃُ اللهِ عَلَیْہِ বলেন: মহল্লা গিঢ়িতে এক ব্যক্তি বসবাস করতো, লোকেরা তাকে ইঞ্জিনিয়ার সাহেব বলতো, একবার তিনি শহর থেকে বাহিরে কোথাও সফরে গেলেন, সেখানে লোকেরা বলল যে, এখানকার পাহাড়ের উপত্যকায় একজন নেককার বুযুর্গ থাকেন কিন্তু তিনি কাউকে তার নিকট যেতে দেন না, যদি কেউ পাহাড়ের উপর হাঁটতে চেষ্টা করে তো উপর থেকে পাথর পড়তে থাকে, এইভাবে পাহাড়ে চলাচল করার প্রচেষ্টাকারী পুনরায় ফিরে আসে। ইঞ্জিনিয়ার সাহেব যখন এটি শুনলেন তখন দৃঢ় ইচ্ছা পোষণ করলেন যে যদিওবা কিছু হয়ে যাক না কেন, আমি সেই বুযুর্গের সাথে সাক্ষাত করার জন্য যাবো, সুতরাং ইঞ্জিনিয়ার সাহেব পাহাড়ের দিকে রাওনা হলেন, যখনই তিনি পাহাড়ের উপর হাঁটা শুরু করলো তখন সত্যিই পাথর গড়িয়ে আসতে লাগলো, ইঞ্জিনিয়ার সাহেবরও দৃঢ় সংকল্প ছিলো, তিনি ঐ পাথরগুলোর পরওয়া না করে পাহাড়ের উপর হেঁটে চলে গেলো, ইঞ্জিনিয়ার সাহেবরই বর্ণনা: আমি যতই সামনে অগ্রসর হচ্ছিলাম, পাথরের গড়াগড়িও বৃদ্ধি পাচ্ছিলো, এমন হলো যে কিছু পাথর একদম আমার খুব কাছে থেকে বের হয়ে গেলো কিন্তু আমি সাহস হারায়নি এবং পাহাড়ের উপর হাঁটতে রইলাম, সর্বশেষ যখন পাহাড়ের উপত্যকায় পৌঁছলাম তখন দেখলাম একজন নেককার বুযুর্গ গর্দান ঝুকিয়ে বসে রয়েছেন, আমি তার পাশে নিরবে দাঁড়িয়ে গেলাম, অনেকক্ষণ পর তিনি দৃষ্টি উঠিয়ে আমার দিকে তাকালেন, আমি সালাম আরয করলাম, তিনি সালামের উত্তর দিলেন আর সাথে সাথেই বললেন: বাবা! আমার কাছে কেনো এসেছো? তোমার অংশ তো মাওলানা আহমদ রযা সাহেবের নিকট বেরেলীতে রয়েছে।\n    ইঞ্জিনিয়ার সাহেব এটা শুনলেন তো দ্রুত সালাম করে ফিরে আসলেন এবং বেরেলীতে আ’লা হযরত رَحْمَۃُ اللهِ عَلَیْہِ এর খিদমতে পৌঁছে আ’লা হযরতের মুরিদ হয়ে গেলেন। (ফয়যানে আ’লা হযরত, ৩৪২ পৃষ্ঠা)"
    },
    {
        "1": "যে তাঁর নয়, সে আমার নয়",
        "2": "    শাহ জি মুহাম্মদ মিয়া رَحْمَۃُ اللهِ عَلَیْہِ পিলি ভেতের প্রসিদ্ধ বুযুর্গ, তাঁর সময়ের অলিয়ে কামিল এবং পীরে তরীকত ছিলেন, তিনিও আ’লা হযরত رَحْمَۃُ اللهِ عَلَیْہِ কে খুবই ভালোবাসতেন। একবার শাহ মীর খাঁন সাহেব মুরিদ হওয়ার জন্য শাহ জি মুহাম্মদ শের মিয়া رَحْمَۃُ اللهِ عَلَیْہِ এর খিদমতে হাযির হলেন আর আরয করলেন: আমাকে আপনার মুরিদ বানিয়ে নিন! এক্ষেত্রে শাহ জি মীর মিয়া رَحْمَۃُ اللهِ عَلَیْہِ কয়েক মিনিটের জন্য নিজের চক্ষু বন্ধ করে নিলেন, এরপর বললেন: তোমার জায়গা আমার এখানে নয়, বেরেলী যাও! বড় হুযুর সাহেব আ’লা হযরতের কাছে তোমার অংশ, তাঁর মুরিদ হয়ে যাও!\n    আরও বলেন: যে তাঁর মুরিদ, সে আমার মুরিদ, যে আমার মুরিদ, সে তাঁর মুরিদ, যে তাঁর নয়, সে আমার নয়।\n(তাজাল্লিয়াত ইমাম আহমদ রযা, ৬৭-৬৮ পৃষ্ঠা)"
    },
    {
        "1": "আ’লা হযরত رَحْمَۃُ اللهِ عَلَیْہِ কুতুবুল ইরশাদ",
        "2": "    প্রিয় ইসলামী ভাইয়েরা! আ’লা হযরত ইমামে আহলে সুন্নাত\nرَحْمَۃُ اللهِ عَلَیْہِ পীরানে পীর, পীর দস্তগীর হুযুর গাউসে আযম শায়খ আব্দুল কাদির জিলানী رَحْمَۃُ اللهِ عَلَیْہِ এর নায়িব আর তাঁর একটি উপাধি: কুতুবুল ইরশাদ। কুতুব: বেলায়তের একটি মর্যাদা, ঐ অলিয়ে কামিল যে তরীকতের সকল মর্যাদার অধিকারী তাকে কুতুব বলা হয়ে থাকে, কুতুব তার যুগের সমস্ত আউলিয়াদের মধ্যে একক মর্যাদার অধিকারী হয়ে থাকে, তাকে গাউছও বলা হয়ে থাকে এবং তিনি তার সময়কার আউলিয়ায়ে কিরামের সর্দার হয়ে থাকেন। ইরশাদের অর্থ: নেকীর দা’ওয়াত দেয়া, মন্দ কাজ থেকে বাধা প্রদান করা, মানুষের আকিদা সংশোধন করা, আমল সংশোধন করা, সমাজে পাওয়া যাওয়া মন্দ কার্যাদি সংশোধন করা, এসবকিছু ইরশাদের অন্তর্ভূক্ত। এখন কুতুবুল ইরশাদের অর্থ হবে: নিজের সময়কার সবচেয়ে বড় মুসলিহ উম্মত (অর্থাৎ উম্মতের সংশোধনকারী), নিজের সময়কার আউলিয়ায়ে কিরামের সর্দার।\n(ফতোহাত, ৩/ ২৯৭)\n    জানা গেলো আমাদের আক্বা, আ’লা হযরত, ইমামে আহলে সুন্নাত, শাহ ইমাম আহমদ রযা খাঁন رَحْمَۃُ اللهِ عَلَیْہِ কুতুবুল ইরশাদ অর্থাৎ তিনি নেকীর দা’ওয়াতের সাড়া জাগানোকারী, সমাজের সংশোধনকারী, মন্দ কার্যাদির সংশোধনকারী, আপন মুরিদদের উচ্চ মর্যাদা পর্যন্ত পৌঁছানোকারী এবং নিজের সময়কার সকল আউলিয়ায়ে কিরামের সর্দার।"
    },
    {
        "1": "তাঁর পিছনে হাঁটো! সকলে তোমার পিছনে হাঁটবে",
        "2": "    একবার সায়্যিদি আ’লা হযরত رَحْمَۃُ اللهِ عَلَیْہِ মুহায়িম শরীফ (হিন্দ) এর একজন মাযজুবের সাথে সাক্ষাতের জন্য তাশরিফ নিয়ে গেলেন, হযরত আব্দুস সালাম জাবালপুরী رَحْمَۃُ اللهِ عَلَیْہِ ও সাথে ছিলেন। মুফতী বুরহানুল হক رَحْمَۃُ اللهِ عَلَیْہِ বলেন: যখন আমরা তার নিকট পৌঁছলাম তখন  মাযজুব رَحْمَۃُ اللهِ عَلَیْہِ মাথার পাগড়ী শরীফ সাজালেন, আসনে বসে দালায়িলুল খয়রাত পড়ছিলেন।\n    তিনি আ’লা হযরত رَحْمَۃُ اللهِ عَلَیْہِ কে খুব মেহমানদারী করলেন, যখন ফিরে আসতে লাগলেন তখন আমি ঐ মাযজুব رَحْمَۃُ اللهِ عَلَیْہِ এর কদম মুবারক ধরে আরয করলাম: আমার জন্য কল্যাণের দোয়া দিন! ঐ মাযজুব رَحْمَۃُ اللهِ عَلَیْہِ আমার পিটে হাত রাখলেন আর সোজা আ’লা হযরত رَحْمَۃُ اللهِ عَلَیْہِ এর দিকে ইশারা করে বললেন: এর পিছনে চলতে থাকো, সবাই তোমার পিছনে চলবে। (ফয়যানে আ’লা হযরত, ৩৪০ পৃষ্ঠা)\n    سُبْحٰنَ الله হে আশিকানে রাসূল! মনোযোগ দিন! যুগের বড় বড় মাশায়িখ, বড় বড় পীর, অলি আল্লাহ, আল্লাহ পাকের নেককার বান্দাগণ আমাদের আক্বা, আ’লা হযর, ইমামে আহলে সুন্নাত, ইমাম আহমদ রযা رَحْمَۃُ اللهِ عَلَیْہِ কে কেমন সম্মান করতেন, তাঁদের সকলেরই মূলত একটি উক্তিই ছিলো, সেটা হলো বর্তমান যুগে যিনি আউলিয়ায়ে কামিলিনের সর্দার তিনি হলেন বেরেলীর তাজেদার, আ’লা হযরত ইমাম আহমদ রযা رَحْمَۃُ اللهِ عَلَیْہِ ।\n    এসমস্ত আউলিয়ায়ে কিরাম আ’লা হযরত رَحْمَۃُ اللهِ عَلَیْہِ এর দয়ার আচঁলের সাথে সম্পৃক্ত হয়ে যাওয়ার, তাঁর মুরিদের অন্তর্ভূক্ত হওয়ার এবং তাঁর পিছনে পিছনে চলার শিক্ষা দিতেন। আল্লাহ পাক আমাদেরকে আ’লা হযরত رَحْمَۃُ اللهِ عَلَیْہِ এর সত্যিকারের গোলামী নসীব করুক, নিশ্চয় আ’লা হযরত رَحْمَۃُ اللهِ عَلَیْہِ পীরে কামিল, আল্লাহ পাক আমাদেরকে মুরিদে কামিল হওয়ার তাওফিক নসীব করুক। اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "জামেয়াতুল মদীনা (বালক শাখা)",
        "2": "    প্রিয় ইসলামী ভাইয়েরা! নামায ও অন্যান্য নেক আমলের উপর স্থায়িত্ব পাওয়ার জন্য দা’ওয়াতে ইসলামীর দ্বীনি পরিবেশের সাথে সব সময় সম্পৃক্ত থাকুন, اِنْ شَآءَ الله দুনিয়া ও আখিরাতের অসংখ্য কল্যাণ অর্জন হবে। اَلْحَمْدُ لِلّٰه দা’ওয়াতে ইসলামীর এখনো পর্যন্ত ৮০টিরও অধিক বিভাগ সুন্নাতের খিদমতে নিয়োজিত রয়েছে, সেগুলোর মধ্য হতে একটি হলো জামেয়াতুল মদীনা (বালক) বিভাগ।     শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর ইচ্ছানুযায়ী ইলমে দ্বীনকে প্রচার ও প্রসার করার জন্য দা’ওয়াতের ইসলামীর অধিনে জামেয়াতুল মদীনার সর্বপ্রথম শাখা ১৯৯৫ সালে নতুন করাচি এলাকায় গুধহিরা কলোনী করাচিতে চালু করা হলো এবং اَلْحَمْدُ لِلّٰه বর্তমান পৃথিবীর বিভিন্ন দেশে যেমন: পাকিস্থান, হিন্দ, দক্ষিণ আফ্রিকা, ইংল্যান্ড, নেপাল ও বাংলাদেশসহ অন্যান্য দেশের মধ্যে জামেয়াতুল মদীনা (বালক) এবং (বালিকা) শাখা স্থাপন করেছেন, যেগুলোর মধ্যে হাজার হাজার ইসলামী ভাই ও ইসলামী বোন ইলমে দ্বীনি অর্জন করে না শুধু নিজের ইলমের পিপাসা নিবারণ করছে বরং অপরকেও ফয়যানে ইলম দ্বারা আলোকিত করার কাজে নিয়োজিত রয়েছে। এসব জামেয়াতুল মদীনার বিশেষত্ব হলো যে দ্বীনি শিক্ষা দ্বারা সজ্জিত করার পাশাপাশি শিক্ষার্থীদের চারিত্রিক ও রুহানী প্রশিক্ষণও দেয়া হয়। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এসব শিক্ষার্থীদের প্রতি তাঁর ভালোবাসা প্রকাশ করতে গিয়ে বলেন: আমি দা’ওয়াতে ইসলামীর জামেয়াতুল মদীনার শিক্ষার্থীদের ভালোবাসি আর তাদের সদকায় আমার জন্য মাগফিরাতের দোয়া করে থাকি। اَلْحَمْدُ لِلّٰه জামেয়াতুল মদীনার শিক্ষার্থীরা পাঁচ ওয়াক্ত নামায ছাড়াও অন্যান্য নফল নামাযও আদায় করে এবং শিক্ষার্থীদের একটি সংখ্যা সালাতুত তাওবা, তাহাজ্জুদ, ইশরাক ও চাশতের নামাযও আদায় করে থাকে। সুতরাং আমাদের উচিত নিজেদের সন্তানদেরকে জামেয়াতুল মদীনায় ভর্তি করিয়ে তাদের ও নিজের দুনিয়া ও আখিরাতকে উত্তম বানানো।\n    প্রিয় ইসলামী ভাইয়েরা! শাওয়াল মাসে জামেয়াতুল মদীনায় ভর্তি কার্যক্রম শুরু হয়ে যায়, আমাদের সুবর্ণ সুযোগ আপনারা এই সুযোগটি কাজে লাগান আর নিজেদের সন্তানদের জামেয়াতুল মদীনায় ভর্তি করিয়ে দিন।"
    },
    {
        "1": "আ’লা হযরতের নিজের মুরিদদের জন্য উপদেশ",
        "2": "    প্রিয় ইসলামী ভাইয়েরা! আ’লা হযরত, ইমামে আহলে সুন্নাত رَحْمَۃُ اللهِ عَلَیْہِ পীরে কামিল, তিনি তাঁর মুরিদদেরকে পথভ্রষ্টতা ও আমলহীন হওয়া থেকে বাঁচিয়ে রাখেন এবং আপন মুরিদদের জাহিরি ও বাতেনী সংশোধনের জন্য ভরপুর চেষ্টা করতেন।\n    সায়্যিদি আ’লা হযরত رَحْمَۃُ اللهِ عَلَیْہِ সময় সময়ে তাঁর মুরিদের সংশোধনের জন্য যেই উপদেশ দিতেন, আসুন! তার মধ্য হতে কয়েকটি শ্রবণ করি এবং নিয়্যত করে নিই যে পীরে কামিল আ’লা হযরত رَحْمَۃُ اللهِ عَلَیْہِ এর প্রতিটি উপদেশ মন প্রাণ দিয়ে আমল করবো। اِنْ شَآءَ الله"
    },
    {
        "1": "(১) মাযহাবে আহলে সুন্নাতের উপর অটল থাকুন",
        "2": "    আ’লা হযরত رَحْمَۃُ اللهِ عَلَیْہِ তাঁর মুরিদদের বলেন: মাযহাবে আহলে সুন্নাত ওয়াল জামআতের উপর অটল থাকো, যতো বদ মাযহাব রয়েছে উদাহরণ স্বরুপ নাইচিরি (কমিউনিষ্ট) কাদিয়ানী ইত্যাতি, এদের কাছ থেকে পৃথক থাকো, এদের সবাইকে নিজের শত্রু মনে করো, তাদের কথাবার্তা শুনিও না, তাদের নিকটে বসিও না, তাদের কোন লিখা দেখিও না কেননা আল্লাহর পানাহ! অন্তরে কুমন্ত্রণা দেয়ার জন্য শয়তানের তেমন কোন সময় লাগে না।\n    মানুষের যেখানে মাল বা সম্মানহানীর আশংঙ্কা হয়, সেখানে কখনো যাবে না, দ্বীন ও ঈমান সবচেয়ে বেশি গুরুত্বপূর্ণ, এগুলোর হেফাযতের জন্য সীমার অধিক চেষ্টা করা ফরয, মাল ও দুনিয়ার ইজ্জত, দুনিয়ার জীবন, দুনিয়া পর্যন্তই, দ্বীন ও ঈমানের সাথে সর্বদার ঘর (অর্থাৎ আখিরাতে) কাজে আসে, সুতরাং দ্বীন ও ঈমানের চিন্তা সবচেয়ে বেশি আবশ্যক।"
    },
    {
        "1": "(২) পাঁচ ওয়াক্ত নামাযের প্রতি যত্নশীল হোন!",
        "2": "    সায়্যিদি আ’লা হযরত رَحْمَۃُ اللهِ عَلَیْہِ আরও বলেন: পাঁচ ওয়াক্ত নামাযের প্রতি যত্নশীল হওয়া অত্যন্ত জরুরী, পুরুষদের মসজিদ ও জামআত আবশ্যক (অর্থাৎ নিয়মিত মসজিদে জামআত সহকারে নামায পড়া) ও ওয়াজিব, বেনামাযী মুসলমান মূলত মানুষের আকৃতিতে বাহ্যিকভাবে মানুষ কিন্তু (তার মধ্যে) মানুষের কোন কাজ নেই, বেনামাযী সেই নয় যে কখনো নামায পড়েনি, বরং যে এক ওয়াক্ত নামাযও ইচ্ছাকৃতভাবে (জেনে বুঝে) বর্জন করেছে, সেও বেনামাযী।"
    },
    {
        "1": "(৩) কাযা নামাযসমূহ আদায় করুন!",
        "2": "    যতো ওয়াক্ত নামায কাযা হয়েছে, সবগুলো এমনভাবে হিসাব করুন যেন অনুমানের মধ্যে অবশিষ্ট থেকে না যায়, বেশি হয়ে যায় তো সমস্যা নেই, আর ঐসব (কাযা নামায) সামর্থ অনুযায়ী ধীরে ধীরে খুবই দ্রুত আদায় করুন, অনর্থক অলসতা করবেন না কেননা মৃত্যুর সময় কখন জানা নেই।"
    },
    {
        "1": "(৪) কাযা রোযা রেখে নিন!",
        "2": "    পীরে কামিল আ’লা হযরত رَحْمَۃُ اللهِ عَلَیْہِ নিজের মুরিদদেরকে উপদেশ দিতে গিয়ে আরও বলেন: যতোগুলো রোযা কাযা হয়েছে, অপর রমযান আসার পূর্বে পূরণ করার নিয়্যত করে নিন কেননা হাদীসে পাকে রয়েছে: যতক্ষণ পর্যন্ত পূর্ববর্তী রমযানের রোযা কাযা করে নেয়া হয়না, আগত (রমযানের রোযা) কবুল হয় না। (মুসনদে আহমদ, খন্ড: ৩/২৬৬, হাদীস: ৮৬২৯)"
    },
    {
        "1": "(৫) যাকাত আদায় করুন!",
        "2": "    যে ব্যক্তি নিসাব পরিমাণ সম্পদের অধিকারী (আর যাকাত ফরয হওয়ার অন্যান্য শর্তাবলিও পাওয়া যায় তো সে) যাকাত দিবে, যতো বছর দেয়নি দ্রুত হিসাব করে আদায় করবে, প্রত্যেক বছরের যাকাত বছর পূরণ হওয়ার পূর্বে দিয়ে দিন, বছর পূর্ণ হওয়ার পর বিলম্ব করা গুনাহ, সুতরাং বছরের শুরু থেকে ধীরে ধীরে দিতে থাকুন, বছর পূর্ণ হওয়ার ক্ষেত্রে হিসাব করুন, যদি পুরোটা আদায় হয়ে যায় তবে উত্তম, অন্যতায় যতোগুলো বাকী রয়েছে, দ্রুত দিয়ে দিন আর যদি কিছু বেশি বেরিয়ে গেলো (অর্থাৎ যতোটুকু যাকাত হওয়ার কথা, তার চেয়ে বেশি টাকা আল্লাহর রাস্তায় যাকাত নিয়্যত ছাড়া দিয়ে দেয়, ততোটুকু টাকা) আগামী বছর কম করে নিবে। আল্লাহ পাক কারো নেক কাজ বিনষ্ট করেন না।"
    },
    {
        "1": "(৬) ফরয হজ্ব আদায় করুন!",
        "2": "    সামর্থ্যবানের উপর হজ্ব ফরয, আল্লাহ পাক হজ্ব ফরয হওয়ার ব্যাপারে বর্ণনা করে ইরশাদ করেন:\nوَ مَنۡ  کَفَرَ فَاِنَّ اللّٰہَ غَنِیٌّ عَنِ  الۡعٰلَمِیۡنَ\n(পারা: ৪, সূরা আলে ইমরান, আয়াত: ৯৭)\nকানযুল ঈমান থেকে অনুবাদ: আর যে অস্বীকারকারী হয়, তবে আল্লাহ সমগ্র জাহান থেকে বে-পরোয়া।\n    নবী করীম صَلَّی اللهُ عَلَیْہِ وَاٰلِہٖ وَسَلَّم হজ্ব বর্জনকারীর ব্যাপারে বলেন: সে ইহুদি হয়ে মারা যাক বা খ্রিষ্টান (সেটা আমার যিম্মাদারীতে নেই)।\n(তিরমিযী, ২২৩ পৃষ্ঠা, হাদীস: ৮১২)"
    },
    {
        "1": "(৭) বাতেনী রোগ থেকে বেঁচে থাকুন",
        "2": "    সায়্যিদি আ’লা হযরত رَحْمَۃُ اللهِ عَلَیْہِ তাঁর মুরিদদেরকে আরও উপদেশ দিতে গিয়ে বলেন: মিথ্যা, নির্লজ্জতা, চোগলী, গীবত, ব্যভিচার, সমকামিতা, জুলুম, খিয়ানত, লৌকিকতা, অহংকার, দাড়ি কর্তনকারী, ফাসিকদের মতো ফ্যাশন অবলম্বন করা এবং প্রত্যেক প্রকার মন্দ অভ্যাস থেকে বেঁচে থাকো।\n    যে এই (বর্ণনাকৃত) বিষয়গুলোর উপর আমল করতে থাকবে, আল্লাহ ও রাসূলের ওয়াদায় তার জন্য জান্নাত রয়েছে।\n(হায়াতে আ’লা হযরত, ৩৫৩ থেকে ৩৫৪ পৃষ্ঠা)\n    হে আশিকানে রাসূল! পীরে কামিল আ’লা হযরত رَحْمَۃُ اللهِ عَلَیْہِ তাঁর সকল মুরিদদেরকে এই এসব উপদেশ দিয়েছেন, আসুন! নিয়্যত করি, যতোদিন বেঁচে থাকবো এসকল উপদেশের উপর আমল করতে থাকবো, আ’লা হযরত رَحْمَۃُ اللهِ عَلَیْہِ সঠিক আকাঈদ, মাযহাবে আহলে সুন্নাতের উপর অটল থাকার নসীহত করেছেন, নিয়্যত করুন! সব সময় মসলকে আ’লা হযরতের উপর অটল থাকবেন, বদমাযহাবীদের সংস্পর্শ থেকে বাঁচতে থাকবো, শুধুমাত্র আশিকানে রাসূলের সংস্পর্শ অবলম্বন করবো, আ’লা হযরত رَحْمَۃُ اللهِ عَلَیْہِ পাঁচ ওয়াক্ত নামায নিয়মিত মসজিদে জামআত সহকারে আদায় করার উপদেশ দিয়েছেন, সুতরাং নিয়্যত করুন, اِنْ شَآءَ الله আমাদের কোন নামায কাযা হবে না বরং জামআতও বর্জন করবো না,আল্লাহ না করুক যদি কারো নামায কাযা থাকে তো সে দ্রুত পুরো কাযা নামায আদায় করে নিন, যার রোযা কাযা রয়েছে, সে রোযা রাখার নিয়্যত করে নিন, যাদের উপর যাকাত ফরয হয়, তারা যাকাত প্রদান করার নিয়্যত করে নিন, যাদের উপর হজ্ব ফরয হয়, তারা হজ্ব আদায় করার নিয়্যত করে নিন আর মিথ্যা, গীবত, চোগলী, লৌকিকতা, অহংকার ইত্যাদি বাতেনী রোগসমূহ থেকে সকলকেই বেঁচে থাকতে হবে, সেগুলো থেকে বেঁচে থাকারও নিয়্যত করে নিন!"
    },
    {
        "1": "নেক আমল নাম্বার ২৩ এর প্রতি উৎসাহ প্রদান",
        "2": "    اَلْحَمْدُ لِلّٰه আশিকে আ’লা হযরত, আমীরে আহলে সুন্নাত হযরত আল্লামা মাওলানা, আবু বিলাল মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ দুনিয়ার সকল আশিকানে রাসূলকে নেককার নামাযী হওয়ার জন্য সংশোধনের যেই মাদানী ব্যবস্থাপত্র দিয়েছেন, অর্থাৎ নেক আমল, এতে ঐসকল আমলসমূহ রয়েছে যেগুলো আ’লা হযরত\nرَحْمَۃُ اللهِ عَلَیْہِ উপদেশ দিয়েছেন, যদি আমরা আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দানকৃত নেক আমলসমূহ মযবুত সহকারে আকড়ে ধরি তাহলে اِنْ شَآءَ الله আ’লা হযরত رَحْمَۃُ اللهِ عَلَیْہِ এর নসীহতের সাথে সাথে আরও অনেক নেক আমল করার, নিজের জীবনে পরিবর্তন আনার ক্ষেত্রে সফল হয়ে যাবো।\n    শায়খে তরীকত আমীরে আহলে সুন্নাতের দানকৃত “৭২ নেক আমল” এর মধ্য হতে নেক আমল নাম্বার ২৩ যথা আপনার ঘরে কি আজ ঘর দরস হয়েছে? বা কোন অপারগতা অবস্থায় আপনার অনুপস্থিতিতে ঘর দরস হয়েছে? প্রিয় ইসলামী ভাইয়েরা! এটা এমন নেক আমল যেটাতে আমাদের জন্যও সংশোধন রয়েছে এবং আমাদের পরিবারের লোকদের সংশোধনের মাধ্যমও, অতএব আমাদের এই নেক আমলের উপর আমল করা উচিত।\n    নোট: দা’ওয়াতে ইসলামীর দ্বীনি পরিবেশে মাদানী ইনআমাতকে এখন নেক আমল বলা হয়ে থাকে।\n"
    },
    {
        "1": "এপ্লিক্যাশনের পরিচিতি",
        "2": "    হে আশিকানে রাসূল! اَلْحَمْدُ لِلّٰه দা’ওয়াতে ইসলামীর আইটি ডিপার্টমেন্টের পক্ষ থেকে সাধারণ লোকদের সহজতা ও উম্মতে মুহাম্মদীর কল্যাণের জন্য মোবাইল এপ্লিক্যাশন Online rohani ilaj & istikhara এর সাথে পরিচিত হোন। এই এপ্লিক্যাশনের সাহায্যে আপনারা * অনলাইন ইস্তেখারা করাতে পারেন * রোগ, বদ নজর, যাদু, ইত্যাদির জন্য বিনামূল্যে তাবিয নিতে পারবেন * অনলাইনে কাটও করাতে পারবেন।\n    এই এপ্লিক্যাশনে আরও রয়েছে * রোগ * দারিদ্রতা * পেরেশান, দুঃখ এবং বলা-মুসিবত ইত্যাদি থেকে হেফাযতের বিভিন্ন অযীফা, আপনার স্মার্টফোনে এই এপ্লিক্যাশনটি ডাউনলোড করে নিন! স্বয়ং নিজেও উপকৃত হোন এবং অপরকেও এটার প্রতি উৎসাহিত করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! বয়ানের সমাপ্তিতে সুন্নাতের ফযীলত ও কিছু আদব বর্ণনা করার সৌভাগ্য অর্জন করছি। নবীয়ে করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ اَحَبَّ سُنَّتِیْ فَـقَدْ اَحَبَّنِیْ وَ مَنْ اَحَبَّنِیْ کَانَ مَعِیَ فِی الْجَنَّۃِ যে আমার সুন্নাতকে ভালোবাসল সে (মূলত) আমাকে ভালোবাসল আর যে আমাকে ভালোবাসল সে আমার সাথে জান্নাতে থাকবে। (মিশকাত, ১/ ৫৫, হাদীস: ১৭৫)\n\nসিনা তেরি সুন্নাত কা মদীনা বনে আক্বা!     জান্নাত মে পড়োসী তুম আপনা বানানা\nবায়আত হওয়ার মাদানী ফুল\n    প্রিয় ইসলামী ভাইয়েরা! আসুন! বায়আত হওয়ার ব্যাপারে কিছু মাদানী ফুল শ্রবণ করার সৌভাগ্য অর্জন করছি: * দুনিয়াতে কোন সালেহ (নেককার ব্যক্তি) কে নিজের ইমাম বানানো উচিত শরীয়তে তাকলিদ করে এবং তরীকতে বায়আত করে যাতে হাশর নেককারদের সাথে হয়। (আদাবে মূর্শিদে কামিল, ১৩ পৃষ্ঠা) * ঈমান হেফাযতের একটি মাধ্যম হলো কোন কামিল মূর্শিদের মুরিদ হওয়া। (আদাবে মূর্শিদে কামিল, ১২ পৃষ্ঠা) * সকল শর্তের অধিকারী শায়খের হাতে বায়আত হওয়া মুসলমানদের ঐতিহ্যবাহী সুন্নাত এবং এর অসংখ্য উপকার ও বরকত দ্বীন ও দুনিয়া এবং আখিরাতে রয়েছে। (ফতোওয়ায়ে রযবীয়া, ২৬/৫৭৫ পৃষ্ঠা) * পীর বানানো হয় আখিরাতের বিষয়াদির জন্য যাতে তার সাহায্য ও বাতেনী দৃষ্টির বরকতে মুরিদ আল্লাহ পাক ও তার রাসূল صَلَّی اللهُ عَلَیْہِ وَاٰلِہٖ وَسَلَّم এর অসন্তুষ্টমূলক কার্যাদি থেকে বেঁচে থেকে আল্লাহ পাকের সন্তুষ্টিমূলক আমল অনুযায়ী নিজের জীবনের দিন ও রাত অতিবাহিত করতে পারে। (আদাবে মূর্শিদে কামিল, ১৩ পৃষ্ঠা) * যে ব্যক্তি কোন সকল শর্ত বিদ্যমান এমন শায়খের হাতে বায়আত হয়ে গেছে তবে তার অন্যের হাতে বায়আত না হওয়া উচিত (ফতোওয়ায়ে রযবীয়া, ২৬/৫৭৯ পৃষ্ঠা) * হুযুরে গাউছে পাক رَحْمَۃُ اللهِ عَلَیْہِ এর মুরিদ হওয়াতে ঈমানের নিরাপত্তা, মৃত্যুর পূর্বে তাওবা করার সামর্থ্য, জাহান্নাম থেকে মুক্তি এবং জান্নাতে প্রবেশ করার মতো মহান উপকারীতা রয়েছে। (ফিকরে মদীনা, ১৬১ পৃষ্ঠা)"
    },
    {
        "1": "ঘোষণা",
        "2": "     বায়আত হওয়ার অবশিষ্ট মাদানী ফুল তরবিয়্যতী হালকায় বলা হবে সুতরাং সেগুলো জানার জন্য তরবিয়্যতি হালকার অবশ্যই অংশ গ্রহণ করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]