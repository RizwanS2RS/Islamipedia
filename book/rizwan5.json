[
  {
    "1": "আলা হযরতের দৃষ্টিতে আকিদার পরিশুদ্ধিতা",
    "2": "আ\u0027লা হযরতের দৃষ্টিতে আকিদার পরিশুদ্ধিতা\n\nহক আক্বীদার উপর সুদৃঢ় হতে হবে, সাথে ঈমান হারানোরও ভয় থাকবে। সাইয়্যেদুনা ওমর (رضي الله عنه) বলেন,\n\n“যদি আসমান থেকে আহবান আসে, একজন ব্যতীত সমস্ত যমীনবাসী ক্ষমাপ্রাপ্ত হল, তখন আমি আশঙ্কা করবাে যে, ঐ ব্যক্তি হয়তাে আমিই। অথবা, একজন ব্যতীত পৃথিবীর সবাই জাহান্নামী, তবে আমি আশা করবাে, ঐ ব্যক্তি আমি। ভয় ও আশার স্থান এমনি মাঝামাঝি হওয়া চাই। \n\n➠[আল-মালফুজাত ও ৪র্থ খণ্ড : পৃষ্ঠা ৫৫]\nআহলে কেবলাকে কাফির বলা নিষিদ্ধ কিন্তু পথভ্রষ্টরা ভুল ব্যাখ্যা করে পথভ্রষ্টদের কাফির বলার পথ বন্ধ করতে চায়। অথচ, \"যে ব্যক্তি এমন লােকের কুফর ও তার আযাবে সন্দেহ করে, সেও কাফির হয়ে যায়।\" \n\n➠তথ্যসূত্রঃ\n\n১.ইমাম কাজী আয়াজঃ আশ শিফা-২/২১১\n২.আস-সারিমুল মাসলূলঃ ১/৯\n৩.আত-তাহরীর ওয়াত তানওয়ীরঃ মুয়াসসার\n৪.ইমাম সুয়ুতীঃ মাহাসিনুত তাওয়ীল-৫/১৪২, সূরা তওবা ১১-১৩ এর ব্যখ্যায়\n৫.সুবুলু হুদা ওয়ার রাশাদ-১২/২১,\n৬.ইমাম তক্বীউদ্দীন সুবকীঃ “আসসাইফুল মাসলূল আলা মান সাব্বার রাসূল (ﷺ)\"\n৭.ইমাম ইবনে আবেদীন শামীঃ তাম্বীহুল ওলাত ওয়াল আহকাম\n৮.ইমাম ইবনে আবেদীন শামীঃ রাসায়েলে ইবনে আবেদীন-১/৩১৬\n৯.আ\u0027লা হযরতঃ ইরশাদে আ\u0027লা হযরত।\n১০.আ\u0027লা হযরতঃ আহলে সুন্নাত ওয়াল জামাআতের আক্বিদা।\n\n১১.ইমাম কিরদারীঃ আল-ওয়াজীয।\n\n১২.ইমাম ইবনে আবেদীন শামীঃ দুররে মুখতার’।\n\n–––––––––––––––––––––\n\nদ্বীনের ব্যপারে কেউ ভুল করলে সে ভুল ধরিয়ে দেয়াঃ\n\nইমামে আজম আবু হানিফা (রহঃ) এর সেরা ছাত্র ইমাম আবু ইউসূফ (রহঃ) কে নসিহত করেছিলেন, \n\nতুমি কোন মানুষের সাধারণ ভুল ত্রুটি দেখলে প্রকাশ না করবে না কিন্তু দ্বীনের বিষয়ে যদি কোন ভুল ত্রুটি করে তাহলে তা মানুষের মানুষের নিকট তা প্রকাশ করবে যাতে করে মানুষ তার ব্যাপারে সতর্ক থাকে। এ ব্যাপারে তিনি আরো বলেন, এজন্য তার সম্মানের পরোয়া করবে না। এতে করে তারা ভবিষ্যতে দ্বীনের এ ব্যাপারে বিদআত/ফিতনা তৈরি করতে গিয়ে ভয় পাবে।\n\n১.ইমাম শারানী (রহঃ) ও ইমাম আলা হযরত (রহঃ) একি কথা বলেছেন।\n\n২.ইমাম আলা হযরত (রহঃ) প্রণীতঃ ইরশাদে আ\u0027লা হযরত কিতাব।\n\n—————\n\n১টি কথা ইসলামের, ৯৯টি কুফরেরঃ\nএর অর্থ এ নয় যে, কোন ব্যক্তি ৯৯টি কুফর করবে, আর ১টি হবে ইসলামের। অবশ্যই এটা কোন মুসলমানের ধর্ম হতে পারে না।\n\nঅনুরূপ, ইমামগণ বলেছেন,\n‘আহলে কেবলা মানে ওইসব লােক, যারা দ্বীনের সমস্ত অপরিহার্য বিষয়ের উপর ঈমান রাখে। অন্যথ্যায়, সে আহলে কেবলাই নয়। \n\n➠(শরহে মাওয়াকিফ, হাশিয়া-ই চিলপী, শরহে ফিহে আকবার এবং দুররে মুখতারের হাশিয়া)\nযেমনঃ ইমাম আবু ইউসুফ ও ইমাম আবু হানীফা (رحمة الله) এর ৬ মাস মুনাজারার পর এই সিদ্ধান্তে উপনিত হলেন যে,\n\"আল্লাহর গুণাবলী অনাদি, সৃষ্ট নয়। আল-কুরআন মাখলূক নয়। সুতরাং এর বিপরীত আক্বিদাধারী, সন্দেহ ও সমর্থনকারী কাফির। \n\n➠ (ইমাম আবু হানিফাঃ ফিক্বহে আকবার)\nমুসলমান এমন নয় যে, ৯৯টি সিজদা আল্লাহকে আর ১টি মহাদেবকে করবে। এ আকিদাধারী কাফির। গােলাব জলে এক ফোঁটা প্রস্রাব মিশ্রিত হলে তা কি পাক থাকবে? অবশ্যই নাপাক।”\n\nউটনী হারানোর ঘটনা প্রসঙ্গে এক মুনাফিক বললাে, “মুহাম্মদ (ﷺ) বলছেন, উটনী অমুক জঙ্গলে আছে। তিনি কি অদৃশ্যের সংবাদ জানেন নাকি?\"\n\"আপনি বলুন! তােমরা কি আল্লাহর নিদর্শনসমূহ ও তাঁর রাসুলকে বিদ্রুপ করছিলে? মিথ্যা অজুহাত দিওনা! তােমরা মুসলমান হওয়ার পর কাফির হয়ে গেছাে।\" \n\n➠তথ্যসূত্রঃ\n\n১.হাকিমুল উম্মাহ মুফতি ইয়ার খান নঈমীঃ তাফসীরে নুরুল ইরফান: সুরা তাওবা : আয়াত ৬৫।\n২.ইমাম নঈমুদ্দীন মুরাদাবাদীঃ তাফসীরে খাজাইনুল ইরফান: সুরা তাওবা : আয়াত ৬৫।\n৩.ইমাম তাবারীঃ তাফসীরে তাবারী, ১০ম খণ্ড : পৃষ্ঠা ১০৫, সুরা তাওবা : আয়াত ৬৫।\n৪.ইমাম সুয়ূতীঃ তাফসীরে দুররে মানসূর, ৩য় খণ্ড : পৃষ্ঠা ২৫৪ : সুরা তাওবা : আয়াত ৬৫।\n\n–––––––––––––––––––––\n\n(এখানে) আল্লাহ্ তা\u0027আলা ৯৯ গণনা করেননি, একটিই গণনা করেছেন।\n[সংকলিত হয়েছে \u0027ইরশাদে আ\u0027লা হযরত (رحمة الله) কিতাব থেকে]"
  },
  {
    "1": "আশুরা দিবসে বাদ্য বাজনা-গান বাজনা ইয়াজিদি কুপ্রথা",
    "2": "আশুরা দিবসে বাদ্য বাজনা-গান বাজনা ইয়াজিদি কুপ্রথাঃ\n\nকারবালার প্রান্তরে ইমামে পাকের শাহাদাতের পর ইয়াজিদিরা খুশী আনন্দ উৎসবে মেতে উঠেছিল। খেল তামাশায় লিপ্ত হয়ে আতশ বাজি করেছিল। বর্তমানেও মুসলমান নামধারী শিয়া সম্প্রদায়ের অনুসরণে এক শ্রেণির বিপথগামী লোক আশুরা দিবসে বিভিন্ন প্রকার অনৈসলামিক কর্মকান্ডে লিপ্ত হয়ে ইসলামকে কলংকিত করছে। হযরাতে শোহাদায়ে কেরামের পবিত্র রক্তের সাথে বেঈমানী করছে। তাজিয়া মিছিলে নারী পুরুষ একত্রে মিলিত হয়ে নিজেদের শরীরে আঘাত করে বুক চাপড়িয়ে মাতম করে থাকে। ওই সব অবাঞ্চিত অপকর্মের মাধ্যমে পক্ষান্তরে খারেজী, রাফেজী, শিয়া ও তাদের উত্তর সূরী বিশ্ব দরবারে ত্যাগের ধর্ম পবিত্র ইসলামের ঐতিহ্য ও ভাবমূর্তি ম্লান করে দিচ্ছে। এ ছাড়াও লাল কালো ও সবুজ রংয়ের কাপড় পরিধান করে শোক মিছিলের আয়োজন করা, এতে অংশ গ্রহণ করা শিয়া-রাফেজী ও খারেজীদের কুপ্রথা। ইসলামে এসব নিষিদ্ধ নাজাযে ও হারাম।\n\n[ইরশাদাতে আলা হযরত]"
  },
  {
    "1": "ওরস ও ক্বাওয়ালী",
    "2": "\u003d ওরস ও ক্বাওয়ালী \u003d\n\nপ্রশ্ন: ওরসে ঢোল ও সারঙ্গীর সাথে ক্বাওয়ালীর বিধান কি এবং তাতে যারা হাযির হয়, তারা গুনাহ্গার কিনা?\n\nজবাবঃ এমন ক্বাওয়ালী হারাম এবং তাতে যারা হাযির হয় তারা সবাই গুনাহ্গার। তাদের সবার গুনাহ্ এ ধরনের ওরসের আয়োজক ও ক্বাওয়ালদের উপর বর্তায়। আর ক্বাওয়ালদের গুনাহ্ ওরস আয়োজনকারীদের দায়িত্বে বর্তানোর পর ক্বাওয়ালদের গুনাহ্ সামান্যটুকুও হ্রাস পাবে না।\n\nঅনুরূপ, ওরস আয়োজনকারী ও ক্বাওয়ালদের উপর, যারা উপস্তিত হয়েছে তাদের গুনাহ্ বর্তালেও হাযেরীনের গুনাহ্ বিন্দুমাত্রও হ্রাস পাবে না; বরং হাযেরীনের মধ্যে প্রত্যেকের উপর তার পূর্ণ গুনাহ্ ও ক্বাওয়ালদের উপর তাদের নিজেদের গুনাহ্ পৃথকভাবে এবং উপস্থিত সবার সমান গুনাহ্ পৃথকভাবে বর্তাবে।এমন ওরস আয়োজনকারীদের নিজ নিজ গুনাহ্ আলাদাভোবে, আর ক্বাওয়ালদের সমান গুনাহ্ আলাদাভাবে আবার সব অংশগ্রহণকারীর সমান গুনাহ্ আলাদাভাবে। এর কারণ হচ্ছে অংশগ্রহণকারীদেরকে ওরসের আয়োজকই ডেকে এনেছে। অথবা তারই কারণে গুনাহর এসব সামগ্রীর বিস্তার ঘটেছে আর ক্বাওয়ালগণও তাদেরকে ক্বাওয়ালী শুনিয়েছে। যদি সে এর আয়োজন না করতো আর ক্বাওয়ালরাও এ ঢোল ও সারঙ্গী ইত্যাদি না শোনাতো, তবে শ্রোতারা এ গুনাহয় কিভাবে লিপ্ত হতো? সুতরাং এ সবের গুনাহ্ ওই দু’জনের উপর বর্তালো। তারপর ক্বাওয়ালদের এ গুনাহর মাধ্যম হলো ওই ওরসের আয়োজনকারী। সে যদি আয়োজন না করতো, না ডাকতো, তবে এরা কিভাবে আসত পারতো ও বাদ্যযন্ত্র বাজাতে পারতো? সুতরাং ক্বাওয়ালদের গুনাহ্ও ওই আহ্বানকারীর উপর বর্তালো।\n\nযেমনটি ফক্বীহগণ বলেছেন এক মজবুত প্রশ্নের জবাবে। রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nمن دعاالى هدى كان له من الاجر مثل اجور من تبعه لا ينقص ذلك من اجور هم شيئا ومن دعا الى ضلالة كان عليه من الاثم اثام من تبعه لا ينقص من ذلك من اثامهم شيئا\n\nঅর্থাৎ যে ব্যক্তি কোন হিদায়তের কাজের দিকে আহ্বান করে, যতলোক তার অনুসরণ করবে, সে তাদের সমান সাওয়াব পাবে। আর এর কারণে তাদের সাওয়াবগুলো কোনরূপ হ্রাস পাবে না। পক্ষান্তরে, যে ব্যক্তি কোন গোমরাহীর কাজের দিকে আহ্বান করে, যতলোক তার আহ্বানে সাড়া দেয়, তাদের সমপরিমাণ গুনাহ্ তার উপর বর্তায়। আর এ কারণে গুনাহ্ কোনরূপ হ্রাস পাবে না। [এটা বর্ণনা করেছেন হাদীসের ইমামগণ, যেমন- আহমদ ও মুসলিম, আরো চারজন হযরত আবূ হোরায়রাহ্ রাদ্বিয়াল্লাহু আনহু থেকে]\n\n[ইরশাদাত-ই আ’লা হযরত, পৃ. ৪৭]"
  },
  {
    "1": "সামা",
    "2": "সামা\u003d\u003d\n\nআল্লাহর প্রেমমূলক সঙ্গীতকে ‘সামা’ বলে অবিহিত করা হয়। ‘হামদ’ (আল্লাহর স্তুতি), না’ত (হুযূর সাল্লাল্লাহু তা‘আলা আলায়হি ওয়াসাল্লাম’র প্রশস্তি), গযল (আল্লাহ্র প্রেমমূলক গান), মুরশিদী (পীর-মুরশিদের প্রশংসামূলক সঙ্গীত), মারিফাতী (তত্ত্বমূলক গান), আধ্যাত্মিক সঙ্গীত, দেশপ্রেমমূলক সঙ্গীত প্রভৃতিকে ‘সামা’ বা বিশুদ্ধ সঙ্গীতের পর্যায়ভুক্ত করা হয়ে থাকে। উপরিউক্ত সামাসমূহ শুনা মুবাহ্ (বৈধ)। এ ছাড়া পৃথিবীর সর্বপ্রকার গানবাদ্য হারাম। সামা বা আধ্যাত্মিক সঙ্গীত দ্বারা সূফীগণ নিজ অন্তরে আধ্যাত্মিক অনুতূতিকে জাগিয়ে তোলে এবং আল্লাহর ধ্যানে নিবিষ্ট হন। সামা এর শ্রবণকারীকে আধ্যাত্মিক রাজ্যে টেনে নিয়ে যায় এবং মুহূর্তে সাধকের মনে আধ্যাত্মিক ভাব জাগিয়ে তোলে। ‘সামা’ প্রকৃত শ্রবণকারীকে ‘জজবার’ (ভাবন্মোদনা) পর্যায়ে নিয়ে যায়। তাই চিশতীয়া ও মৌলবীয়া তরীকার সূফীগণ কিছু শর্ত সাপেক্ষে ‘সামা’ শ্রবণকে বৈধ বলে মত দিয়েছেন। ইমাম আহমদ রেযা রাহমাহতুল্লাহি তা‘আলা আলায়হিও কিছু শর্তসাপেক্ষে ‘সামা’-এর বৈধতার উপর মত প্রদান করেছেন।\n\nতিনি হযরত মাহবুবে ইলাহী নিযামুদ্দীন আউলিয়ার উদ্ধৃতি দিয়ে লিখেছেন যে, ‘সামা’ বৈধ হওয়ার জন্য নিম্নোক্ত শর্তগুলো অপরিহার্য।\n\n১. যিনি ‘সামা’ বলবেন, তিনি পূর্ণবয়স্ক পুরুষ হতে হবে। মহিলা বা অপ্রাপ্তবয়স্ক ছেলে হলে চলবে না।\n\n২. ‘সামা’ আল্লাহ-রাসূলের মহব্বত বৃদ্ধি করার উদ্দেশ্যে হতে হবে। অর্থাৎ সামা শ্রবণকারী আল্লাহর স্মরণ থেকে গাফেল হতে পারবে না।\n\n৩. যা ‘সামা’ হিসেবে আবৃত্তি করা হবে তা মন্দ, অযথা উপহাসমুক্ত হতে হবে।\n\n৪. সামার অনুষ্ঠান বাদ্যযন্ত্র মুক্ত হতে হবে।\n\nউপরিউক্ত শর্তের ভিত্তিতে ‘সামা’ হালাল বলে সাব্যস্ত হবে।’ [মাকালু-ই উরাফা, পৃ.-৩৮]\n\nসুতরাং সূফী-ই কিরামের উদ্ভাবিত ‘সামা- মাহফিল’-এর সাথে আজকের যুগের সামা বা কাউয়ালীর দূরতমও সম্পর্ক নেই। ইমাম আহমদ রেযা রাহমাতুল্লাহি তা‘আলা আলায়হি বাদ্যযন্ত্র সহকারে, ‘সামা’ বা কাউয়ালী করা সম্পর্কে বলেন,\n\nশুধু কাউয়ালী করা জায়েয আছে। আর বাদ্যযন্ত্র হারাম। এ ব্যাপারে চিশ্তীয়া তরিকতপন্থীদের মধ্যে বেশী বাড়াবাড়ি দেখা যায়। অথচ হযরত সুলতানুল মাশায়েখ মাহবূবে ইলাহী রাদ্বিয়াল্লাহু তা‘আলা আনহু ‘ফাওয়ায়েদুল ফুয়াদ শরীফে’ বলেছেন, বাদ্যযন্ত্র হারাম। হযরত শরফুল মিল্লাত ওয়াদ দীন ইয়াহিয়া মুনীরী বাদ্যযন্ত্রকে ব্যাভিচারের সাথে তুলনা করেছেন।’ [আহকামে শরীয়ত (বাংলা), পৃ.১৪৮]\n\nআমাদের দেশে ওরসের নামে আজ যেভাবে বাদ্য-বাজনা, নাচ-গান, নারী-পুরুষের অবাধ মেলামেশা চলছে তা যেমন গর্হিত কাজ তেমনি দ্বীন-ইসলামের সাথে ঠাট্টা-বিদ্রুপের শামিল।\n\nএ মাসআলার বিষয়ে ইমাম আহমদ রেযা রাহমাতুল্লাহি তা‘আলা আলায়হি বে-আমল মিথ্যুক সূফীদের স্বরূপ উম্মোচন করতেও দ্বিধা করেন নি। তিনি লিখেছেন-\n\n‘কোন কোন মূর্খ, মন্দ ধরনের মাতালা, আধা মোল্লা, প্রবৃত্তি পূজারী কিংবা ভণ্ড সূফী এ ব্যাপারে তৎপর যে, তারা সহীহ্, মরফূ ও মুহকাম হাদীস শরীফের মোকাবেলায় কোন কোন দুর্বল কিস্সা কিংবা সন্দেহপূর্ণ ঘটনা অথবা অস্পষ্ট অর্থবোধক বিষয়াদি পেশ করে থাকে। তাদের এতটুকু বিবেক নেই কিংবা স্বেচ্ছাই বিবেকহীন সেজে বসে। বস্তুত সহীহর সামনে দুর্বল, সন্দেহমুক্ত-এর সামনে সন্দেহযুক্ত, ‘মুহকাম’-এর সামনে ‘মুতাশাবিহ’ কে পরিহার করা ওয়াজিব। ….আহা! যদি তারা গুনাহকে গুনাহ্ বলে জানতো! স্বীকার করতো! এ হঠকারিতা আরো জঘন্য যে, উচ্চাভিলাষকেও লালন করবে, অপবাদও প্রতিহত করবে! নিজের জন্য হারামকে হালাল বানাবে। শুধু তা নয়, বরং আল্লাহর পানাহ্! এর অপবাদ আল্লাহর মাহবূব বান্দাগণ ও চিশতিয়া তরীকাত শীর্ষস্থানীয় বুযুর্গগণের উপর আরোপ করে; না আল্লাহকে ভয় করে, না বান্দাদের সামনে লজ্জাবোধ করে।…..\n\nঅথচ খোদ্ হুযূর মাহবূবে ইলাহীর খলিফা মাওলানা ফখরুদ্দীন যারাভী খোদ হুযূরের নির্দেশে সামা’র মাসআলায় একটি পুস্তক ‘কাশ্ফুল কানা আন উসূলিস্ সামা’ লিখেছেন। তাতে পরিস্কারভাবে লিখেছেন- ‘আমাদের মাশাই-ই কেরাম রাদ্বিয়াল্লাহু তা‘আলা আনহুম-এর সামা ওই বাদ্যযন্ত্রের অপবাদ থেকে পবিত্র। তাতো নিছক কাওয়ালের আওয়াজ মাত্র ওইসব শ্লোক সহকারে সেগুলো আল্লাহর শিল্পকর্ম সম্পর্কে খবর দেয়।’\n\nআল্লাহর ওয়াস্তে ইনসাফ করুন! খান্দানে চিশতীয়ার ওই মহান ইমামের এ এরশাদ গ্রহণযোগ্য হবে, না আজ-কালকার ওই সবলোকের ভিত্তিহীন অপবাদ ও প্রকাশ্য ফ্যাসাদ।’ [আহকামে শরীয়ত ১মখণ্ড, পৃ.৬১]"
  },
  {
    "1": "সেমা-কাওয়ালী",
    "2": "সেমা-কাওয়ালী\u003d\u003d\n\nপাক ভারত উপমহাদেশে বুযর্গানে দ্বীন যেখানে তাঁদের আদর্শের মাধ্যমে ইসলামের নূর প্রসারিত করেছেন, সেখানেই তারা ইসলামী শিক্ষা-সংস্কৃতিও প্রসার করেছেন। তখনকার চিশতীয়া তরীকার মাশাইখরা হিন্দুদের মোকাবেলায় ইসলামের তাবলীগের জন্যে ‘সেমা’র পন্থা উদ্ভাবন করেছেন। যা পরবর্তীতে কাউয়ালী নামে রূপ ধারণ করে। এমনকি তা বিভিন্ন যান্ত্রিক বাদ্য বাজনার সাথে অনুষ্ঠিত হতে থাকে। অথচ সূফীয়া-ই কিরামের উদ্ভাবিত ‘সেমা-মাহফিল’র সাথে বর্তমান যুগের কাউয়ালীর দূরতমও সম্পর্ক নেই। ইসলামে যেহেতু বাদ্যযন্ত্র হারাম সেহেতু ইমাম আহমদ রেযা রাহমাতুল্লাহি তা‘আলা আলায়হি তাঁর দায়িত্ব আঞ্জাম দিতে গিয়ে ইসলামী সমাজকে সংস্কার করার জন্যে বাদ্যযন্ত্র সহযোগে অনুষ্ঠিত কাউয়ালীকে হারাম হিসেবে মত প্রকাশ করেন। তাঁর অমর গ্রন্থ ‘আহকামে শরীয়তে’ বাদ্য- বাজনার সাথে কাউয়ালী করা সম্পর্কে বলেন, ‘‘শুধু কাউয়ালী করা জায়েয আছে। আর বাদ্রযন্ত্র হারাম। হযরত সুলতানুল মাশাইখ মাহবুবে ইলাহী রাদ্বিয়াল্লাহু তা‘আলা আনহু ‘ফাওয়াদেুল ফুয়াদ শরীফে’র মধ্যে বলেন, (মাযামীর (বাদ্যযন্ত্র) হারাম। হযরত মাখদূম শরফুল মিল্লাত ওয়াদ দ্বীন ইয়াহইয়া মুনীরী (কুদ্দিসা সিররুহ) মাযামীরকে যিনার সাথে তুলনা করেছেন। শীর্ষ স্থানীয় ওলীগণ বলেছেন, শুধুমাত্র খ্যাতি শুনেই কারো কাছে যেওনা, যতক্ষণ না শরীয়তের নিক্তির উপর তাকে অটল দেখতে না পাও। পীর ধরার (পীরের হাতে বায়আত হওয়ার) জন্যে চারটি শর্ত অবশ্যই প্রয়োজনীয়। তন্মধ্যে একটি হলো কোন ব্যাপারে পীর সাহেব শরীয়তের বিরোধিতা করবে না। না জায়েযকে না জায়েয হিসেবে জানবে। এমন স্থানে কারো সম্পর্কে বিতর্কে যাবে না।’’\n\nএক ব্যক্তি আ’লা হযরত রাহমাতুল্লাহি তা‘আলা আলায়হি এর কাছে প্রশ্ন করলো যে, এক জায়গায় ওরসে গিয়ে দেখতে পেলাম এমন অবস্থায় কাউয়ালী হচ্ছে যে, ঢোল, দু’টি সারঙ্গী বাজছে আর কিছু কাউয়াল গাউছে পাক এবং প্রিয়নবী সাল্লাল্লাহু তা‘আলা আলায়হি ওয়াসাল্লাম-এর শানে কাউয়ালী পরিবেশন করছে। তাদের এহেন কাজে প্রিয় নবী সাল্লাল্লাহু তা‘আলা আলায়হি ওয়াসাল্লাম এবং আউলিয়ায়ে কেরাম খুশী আছেন কি-না? শ্রোতারা গুনাহগার হবে কি না? এবং কাউয়ালী জায়েয আছে কি না?\n\nইমাম আহমদ রেযা রাহমাতুল্লাহি তা‘আলা আলায়হি উত্তরে বলেন, ‘‘এমন কাউয়ালী হারাম; উপস্থিত সব শ্রোতারাই গুনাহগার। আর সবার গুনাহ এমনভাবে ওরস উদ্যাপনকারী ও কাউয়ালদের উপর আবির্তত হবে এবং কাউয়ালদের গুনাহও ওরস উদ্যাপনকারীদের উপর পড়বে, কিন্তু কাউয়াল এবং শ্রোতাদের গুনাহ্ এতটুকুনও হ্রাস পাবে না। কাউয়ালদের উপর সবার সমান গুনাহ এজন্য যে, তারা যদি ঢোল-সারঙ্গী ইত্যাদির মাধ্যমে কাউয়ালী না করতো, তাহলে উপস্থিত লোকদের কিভাবে গুনাহ হতো? এজন্যে তাদের সবার গুনাহ কাউয়ালদের উপর বর্তাবে। আবার কাউয়ালদের এ গুনাহের (তার নিজের ও অপরের) কারণ হলো উদ্যাপনকারীরা। তারা যদি ওরস না করতো, কাউয়ালদের আমন্ত্রণ না জানাতো, তারা কিভাবে এবং কেন আসতো, আর বাদ্য বাজাতো? সুতরাং কাউয়ালদের গুনাহ্ও ওরসকারীদের উপরই বর্তাবে।[ইমাম আহমদ রেযাঃ আহ্কামে-ই শরীয়ত দ্রষ্টব্য]\n\nতাহলে ভেবে দেখুন, আমাদের দেশে ওরসের নামে আজ যেভাবে বাদ্য বাজনা, নাচ-গান, নারী পুরুষের অবাধ মেলামেশা চলছে, তা কতইনা গর্হিত কাজ? দ্বীন ইসলামের প্রতি কতই না ঠাট্টা-বিদ্রুপের শামিল? সময় থাকতে এগুলোর প্রতিরোধ করা আমাদের অবশ্যই কর্তব্য নয় কি? এরপর ইমাম আহমদ রেযা রাহমাতুল্লাহি তা‘আলা আলায়হি আলায়হি হাদীস ও ফিক্বাহর দলীলাদি এবং আউলিয়ায়ে কেরামদের মতামতের মাধ্যমে প্রমাণ করেছেন যে, বাদ্যযন্ত্রের সাথে কাউয়ালী না জায়েয।\n\nএ মাসআলার উপর গবেষণা ও আলোচনা করতে গিয়ে তিনি ‘বে আমল’ এবং মিথ্যুক সূফী (?) দের দাঁতভাঙ্গা জবাব দিয়ে বলেন, ‘‘কিছু মুর্খ, হারাম কাজে অভ্যস্থ, অথবা মোল্লা নামধারী, নাফস দ্বারা প্ররোচিত বা মিথ্যুক সূফীরা সিহাহ হাদীসসমূহ, ‘মারফু’ (যা রাসূল সাল্লাল্লাহু তা‘আলা আলায়হি ওয়াসাল্লাম পর্যন্ত বিশুদ্ধ সনদসহ বর্ণিত) ‘মুহকাম’ (যা স্পষ্টভাবে বর্ণিত) ইত্যাদির পরিবর্তে কিছু দুর্বল কিচ্ছা অথবা সন্দেহযুক্ত ঘটনাবলী পেশ করে থাকে। তাদের কাছে এতটুকু জ্ঞানও নেই অথচ ইচ্ছাকৃতভাবে মূর্খ সাজে (না জানার ভান করে,) অথচ সহীহ (হাদীস) এর মুকাবিলায় জয়ীফ, সুনির্দিষ্ট এর মুকাবিলায় সন্দেহযুক্ত, স্পষ্ট এর স্থানে অস্পষ্ট গ্রহণ না করাটা ওয়াজিব……….।’’[প্রাগুক্ত গ্রন্থে দ্রষ্টব্য]\n\nতাই ইমাম আহমদ রেযা ওরস উদ্যাপন করাকে বৈধ বলে মত দিয়েছেন ঠিকই, কিন্তু তাতে যেন শরীয়ত গর্হিত কোন কাজ না হয় তার শর্তারোপও করেছেন। অন্যথায় এমন ওরসে অংশগ্রহণকে পর্যন্ত তিনি হারাম বলে জানতেন।"
  },
  {
    "1": "বাদ্যযন্ত্র হারাম হবার প্রসঙ্গে বহু হাদীস শরীফ",
    "2": "বাদ্যযন্ত্র হারাম হবার প্রসঙ্গে বহু হাদীস শরীফ বর্ণিত হয়েছে। তন্মধ্যে শীর্ষ পর্যায়ের বিশুদ্ধ হাদীস হচ্ছে বোখারী শরীফের হাদীস\n\nহুযূর-ই করীম সাল্লাল্লাহু তা‘আলা আলায়হি ওয়াসাল্লাম এরশাদ করেন-\n\nليكونن فى امتى اقوام يستحلون الحرة والحرير والخمر والمعارف حديث جليل متصل وقد اخرجه ايضا احمد وابوداود وابن ماجه والاسما عيلى وابونعيم باسانيد صحيحة لا مطعن فيها صححه جماعة اخرون من الائمة كما قاله بعض الحفاظ قاله الامام ابن حجر فى كف ارعا.\n\nঅর্থাৎ অবশ্যই আমার উম্মতের মধ্যে এমন কিছুলোক পয়দা হবে, যারা হালাল স্থির করে নেবে-নারীদের গোপানাঙ্গকে, অর্থাৎ যিনাকে, রেশমী কাপড়, মদ এবং বাদ্যযন্ত্রকে। এ মহান হাদীস ‘মুত্তাসিল’ পর্যায়ের। (হুযূর পর্যন্ত সনদ পৌঁছে যায় এমন) আর এ হাদীস সহীহ্ সনদ সহকারে বর্ণনা করেছেন- ইমাম আহমদ, আবূ দাঊদ, ইমাঈলী ও আবূ নু’আঈম, যাতে সমালোচনার কোন অবকাশ নেই। ইমামগণের অন্য জমা‘আতও সেটাকে সহীহ্ বলেছেন। [যেমন- হাফেয ইমাম ইবনে হাযর আপন কিতাব ‘কাফ্ফুর রু‘আ’য় বর্ণনা করেছেন।-নো’মানী]\n\nকোন কোন মূর্খ, মন্দ ধরনের মাতাল, আধা-মোল্লা, প্রবৃত্তি-পূজারী কিংবা ভন্ড সূফী এ ব্যাপারে তৎপর যে, তারা সহীহ্, মরফূ’ ও মুহকাম হাদীস শরীফসমূহের মোকাবেলায় কোন কোন দুর্বল কিস্সা কিংবা সন্দেহপূর্ণ ঘটনা অথবা অস্পষ্ট অর্ধবোধক বিষয়াদি পেশ করে থাকে। তাদের এতটুকু বিবেক নেই কিংবা স্বেচ্ছায় বিবেকহীন সেজে বসে। বস্তুতঃ সহীহর সামনে দুর্বল, ‘মুতা‘আইয়্যান’-এর সামনে ‘মহতামাল’ ‘মুহকাম’-এর সামনে ‘মুতাশাবিহ’কে পরিহার করা ওয়াজিব।তারপর কোথায় কথা, কোথায় কাজ। অতঃপর কোখায় হারামকারী, কোথায় মুবাহকারী? যে কোনভাবে এটা আমল করা ওয়াজিব। প্রাধান্য এটারই। কিন্তু উচ্চাভিলাষ পূজার চিকিৎসা কার নিকট আছে? আহা! যদি গুনাহ্কে গুনাহ্ বলে জানতো! স্বীকার করতো! এ হঠকারিতা আরো জঘন্য যে, উচ্চাভিলাসকেও লালন করবে, অপবাদও প্রতিহত করবে! নিজের জন্য হারামকে হালাল বানাবে। শুধু তাই নয়, বরং আল্লাহর পানাহ্! এর অপবাদ আল্লাহর মাহবুব বান্দাগণ ও চিশতিয়া সিলসিলার শীর্ষস্থানীয় বুযুর্গগণ (ক্বুদ্দিসাত আসরারুহুম)-এর উপর আরোপ করে; না আল্লাহকে ভয় করে, না বান্দাদের সামনে লজ্জাবোধ করে।\n\nঅথচ খোদ্ হুযূর মাহবূবে ইলাহী সাইয়্যেদী ওয়া মাওলা‘ঈ নেযামুল হক্ব ওয়াদ্ দ্বীন সুলতানুল আউলিয়া রাদ্বিয়াল্লাহু তা‘আলা আনহু ওয়া ‘আনহুম ‘ফাওয়াইদুল ফাইয়াইদ’ শরীফে বলেছেন, ‘‘মাযামীর হারাম আস্ত’’(অর্থাৎ বাদ্যযন্ত্র হারাম)।\n\nমাওলানা ফখরুদ্দীন যারাভী খলীফা-ই হুযূর সাইয়্যেদুনা মাহবুবে ইলাহী রাদ্বিয়াল্লাহু তা‘আলা আনহুমা হুযূর (মাহবূব-ই ইলাহী)’র যমানা মুবারকে খোদ হুযূরের নির্দেশে সামা’র মাসআলায় একটি পুস্তিকা ‘কাশফুল ক্বানা’ ‘আন উসূলিস্ সামা’ লিখেছেন। তাতে পরিস্কারভাবে লিখেছেন-\n\nاما اسماع مشائخنا رضى الله تعالى عنهم قبرئ عن هذه التهمة وهومجرد صوت القوال مع الاشعار المشعرة من كمال صنعة الله تعالى\n\nঅর্থাৎ আমাদের মাশাইখ-ই কেরাম রাদ্বিয়াল্লাহু তা‘আলা আনহুম-এর সামা’ ওই বাদ্যযন্ত্রের অপবাদ থেকে পবিত্র। তাতো নিছক ক্বাওয়ালের আওয়াজ মাত্র ওইসব শ্লোক সহকারে, সেগুলো আল্লাহর শিল্পকর্ম সম্পর্কে খবর দেয়।\n\nআল্লাহর ওয়াস্তে ইনসাফ করুন! খান্দানে চিশতিয়া আলিয়ার ওিই মহান ইমামের এ এরশাদ গ্রহণযোগ্য হবে, না আজকালকার ওইসব লোকের ভিত্তিহীন অপবাদ ও প্রকাশ্য ফ্যাসাদ? লা-হাওলা ওয়ালা কুওয়াতা ইলা বিল্লাহিল ‘আলিয়্যিল ‘আযীম। [সূত্র. ইরশাদাত-ই আ’লা হযরত পৃ. ৪৬-৪৮]"
  },
  {
    "1": "ওরস ও নারীদের উপস্থিতি",
    "2": "ওরস ও নারীদের উপস্থিতি\n\nপ্রশ্ন- হুযূর! বুযুর্গানে দ্বীনের কোন কোন ওরসে যেসব অবৈধ কাজ হচ্ছে, সেগুলোর কারণে কি ওই সব হযরতের কষ্ট হয়?\n\nউত্তরঃ-নিঃসন্দেহে ওইসব হযরতের কষ্ট হয় এবং এর কারণে ওইসব হযরত এদিকে মনোনিবেশও কম করেন। অন্যথায় ইতোপূর্বে যে পরিমাণ ফয়য পাওয়া যেতো, ততটুকু বর্তমানে কোথায়? [সূত্র. আল-মালফূয: ৩য় খন্ডঃ পৃ. ৪৬]\n\nইমাম ক্বাযীকে জিজ্ঞাসা করা হলো-নারীদের জন্য কবরস্থানে যাওয়া জায়েয হবে কিনা? তিনি বললেন, ‘‘এমন জায়গায় বৈধ কিংবা অবৈধের কথা জিজ্ঞাসা করার অবকাশই নেই, বরং জিজ্ঞাসা করো- এতে নারীদের উপর কতোটুকু লা’নত আপতিত হয়।\n\n১. যখন নারীরা ঘর থেকে কবরগুলোর দিকে চলতে আরম্ভ করে তখন থেকে তারা আল্লাহ্ ও ফিরিশতাদের লা’নতের মধ্যে থাকে।\n\n২. যখন তারা ঘর থেকে বাইরে যায় তখন সব দিক থেকে শয়তান তাদেরকে ঘিরে ফেলে।\n\n৩. যখন কবর পর্যন্ত পৌঁছৈ, তখন মৃতের রূহ তাদেরকে লা’নত করে।\n\n৪. যখন ফিরে আসে তখনো তারা আল্লাহর লা’নতে থাকে।\n\n[সূ্ত্র. ফাতাওয়া-ই রেযভিয়্যাহ: ৪র্থ খন্ড, পৃ. ১৭৩, মুবারকপুর থেকে মুদ্রিত।\n\n(ইরশাদা-ই আ’লা হযরত পৃ. ৩২,)"
  },
  {
    "1": "ইলম বিহীন সূফী",
    "2": "\u003d ইলম বিহীন সূফী \u003d\n\nআউলিয়া-ই কেরাম বলেন, ‘‘মূর্খ সূফী শয়তানের হাসির খোরাক।’’ পক্ষান্তরে হুযূর সাল্লাল্লাহু তা‘আলা আলায়হি ওয়াসাল্লাম এরশাদ ফরমান-فقيه واحد اشد على الشيطان من الف عابد\n\nঅর্থাৎ একজন ফক্বীহ্ এক হাজার আবিদ থেকেও শয়তানের উপর ভারী।[তিরমিযী ও ইবনে মাজাহ্]\n\nইলমবিহীন সাধনাকারীদেরকে শয়তান আঙ্গুল দ্বারা নাচায়, মুখে লাগাম ও নাকে রশি লাগিয়ে যেদিকে ইচ্ছা টেনে বেড়ায়। وهم يحسبون انهم يحسنون صنعا অর্থাৎ তারা মনে করে তারা ভালো কাজ করছে।\n\nহযরত সাইয়্যেদুনা জুনায়দ বাগদাদী রাদ্বিয়াল্লাহু তা‘আলা আনহু বলেন, ‘‘আমার পীর হযরত সারিউস্ সাক্বাত্বী রাদ্বিয়াল্লাহু তা‘আলা আনহু আমাকে এ বলে দো‘আ দিয়েছেন- আল্লাহ্ তোমাকে হাদীস শরীফের জ্ঞানী করে সূফী করুন এবং হাদীসবেত্তা হবার পূর্বে যেনো তোমাকে সূফী না বানান।\n\n[সূত্র. ইহয়াউল উলুম: ১ম খন্ড, পৃ. ১৩]\n\nইমাম গাযালী এর ব্যাখ্যায় বলেন-হযরত সারিউস্ সাক্বাত্বী রাদ্বিয়াল্লাহু তা‘আলা আনহু এদিকে ইঙ্গিত করেছেন যে, যে ব্যক্তি প্রথমে ইলম ও হাদীস শরীফ শিক্ষা করে তাসাওয়াফে কদম রাখলো, সে সফলকাম হয়েছে। আর যে ব্যক্তি ইলম হাসিল করার পূর্বে সূফী হতে চেয়েছে, সে নিজেকে ধ্বংসের মধ্যে ফেলেছে। (আল্লাহরই পানাহ্)। [সূত্র. ইহয়াউল উলুম, ১ম খন্ড, পৃ.-১৩] \n\n[ইরশাদাতে আ’লা হযরত পৃ. ৬৮]"
  },
  {
    "1": "দ্বীন (ইসলাম) বিক্রি করে দুনিয়া খরিদ করার অপকারিতা",
    "2": "দ্বীন (ইসলাম) বিক্রি করে দুনিয়া খরিদ করার অপকারিতা\n\nকোন সাচ্চা দ্বীনী কর্মের মাধ্যমেও দুনিয়া চাইবে না। কারণ তা হবে আল্লাহরই পানাহ্! দ্বীন বিক্রি করার সামিল। যেমন, কোন কোন ফক্বীর হজ্জ করে আসে। তারা জায়গায় জায়গায় নিজের হজ্ব বিক্রি করে ঘুরে বেড়ায়। তারপর তা কোথাও বিক্রি করতে পারে না।\n\nহাদীস শরীফে এসেছে, যে ব্যক্তি আখিরাতের আমল দ্বারা দুনিয়া চায়, তার চেহারা বিকৃত করে দেওয়া হবে এবং তার স্মৃতি নিশ্চিহ্ন করে দেওয়া হবে, সর্বোপরি তার নাম দোযখীদের তালিকাভুক্ত করা হবে।\n\nইমাম হুজ্জাতুল ইসলাম বলেন, এক গোলাম ও তার মুনিব হজ্জ করে ফিরছিলো। পথে লবণ ফুরিয়ে গেলো। তার নিকট কোন রাহ্ খরচ ছিলো না, যা দিয়ে কিনে নেবে। এক যাত্রা-বিরতিতে মুনিব বললো, ‘‘মুদি দোকানীকে একটু লবণ এ বলে নিয়ে এসো- আমরা হজ্জ থেকে আসছি।’’ সে গিয়ে বললো, ‘‘আমি হজ্জ থেকে আসছি, আমাকে সামান্য লবণ দিন!’’ সুতরাং সে লবণ নিয়ে আসলো। দ্বিতীয় যাত্রা বিরতিতে মুনিব আবার প্রেরণ করলো। সে এবার এভাবে বললো, ‘‘আমার মুনিব হজ্জ থেকে আসছেন। সামান্য লবণ দিন!’’ সে লবন নিয়ে আসলো। তৃতীয় যাত্রা-বিরতিতে মুনিব পুনরায় পাঠাতে চাইলো। গোলাম তো প্রকৃতপক্ষে মুনিব হওয়ারই উপযোগী ছিলো। সে বললো, ‘‘গত পরশু তো লবণের কয়েক দানার বিনিময়ে আমার হজ্ব বিক্রি করে এসেছি, গতকাল আপনার হজ্ব। আজ কার হজ্ব বিক্রি করে আনবো?’’\n\nইমাম সুফিয়ান সওরী এক ব্যক্তির নিকট দাওয়াতে তাশরীফ নিয়ে যান। মেজবান খাদিমকে বললো, ‘‘ওই বর্তনে খানা আনো, যা আমি দ্বিতীয়বার হজ্জে গিয়ে এনেছি।’’ ইমাম বললেন, ‘‘ওহে মিসকীন! তুমি একটি মাত্র বাক্যে দু’টি হজ্ব বিনষ্ট করে দিয়েছো!’’ যখন নিছক ‘রিয়া’ বা প্রকাশ করার এ অবস্থা, তখন সেটাকে দুনিয়া অর্জনের মাধ্যম বানানো কতো নিম্ন পর্যায়ের কাজ হবে! মহামহিম আল্লাহরই পানাহ্!\n\n[সূত্র. এরশাদাতে আলা হযরত, পৃ. ৮৭]"
  },
  {
    "1": "ওয়াযের পেশা ও প্রকৃত আলিম-ই দ্বীন",
    "2": "ওয়াযের পেশা ও প্রকৃত আলিম-ই দ্বীন\n\nআজকাল শুধু স্বল্পজ্ঞানীই নয়, বরং গণ্ড মুর্খলোকও উল্টোসিধে উর্দু -বাংলা দেখে স্মরণ শক্তির জোরে, বুদ্ধির তীক্ষ্মতা ও বাকচাতূর্যকে মানুষ শিকারের জাল বানিয়ে নিয়েছে।\n\nআক্বাইদের ব্যাপারে উদাসীন-গাফিল, মাসআলা-মাসাইল সম্পর্কে মূর্খ জাহেল; কিন্তু ওয়ায করার জন্য তুমুল ঝড়-ঝঞ্ছা। প্রায় জামে মসজিদে, প্রত্যেক গণজমাতে ও মজলিসে, যে কোন মেলা-মাহফিলে মিথ্যা হাদীস, ভিত্তিহীন বর্ণনা এবং উল্টো মাসআলা বর্ণনা করার জন্য দাঁড়িয়ে যায়। নানা ধরনের কলা-কৌশল ব্যবহার করে যতটুকু সম্ভব হয়, পকেটস্থ করে নেয়।\n\nপ্রথমত: তার জন্য ওয়ায করা হারাম। কবি বলেন- اوخويشتن كم ست كرار هبريى كند অর্থাৎ যে নিজে পথহারা, সে কাকে পথ দেখাবে?\n\nরসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ ফরমাচ্ছেন- من قال فى القران بغير علم فليتبوا مقعده من النار অর্থাৎ যে জ্ঞানহীন ব্যক্তি ক্বোরআনের অর্থ বা ব্যাখ্যা কিছু বলে সে যেনো নিজের ঠিকানা জাহান্নামে তৈরী করে নেয়।\n\nদ্বিতীয়ত: তাদের ওয়ায শুনা হারাম। এরশাদ হয়েছে- سمعون الكذب (তারা মিথ্যা খুব শোনে) সুতরাং সমগ্র জলসাল কুফল ওয়াযকারীর ঘাড়ে বর্তাবে- `من غير ان ينقص من اوزارهم شيئا অর্থাৎ তাদের গুনাহর বোঝা থেকে কিছুই হ্রাস করা হবে না।\n\nতৃতীয়ত: ওয়ায-নসীহতকে সম্পদ ও উপার্জন কিংবা লোকজনকে নিজের ভক্ত বানানোর মাধ্যম বানানো গোমরাহী ও প্রত্যাখ্যাত এবং ইহুদী ও খৃস্টানদেরই কুপ্রথা। ইমাম ফক্বীহ্ আবুল লাইস যদি বর্তমান যুগের অবস্থা দেখে পারিশ্রমিক নিয়ে আযান, ইক্বামত ও শিক্ষাদান করাকে, পরবর্তীদের ফাত্ওয়া মতো, বেশীরভাগ ইমামগণও নিজের পূর্ববর্তী অভিমত প্রত্যাহার করে আলিম সমাজকে ওয়ায-নসীহতের জন্য গ্রামে-গঞ্জে যাওয়া ও নযর-নেয়ায গ্রহণ করার অনুমতি দিয়ে থাকেন, তবে তা হবে বাধ্য হওয়ার অবস্থায় অনুমতি দান, তাও আবার বিশেষ প্রয়োজন হলে এবং বিশেষ করে ওইসব আলিম-ই দ্বীনের জন্য, যাঁরা ওয়ায-নসীহত করার উপযোগী: মূর্খ বা স্বল্পজ্ঞানী লোকদের জন্য নয়, যাদের জন্য ওয়ায-নসীহত না-জায়েজ। কারণ, তিনি দেখতে পেয়েছেন যে, রাষ্ট্রীয় ব্যবস্থায় আলিম সমাজের দায়িত্বভার গ্রহণ করা বর্জন করেছে, তাঁদের ও তাঁদের পরিবার-পরিজনের সমস্ত ব্যয়ভার গ্রহণ করার যেই হক্ব বা কর্তব্য রয়েছে, তা তাঁদের নিকট পৌঁছছে না, ফলে তাঁরা অর্থোপার্জনে ব্যস্ত হয়ে গেছেন, পারিশ্রমিক না নিলে সাধারণ লোকদের হিদায়তের পথ বন্ধ হয়ে যাচ্ছে।\n\nসুতরাং যে বিশেষ প্রয়োজনের তাগিদে এ নিষিদ্ধ কাজটির অনুমতি দেওয়া হয়, সে কাজটি ওই প্রয়োজন ও প্রয়োজনীয় পরিমাণের মধ্যে সীমাবদ্ধ থাকবে। لان ما كان بضرورة يقدر بقدرها\n\n(কেননা, যা প্রয়োজন হবার কারণে বৈধ হয় মাত্র, সেটা প্রয়োজন পরিমাণেই বৈধ হয়), বিনা প্রয়োজনে কিংবা ভান্ডার ভর্তি করার জন্য নয়। তারপর এটা নির্ভর করবে নিয়্যতের উপর। যখন আল্লাহ্ আযযা ওয়া জাল্লা, অন্তরের কথা সম্পর্কে অবগত, তার অবস্থা সম্পর্কে জানেন যে, তা তার মূল উদ্দেশ্য মানুষকে হিদায়ত করাই, অর্থ ও উপার্জন করা নয়, তখন তো সে ওই বাধ্য অবস্থার ফাত্ওয়া দ্বারা উপকৃত হতে পারবে।\n\nঅন্যথায় ওই গোপন ভেদ ও সর্বাধিক গোপন কথাবার্তা সম্পর্কে সম্যক জ্ঞাত আল্লাহ্ আযযা ওয়া জাল্লার মহান দরবারে কোন বাহানা-অজুহাত চলবে না। আর দুনিয়া -ক্রেতা ও দ্বীন-বিক্রেতা হিসেবে নাম পাবে মাত্র। (সাওয়াব-প্রতিদান পাবার আশঅ করতে পারে না।) মহামহিম আল্লাহরই পানাহ্। [আহসানুল ভি‘আ: পৃ. ১২৬-১৩৪]\n\n[সূত্র. ইরশাদাত-ই আ’লা হযরত, পৃ. ৮৯]"
  }
]