[
    {
        "1": "কুণ্ড-অধিপতিদের ঘটনা",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n\n\n"
    },
    {
        "1": "দরূদ শরীফফের ফযিলত",
        "2": "      \tপ্রিয় নবী, রাসূলে পাক, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّی عَلَیَّ  فِیْ  یَوْمٍ اَلْفَ مَرَّۃٍ لَمْ یَمُتْ حَتَّی یَرٰی مَقْعَدَہُ مِنَ الْجَنَّۃِ অর্থাৎ যে ব্যক্তি এক দিনে আমার উপর এক হাজার (১০০০) বার দরুদ পাঠ করবে, সে ততক্ষণ পর্যন্ত মৃত্যুবরণ করবে না যতক্ষণ পর্যন্ত সে জান্নাতে তার অবস্থান দেখে না নেবে। (আত তারগীব ওয়াত তারহীব, ২/৩২৬, হাদীস: ২৫৯০)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শ্রবণ করার নিয়্যত সমূহ",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগির, ৮১ পৃ:, হাদিস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শ্রবণ করার পূর্বেও ভালো ভালো নিয়্যত করে নিন! যেমন নিয়্যত করুন!\n           * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * দো’জানো হয়ে বসবো * বয়ানের মাঝখানে অলসতা করা থেকে বেঁচে থাকবো * নিজের সংশোধনের জন্য বয়ান শুনবো * যা কিছু শুনবো অপরের নিকট পর্যন্ত পৌঁছে দেয়ার চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n"
    },
    {
        "1": "সূরা বুরূজের সংক্ষিপ্ত পরিচিতি",
        "2": "      \tপ্রিয় ইসলামী ভাইয়েরা! সূরা বুরূজ পবিত্র কোরআনের একটি ছোট সূরা, যা ৩০তম পারায়ে রয়েছে। এতে মাত্র ১টি রুকু এবং ২২টি আয়াত রয়েছে। “বুরূজ” শব্দের অর্থ হলো নক্ষত্রের মঞ্জিল। এই পবিত্র সূরার শুরুতে নক্ষত্রওয়ালা আসমানের উল্লেখ রয়েছে, যার কারণে একে “সূরা বুরূজ” বলা হয়। এই সূরার শুরুতে একটি শিক্ষণীয়, উপদেশমূলক এবং ঈমান উদ্দীপক ঘটনা বর্ণিত হয়েছে। আল্লাহ পাক ইরশাদ করেন:\nقُتِلَ اَصْحٰبُ الْاُخْدُوْدِ ۙ(۴)  النَّارِ ذَاتِ الْوَقُوْدِ ۙ(۵)  اِذْ ھُمْ عَلَیْہَا قُعُوْدٌ ۙ(۶) وَّ ھُمْ عَلٰی مَا یَفْعَلُوْنَ بِالْمُؤْمِنِیْنَ شُہُوْدٌ  ؕ(۷) وَ مَا نَقَمُوْا مِنْہُمْ  اِلَّاۤ  اَنْ یُّؤْمِنُوْا بِاللّٰہِ الْعَزِیْزِ  الْحَمِیْدِ ۙ(۸)\n(পারা ৩০, সূরা বুরূজ, আয়াত ৪-৮)           কানযুল ঈমান থেকে অনুবাদ: কুণ্ড-অধিপতিদের উপর অভিশাপ হোক! ওই প্রজ্জ্বলিত আগুনের অধিপতিগণ, যখন তার কিনারায় বসেছিলো; এবং তারা নিজেরাই সাক্ষী রয়েছে (সে সম্পর্কে) যা কিছু তারা মুসলমানদের সাথে করছিলো। এবং তাদের নিকট মুসলমানদের খারাপ লেগেছে এটা নয় কি যে, তারা ঈমান এনেছে আল্লাহ্‌ মহা সম্মানিত, সমস্ত প্রশংসায় প্রশংসিতের উপর?\n"
    },
    {
        "1": "কুণ্ড-অধিপতিদের ঘটনা",
        "2": "      \tএই আয়াতগুলোতে কুণ্ড-অধিপতিদের আলোচনা করা হয়েছে। তারা কারা? তাদের ঘটনা কী? এর বিস্তারিত হাদীসের প্রসিদ্ধ কিতাব মুসলিম শরীফে রয়েছে। হাদীসে পাকটি অনেক দীর্ঘ, এর সংক্ষিপ্ত বিবরণ হলো, পূর্ববর্তী সম্প্রদায়ের মধ্যে এক বাদশাহ ছিল, যে নিজেকে খোদা দাবি করত। লোকেরা তাকে তাদের খোদা মান্য করতো এবং তার পূজা করতো। আল্লাহ পাক ঐ জাতিকে হেদায়ত প্রদান করতে চাইলেন, তাই আল্লাহ পাক সেই জাতির এক যুবককে হেদায়ত দান করলেন, সে একজন নেক ঈমানদার ব্যক্তির সাহচর্য লাভ করলো, যার বরকতে সে কালেমা পাঠ করে সত্য দ্বীনের অনুসারী হয়ে গেলো। আল্লাহ পাক এই যুবককে উচ্চ মর্যাদা দান করলেন, তাকে তাঁর বেলায়তের মুকুট পরিধান করালেন এবং তার হাতে কারামত প্রকাশ হতে লাগলো, তার দোয়ার বরকতে অন্ধ এবং কুষ্ঠরোগীরা আরোগ্য লাভ করতে লাগলো, কিছুদিনের মধ্যেই তার খ্যাতি বাদশাহ পর্যন্ত পৌঁছে গেলো। এখন কী হলো, বাদশার সেই মিথ্যা খোদা দাবী, তার তো সকল ধান্ধাবাজি শঙ্কায় পড়ে গেলো। যদি এই ওলীয়ুল্লাহর দোয়ায় অন্ধরা আরোগ্য লাভ করতে থাকে তবে বাদশাহকে খোদা মানবে কে। সুতরাং বাদশাহ এই ওলীয়ুল্লাহকে হত্যা করার সর্বাত্মক অপচেষ্টা করলো, কখনো পাহাড়ের চূড়া থেকে নিচে ফেলে দেয়ার চেষ্টা করলো, তাতেও ব্যর্থ হলো, কখনো সমুদ্রের মাঝে পানিতে ফেলে দিয়ে ডুবিয়ে মারার অপচেষ্টা করলো, তাতেও ব্যর্থ হলো, অবশেষে সেই কামিল ওলী নিজেই বললেন: হে বাদশাহ! তুমি যদি আমাকে শহীদ করতেই চাও, তবে এর একটি মাত্র উপায় আছে, একটি খোলা ময়দানে সবাইকে জড়ো করো! আমাকে খেজুর গাছের সাথে বেঁধে بِسْمِ اللهِ رَبِّ الْغُلَام বলে তীর মারো।\n\n      \tবাদশাহ পদ্ধতিটি শুনে খুবই খুশি হলো, দ্রুত মানুষ জড়ো করা হলো, একটি খোলা ময়দানে খেজুর গাছ লাগিয়ে তাতে ওলীয়ুল্লাহকে বাঁধা হলো, এবার বাদশাহ ধনুকে তীর লাগালো, তা টানলো এবং বললো: بِسْمِ اللهِ رَبِّ الْغُلَام আল্লাহ পাকের নামে, যিনি এই যুবকের প্রতিপালক। এই বলে বাদশাহ তীর নিক্ষেপ করলো, তীর সেই কামিল ওলীর কানের পাশে লাগলো এবং তার প্রাণ বের হয়ে গেলো।\n      \tযখন লোকেরা এই দৃশ্য দেখলো যে, ঐ বাদশাহ, যে কিনা নিজেকে খোদা দাবী করে, তার সকল প্রচেষ্টা বিফল হয়ে গেলো, অবশেষে এই যুবকের প্রতিপালকের নামই কাজে এলো, তখন তারা বুঝে গেলো যে, সত্যিকার খোদা এই বাদশাহ নয়, বরং এই যুবকের প্রতিপালক, অতএব সবাই কালেমা পাঠ করলো এবং সত্য দ্বীনের অনুসারী হয়ে গেলো।\n      \tএবার তো বাদশাহ অনেক রাগান্বিত হলো, তার খোদা দাবীর প্রতারনা প্রকাশ হয়ে গেলো, লোকেরা তাকে ছেড়ে এক আল্লাহর প্রতি ঈমান আনলো, অতএব বাদশাহ রাগে ফুসে উঠলো এবং আদেশ দিলো: গলির পাশে গর্ত খুঁড়ে তাতে আগুন জ্বালিয়ে দাও, বাদশাহর আদেশ পালন করা হলো, এবার বাদশাহ নির্দেশ জারি করলো যে, যেই ব্যক্তি নিজের ধর্ম থেকে ফিরে আমাকে খোদা মানবে না, তাদেরকে আগুনে নিক্ষেপ করা হবে। বাদশাহর এই আদেশটিও পালন করা হলো। মানুষদেরকে এই আগুনে নিক্ষেপ করতে লাগলো, এক পর্যায়ে এক মহিলা এলো, তার কোলে একটি ছোট্ট শিশু ছিল, সেই ঈমানদার মহিলার তো নিজের জন্য কোন বিপদ ছিলো না, কিন্তু মায়ের মমতা উদ্বেলিত হলো এবং সেই মা নিজের সন্তানকে দেখে কিছুটা দ্বিধায় পরলো (আগুনে লাফিয়ে পড়তে কিছুটা দ্বিধা করলো), তখন শিশুটি বললো: মা! ধৈর্য ধরো....! চিন্তিত হয়ো না, নিশ্চয় তুমি সত্য দ্বীনের উপর রয়েছো। (মুসলিম, কিতাবুয যুহুদ ওয়ার রিকাক, পৃষ্ঠা ১১৪৫, হাদীস ৩০০৫) অবশেষে সেই শিশু এবং তার মাকেও আগুনে নিক্ষেপ করা হলো। (তাফসীরে সীরাতুল জিনান, পারা ৩০, সূরা বুরূজ, ৪-৭নং আয়াতের পাদটীকা, পৃষ্ঠা ৬০৫)\n      \tবর্ণনা অনুযায়ী, অত্যাচারী বাদশাহর এই অত্যাচারে আল্লাহ পাকের গযব প্রকাশ পেলো এবং দেখতে দেখতেই সেই আগুন, যা বাদশাহ ঈমানদারদের পোড়ানোর জন্য প্রজ্বলিত করেছিল, তা গর্তের প্রান্ত থেকে বেরিয়ে এলো এবং সেই অত্যাচারীদের পুড়িয়ে ছাই করে দিলো।\n(তাফসীরে বাগভী, পারা ৩০, সূরা বুরূজ, ৫নং আয়াতের পাদটীকা, ৪/৫৯০)\n"
    },
    {
        "1": "কোরআনের ঘটনা থেকে অর্জিত শিক্ষা",
        "2": "      \tপ্রিয় ইসলামী ভাইয়েরা! আমরা একটি কোরআনী ঘটনা শ্রবণ করার সৌভাগ্য অর্জন করলাম। এই ঘটনা থেকে আমরা অনেক কিছু শিক্ষা পাই। যেমন:\n"
    },
    {
        "1": "(১) মুসলমান ও পরীক্ষা",
        "2": "      \tএই ঘটনা থেকে জানা গেলো যে, আল্লাহ পাকের পক্ষ থেকে ঈমানদারদের পরীক্ষা নেয়া হয়। সফল মুসলমান সেই ব্যক্তি, যে পরীক্ষায় ধৈর্য এবং কৃতজ্ঞতা সহকারে অটল থাকে।\n      \tএটি একটি বড় শিক্ষা। আমাদের সমাজে অনেক মানুষ এরূপ মনে করে থাকে, অনেক সময় প্রশ্নও করে যে, আমরা মুসলমান, আল্লাহ পাককে মানি, তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এর কালেমা পড়ি, আল্লাহ পাকের সামনে মাথা নত করি, তাঁর ইবাদত করি, তবুও কেন আমরা পরীক্ষার সম্মুখিন হই, মুসলমানদের মধ্যে দারিদ্র্যতাও রয়েছে, অভাবও রয়েছে, পরীক্ষাও রয়েছে, এই মুহুর্তে সারা পৃথিবীতে মুসলমানরা বিভিন্ন ধরনের বিপদেরও শিকার রয়েছে, অথচ অমুসলিমদের অবস্থা আমাদের চেয়ে অনেক ভালো, তারা ধনীও, তাদের বড় বড় বিল্ডিংও রয়েছে, তাদের মধ্যে সমৃদ্ধিও আছে, সবকিছুই রয়েছে। কেন এমনটা হয়? এর খুবই সহজ উত্তর রয়েছে, হাদীস শরীফে ইরশাদ করা হয়েছে: الدُّنْيَا سِجْنُ الْمُؤْمِن وَ جَنَّةُ الْكَافِر দুনিয়া মুসলমানের জন্য জেলখানা এবং অমুসলিমের জন্য জান্নাত।\n(মুসলিম, কিতাবুয যুহুদ ওয়ার রিকাক, পৃষ্ঠা ১১৩৩, হাদীস ২৯৫৬)\n      \tএবার নিজেই চিন্তা করুন: জেলখানায় কী হয়? পরীক্ষা, কষ্ট, অভাবই তো হয়ে থাকে। অতএব আমরা মুসলমান, তো এই পৃথিবীতে আমাদের উপর পরীক্ষা আসবেই আসবে।\n"
    },
    {
        "1": "লোকেরা মুসলমান হওয়াকে সহজ মনে করে",
        "2": "      \tআল্লাহ পাক কোরআন মজীদে ইরশাদ করেন:\nاَحَسِبَ النَّاسُ اَنْ یُّتْرَکُوْۤا اَنْ یَّقُوْلُوْۤا اٰمَنَّا وَ ھُمْ  لَا یُفْتَنُوْنَ (۲)\n(পারা: ২০, সূরা আনকাবুত: আয়াত ২)          কানযুল ঈমান থেকে অনুবাদ: লোকেরা কি এ অহঙ্কারের মধ্যে রয়েছে যে, এতটুকু কথার উপর তাদেরকে ছেড়ে দেওয়া হবে যে, তারা বলবে, ‘আমরা ঈমান এনেছি’। তাদেরকে পরীক্ষা করা হবে না?\n\n      \tতাফসীরে সিরাতুল জিনানে রয়েছে: জানা গেলো যে, মুসলমানদেরকে তাদের ঈমানী শক্তি অনুযায়ী পরীক্ষা নেয়া, আল্লাহ পাকের একটি নিয়ম। অসুস্থতা, দারিদ্রতা, অভাব, বিপদ, এ সবই আল্লাহ পাকের পক্ষ থেকে আসা পরীক্ষা, যার মাধ্যমে মুখলিস ও মুনাফিকদের মধ্যে পার্থক্য হয়ে যায়।\n(তাফসীরে সীরাতুল জিনান, পারা ২০, সূরা আনকাবুত, ২নং আয়াতের পাদটীকা, ৭/৩৪২)\n"
    },
    {
        "1": "পরীক্ষা প্রিয়জনদের উপরই আসে",
        "2": "      \tহযরত আনাস رَضِیَ اللهُ عَنْہُ থেকে বর্ণিত, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: বড় সাওয়াব, বড় বিপদের সঙ্গে থাকে আর যখন আল্লাহ পাক কোনো জাতিকে ভালোবাসেন, তখন তাদেরকে পরীক্ষায় লিপ্ত করেন, ব্যস যে ব্যক্তি এতে সন্তুষ্ট থাকে, তার জন্য আল্লাহ পাকের সন্তুষ্টি আর যে অসন্তুষ্ট হয়, তার জন্য অসন্তুষ্টি। (ইবনে মাজাহ, কিতাবুল ফিতন, পৃষ্ঠা ৬৫১, হাদীস ৪০৩১)\n"
    },
    {
        "1": "পরীক্ষা আসাও রহমত স্বরূপ",
        "2": "      \tপ্রিয় ইসলামী ভাইয়েরা! এই পর্যায়ে একটি ব্যাখ্যা করে দিই: দুনিয়ায় ঈমানদারদের উপর যে সব কষ্ট ও পরীক্ষা আসে, তাও মূলত আল্লাহ পাকের রহমত স্বরূপ। এই ব্যাপারে একটি ঈমান উদ্দীপক বর্ণনা শুনুন! বর্ণিত আছে: দুইজন ফেরেশতা ছিলো, একজন আকাশ থেকে পৃথিবীর দিকে আসছিলো, আরেকজন পৃথিবী থেকে আকাশের দিকে যাচ্ছিলো। দু'জনের মধ্যে সাক্ষাৎ হলো। এক ফেরেশতা আরেকজনকে জিজ্ঞাসা করলো: আপনি কোথা থেকে আসছেন? অন্যজন বললো: অমুক শহরে একজন অমুসলিম বাস করে, সে খুবই অসুস্থ ছিল, তার মৃত্যুর সময় প্রায় ঘনিয়ে এসেছিল। এই অমুসলিম যত ভালো কাজ করেছে, তার সব প্রতিদান দুনিয়ায় তাকে দিয়ে দেয়া হয়েছে (তাই আখিরাতের জন্য তার কোনো ভালো কাজ অবশিষ্ট নেই, যার বদলে তাকে কিয়ামতের দিন কোনো প্রতিদান দেয়া হবে)। তবে হ্যাঁ, একটি ভালো কাজ বাকি ছিল। জীবনের শেষ মুহূর্তে সেই অমুসলিম মাছ খেতে চেয়েছিল, অতএব মাছের সন্ধান করা হলো কিন্তু শহরজুড়ে কোথাও মাছ পাওয়া গেলো না। আল্লাহ পাক আমাকে হুকুম দিলেন যে, তার জন্য যেনো মাছের ব্যবস্থা করি, যাতে তার যে একটি ভালো কাজ অবশিষ্ট ছিলো, তার প্রতিদানও দুনিয়াতেই হয়ে যায় (এবং সে আখিরাতের জন্য সম্পূর্ণ নিঃস্ব ও খালি হাতে থাকে)। অতএব আমি সেই অমুসলিমের জন্য মাছের ব্যবস্থা করতে গিয়েছিলাম।\n      \tএই ফেরেশতা তার কথা শেষ করার পর অন্য ফেরেশতাকে জিজ্ঞাসা করলো: আপনি কোথায় যাচ্ছেন? বললো: অমুক শহরে একজন মুসলমান রয়েছে, তারও মৃত্যুর সময় ঘনিয়ে এসেছে। তার যত গুনাহ ছিল, সবকিছুর প্রতিদান স্বরূপ তাকে পরীক্ষার লিপ্ত করা হয়েছে। এখন তার আমলনামায় কোনো গুনাহ অবশিষ্ট নেই, শুধু একটি গুনাহ বাকি আছে। তার শেষ মুহূর্তে তার তৃষ্ণা লেগেছে এবং সে পানি পান করতে চাইলো। আমাকে আদেশ দেওয়া হয়েছে যে, তার পানি যেনো ফেলে দিই, যাতে এই শেষ পরীক্ষার মাধ্যমে তার শেষ গুনাহটিও ক্ষমা হয়ে যায় এবং গুনাহ থেকে সম্পূর্ণ পবিত্র হয়ে দুনিয়া থেকে বিদায় নেয়।\n(নাওয়াদিরুল কালইউবী, পৃষ্ঠা ১১৩)\n                        سُبْحٰنَ الله! প্রিয় ইসলামী ভাইয়েরা! কিরূপ শান আমার রহমান ও রহীম প্রতিপালকের...!! আমরা তাঁর বান্দা, তিনি আমাদের আনন্দ দান করুন বা পরীক্ষায় ফেলুন, এটা তাঁর ইচ্ছা, প্রতিটি অবস্থায় তাঁর অনুগ্রহই বিদ্যমান। কিন্তু উৎসর্গিত হয়ে যান! তাঁর দয়া কতইনা বিস্তৃত, আমরা গুনাহ করি, নিজেদেরকে জাহান্নামের হকদার বানাই এবং আমাদের কাদীর ও কাইয়ূম প্রতিপালক আমাদের উপর পরীক্ষা পাঠিয়ে আমাদের গুনাহ মুছে দেন এবং আমাদের জন্য জান্নাতের রাস্তা সহজ করে দেন।\n"
    },
    {
        "1": "ঈমানের উপর অটল থাকুন!",
        "2": "      \tযাক! জীবনে পরীক্ষা আসেই, দারিদ্র্তাও আসে, অভাবও আসে, সমস্যাও আসে, চিন্তাও হয়, অনেক সময় অত্যাচার ও নিপীড়নের শিকারও করা হতে পারে। এই অবস্থায় আমাদের উচিত যে, ধৈর্য্য ধারণ করা এবং সবচেয়ে গুরুত্বপূর্ণ দায়িত্ব, যা এই সময়ে আমাদের উপর বর্তায়, তা হলো; আমাদের ঈমানকে পরিপূর্ণভাবে রক্ষা করা। আমরা খাদ ওয়ালাদের কোরআনী ঘটনাটি শুনেছি, এর প্রতি একটু ভেবে দেখুন! যেই বাদশাহ নিজেকে খোদার দাবী করছিলো, সে কঠোর অত্যাচারী ছিলো, সে ঈমানদারদের উপর অত্যাচার করেছিলো, তাদেরকে জীবন্ত আগুনে নিক্ষেপ করেছিলো। উৎসর্গিত হয়ে যান! সেই দৃঢ় ঈমানের লোকেরা আগুনে পোড়া, জীবন দেয়া মেনে নিয়েছিলো কিন্তু তাদের ঈমান থেকে কণা পরিমাণও পিছিয়ে যায়নি, এমনকি এক মা, তার শিশুকে কোলে নেয়া অবস্থায় আগুনে নিক্ষেপ করে দেয়া হয়েছিলো, তিনিও মৃত্যুকে তো গ্রহণ করে নিয়েছিলেন কিন্তু নিজের ঈমানের সাথে ব্যবসা করেননি।\n      \tএটি একটি অসাধারণ বিষয়, খুবই সাহসিকতা এবং মনোবলের বিষয়। এ থেকে আমাদের এই শিক্ষা অর্জিত হয় যে, একজন মুমিন বান্দা নিজের উপর সর্বদা অটল থাকে, কষ্ট এবং বিপদে আতঙ্কিত হয়ে ভেঙে পড়ে না, তার অন্তরে সন্দেহ আসে না বরং সে তার ঈমানের উপর, তার বিশ্বাসের উপর, আল্লাহ পাকের উপর ভরসায় অটল থাকে। তাকে যদি ফুলের মালা দেয়া হয় বা তলোয়ার দ্বারা আঘাত করা হয়, তাকে পানিতে ডুবিয়ে দেয়া হয় বা আগুনের শিখায় নিক্ষেপ করা হয়, সর্বাবস্থায়, প্রতিটি পরিস্থিতিতে অটলতার পাহাড় হয়ে দাঁড়িয়ে থাকে।\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "(২) কষ্ট দিবেন না!",
        "2": "      \tপ্রিয় ইসলামী ভাইয়েরা! আমরা কুণ্ড-অধিপতিদের ঘটনা শুনেছি, এই কোরআনী ঘটনা থেকে আরও একটি গুরুত্বপূর্ণ বিষয় যা আমরা শিক্ষা পাই, তা হলো আল্লাহ পাক কোরআনে পাকেই উল্লেখ করেছেন, ইরশাদ হচ্ছে:\nاِنَّ  الَّذِیْنَ فَتَنُوا الْمُؤْمِنِیْنَ وَ الْمُؤْمِنٰتِ ثُمَّ  لَمْ یَتُوْبُوْا فَلَہُمْ عَذَابُ جَہَنَّمَ وَ لَہُمْ عَذَابُ الْحَرِیْقِ (ؕ۱۰)\n(পারা ৩০, সূরা বুরূজ, আয়াত ১০)                   কানযুল ঈমান থেকে অনুবাদ: নিশ্চয় যারা মুসলমান পুরুষদের ও মুসলমান নারীদেরকে কষ্ট দিয়েছে অতঃপর তাওবা করে নি, তাদের জন্য জাহান্নামের শাস্তি ও তাদের জন্য আগুনের শাস্তি।\n\n      \tজানা গেলো; মুসলমানকে কষ্ট দেয়া খুবই কঠিন গুনাহ এবং ভয়ঙ্কর অপরাধ, এর শাস্তি খুবই মারাত্মক। দেখুন! যেই বাদশাহ নিজেকে খোদা দাবী করতো, সে মুসলমানদের অন্যায়ভাবে কষ্ট দিয়েছে, তাদেরকে আগুনে পুড়িয়েছে, এর ফলস্বরূপ কী ঘটলো...? আল্লাহ পাকের গযবে জোয়ার উঠলো এবং বাদশাহ ও তার সৈন্যরা নিজেদের জ্বালানো আগুনে পুড়ে ছাই হয়ে গেলো।\n          اَلْاَ مَانُ وَ الْحَفِيْظ আল্লাহ পাক আমাদেরকে এমন বিপজ্জনক অপরাধ এবং এমন ভয়ঙ্কর শাস্তি থেকে রক্ষা করুন।\n\n      \tহে আশিকানে রাসূল! খুব দুঃখজনক বিষয় যে, আজকাল মুসলমানদের কষ্ট দেয়াকে খুবই নগন্য মনে করা হচ্ছে, মানুষ নিদ্বিধায় অন্যকে কষ্ট দেয় এবং একদমই ভয় পায় না। * কেউ চুগলী করে অন্যকে কষ্ট দেয়, * কেউ গালি দিয়ে হৃদয় ভাঙে, * অন্যের সম্পদ অন্যায়ভাবে দখল করে, * নির্দোষ এবং অস্থানে রাগ ঝেড়ে, * মেরে, * মারিয়ে * মানুষকে মিথ্যা মামলায় জড়িয়ে * ওজনে কম দিয়ে\n* সম্পদ লুটপাট করে, * ঠাট্টা করে, * উপহাসের তীর বর্ষণ করে, * ফ্রাঙ্কের নামে অন্যের আত্মসম্মান নষ্ট করে, * সোশ্যাল মিডিয়ায় ভিডিও ভাইরাল করে এবং * কে জানে কী কীভাবে অন্যদের কষ্ট দিচ্ছে। আর এর চেয়েও বিপজ্জনক বিষয় হলো, অন্যকে কষ্ট দিয়ে মানুষ আনন্দিত হয়, নিজেকে বাহাদুর মনে করে, অন্যকে ধোকা দেয়াকে নিজের চতুরতা মনে করে, তাই তারা না তাওবা করে, না নিজেদের আখিরাতের কথা ভাবে।\n"
    },
    {
        "1": "খারাপ এবং ভাল ব্যক্তির পরিচয়",
        "2": "      \tএকবার রাসূলে পাক صَلَّی اللهُ عَلَیْہِ وَاٰلِہٖ وَسَلَّم সাহাবায়ে কিরাম عَلَیْہِمُ الرِّضْوَان কে ইরশাদ করলেন: আমি কি তোমাদের ভাল এবং খারাপ ব্যক্তি সম্পর্কে জানাবো না? একজন আরয করলো: জি হ্যাঁ, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমাদেরকে আমাদের খারাপ এবং ভালদের সম্পর্কে জানান! ইরশাদ করলেন: তোমাদের মধ্যে ভাল হলো সেই ব্যক্তি, যার নিকট কল্যাণ আশা করা যায় এবং তার অনিষ্ট থেকে নিরাপদ থাকে আর তোমাদের মধ্যে খারাপ হলো সেই ব্যক্তি, যার নিকট কল্যাণ আশা করা যায় না এবং তার অনিষ্ট থেকে নিরাপদ নয়।\n(তিরমিযী, কিতাবুল ফিতন, অধ্যায় ৭২, পৃষ্ঠা ৫৪৪, হাদীস ২২৬৩)\n\n      \tএই হাদীসে পাকের ব্যাখ্যার সারাংশ হলো; ঐ ব্যক্তি, মানুষের অন্তর যার পক্ষ থেকে প্রশান্ত হয়, মানুষ তার ব্যাপারে বিশ্বাস রাখে যে, এই ব্যক্তি কাউকে কষ্ট দেয় না বরং যতদূর সম্ভব অন্যদের উপকারই করে, এমন ব্যক্তি খুবই ভাল, পক্ষান্তরে ঐ ব্যক্তি, যাকে মানুষ ভয় পায়, যার পক্ষ থেকে কল্যাণ আশা করে না এবং যার অনিষ্ট থেকে বাঁচার চেষ্টা করে, সে খুবই খারাপ মানুষ। (মিরআতুল মানাজীহ, ৬/৫৭৯)\n\n\n"
    },
    {
        "1": "মুসলমানের রক্ত, সম্পদ এবং সম্মান",
        "2": "অপর মুসলমানের উপর হারাম\n      \tপ্রিয় ইসলামী ভাইয়েরা! আমাদের প্রিয় ধর্ম ইসলাম প্রতিটি মুসলমানের জীবন, সম্পদ এবং সম্মানের সুরক্ষার নিশ্চয়তা দেয়। সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: کُلُّ الْمُسْلِمِ عَلَی الْمُسْلِمِ حَرَامٌ دَمُہٗ وَمَالُہٗ وَعِرْضُہٗ অর্থাৎ প্রত্যেক মুসলমানের রক্ত, সম্পদ এবং সম্মান অন্য মুসলমানের উপর হারাম। (মুসলিম, কিতাবুল বিররে ওয়াস সিলাহ, পৃষ্ঠা ৯৯৫, হাদীস ২৫৬৪)\n      \tপ্রসিদ্ধ মুফাসসিরে কোরআন, হযরত মুফতি আহমদ ইয়ার খান رَحْمَۃُ اللهِ عَلَیْہِ এই হাদীসে পাকের আলোকে লিখেন: কোনো মুসলমান অন্য কোনো মুসলমানের সম্পদ তার অনুমতি ব্যতিত নিবে না, কাউকে অসম্মান করবে না, কাউকে অন্যায়ভাবে এবং অত্যাচার করে হত্যা করবে না; কারণ এগুলো সবই গুরুতর অপরাধ। (মিরআতুল মানাজীহ, ৬/৫৫৩)\n"
    },
    {
        "1": "(৩) মাছ বৃদ্ধাঙ্গুল কাটলো",
        "2": "      \tপ্রিয় ইসলামী ভাইয়েরা! অন্যদের কষ্ট দেয়া এত বড় গুনাহ যে, এর ফলে আল্লাহ পাকের গযব চলে আসে এবং অনেক সময় এই মারাত্মক গুনাহের শাস্তি দুনিয়াতেই দিয়ে দেয়া হয়। হযরত ইমাম মুহাম্মদ বিন আহমদ যাহবী رَحْمَۃُ اللهِ عَلَیْہِ লিখেন: জনৈক বুযুর্গ এক ব্যক্তিকে দেখলেন যার হাত কাঁধ থেকে কাটা ছিলো এবং সে ঘোষণা করছিলো; যারা আমাকে দেখছো তারা যেন কারো উপর অত্যাচার না করে। আমি তার কাছে পুরো ঘটনা জিজ্ঞাসা করলাম, তখন সে বললো: আমার ব্যাপারটি খুবই অদ্ভুত, আমি কিছু দুষ্কৃতকারীর সঙ্গী ছিলাম। একদিন আমি একজন জেলে থেকে মাছ ছিনিয়ে নিলাম এবং বাড়ির দিকে চলতে লাগলাম। পথিমধ্যে মাছটি আমার বৃদ্ধাঙ্গুলে কামড় বসিয়ে দিলো। যেভাবেই হোক, আমি বাড়িতে পৌঁছলাম এবং মাছটিকে একপাশে ছুড়ে মারলাম। আঙুলের ব্যথা ও যন্ত্রণার কারণে আমি সারারাত ঘুমাতে পারলাম না। সকালে আমি ডাক্তারের কাছে গেলাম এবং তাকে আমার ক্ষত হাত দেখালাম। তিনি বললেন যে, বৃদ্ধাঙ্গুল কেটে ফেলতে হবে। আমি আমার বৃদ্ধাঙ্গুলটি কাটিয়ে দিলাম। তারপর একদিন আমার হাতে আঘাত লাগলো, ফলে পুরানো ক্ষত আবার তাজা হয়ে গেল, আমি প্রচণ্ড কষ্ট পেতে লাগলাম। আমি ডাক্তারের কাছে গেলাম, তিনি হাত কাটার কথা বললেন, আমি কেটে দিলাম কিন্তু ব্যথা পুরো বাহুতে ছড়িয়ে পড়ল। আমি অত্যন্ত কষ্টে ছিলাম, একটি মুহুর্তও শান্তি পাচ্ছিলাম না। ফলে প্রথমে কনুই পর্যন্ত এবং তারপর কাঁধ পর্যন্ত হাত কেটেছে। কিছু মানুষ আমার কষ্ট শুরু হওয়ার কারণ জানতে চাইলে, আমি তাদের মাছের ঘটনাটি বললাম। তারা বলল: যদি তুমি প্রথমে জেলের নিকট গিয়ে কাছে ক্ষমা চাইতে এবং তাকে সন্তুষ্ট করতে, তাহলে হয়তো তোমাকে এই অঙ্গগুলি কাটাতে হতো না। এখনও সময় আছে, কষ্ট পুরো শরীরে ছড়িয়ে পড়ার আগে ওই ব্যক্তির কাছে যাও এবং তাকে সন্তুষ্ট করো। আমি খুব কষ্ট করে জেলেকে খুঁজে বের করলাম এবং ক্ষমা চাওয়ার জন্য তার পায়ের কাছে পড়ে গেলাম। সে চিন্তিত হয়ে জিজ্ঞেস করলো: তুমি কে? আমি বললাম: আমি সেই ব্যক্তি, যে তোমার কাছ থেকে মাছ ছিনিয়ে নিয়ে গিয়েছিলাম। তারপর আমি তাকে পুরো ঘটনা বললাম এবং কাটা হাত দেখালাম, তখন সে কাঁদতে লাগল এবং বলল: আমার ভাই! আমি তোমাকে ক্ষমা করলাম। আমি তাকে সাক্ষী বানিয়ে ভবিষ্যতে কাউকে কষ্ট দেওয়ার বিষয়ে তাওবা করে নিলাম।\n(আল কাবায়ির, পৃষ্ঠা ৮০)\n"
    },
    {
        "1": "শক্তি এবং ক্ষমতার নেশা",
        "2": "      \tপ্রিয় ইসলামী ভাইয়েরা! একটি খুবই বিপজ্জনক বাতেনী রোগ হল: ক্ষমতার নেশা। আমাদের এই রোগকে নিজেদের মধ্যে থেকে অবশ্যই নির্মূল করতে হবে, কারণ সাধারণত অত্যাচার সেই করে, যার মধ্যে শক্তি ও ক্ষমতার নেশা থাকে।\n      \tএটাও মনে রাখুন! শক্তি ও ক্ষমতার নেশায় সামর্থ্য থাকা জরুরি নয়, অনেক সময় সামর্থ্যই নেই, কিন্তু মানুষ নিজেদের ধারনায় নিজেকে সামর্থ্যবান বলে মনে করে।\n      \tএটিই মূল বিষয়, যে ব্যক্তি নিজের মধ্যে থেকে শক্তি ও ক্ষমতার এই নেশা শেষ করে নিবে, আমি আমি করবে না, নিজের নফসকে নিয়ন্ত্রণ করে নিবে অথবা এভাবে বলা যায় যে, নিজের ভেতরের ফেরাউনকে হত্যা করে নিবে, তবে আসলেই সে ব্যক্তি অত্যাচার থেকে বাঁচতে পারবে। সমাজে লক্ষ্য করুন! যে ব্যক্তি নম্র হয়, সে কখনও অন্যদের কষ্ট দেয় না, যদি ভুলবশত কাউকে কিছু বলেও ফেলে, দ্রুত ক্ষমা চাইতে চলে আসে। কিন্তু যে নম্র নয়, যে নিজেকে কিছু মনে করে, সে অল্পতেই রেগে যায়।\n      \tএজন্য আমাদের নিজেদের মধ্যের ফেরাউনকে নিয়ন্ত্রণ করতে হবে, নম্রতা অবলম্বন করতে হবে। হযরত সুলাইমান عَلَیْہِ السَّلَام আল্লাহ পাকের নবী, তাঁর একটি প্রসিদ্ধ দরবারী পাখি আছে: হুদহুদ। একবার হুদহুদ হযরত সুলাইমান عَلَیْہِ السَّلَام এর অনুমতি ছাড়াই কোথাও চলে যায়, এই কারণে হযরত সুলাইমান عَلَیْہِ السَّلَام কঠোরভাবে অসন্তুষ্ট হলেন এবং বলেন: হুদহুদ ফিরে আসলে আমি তাকে শাস্তি দিবো। যখন হুদহুদ ফিরে এলো এবং দেখলো যে, হযরত সুলাইমান عَلَیْہِ السَّلَام রাগান্বিত হয়ে আছেন, তখন সে নম্রতা প্রদর্শন করে, তার পাখাগুলো মাটিতে হেঁচড়িয়ে উপস্থিত হয় এবং সুযোগ বুঝে আদবের সীমায় থেকে কিয়ামতের দিন আল্লাহ পাকের আদালতে উপস্থিতির কথা আলোচনা করে। তখন কিয়ামতের কথা শুনে হযরত সুলাইমান عَلَیْہِ السَّلَام কেঁপে উঠলেন এবং তাকে ক্ষমা করে দিলেন। (তাফসীরে খাযিন, পারা ১৯, সূরা নামল, ২১ নং আয়াতের পাদটীকা, ৩/৩৪২)\n      \tআল্লাহ পাক আমাদেরও খোদাভীতি নসীব করো, আহা! আমরা যেন নম্রতার প্রতিচ্ছবি হতে পারি। اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "নেক আমল নম্বর ১৮ এর উৎসাহ প্রদান",
        "2": "      \tপ্রিয় ইসলামী ভাইয়েরা! নিজের ঈমানের নিরাপত্তা, নেক আমল করা এবং গুনাহ থেকে বাঁচার জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত থাকুন, ১২টি দ্বীনি কাজে স্বতঃস্ফূর্তভাবে অংশ নিন। اِنْ شَآءَ الله খোদাভীতি এবং ইশকে রাসুল নসীব হবে, আল্লাহ পাকের ভালোবাসা অর্জিত হবে এবং দ্বীন ও দুনিয়ার অসংখ্য কল্যাণ লাভ হবে। اَلْحَمْدُ لِلّٰه শায়খে তরিকত, আমীরে আহলে সুন্নাত হযরত আল্লামা মওলানা মুহাম্মদ ইলইয়াস আত্তার কাদেরী রযবী\nدَامَتْ بَرَکَاتُہُمُ الْعَالِیَہ আমাদের সংশোধনের জন্য \"৭২টি নেক আমল\" নামে একটি পুস্তিকা প্রদান করেছেন, যাতে অনেক নেক আমল প্রশ্ন-উত্তর আকারে উল্লেখ করা হয়েছে। এর মধ্যে একটি নেক আমল নম্বর ১৮ হল: \"আপনি কি আজ প্রাপ্তবয়ষ্কদের মাদরাসাতুল মদীনায় কোরআন পড়েছেন বা পড়িয়েছেন?\" এই নেক আমলের বরকতে আমরা নিজেদের কোরআন পড়া শিখতে পারি এবং অন্যদেরও পড়াতে পারি। কোরআন শেখা ও শেখানো একটি অত্যন্ত সাওয়াবের কাজ, যেমন হাদীসে এসেছে: \"তোমাদের মধ্যে উত্তম সেই ব্যক্তি, যে কোরআন শিখে এবং অন্যদের শেখায়।\" (বুখারী, ৩/৪১০, হাদীস ৫০২৭) তাই আমাদের উচিত প্রাপ্তবয়ষ্কদের মাদরাসাতুল মদীনায় পড়া এবং যদি কোরআন জানা থাকে, তবে অন্যদের পড়ান এবং প্রচুর সাওয়াব অর্জন করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সফরের সুন্নাত ও আদব",
        "2": "      \tপ্রিয় ইসলামী ভাইয়েরা! আসুন! শায়খে তরিকত, আমীরে আহলে সুন্নাত হযরত আল্লামা মওলানা মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ এর \"আবু জাহেলের মৃত্যু\" পুস্তিকার ২১নং পৃষ্ঠা থেকে সফরের সুন্নাত ও আদব শোনার সৌভাগ্য লাভ করি। * যখন সফর করবে, তখন উত্তম হলো, সোমবার, বৃহস্পতিবার বা শনিবার সফর করা। (ফাতোওয়ায়ে রযবীয়্যা, ২৩/৪০০) * প্রিয় নবী صَلَّی اللهُ عَلَیْہِ وَاٰلِہٖ وَسَلَّم হযরত জুবায়র বিন মুতইম رَضِیَ اللهُ عَنْہُ কে সফরে তার সঙ্গীদের চেয়ে বেশি সমৃদ্ধ থাকার জন্য সফরের পূর্বে এই ওযিফা পড়তে ইরশাদ করেন: (১) সূরা কাফিরুন,\n(২) সূরা নাসর, (৩) সূরা ইখলাস, (৪) সূরা ফালাক, (৫) সূরা নাস। প্রতিটি সূরা একবার এবং প্রতিটির শুরুতে بِسْمِ اللهِ الرَّحْمٰنِ الرَّحِیْمِ এবং শেষেও একবার সম্পূর্ণ بِسْمِ اللهِ الرَّحْمٰنِ الرَّحِیْمِ পাঠ করে নিন (এভাবে সূরা পাঁচটি হবে এবং بِسْمِ الله শরীফ ছয়বার হবে) হযরত জুবায়র বিন মুতইম رَضِیَ اللهُ عَنْہُ বলেন: আমি তো ধনী ছিলাম কিন্তু যখন সফরে যেতাম তখন (সব সঙ্গীদের থেকে আমি বেশি) কষ্টে পড়ে যেতাম, যখন থেকে এই সূরাগুলি সফরের আগে পড়তে শুরু করেছি, এর বরকতে ফিরে আসা পর্যন্ত সমৃদ্ধ ও ধনীই রইলাম। (আবু ইয়ালা, ৬/২৬৫, হাদীস: ৭৩৮২)\n\n"
    },
    {
        "1": "ঘোষণা",
        "2": "      \tসফরের অবশিষ্ট সুন্নাত শেখা শেখানোর হালকায় বর্ণনা করা হবে, অতএব তা জানার জন্য শেখা শেখানোর হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n"
    },
    {
        "1": "সাপ্তাহিক ইজতিমার হালকার সিডিউল ২৮ নভেম্বর ২০২৪ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n\n"
    },
    {
        "1": "সফরের অবশিষ্ট সুন্নাত ও আদব",
        "2": "          * আয়না, সুরমা, চিরুনী, মিসওয়াক সঙ্গে রাখুন, কেননা এটা সুন্নাত। (বাহারে শরীয়ত, ১/১০৫১, অংশ ৬) * রাস্তায় উপরের দিকে চড়তে বা সিঁড়িতে চড়ার সময়, বাস ইত্যাদি যখন রাস্তার উঁচু দিকে উঠে, তখন “اَللّٰہُ اَکْبَر\" এবং সিঁড়ি বা নিচের দিকে নামার সময় \" سُبْحَانَ الله\" বলুন।\n* গন্তব্যে নামার সময় এটি পাঠ করুন: اَعُوْذُ بِکَلِمَاتِ اللّٰہِ التَّامَّاتِ مِنْ  شَرِّمَا خَلَق ط অনুবাদ: আমি আল্লাহ পাকের পূর্ণ বাণীর মাধ্যমে সমস্ত সৃষ্টির অনিষ্ট থেকে আশ্রয় প্রার্থনা করছি।  اِنْ شَآءَ الله প্রত্যেক ক্ষতি থেকে বেঁচে থাকবে। (আল হিসনুল হাসীন, পৃষ্ঠা ৮২) * সফরের সময় নামাযে কখনো যেনো অলসতা না হয়। * রাস্তায় বাস নষ্ট হয়ে গেলে ড্রাইভার বা বাসের মালিককে গালিগালাজ করে বা অভিযোগ করে নিজের আখিরাতের ক্ষতি করার পরিবর্তে, ধৈর্য ধারন করুন এবং জান্নাত লাভের আশায় যিকির ও দরুদ পড়ায় লিপ্ত হয়ে যান। * ভিড়ের সময় যদি কোনো দুর্বল বা রোগীকে দেখেন, তবে সাওয়াবের নিয়্যতে তাকে বাসে জোড়পূর্বক নিজের আসন প্রদান করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n"
    },
    {
        "1": "দুনিয়া ও আখিরাতের কল্যাণের দোয়া",
        "2": "      \tদাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী “দুনিয়া ও আখিরাতের কল্যাণের দোয়া” মুখস্ত করানো হবে। দোয়াটি হলো:\nرَبَّنَا آتِنَا فِي الدُّنْيَا حَسَنَةً وَفِي الآخِرَةِ حَسَنَةً وَقِنَا عَذَابَ النَّارِ\n(পারা ২, সুরা বাকারা, আয়াত ২০১)\n          অনুবাদ: হে আমাদের প্রতিপালক! আমাদেরকে দুনিয়ায় কল্যাণ দান করো এবং আমাদেরকে আখিরাতে(ও) কল্যাণ দান করো এবং আমাদেরকে দোজখের আযাব থেকে রক্ষা করো। (ফাযায়িলে দোয়া, পৃষ্ঠা ২৪৬)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n\n৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n\n"
    }
]