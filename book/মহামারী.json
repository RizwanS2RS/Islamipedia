[
    {
        "1": "১০ জায়গায় আজান দেওয়া সুন্নাত",
        "2": "১০ জায়গায় আজান দেওয়া সুন্নাত\n\n১. সন্তান জন্ম নিলে।\n২. কোন মহামারী দেখা দিলে।\n৩. আগুন লাগলে।\n৪. জ্বিন দূরীভূত করা।\n৫. মানসিক রোগীর জন্য।\n৬. কেউ রাস্তা হারিয়ে ফেললে।\n৭. কোন হিংস্র জানোয়ার এর আক্রমণ রোধ করার জন্য।\n৮. কেউ অতিরিক্ত রাগান্বিত হলে।\n৯. কোন এলাকায় মহাদূরভিক্ক দেখা দিলে।\n১০. ইন্তেকালের পর কবরের পাশে।\n_____________________\n(রদ্দুল মুখতার, ফতোয়ায়ে শামী, জা আল হক, শরহে আবু দাউদ)"
    },
    {
        "1": "আযান দেয়ার ১১টি মুস্তাহাব ও অন্যান্য মাসায়েল",
        "2": "আযান দেয়ার ১১টি মুস্তাহাব স্থান\n\n\n (১) (সন্তান ভূমিষ্ট হলে) সন্তানের (২) দুঃশ্চিন্তাগ্রস্থ ব্যক্তির (৩) মৃগী রোগীর (৪) রাগান্বিত ও বদমেযাজী ব্যক্তির এবং (৫) বদমেযাজী জন্তুর কানে আযান দেওয়া (৬) তুমুল যুদ্ধ চলাকালীন সময় (৭) কোথাও আগুন লাগলে (৮) মৃত ব্যক্তিকে দাফন করার পর (৯) জ্বিন অত্যাচার করলে (বা যাকে জ্বিনে ধরেছে) (১০) জঙ্গলে রাস্তা ভুলে গেলে এবং কোন পথ প্রদর্শনকারী না থাকলে এ সময়। (বাহারে শরীয়াত, ১ম খন্ড, ৪৬৬ পৃষ্ঠা। রদ্দুল মুহতার, ২য় খন্ড, ৬২ পৃষ্ঠা) এমনকি (১১) মহামারী রোগ আসাকালীন সময়ে আযান দেওয়া মুস্তাহাব। (বাহারে শরীয়াত, ১ম খন্ড, ৪৬৬ পৃষ্ঠা। ফতোওয়ায়ে রযবীয়া (সংশোধিত) , ৫ম খন্ড, ৩৭০ পৃষ্ঠা)\n\n\nমসজিদের ভিতরে আযান দেয়া সুন্নাত পরিপন্থী\n\n\nআজকাল অধিকাংশ মসজিদের ভিতরেই আযান দেয়ার প্রথা চালু রয়েছে যা সুন্নাত পরিপন্থী। “আলমগিরী” ও অন্যান্য কিতাবে উল্লেখ রয়েছে: আযান মসজিদের বাহিরেই দিতে হবে মসজিদের ভিতর আযান দিবেন না। (ফতোওয়ায়ে আলমগিরী, ১ম খন্ড, ৫৫ পৃষ্ঠা)\n\n\nআমার আক্বা, আ’লা হযরত, ইমামে আহলে সুন্নাত, আযীমুল বরকত, আযীমুল মারতাবাত, পরওয়ানায়ে শাময়ে রিসালাত, মুজাদ্দিদে দ্বীনো মিল্লাত, হামীয়ে সুন্নাত, হযরত আল্লামা মাওলানা আলহাজ্ব আল হাফিয আল ক্বারী আশ্ শাহ ইমাম আহমদ রযা খাঁন رَحْمَۃُ اللّٰہِ تَعَالٰی عَلَیْہِ বলেন: “একটি বারের জন্যও এ কথার প্রমাণ নেই যে, হুযুর صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم মসজিদের ভিতর আযান প্রদান করিয়েছেন।”সায়্যিদী আলা হযরত رَحْمَۃُ اللّٰہِ تَعَالٰی عَلَیْہِ আরো বলেন: মসজিদের ভিতর আযান দেয়া মসজিদ ও আল্লাহ্ তাআলার দরবারের সাথে বেয়াদবী করা। মসজিদের প্রাঙ্গনের নিচে যেখানে জুতা রাখা হয় ঐ স্থানটি মসজিদের বাহিরের হয়ে থাকে, সেখানে আযান দেয়া বিনাদ্বিধায় সুন্নাত। (ফতোওয়ায়ে রযবীয়া (সংশোধিত) , ৫ম খন্ড, ৪১১, ৪১২, ৪০৮ পৃষ্ঠা) জুমার দ্বিতীয় আযান যা আজকাল (খুতবার পূর্বে) মসজিদের ভিতরে খতিব ও মিম্বরের সামনেই দেয়া হয় এটাও সুন্নাতের পরিপন্থী। জুমার দ্বিতীয় আযানও মসজিদের বাহিরে দিতে হবে তবে মুয়াজ্জিন খতীবের সোজা সামনে থাকবে।\n\n\n১০০ শহীদের সাওয়াব অর্জন করুন\n\n\nসায়্যিদী আলা হযরত رَحْمَۃُ اللّٰہِ تَعَالٰی عَلَیْہِ বলেন: সুন্নাতকে জীবিত করা তো ওলামায়ে কিরামদের বিশেষ দায়িত্ব এবং যে মুসলমানের পক্ষে করা সম্ভব তার জন্য এটা সাধারণ হুকুম। প্রত্যেক শহরের মুসলমানদের উচিত হচ্ছে যে, আপন শহরে বা কমপক্ষে নিজ নিজ মসজিদ সমূহে (আযান ও জুমার দ্বিতীয় আযান মসজিদের বাহিরে দেয়ার) এ সুন্নাতকে জীবিত করা এবং শত শত শহীদের সাওয়াব অর্জন করা। রাসূলুল্লাহ صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم এর বাণী হচ্ছে: “যে ফিৎনা-ফ্যাসাদের যুগে আমার সুন্নাতকে দৃঢ়ভাবে আকড়ে ধরবে সে একশত শহীদের সাওয়াব লাভ করবে।” (আয যুহুদুল কবীর লিল বায়হাকী, ১১৮ পৃষ্ঠা, হাদীস: ২০৭। ফতোওয়ায়ে রযবীয়া, ৫ম খন্ড, ৪০৩ পৃষ্ঠা) এ মাসআলাকে বিস্তারিতভাবে জানতে ফতোওয়ায়ে রযবীয়া (সংশোধিত) , ৫ম খন্ড, “বাবুল আযান ওয়াল ইকামাত” অধ্যয়ন করুন।\n\n\nআযানের পূর্বে এই দরূদে পাকগুলো পড়ুন\n\n\nআযান ও ইকামাতের পূর্বে بِسْمِ اللهِ الرَّحْمَنِ الرَّحيْمِ পড়ে দরূদ ও সালামের এ চারটি বচন পড়ে নিন।\n\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله      وَعَلٰی اٰلِكَ وَاَصْحٰبِكَ یَا حَبِیْبَ الله\n\nاَلصَّلٰوۃُ وَالسَّلَامُ عَلَیْكَ یَا نَبِیَّ الله       وَعَلٰی اٰلِكَ وَاَصْحٰبِكَ یَانُوْرَ الله\n\n\nঅতঃপর দরূদ ও সালাম এবং আযানের মাঝখানে দূরত্ব রাখার জন্য এ ঘোষণাটি করুন, “আযানের সম্মানার্থে কথাবার্তা এবং কাজ-কর্ম বন্ধ রেখে আযানের উত্তর প্রদান করুন এবং প্রচুর সাওয়াব অর্জন করুন।”এরপর আযান দিন। দরূদ ও সালাম এবং ইকামাতের মাঝখানে এটা ঘোষণা করুন, “ইতিকাফের নিয়্যত করে নিন, মোবাইল থাকলে বন্ধ করে দিন।” আযান ও ইকামাতের পূর্বে তাসমিয়্যাহ (بِسْمِ اللهِ) এবং দরূদ ও সালামের নির্দিষ্ট এ চারটি বচন বলার মাদানী অনুরোধ এই উদ্দীপনা নিয়ে করছি, যেন এভাবে আমার জন্যও কিছু সাওয়াবে জারীয়া অর্জনের ব্যবস্থা হয়ে যায়। আর বিরতি করার পরামর্শ (অর্থাৎ দরূদো সালাম ও আযানের মাঝখানে বিরতি এবং দরূদো সালাম ও ইকামাতের মাঝখানে বিরতি ফতোওয়ায়ে রযবীয়্যার ফয়যান (ফতোওয়ায়ে রযবীয়া পাঠ করে উপকৃত হয়ে তা) থেকে উপস্থাপন করেছি। যেমন একটি ফতোয়ার উত্তরে ইমামে আহলে সুন্নাত رَحْمَۃُ اللّٰہِ تَعَالٰی عَلَیْہِ বলেন: “দরূদ শরীফ ইকামাতের পূর্বে পড়াতে কোন অসুবিধা নেই কিন্তু (তারও) ইকামাতের মধ্যে বিরতি দেয়া চাই অথবা দরূদ শরীফের শব্দ যেন ইকামাতের শব্দ থেকে কিছুটা নিম্নস্বরে বলা হয়, যাতে করে তা যে স্বতন্ত্র তা বুঝা যায় এবং সর্বসাধারণ যেন দরূদ শরীফকে ইকামাতের অংশ মনে না করে। (ফতোওয়ায়ে রযবীয়া (সংশোধিত) , ৫ম খন্ড, ৩৮৬ পৃষ্ঠা)"
    },
    {
        "1": "মহামারীতে আযান দেয়ার শরয়ী বিধান ও গুরুত্ব",
        "2": "মহামারিতে আযান দেয়ার শরয়ী বিধান ও গুরুত্ব\n-মুহাম্মদ আবদুল মজিদ আল-ক্বাদেরী\n\n\n\nআযান ইসলামের এক মৌলিক ইবাদত নামাজের দিকে আহবানের মাধ্যম। আযানের মাধ্যমে আল্লাহর রহমত অবতীর্ণ হয়,বিপদ ও আযাব দূরীভূত হয়।\nহযরত আনাস ইবনে মালেক (রা:)থেকে বর্ণিত হাদীসে হুযুর (ﷺ) এরশাদ করেন,\n\"اِذَا اُذِّنَ فِیْ قَرِیَةٍ اٰمَنَھَا اللہُ مِنْ عَذَابِهٖ فِیْ ذٰلِكَ الْیَوْمِ\"\n-যখন কোন গ্রামে আযান দেয়া হয়,তখন মহান আল্লাহ (ﷻ) সেদিন ওই গ্রামকে তার আযাব থেকে নিরাপদে রাখেন।\n[আল-মু'জামুল কবীর,খ-১,পৃ-২৫৭,হাদিস:৭৪৬,মুদ্রণ:মাকতাবায়ে ফয়সলীয়া,বৈরুত। ফতোয়ায়ে রযভীয়্যা, খন্ড:৫,পৃ-৩৬৯,রেযা ফাউন্ডেশন, লাহোর]\nমহামারীর সময় আযান দেয়া একটি মুস্তাহাব বিষয়।\nফিকহে হানাফীর প্রসিদ্ধ গ্রন্থ রদ্দুল মুখতার বা ফতোয়ায়ে শামীতে আযানদানের ১০টি মুস্তাহাব সময়ের মধ্যে মহামারীর সময় আযানের কথা উল্লেখ রয়েছে।\nমুজাদ্দিদে দীনো মিল্লাত,ইমামে আহলে সুন্নাত,শাহ ইমাম আহমদ রেজা খান (রা.)লিখেন-\n”وبا کے زمانے میں اذان دینا مستحب ہے“\n- মহামারীর সময় আযান দেয়া মুস্তাহাব।\n[ফতোয়ায়ে রযভীয়্যা,খ-৫,পৃ-৩৭০,মুদ্রণ-রেযা ফাউন্ডেশন লাহোর। বাহারে শরীয়ত,প্রথম খন্ড, অংশ-৩,পৃ-৪৬৬,মাকতাবাতুল মদীনা করাচী]\nকারণ এ মহামারীর কারণে জনমনে ভয় ও অাতঙ্ক ছড়িয়ে পড়ে,যার ফলে জনগণ উদ্বিগ্ন থাকে, ভীতি ও ত্রাসের শিকার হয়,এমন পরিস্থিতিতেও আযান আত্নার প্রশান্তি ও ভয়-ত্রাস দূর করার মাধ্যম।\nআবু নাঈম ও ইবনে আসাকির হযরত আবু হুরায়রা (রা.)থেকে বর্ণণা করেন,হুযুর ( ﷺ) ইরশাদ করেন,\nنَزَلَ آدَمُ بِالْھِندِ فَاسْتَوْحَشَ فَنَزَلَ جِبْرَئِیْلُ عَلَیْه الصَّلَاۃُ وَالسَّلَام فَنَادیٰ بِالْاَذَاَنِ.\n-যখন হযরত আদম (আ.)জান্নাত থেকে ভারতবর্ষে অবতরণ করলেন,ভীত-সন্ত্রস্থ হলেন,তখন জিবরাইল (আ.)নেমে (ভয় দূর করার জন্য) আযান দিলেন।\n[হিলয়াতুল আউলিয়া,খ-২,পৃ-১০৭,হাদিস:২৯৯,মুদ্রণ-দারুল কিতাব আল-আরাবিয়্যা,বৈরুত]\nমুসনাদুল ফিরদৌস-এ আমীরুল মু'মিনীন,সৈয়্যদুনা আলী আল-মুরতাদ্বা (রা.)থেকে বর্ণিত,\nقَالَ رَایٰ النَّبِیُّ صَلّٰی اللہُ تَعَالٰی عَلَیْهِ وَسَلَّم حُزِیْناً فَقَالَ یَا ابْنَ اَبِیْ طَالِبٍ اِنِّیْ اَرَاكَ حُزِیْناً فَمُرْ بَعْضَ اَھْلِكَ یُؤَذِّنُ فِیْ اُذُنِكَ فَاِنَّهٗ دَرْءُ الْھَّمِ\n-তিনি বলেন,হুযুর সাল্লাল্লাহু আলাইহি ওয়া সাল্লাম একদিন আমাকে চিন্তিত অবস্থায় দেখে বললেন,হে আলী! আমি তোমাকে উদ্বিগ্ন অবস্থায় দেখছি, তোমার পরিবারের কাউকে তোমার কানে আযান দিতে বলো,কেননা তা চিন্তা ও উদ্বিগ্নতা দূরকারী।\n[মিরকাতুল মাফাতীহ শরহে মিশকাতুল মাসাবীহ, আযান পর্ব,খ-২, পৃ-১৪৯,মুদ্রণ-মাকতাবায়ে ইমদাদীয়া,মুলতান]\nবিশ্বব্যাপী ছড়িয়ে পড়া করোনা মহামারি থেকে রক্ষায় অন্যান্য আমলের পাশাপাশি আযান দেয়া একটি শরীয়ত সমর্থিত মুস্তাহাব আমল। এটার জন্য কোন সময় নির্ধারিত নেই। মহান রাব্বুল আলামীন আমলের তাওফিক নসীব করুন। তদীয় প্রিয় হাবীব (ﷺ)'র উসীলায় মুসলিম মিল্লাতকে সকলপ্রকার বিপদাপদ ও মহামারী থেকে হেফাজত করুন। আমীন।"
    },
    {
        "1": "মহামারীতে ইমান নিয়ে মৃত্যুবরণকারী ব্যক্তি শহীদ",
        "2": "মহামারীতে ইমান নিয়ে মৃত্যুবরণকারী ব্যক্তি শহীদ\nকরোনা ভাইরাসকে নয়; আল্লাহ তায়ালাকে ভয় করুন!\n🖋মোহাম্মদ জাকারিয়া বিন জালাল উদ্দিন\n\n\nকরোনা ভাইরাস মহামারী; হাদীসের ভাষ্যমতে মরামারীতে ইন্তেকাল করলে শহীদের মর্যাদা পাওয়া যাবে৷ সুতরাং, করোনাকে ভয় না পেয়ে শহীদের মর্যাদা কামনা করুন! সেই সাথে মহামারীতে সচেতন থাকাও রাসূলুল্লাহ (সাল্লাল্লাহু আলাইহি ওয়াসাল্লাম) এর হাদিসে পাওয়া যায়।\n\nعَنْ أَبِي هُرَيْرَةَ  رَضِيَ اللَّهُ تعالى عَنْهُ،  أَنَّ رَسُولَ اللَّهِ صَلَّى اللَّهُ عَلَيْهِ وَسَلَّمَ قَالَ : \" الشُّهَدَاءُ خَمْسَةٌ : الْمَطْعُونُ،  وَالْمَبْطُونُ، وَالْغَرِقُ، وَصَاحِبُ الْهَدْمِ ، وَالشَّهِيدُ فِي سَبِيلِ اللَّهِ \".\n\n( رواه البخاري، كِتَابُ الْجِهَادِ وَالسِّيَرِ، بَابٌ  الشَّهَادَة سَبْعٌ سِوَى الْقَتْلِ، رقم:٢٨٢٩  ومسلم، رقم: ١٩١٤  وموطأ مالك، رقم: ٣٤٦  ومسند أحمد، رقم: ٨٣٠٥، ١٠٨٩٧)\n\nঅর্থ: হযরত আবূ হুরাইরাহ্ (রাঃ) হতে বর্ণিত, আল্লাহর রাসূল (সাল্লাল্লাহু আলাইহি ওয়াসাল্লাম) বলেছেন, পাঁচ প্রকার মৃত শহীদ:   মহামারীতে মৃত, পেটের পীড়ায় মৃত, পানিতে ডুবে মৃত, ধ্বংসস্তূপে চাপা পড়ে মৃত এবং যে আল্লাহর পথে শহীদ হলো।\n\n(বুখারী শরীফ, হাদীস নং:2829, মুসলিম শরীফ, হাদীস নং:1914, মুয়াত্তা মালিক, হাদীস নং: 346, মুসনাদে আহমাদ, হাদীস নং: 8305, 10897)"
    },
    {
        "1": "মহামারীর দোয়া",
        "2": "মহামারীর দোয়া\n\nমহামারীর মৃত্যু দু’ধরনের হয়ে থাকে। একটি হয় মন্দ আত্মার প্রতিক্রিয়ার মাধ্যমে। আর দ্বিতীয়টি হয় নিকৃষ্ট জিনিসের সংমিশ্রণের কারণে। দ্বিতীয় প্রকার অর্থাৎ মন্দ ও নিকৃষ্ট জিনিসের সমিশ্রণের ফলে যে মহামারী হয়, তা নিয়ে গবেষণা করা এবং প্রকৃত কারণ উদঘাটন করা চিকিৎসকগণের কাজ। তবে প্রথম প্রকার অর্থাৎ খারাপ আত্মার প্রতিক্রিয়ার কারণে যে মহামারী হয়, তার চিকিৎসা দোয়া কালামের মাধ্যমে হয়ে থাকে। এ সমস্ত দোয়া কালাম পাঠ করা দুশমনের সঙ্গে যুদ্ধে  অবতীর্ণ  হওয়ার  মতো। যোদ্ধা  যেমন  যুদ্ধে  অবতীর্ণ  হওয়ার পূর্বে পরীক্ষা নিরীক্ষা করে দেখে তার হাতিয়ার ঠিক আছে কিনা, তার বাহুতে পর্যাপ্ত বল আছে কিনা। এই যুদ্ধে বাহুবল আর হাতিয়ার হচ্ছেঃ\nবিসমিল্লাহ শরীফ এবং\nলা হাওলা ওয়ালা কুওওয়াতা ইল্লা বিল্লাহ।\nকেউ কেউ আয়াতুল কুরসী,\nকুল আউযুবি রাব্বিল ফালাক্ব এবং\nকুল আউযুবি রাব্বিন্নাস বেশী বেশী করে পাঠ করতে বলেছেন। কেউ কেউ আবার এ আমলটিও করেছেন-\n\nﻣُﺤَﻤﱠﺪٌ رﱠﺳُﻮْلُ اﷲِ وَاﻟﱠﺬِﯾْﻦَ ﻣَﻌَﮫ اَﺷِﺪﱠاءُ ﻋَﻠَﻲ اﻟْﻜُﻔﱠﺎرِ رُﺣَﻤَﺎءُ  ﺑَﯿْﻨَﮭُﻢْ-\n\nআয়াতের  শেষ  পর্যন্ত।  অথবা  রসুলে পাক  (ﷺ)  এর  নামের  কসম  দেয়াও  একটি পরীক্ষিত আমল।\n\n➥[কিতাবঃ মাদারেজুন নবুওয়াত। মূলঃ ইমাম আব্দুল হক মুহাদ্দিসে দেহলভী (رحمة الله)]"
    },
    {
        "1": "মহামারীর কারণ, বাঁচার উপায়, এ সময় করণীয় বর্জনীয়ঃ",
        "2": "মহামারী কখন আসে? কেন আসে?\n\n\nমহানবী (সা.) বলেন, ‘যখন কোনো জাতির মধ্যে প্রকাশ্যে অশ্লীলতা ছড়িয়ে পড়ে, তখন তাদের মধ্যে দুর্ভিক্ষ ও মহামারী ব্যাপক আকার ধারণ করে, যা তাদের পূর্ববর্তীদের মধ্যে ছিল না।’ (ইবনে মাজাহ, হাদিস : ৪০১৯)\n\n\nমহামারী ছড়ানো কিয়ামতের নিদর্শন\n\n\nসবার উচিত মহান আল্লাহর কাছে ক্ষমা চাওয়া। অশ্লীলতা থেকে বিরত ও সর্বদা পবিত্র-পরিচ্ছন্ন থাকা। কারণ কিয়ামতের নিদর্শনগুলোর একটি মহামারী। রাসুল (সা.) বলেন, ‘কিয়ামতের আগের ছয়টি নিদর্শন গণনা করে রাখো। আমার মৃত্যু, অতঃপর বায়তুল মুকাদ্দাস বিজয়, অতঃপর তোমাদের মধ্যে বকরির পালের মহামারীর মতো মহামারী ছড়িয়ে পড়বে, সম্পদের প্রাচুর্য, এমনকি এক ব্যক্তিকে ১০০ দিনার দেওয়ার পরও সে অসন্তুষ্ট থাকবে। অতঃপর এমন এক ফিতনা আসবে, যা আরবের প্রতিটি ঘরে প্রবেশ করবে। অতঃপর যা তোমাদের ও বনি আসফার বা রোমকদের মধ্যে যুদ্ধবিরতির চুক্তি সম্পাদিত হবে। অতঃপর তারা বিশ্বাসঘাতকতা করবে এবং ৮০টি পতাকা উড়িয়ে তোমাদের বিপক্ষে আসবে; প্রতিটি পতাকার নিচে থাকবে ১২ হাজার সৈন্য।’ (বোখারি, হাদিস : ৩১৭৬)\n\n\nহাদিসের ভাষ্যের সঙ্গে বর্তমান পরিস্থিতি অনেক ক্ষেত্রে মিলে যায়। বিশ্বব্যাপী ধনীদের মধ্যে প্রাচুর্য ও সম্পদ বেড়েই চলছে। নতুন নতুন রোগের প্রকোপ হচ্ছে, যেগুলো প্রতিরোধ করার সাধ্য কারও নেই। তাই এই পরিস্থিতিতে আমরা রাসুল (সা.)-এর দেখানো পথ অনুসরণ করতে পারি।\n\n\nকোরআনে বর্ণিত মহামারীতে আক্রান্ত জাতি\n\n\nপাপাচারের শাস্তি হিসেবে অতীতেও আল্লাহতায়ালা মহামারী দিয়েছেন। অবাধ্য জাতিকে ধ্বংস করেছেন। দাউদ (আ.)-এর যুগের একটি ঘটনা পবিত্র কোরআনে বর্ণিত হয়েছে, ‘তুমি কি তাদের দেখোনি যারা মৃত্যুভয়ে হাজারে হাজারে স্বীয় আবাসভূমি ত্যাগ করেছিল। অতঃপর আল্লাহ তাদের বলেছিলেন, তোমাদের মৃত্যু হোক। তারপর আল্লাহ তাদের জীবিত করেন।...’ (সুরা বাকারা, আয়াত : ২৪৩)\n\n\nতাফসির ইবনে কাসিরে আবদুল্লাহ ইবনে আব্বাস (রা.) থেকে বর্ণিত হয়েছে, ‘তারা সংখ্যায় ছিল চার হাজার। মহামারীর ভয়ে পালিয়ে ছিল। তারা বলেছিল, আমরা এমন ভূমিতে যাব যেখানে মৃত্যু নেই। তারপর তারা এক স্থানে একত্র হলে আল্লাহ তাদের ওপর মৃত্যুর ফরমান জারি করেন।’\n\n\nহাদিসের একটি বর্ণনা থেকে জানা যায় আল্লাহতায়ালা অতীতের বিভিন্ন জাতি-গোত্রকে মহামারীর মাধ্যমে শাস্তি দিয়েছেন। মহানবী (সা.) বলেন, ‘এটি আল্লাহর গজব বা শাস্তি বনি ইসরাইলের এক গোষ্ঠীর ওপর এসেছিল, তার অবশিষ্টাংশই মহামারী।’ (তিরমিজি, হাদিস : ১০৬৫)\n\n\nমহামারী দেখা দিলে করণীয়\n\n\nবেশির ভাগ মহামারীই সংক্রামক। তাই রাসুল (সা.) মহামারীর সংক্রমণ রোধে আক্রান্ত অঞ্চলে যাতায়াত নিষিদ্ধ করেছেন। মুমিন ইমান ও ইখলাসের সঙ্গে ধৈর্য ধারণ করবে। তাই মহামারীর ব্যাপারে মহানবী (সা.) বলেন, ‘কোথাও মহামারী দেখা দিলে এবং সেখানে তোমরা অবস্থানরত থাকলে সে জায়গা ছেড়ে চলে এসো না। আবার কোনো এলাকায় এটা দেখা দিলে এবং সেখানে তোমরা অবস্থান না করে থাকলে, সে জায়গায় গমন করো না।’ (তিরমিজি, হাদিস : ১০৬৫)\n\n\nএকটি বর্ণনায় দেখা গেছে, সিরিয়ায় মহামারী দেখা দিলে ওমর (রা.) তার গুরুত্বপূর্ণ কূটনৈতিক সফর স্থগিত করেন। (বোখারি, হাদিস : ৫৭২৯)\n\n\nতাই যেখানে মহামারীর প্রাদুর্ভাব দেখা দেবে, সেখানে যাতায়াত উচিত নয়। ইতিমধ্যে বিভিন্ন রাষ্ট্র সরকারিভাবে করোনা আক্রান্ত দেশগুলোতে যাতায়াতে সতর্কতা জারি করেছে। চিকিৎসকদের মতে এ ভাইরাসটি একজনের দেহ থেকে অন্যজনের দেহে ছড়ায়, অন্যজনের সঙ্গে দেখা-সাক্ষাৎ, হাত মেলানো ও কথাবার্তায় সতর্কতা অবলম্বন জরুরি।\n\n\nমহামারীতে মৃত ব্যক্তি শহীদ\n\n\nমহামারীতে আক্রান্ত মৃত ব্যক্তিকে পাপী-জাহান্নামি মনে করা যাবে না। মহানবী (সা.) মহামারীতে মারা যাওয়া ব্যক্তিও শহীদ গণ্য করেছেন। আবু হুরায়রা (রা.) থেকে বর্ণিত হাদিসে রাসুল (সা.) বলেন, ‘পাঁচ প্রকার মৃত শহীদ মহামারীতে মৃত, পেটের পীড়ায় মৃত, পানিতে ডুবে মৃত, ধ্বংসস্তূপে চাপা পড়ে মৃত এবং যে আল্লাহর পথে মৃত্যুবরণ করেছে।’ (বোখারি, হাদিস : ২৮২৯)\n\n\nআনাস ইবনে মালিক (রা.) থেকে বর্ণিত অন্য হাদিসে রাসুল (সা.) বলেন, ‘মহামারীর কারণে মারা যাওয়া প্রতিটি মুসলিমের জন্য শাহাদাত।’ (বোখারি, হাদিস : ২৮৩০)\n\n\nমহামারী থেকে বাঁচার দোয়া\n\n\nহাদিসে রাসুল (সা.) আরও বলেছেন, যে ব্যক্তি সন্ধ্যায় তিনবার বলবে ‘বিসমিল্লা-হিল্লাজি লা ইয়াদ্বুররু মাআসমিহি শাইউন ফিল আরদ্বি ওয়ালা ফিস সামা-ই, ওয়াহুয়াস সামি উল আলিম’। সকাল হওয়া পর্যন্ত তার প্রতি আকস্মিক কোনো বিপদ আসবে না। আর যে তা সকালে তিনবার বলবে সন্ধ্যা পর্যন্ত তার ওপর আচমকা কোনো বিপদ আসবে না। (আবু দাউদ, হাদিস : ৫০৮৮)\n\n\nদোয়ার অর্থ : ‘আল্লাহর নামে যার নামের বরকতে আসমান ও জমিনের কোনো বস্তুই ক্ষতি করতে পারে না, তিনি সর্বশ্রোতা ও মহাজ্ঞানী।’\n\n\nআরেকটি দোয়ায় রয়েছে, ‘আল্লাহুম্মা ইন্নি আউজুবিকা মিনাল বারাসি, ওয়াল জুনু-নি, ওয়াল জুজামি, ওয়া মিন সাইয়িইল আসকাম।’\n\nঅর্থ : হে আল্লাহ, আমি আপনার কাছে কুষ্ঠরোগ, মস্তিষ্কের বিকৃতি ও সব ধরনের দুরারোগ্য থেকে মুক্তি চাচ্ছি।’ (আদু দাউদ, হাদিস : ৫৪৯৩)\n\n\nমহামারী সম্পর্কে নির্দেশনা\n\n\nআবূ হুরাইরা (রা) বলেন, রাসূলুল্লাহ (সাল্লাল্লাহু আলাইহি ওয়াসাল্লাম ) বললেন, সংক্রমনের অস্তিত্ব নেই। তখন এক বেদুঈন বলল, হে আল্লাহর রাসূল, আমার উটগুলো হরিনীর ন্যায় সুস্থ থাকে। এরপর একটি চর্মরোগে আক্রান্ত উট এগুলোর মধ্যে প্রবেশ করার পরে অন্যান্য উটও আক্রান্ত হয়ে যায়।\n\n\nতখন রাসূলুল্লাহ (সাল্লাল্লাহু আলাইহি ওয়াসাল্লাম ) বলেন, তাহলে প্রথম উটটিকে কে সংক্রমিত করল? (বুখারী, আস-সহীহ ৫/২১৬১, ২১৭৭; মুসলিম, আস-সহীহ ৪/১৭৪২।\n\n\nপাশাপাশি সংক্রমনের বিষয়ে সতর্ক হতেও রাসূলুল্লাহ (সাল্লাল্লাহু আলাইহি ওয়াসাল্লাম ) নির্দেশ দিয়েছেন।\n\n\nতিনি বলেন, অসুস্থকে সুস্থের মধ্যে নেয়া হবে না (রুগ্ন উট সুস্থ উটের কাছে নেবে না)। (বুখারী, আস-সহীহ ৫/২১৭৭; মুসলিম, আস-সহীহ ৪/১৭৪২-১৭৪৩)\n\n\n‘যদি তোমরা শুনতে পাও যে, কোনো জনপদে প্লেগ বা অনুরূপ মহামারীর প্রাদুর্ভাব ঘটেছে তবে তোমরা তথায় গমন করবে না। আর যদি তোমরা যে জনপদে অবস্থান করছ তথায় তার প্রাদুর্ভাব ঘটে তবে তোমরা সেখান থেকে বের হবে না। (বুখারী, আস-সহীহ ৫/২১৬৩; মুসলিম, আস-সহীহ ৪/১৭৩৮, ১৭৩৯)\n\n\nএভাবে রাসূলুল্লাহ (সাল্লাল্লাহু আলাইহি ওয়াসাল্লাম ) প্রায় দেড় হাজার বৎসর পূর্বে সংক্রমন প্রতিরোধে বিচ্ছিন্নকরণ (quarantine) ব্যবস্থার নির্দেশনা প্রদান করেন।\n\n\nমুমিন বিশ্বাস করেন যে, সকল বিষয়ের ন্যায় রোগের ক্ষেত্রেও আল্লাহর সিদ্ধান্তই চূড়ান্ত। এজন্য সংক্রমনের ভয়ে অস্থির বা দুশ্চিন্তাগ্রস্ত হওয়ার কোনো কারণ নেই।\n\n\nপাশাপাশি যে সব রোগের বিস্তারে সংক্রমন একটি উপায় বলে নিশ্চিত জানা যায় সে সকল রোগের বিস্তার রোধের ও সংক্রমন নিয়ন্ত্রনের জন্য যথাযথ ব্যবস্থা গ্রহণ করতে হবে।\n\n\nমহামারী ছড়িয়ে পড়ার কারণ\n\n\nমহামারী ছড়িয়ে পড়ার অন্যতম কারণ হিসেবে অশ্লীল কাজে লিপ্ত হওয়াকে উল্লেখ করা হয়েছে। হাদিসে এসেছে- ‘রাসুলুল্লাহ সাল্লাল্লাহু আলাইহি ওয়া সাল্লাম বলেছেন, ‘যখন কোনা জাতির মধ্যে অশ্লীলতা-বেহায়াপনা ছড়িয়ে পড়বে তখন তাদের মধ্যে এমন এমন রোগব্যাধি ছড়িয়ে পড়বে যা ইতিপূর্বে কখনো দেখা যায়নি।’ (ইবনে মাজাহ)\n\n\nযখন কোনো জনপদে অপরিচিত মহামারী দেখা দেয় তখন মানুষের জন্য ইসলামের দিক-নিদের্শনা হলো- ‘সর্ব প্রথম আল্লাহ তাআলা কর্তৃক তাকদীরের উপর খুশী থাকা। সাওয়াবের আশা নিয়ে ধৈর্য ধারণ করা। আল্লাহর কাছে ভাইরাসে আক্রান্ত হওয়া থেকে বেঁচে থাকতে সাহায্য চাওয়া।’ রাসুলুল্লাহ সাল্লাল্লাহু আলাইহি ওয়া সাল্লাম তার উম্মতকে এসব অবস্থায় সান্ত্বনা দিতেন। হাদিসে এসেছে- রাসুলুল্লাহ সাল্লাল্লাহু আলাই সাল্লাম বলেছেন, ‘মহামারি আল্লাহ তাআলার একটি শাস্তি। তবে তা মুসলমানদের জন্য আল্লাহর রহমত।’ (বুখারি)\n\n\nযারা আল্লাহ তাআলার উপর অগাধ আস্থা এবং বিশ্বাস রাখে, সেসব লোকের পায়ে যদি কোনো কাটাও ফুটে, তবে তারা আল্লাহর কাছে এর বিনিময় পাবে। সুতরাং যারা মাহামারীর ভয়াবহ অবস্থায় আল্লাহর উপর ভরসা করে ধৈর্য ধারণ করবে তাদের জন্য এটি মহামারি নয়। এদের জন্য এটি আল্লাহর রহমত। এর মাধ্যমে তাদের গোনাহ মাফ করে দেবেন। সব সময় এ দোয়াটি পড়া-\n\n اَللَّهُمَّ اِنِّىْ اَعُوْذُ بِكَ مِنَ الْبَرَصِ وَ الْجُنُوْنِ وَ الْجُذَامِ وَمِنْ سَىِّءِ الْاَسْقَامِ\n\nউচ্চারণ : আল্লাহুম্মা ইন্নি আউজুবিকা মিনাল বারাচি ওয়াল জুনুন ওয়াল ঝুজাম ওয়া মিন সায়্যিল আসক্বাম।’ (আবু দাউদ, তিরমিজি)\n\n\nঅর্থ : ‘হে আল্লাহ! আপনার কাছে আমি শ্বেত রোগ থেকে আশ্রয় চাই। মাতাল হয়ে যাওয়া থেকে আশ্রয় চাই। কুষ্ঠু রোগে আক্রান্ত হওয়া থেকে আশ্রয় চাই। আর দূরারোগ্য ব্যাধি (যেগুলোর নাম জানিনা) থেকে আপনার আশ্রয় চাই।’ তিরমিজিতে এসেছে, আরও একটি দোয়া পড়তে বলেছেন বিশ্বনবি-\n\n اللَّهُمَّ إِنِّي أَعُوذُ بِكَ مِنْ مُنْكَرَاتِ الأَخْلاَقِ وَالأَعْمَالِ وَالأَهْوَاءِ وَ الْاَدْوَاءِ\n\nউচ্চারণ : ‘আল্লাহুম্মা ইন্নি আউজুবিকা মিন মুনকারাতিল আখলাক্বি ওয়াল আ’মালি ওয়াল আহওয়ায়ি, ওয়াল আদওয়ায়ি।’\n\nঅর্থ : হে আল্লাহ! নিশ্চয় আমি তোমার কাছে খারাপ (নষ্ট-বাজে) চরিত্র, অন্যায় কাজ ও কুপ্রবৃত্তির অনিষ্টতা এবং বাজে অসুস্থতা ও নতুন সৃষ্ট রোগ বালাই থেকে আশ্রয় চাই।’ (তিরমিজি)\n\n\nরাসুলুল্লাহ সাল্লাল্লাহু আলাইহি ওয়া সাল্লাম বলেছেন, ‘যখন কোনো এলাকায় মহামারি ছড়িয়ে পড়ে তখন যদি তোমরা সেখানে থাকো তাহলে সেখান থেকে বের হবে না। আর যদি তোমরা বাইরে থাকো তাহলে তোমরা সেই আক্রান্ত এলাকায় যাবে না।’ (বুখারি ও মুসলিম)\n\n\n‘হজরত আব্দুর রহমান ইবনে আওফ রাদিয়াল্লাহু আনহু বর্ণনা করেন, ‘পৃথিবীর কোনো দেশে বা অঞ্চলে যদি কোনে প্রকার প্লেগ বা মহামারি জাতীয় সমস্যা দেখা দেয়, তাহলে সেক্ষেত্রে তোমরা যারা (ওই অঞ্চলের) বাহিরে আছ তারা ওই শহরে প্রবেশ করো না। আর যে শহরে মহামারী ছড়িয়ে পড়েছে তোমরা যদি সে শহরে বসবাস করো তবে তোমরা সে অঞ্চল বা শহর থেকে বাহির হয়ো না।’ (বুখারি, মুসলিম)\n\n\nমহামারি মূলত আল্লাহর গজব। মহামারি প্রসঙ্গে রাসুলুল্লাহ সাল্লাল্লাহু আলাইহি ওয়া সাল্লাম বলেন-‘এটি আল্লাহর গজব বা শাস্তি, যা (এ রকম শাস্তি) বনি ইসরাঈলের এক গোষ্ঠীর ওপর এসেছিল, তার বাকি অংশই হচ্ছে মহামারি। অতএব, কোথাও মহামারি দেখা দিলে এবং সেখানে তোমরা অবস্থানরত থাকলে সে জায়গা থেকে চলে এসো না। অন্যদিকে কোনো এলাকায় এটা দেখা দিলে এবং সেখানে তোমরা অবস্থান না করলে সে জায়গায় যেয়ো না।’ (তিরমিজি)\n\n\nরাসুলুল্লাহ সাল্লাল্লাহু আলাইহি ওয়া সাল্লাম ইরশাদ করেছেন, ‘যখন কোনো জাতির মধ্যে প্রকাশ্যে অশ্লীলতা ছড়িয়ে পড়ে তখন সেখানে মহামারি আকারে প্লেগ রোগের প্রাদুর্ভাব হয়। তা ছাড়া এমন সব ব্যাধির উদ্ভব হয়, যা পূর্বেকার লোকদের মধ্যে কখনো দেখা যায়নি।’ (ইবনে মাজাহ)\n\n\nরাসুলুল্লাহ সাল্লাল্লাহু আলাইহি ওয়া সাল্লাম ইরশাদ করেছেন-‘কিয়ামতের আগে ৬টি আলামত গণনা করে রাখো->> আমার মৃত্যু; অতঃপর>> বায়তুল মুকাদ্দাস বিজয়; তারপর>> তোমাদের মধ্যে বকরির পালের মহামারির মতো ঘটবে মহামারি;>> সম্পদের প্রাচুর্য, এমনকি এক ব্যক্তিকে একশ দিনার দেওয়ার পরও সে অসন্তুষ্ট থাকবে। তারপর>>এমন সব ফেতনা আসবে, যা আরবের প্রতিটি ঘরে প্রবেশ করবে। তারপর>> যুদ্ধবিরতির চুক্তি হবে; যা তোমাদের ও বনি আসফার বা রোমকদের মধ্যে সম্পাদিত হবে। অতঃপর তারা বিশ্বাসঘাতকতা করবে এবং ৮০টি পতাকা উড়িয়ে তোমাদের বিপক্ষে আসবে; প্রতিটি পতাকার নিচে থাকবে ১২ হাজার সৈন্য।’ (বুখারি)\n\n\nমহামারি নিয়ে মহানবী (সা.)-এর ভবিষ্যদ্বাণী\n\n\n\nকোরআন ও হাদিসের ভাষ্য মতে মহামারি পৃথিবীতে আল্লাহর একটি শাস্তি। যখন কোনো জাতির মধ্যে অশ্লীলতার মতো জঘন্য পাপ বেড়ে যায়, তখন আল্লাহ তাদের মহামারির মাধ্যমে শাস্তি দেন।  মহানবী (সা.) ইরশাদ করেন, ‘যখন কোনো জাতির মধ্যে প্রকাশ্যে অশ্লীলতা ছড়িয়ে পড়ে তখন সেখানে মহামারি আকারে প্লেগ রোগের প্রাদুর্ভাব হয়। তা ছাড়া এমন সব ব্যাধির উদ্ভব হয়, যা আগের লোকদের মধ্যে কখনো দেখা যায়নি। (সুনানে ইবনে মাজাহ, হাদিস : ৪০১৯)\n\n\nআয়েশা (রা.) থেকে বর্ণিত, ‘তিনি রাসুলুল্লাহ (সা.)-কে প্লেগ রোগ (মহামারি) সম্পর্কে জিজ্ঞেস করেন। আল্লাহর নবী (সা.) তাঁকে জানান, এটি হচ্ছে এক ধরনের শাস্তি। আল্লাহ যার ওপর তা পাঠাতে ইচ্ছে করেন, পাঠান। কিন্তু আল্লাহ এটিকে মুমিনের জন্য রহমত বানিয়েছেন। অতএব প্লেগ রোগে কোনো বান্দা যদি ধৈর্য ধরে এবং এ বিশ্বাস নিয়ে আপন শহরে অবস্থান করতে থাকে যে, আল্লাহ তার জন্য যা নির্দিষ্ট করে রেখেছেন তা ছাড়া আর কোনো বিপদ তার ওপর আসবে না; তাহলে সেই বান্দার জন্য থাকবে শহীদের সাওয়াবের সমান সাওয়াব।’ (সহিহ বুখারি, হাদিস :  ৫৭৩৪)\n\n\nমহামারি ও রোগের প্রকোপ বেড়ে যাওয়াকে রাসুলুল্লাহ (সা.) কিয়ামতের অন্যতম আলামত হিসেবে উল্লেখ করেছেন। তিনি বলেন, ‘কিয়ামতের আগের ছয়টি নিদর্শন গণনা করে রাখো। আমার মৃত্যু, অতঃপর বায়তুল মুকাদ্দাস বিজয়, এরপর তোমাদের মধ্যে ঘটবে মহামারি, বকরির পালের মহামারির মতো।...’ (সহিহ বুখারি, হাদিস : ৩১৭৬)\n\n\nতবে এই মহামারি থেকে আল্লাহ পবিত্র নগরী মদিনাকে রক্ষা করবেন বলেও ভবিষ্যদ্বাণী করেছেন। আবু হুরায়রা (রা.) থেকে বর্ণিত, রাসুলুল্লাহ (সা.) বলেছেন, ‘মদিনায় ঢুকতে পারবে না দাজ্জাল, আর না কোনো মহামারি। (সহিহ বুখারি, হাদিস : ৫৭৩১)\n\n\nদ্বীনের ব্যাপারে উদাসীনতা জাতির  ধ্বংস ডেকে আনে\n\n\nআল্লাহর অবাধ্যতা, সীমালঙ্ঘন ও অবাধ পাপাচার মহামারির অন্যতম প্রধান কারণ হলেও শুধু পাপীরাই তাতে আক্রান্ত হয় না; বরং সৎ ও নেককার মানুষও তাতে আক্রান্ত হয়। কেননা তারা দ্বিনি দায়িত্ব যথাযথভাবে পালন করলে হয়তো উদ্ভূত পরিস্থিতির সৃষ্টি হতো না। পবিত্র কোরআনে ইরশাদ হয়েছে, ‘তোমাদের আগের যুগে আমি যাদের রক্ষা করেছিলাম তাদের মধ্যে অল্প কয়েকজন ছাড়া সজ্জন ছিল না—যারা পৃথিবীতে বিপর্যয় সৃষ্টি করতে নিষেধ করত। তারা সীমালঙ্ঘনকারীরা যাতে সুখ-স্বাচ্ছন্দ্য পেত তারই অনুসরণ করত এবং তারা ছিল অপরাধী।’ (সুরা হুদ, আয়াত : ১১৬)\n\n\n\nকোরআনের বর্ণনায় মহামারিতে ধ্বংসপ্রাপ্ত জাতি\n\n\nঅতীতেও আল্লাহ পাপাচারের শাস্তি হিসেবে মহামারি প্রাদুর্ভাব ঘটান এবং সে জাতিকে ধ্বংস করে দেন। দাউদ (আ.)-এর যুগে এমন ঘটনা ঘটেছিল। পবিত্র কোরআনে বর্ণিত হয়েছে, ‘তুমি কি তাদের দেখনি যারা মৃত্যুভয়ে হাজারে হাজারে স্বীয় আবাসভূমি ত্যাগ করেছিল। অতঃপর আল্লাহ তাদের বলেছিলেন, তোমাদের মৃত্যু হোক। তারপর আল্লাহ তাদের জীবিত করেন। ...’ (সুরা বাকারা, আয়াত : ২৪৩)\n\n\nআবদুল্লাহ ইবনে আব্বাস (রা.) বলেন, ‘তারা সংখ্যায় ছিল চার হাজার। মহামারির ভয়ে তারা পালিয়ে ছিল। তারা বলেছিল, আমরা এমন ভূমিতে যাব যেখানে মৃত্যু নেই। অতঃপর তারা এক স্থানে একত্র হলো। তখন আল্লাহ তাদের ওপর মৃত্যুর ফরমান জারি করেন।’ (তাফসিরে ইবনে কাসির)\n\n\nএ ছাড়া একটি হাদিসের বর্ণনা থেকে বোঝা যায় আল্লাহ অতীতের কোনো কোনো গোত্রকে মহামারির মাধ্যমে শাস্তি দিয়েছেন। মহানবী (সা.) বলেন, ‘এটি আল্লাহর গজব বা শাস্তি বনি ইসরাঈলের এক গোষ্ঠীর ওপর এসেছিল, তার অবশিষ্টাংশই মহামারি।’ (সুনানে তিরমিজি, হাদিস : ১০৬৫)\n\n\nমহামারি দেখা দিলে করণীয়\n\n\nযেকোনো বিপদে বান্দা আল্লাহমুখী হোক এবং তাঁর কাছে ক্ষমা ও আশ্রয় প্রার্থনা করুক এটাই মহান প্রতিপালক আল্লাহর প্রত্যাশা। পবিত্র কোরআনের একাধিক স্থানে বিপদে আল্লাহমুখী হওয়ার নির্দেশনা রয়েছে। তাই মহামারি দেখা দিলে মুমিনের প্রধান কাজ হলো নিজের ভুল ত্রুটির জন্য আল্লাহর কাছে বিনীত হয়ে ক্ষমা প্রার্থনা করা। আল্লাহ বলেন, ‘আমি তাদের শাস্তি দ্বারা পাকড়াও করলাম, কিন্তু তারা তাদের প্রতিপালকের প্রতি বিনীত হলো না এবং কাতর প্রার্থনাও করে না।’ (সুরা : মুমিনুন, আয়াত : ৭৬)\n\n\nবেশির ভাগ মহামারিই সংক্রামক। তাই রাসুলুল্লাহ (সা.) মহামারির সংক্রমণ রোধে আক্রান্ত অঞ্চলে যাতায়াত নিষিদ্ধ করেছেন। মুমিন ঈমান ও ইখলাসের সঙ্গে ধৈর্য ধারণ করবে। মহানবী (সা.) বলেন, ‘কোথাও মহামারি দেখা দিলে এবং সেখানে তোমরা অবস্থানরত থাকলে সে জায়গা থেকে চলে এসো না। অন্যদিকে কোনো এলাকায় এটা দেখা দিলে এবং সেখানে তোমরা অবস্থান না করলে সে জায়গায় যেয়ো না।’ (সুনানে তিরমিজি, হাদিস : ১০৬৫)\n\n\nসহিহ বুখারির বর্ণনায় পাওয়া যায় শামে মহামারি দেখা দিলে ওমর (রা.) তাঁর গুরুত্বপূর্ণ কূটনৈতিক সফর স্থগিত করেন। (হাদিস : ৫৭২৯)"
    },
    {
        "1": "মহামারী বিষয়ক হাদিস",
        "2": "অধ্যায়ঃ পর্ব-২৩ঃ চিকিৎসা ও ঝাড়-ফুঁক (كتاب الطب والرقى)\n\n হাদিস নাম্বার: 4577\n\n\n\n\nوَعَنْهُ ، قَالَ : قَالَ رَسُولُ اللَّهِ - صَلَّى اللَّهُ عَلَيْهِ وَسَلَّمَ : \" لَا عَدْوَى وَلَا طِيَرَةَ وَلَا هَامَةَ وَلَا صَفَرَ ، وَفِرَّ مِنَ الْمَجْذُومِ كَمَا تَفِرُّ مِنَ الْأَسَدِ . رَوَاهُ الْبُخَارِيُّ\n\n৪৫৭৭-[২] উক্ত রাবী (হুরায়রা (রাঃ) হতে) হতে বর্ণিত। তিনি বলেন, রসূলুল্লাহ সাল্লাল্লাহু আলাইহি ওয়াসাল্লাম বলেছেনঃ রোগের সংক্রমণ বলতে কিছুই নেই, কোন কিছুতে অশুভ নেই। প্যাঁচার মধ্যে কু-লক্ষণ নেই এবং সফর মাসেও কোন অশুভ নেই। তবে কুষ্ঠরোগী হতে পলায়ন করো, যেমন- তুমি বাঘ হতে পালিয়ে থাকো। (বুখারী)\n\n\n\nহাদিসের মানঃ সহিহ (Sahih)\n\n সহীহ : বুখারী ৫৭০৭, আল জামি‘উস্ সগীর ১৩৪৮৭, সহীহুল জামি‘ ৭৫৬০, সিলসিলাতুস্ সহীহাহ্ ৭৮২, ৭৮৩; আহমাদ ৯৭২২, ইবনু আবূ শায়বাহ্ ২৪৫৪৩, মুসান্নাফ ‘আবদুর রায্যাক ১৯৫০৮।\n\n\nব্যাখ্যাঃ\n\nব্যাখ্যাঃ (لَا عَدْوٰى) ‘আল্লামা তূরিবিশতী (রহিমাহুল্লাহ) বলেনঃ العَدْوٰى বলা হয়, একজনের রোগ অন্যজনের দিকে অনুপ্রবেশ করাকে। ডাক্তারদেরও এ বিশ্বাস যে, সাত প্রকারের রোগ একজন থেকে অন্যজনের মাঝে অনুপ্রবেশ করে। তা হলো الْجُذَامُ (কুষ্ঠ রোগ), الْجَرَبُ (খুজলী), الْجُدَرِيُّ (মহামারী, বসন্ত), الْحَصْبَة (পেস্নগ, মহামারী),  الْبَخْرُ (জ্বর), الرَّمَد ( চোখ উঠা)। (মিরক্বাতুল মাফাতীহ)\n\n\n শেষাংশে বলা হয়েছে, (وفر من  الْمَجْذُومِ كَمَا تَفِرُّ مِنَ الْأَسَدِ) ‘‘আর তুমি পলায়ন কর কুষ্ঠ রোগ হতে, যেমন তুমি বাঘ হতে পলায়ন করে থাক’’।\n\n\nঅন্য এক বর্ণনায় মা ‘আয়িশাহ্ (রাঃ) থেকে বর্ণিত হয়েছে, لا عدوى إذا رايت المجذوم ففِرَّ مِنْ الْمَجْذُومِ كَمَا تَفِرُّ مِنَ الْأَسَدِ ছোঁয়াচে বা সংক্রামক রোগ বলতে কিছু নেই তবে তুমি যখন কুষ্ঠরোগী দেখবে তখন তুমি পালায়ন কর, যেমন তুমি বাঘ হতে পলায়ন কর। সহীহ মুসলিমে এসেছে, সাক্বীফ গোত্রে এক কুষ্ঠ ব্যক্তি রোগী ছিল, তার কাছে রসূলুল্লাহ সাল্লাল্লাহু আলাইহি ওয়াসাল্লাম লোক পাঠিয়ে বললেন, আমরা তোমার বায়‘আত নিয়েছি, সুতরাং তুমি ফিরে যাও। নবী সাল্লাল্লাহু আলাইহি ওয়াসাল্লাম কুষ্ঠরোগীর সাথে বসে খেয়েছেন আর বলেছেন, আল্লাহর ওপর বিশ্বাস করছি এবং তার ওপরই ভরসা করছি। ‘উমার  ও সাহাবীদের একদল কুষ্ঠরোগীর সাথে খাওয়া যায় এমন মত পোষণ করেছেন এবং তারা মনে করেন যে, কুষ্ঠরোগী থেকে দূরে থাকার নির্দেশ মানসূখ হয়ে গেছে। তবে সঠিক কথা হলো এটি রহিত হয়নি। বরং উচিত হলো উভয় হাদীসের মধ্যে সমন্বয় সাধন করা। কুষ্ঠরোগী থেকে দূরে থাকার ও পলায়ন করার হাদীস হলো মুস্তাহাব ও সতর্কতামূলক। আর তার সাথে বসে খাওয়ার হাদীস হলো জায়িযের প্রমাণ।\n\n\nআল্লাহর রসূল সাল্লাল্লাহু আলাইহি ওয়াসাল্লাম বললেনঃ (لَا عَدْوٰى) কোন ছোঁয়াচে বা সংক্রামক রোগ নেই। তিনি (সাল্লাল্লাহু আলাইহি ওয়াসাল্লাম) প্রশ্নের জবাবে আরো বলেন, فمن أعدى الأول ؟ অর্থাৎ তবে প্রথমজনকে কে রোগ অনুপ্রবেশ করাল? এখান থেকে বুঝা যাচ্ছে, সংক্রামক বা ছোঁয়াচে রোগ নেই তবে রসূল সাল্লাল্লাহু আলাইহি ওয়াসাল্লাম-এর বাণী (وفر من الْمَجْذُومِ كَمَا تَفِرُّ مِنَ الْأَسَدِ) থেকে বুঝা যাচ্ছে সংক্রামক রোগ আছে, এ দুই হাদীসের সমন্বয় করা হয়েছে কয়েকভাবে-\n\n\nপ্রথমটি হলো : একজনের রোগ অন্যজনের শরীরে অনুপ্রবেশ করাকে একেবারে নিষেধ করা হয়েছে। আর কুষ্ঠরোগী থেকে পলায়ন করার নির্দেশ সাধারণত কুষ্ঠরোগীর ক্ষতি থেকে নিরাপদ থাকার জন্য। কেননা একজন সুস্থ শরীর সম্পন্ন ব্যক্তি যখন এ বিপদ দেখে তখন সে এটাকে বড় করে দেখে এবং তার আফসোস বৃদ্ধি পায়। যেমন- হাদীসেও বর্ণিত হয়েছে, لا تديموا النظر إلى المجذومين তোমরা সর্বদা কুষ্ঠরোগীর দিকে নযর দিবে না। সম্ভবত এখানে এ অর্থই নেয়া হয়েছে।\n\n\nদ্বিতীয়টি হলো : ভিন্ন দু’টি অবস্থার ক্ষেত্রে হ্যাঁ-বোধক ও না-বোধক সম্বোধন করা হয়েছে। যেমন- এসেছে (لَا عَدْوٰى)-এর দ্বারা ঐ ব্যক্তিকে বুঝানো হয়েছে যার দৃঢ় বিশ্বাস ও সঠিক তাওয়াক্কুল রয়েছে। যেমন- ব্যক্তি নিজ থেকে عَدْوٰى-এর বিশ্বাসকে প্রতিহত করতে পারে। যেমনিভাবে সে ঐ কুলক্ষণকে প্রতিহত করতে সক্ষম যা সকল মানুষের অন্তরে জাগ্রত হয়। তবে তার দৃঢ় বিশ্বাস তাতে প্রভাবিত হয় না। এটি তার স্বভাবগত প্রকৃতির শক্তির মতো যা ঐ সকল বিষয়কে প্রতিহত করে। সুতরাং তা বাতিল করেছে। আর এ দৃষ্টিকোণ থেকেই সম্ভবত জাবির -এর হাদীসটি ব্যবহৃত হয়েছে- তা হলো, একই পাত্রে কুষ্ঠরোগীর সাথে খাওয়া-দাওয়া করা এবং এ জাতীয় কাজ করা, আর হাদীসে বর্ণিত فِرَّ مِنْ الْمَجْذُومِ এটি মূলত দুর্বল ঈমানের অধিকারী ব্যক্তির জন্য। যার সেই পরিমাণ তাওয়াক্কুল নেই যা দিয়ে সে عَدْوٰى-এর বিশ্বাসকে প্রতিহত করতে পারে। অতএব এটি দিয়ে উদ্দেশ্য নেয়া হয়েছে عَدْوٰى-এর দরজাকে চিরতরে বন্ধ করে দেয়া হয়েছে। যাতে করে হ্যাঁ-বোধকের জন্য সরাসরি কারণ হয়ে যায়।\n\n\nতৃতীয়টি হলো : কর্মপদ্ধতি সমূহ- কাযী আবূ বকর বাক্বিল্লানী (রহিমাহুল্লাহ) বলেনঃ جذام তথা কুষ্ঠরোগের ক্ষেত্রে عَدْوٰى তথা একজনের রোগ অন্যজনের শরীরে অনুপ্রবেশ করা প্রমাণিত। যেমন- সাধারণভাবে عَدْوٰى-কে নিষেধ করা হতে খাস বা নির্দিষ্ট হয়ে গেছে। তিনি বলেন, সুতরাং তার কথার অর্থ হলো (لَا عَدْوٰى) অর্থাৎ একজনের রোগ অন্যজনের শরীরে অনুপ্রবেশ করতে পারে না তবে কুষ্ঠরোগ, শ্বেতরোগ এবং পাঁচড়া রোগ ব্যতীত।\n\n\nচতুর্থটি হলো : কুষ্ঠরোগী থেকে পলায়ন করার নির্দেশ عَدْوٰى-এর দৃষ্টিকোণ থেকে না বরং অভ্যাসগত দিক থেকে নির্দেশ দেয়া হয়েছে। তা হলো রোগ এক শরীর থেকে অন্য শরীরে পোশাক, একত্রে মিলিত হওয়া এবং ঘ্রাণ নেয়া থেকে ছড়িয়ে পড়ে। এ কারণে অত্যধিক মিলিত হওয়ার ফলে অনেক রোগ অসুস্থ ব্যক্তির শরীর থেকে সুস্থ ব্যক্তির শরীরে অনুপ্রবেশ করে। এটি ইবনু কুতায়বাহ্-এর পদ্ধতি। তিনি বলেন, কুষ্ঠরোগীর বেজায় গন্ধ থেকে যারা তার সাথে দীর্ঘ সময় উঠা-বসা করে, কথা-বার্তা বলে এবং তার সাথে ঘুমায় সে ব্যক্তিও আক্রান্ত হয়। অনুরূপভাবে পুরুষের থেকে অনেক মহিলা আক্রান্ত হয়, আবার এর বিপরীতও হয় এবং তার সন্তানও আক্রান্ত হয়। আর এ কারণেই ডাক্তারগণ مَجْذُومِ থেকে দূরে থাকতে বলেনঃ এটি عَدْوٰى-এর কারণে না বরং গন্ধ প্রভাব ফেলে যে কারণে। এ কারণে নবী সাল্লাল্লাহু আলাইহি ওয়াসাল্লাম-ও বলেছেন لا يورد ممرض على مصح অসুস্থ ব্যক্তি কোন সুস্থ ব্যক্তির নিকট গমন করবে না।\n\n\nপঞ্চমটি হলো : عَدْوٰى-কে নিষেধ করার উদ্দেশ্য হলো কোন জিনিস নিজের থেকে অন্যকে সংক্রামিত করতে পারে না, এ ক্ষমতা তার নেই। যেমনটি বিশ্বাস করত জাহিলী যুগের লোকেরা। তাদের বিশ্বাস ছিল, রোগ নিজ থেকে অন্যের দেহে অনুপ্রবেশ করার ক্ষমতা রাখে। তারা আল্লাহর সাথে রোগকে সম্পর্কিত করত না। নবী সাল্লাল্লাহু আলাইহি ওয়াসাল্লাম তাদের সেই বিশ্বাস বাতিল ঘোষণা করেন। এ কারণে তিনি مَجْذُومِ তথা কুষ্ঠরোগীর সাথে বসে খেয়েছেন এটা দেখানোর জন্য যে আল্লাহই অসুস্থ করেন আবার তিনিই আরোগ্য দান করেন। তিনি কুষ্ঠরোগীর নিকটবর্তী হতে নিষেধ করেছেন তাদেরকে এটা বর্ণনা করার জন্য যে, এটা একটা উপকরণ, যা কারও ওপর প্রভাব খাটাতে পারে। নিষেধটা প্রমাণ করে যে, উপকরণ সত্য। আর তার করাটা প্রমাণ করে যে, তা সীমাবব্ধ নয়। আল্লাহ যাকে চান সুস্থ রাখেন আর যাকে চান তার ওপর উপকরণ প্রভাব ফেলে।\n\n\nইমাম শাফি‘ঈ (রহিমাহুল্লাহ)-এর কথা বর্ণনা করার পর ইমাম বায়হাক্বী (রহিমাহুল্লাহ) বলেন, কুষ্ঠরোগ ও ধবল রোগের ক্ষেত্রে চিকিৎসকগণ বিশ্বাস করেন যে, এটি স্বামী-স্ত্রীকে বেশি সংক্রমিক করে (একজনের থেকে অন্যজনের শরীরে অনুপ্রবেশ করে)।\n\n\nএটা এমন রোগ যা সহবাস করতে বাধা দেয়। একজনের শরীরে এটা হলে সহবাসের কারণে অন্যজনের ও আক্রমণ করে। কোন স্ত্রী এ রোগে আক্রান্ত হলে তার সাথে সহবাস করলে তার স্বামীও আক্রান্ত হয়ে পড়ে। কোন পিতা-মাতা যদি কুষ্ঠ বা ধবল রোগে আক্রান্ত থাকে তবে তাদের সন্তানরা খুবই কম ভালো থাকে। যদিও তারা ভালো থাকে তবে তাদের বংশধরগণের মধ্যে কেউ আক্রান্ত হবে।\n\n\nইমাম বায়হাক্বী (রহিমাহুল্লাহ) বলেনঃ নবী সাল্লাল্লাহু আলাইহি ওয়াসাল্লাম বলেছেন, (لَا عَدْوٰى) এটি ছিল মূলত জাহিলী যুগে তাদের বিশ্বাসের দৃষ্টিকোণ থেকে। তারা কাজটাকে গায়রুল্লার দিকে সম্পৃক্ত করত। অথচ আল্লাহ যাকে ইচ্ছা তাকে অসুস্থ ব্যক্তির সাথে মিলিত হওয়ার কারণে আক্রান্ত করেন। এ কারণেই হাদীসে এসেছে, নবী সাল্লাল্লাহু আলাইহি ওয়াসাল্লাম বলেনঃ فر من المجذوم فرارك من الأسد لا يورد ممرض على مصح । পেস্নগ (মহামারির) ক্ষেত্রে এসেছে, من سمع به بأرض فلا يقدم عليه যে ব্যক্তি কোন স্থানে ঐ রোগের খবর পাবে যে, তারা তাতে আক্রান্ত সেভাবে গমন করবে না। আর এসবই আল্লাহর নির্ধারিত তাকদীর অনুযায়ী। দুই হাদীসের মধ্যে সমন্বয় সাধনের জন্য ইবনুস্ সলাহ-ও এই মতের অনুসরণ করেছেন। আর তার পরবর্তীগণ ও তার পূর্বের এক দলও। (ফাতহুল বারী ১০ম খন্ড, হাঃ ৫৭০৭)\n\n\nوَلَا هَامَةَ এটি এক প্রকার পাখি যাকে মানুষ অশুভ মনে করে। এটি একটি বড় পাখি। দিনের বেলায় তার চোখ দুর্বল থাকে। এ পাখি রাতের বেলায় উড়ে বেড়ায় এবং ভালো দেখে। ধ্বংস স্তুপে এ পাখি থাকে। তাকে পেঁচা বা পেচকও বলা হয়।\n\n\nজাহিলী যুগে ‘আরবদের এ বিশ্বাস ছিল যে, মৃতের হাড্ডি পঁচে গলে তা থেকে هَامَةَ বা প্যাঁচার জন্ম হত। আর সে তখন কবর থেকে বেরিয়ে পড়ত এবং ঘোরাঘুরি করত। আর পরিবারের খবর নেয়ার জন্য আসত। এও বলা হয়, জাহিলী যুগে এটিও বিশ্বাস ছিল যে, নিহত ব্যক্তির আত্মা থেকে هَامَةَ বা একটি পাখি জন্ম নেয়, যে বলতে থাকে, আমাকে পানি পান করাও, আমাকে পানি পান করাও। আর যখন তার হত্যার প্রতিশোধ গ্রহণ করা হয়, তখন সে উড়ে যায়। ফলে নবী সাল্লাল্লাহু আলাইহি ওয়াসাল্লাম এ বিশ্বাসকে বাতিল ঘোষণা করেছেন। ইমাম আবূ দাঊদ (রহিমাহুল্লাহ) তাঁর সুনানে বর্ণিত, বাকিয়্যাহ্ বলেনঃ আমি মুহাম্মাদ ইবনু রশীদ-কে জিজ্ঞেস করলাম, আল্লাহর রসূলের কথা لَا هَامَةَ সম্পর্কে। অতঃপর তিনি বলেন, জাহিলী যুগে তাঁরা বলত, কোন ব্যক্তি মৃত্যুবরণ করার পর তাকে দাফন করা হলে তার কবর থেকে একটি هَامَةَ বা প্যঁাচা বের হয়।\n\n\n‘আরবরা এটাকে অশুভ বলেনঃ জাহিলী যুগে এটি কারো আঙ্গিনায় পতিত হলে সে ব্যক্তি তার নিজের অথবা পরিবারের কারো মৃত্যু সংবাদ মনে করত। এটি হলো মালিক ইবনু আনাস (রহিমাহুল্লাহ)-এর তাফসীর। আর তাদের দ্বিতীয় কথা হলো ‘আরবরা এটাকে মৃত্যুর হাড় মনে করত। বলা হতো যে, তার আত্মা বের হলে প্যঁাচা হয়ে ঘুরে বেড়াচ্ছে। আর এটিই হলো অধিকাংশ ‘উলামার মত এবং এটিই প্রসিদ্ধ মত। (মিরক্বাতুল মাফাতীহ)\n\n\nوَلَا صَفَرَ ব্যাখ্যাকার বলেনঃ জাহিলী যুগে ‘আরবদের ‘আক্বীদাহ্ ছিল এই যে, এটি হলো পেটের একটি সাপ অথবা কীট যা ক্ষুধার সময় মানুষকে দংশন করতে থাকে।\n\n\nইমাম আবূ দাঊদ (রহিমাহুল্লাহ) তাঁর সুনান গ্রন্থে বলেন, বাক্বিয়্যাহ্ বলেনঃ আমি মুহাম্মাদ ইবনু রশীদকে এ ব্যাপারে জিজ্ঞেস করলে তিনি বলেন, সফর মাস আগমনকে তারা (জাহিলী যুগের ‘আরবরা) কুলক্ষণ মনে করত। তাই নবী সাল্লাল্লাহু আলাইহি ওয়াসাল্লাম বলেন, لَا صَفَرَ। তিনি বলেন, আমি কাউকে বলতে শুনেছি যে, এটি হলো পেটের ব্যথা, যেটাকে তারা অন্যের শরীরে অনুপ্রবেশ করে বলে বিশ্বাস করত।\n\n\nইমাম আবূ দাঊদ এবং ইমাম মালিক (রহিমাহুমাল্লাহ) বলেনঃ জাহিলী যুগে তারা যুদ্ধ-বিগ্রহের জন্য সফর মাসকে হালাল করত আবার হারামও করত। সেজন্য নবী সাল্লাল্লাহু আলাইহি ওয়াসাল্লাম বলেন, لَا صَفَرَ।\n\n\nইমাম নাবাবী (রহিমাহুল্লাহ) বলেনঃ বলা হয়ে থাকে যে, ‘আরবদের বিশ্বাস ছিল পেটের ভিতর এক ধরনের প্রাণী হত, ফলে ক্ষুধার সময় দারুণ যন্ত্রণা করত, এমনকি ঐ ব্যক্তিকে মেরে ফেলত। আর তাদের বিশ্বাস ছিল এই যে, পাঁচড়া থেকে সংক্রামক ছড়িয়ে পড়ে। এ তাফসীরটি সহীহ।\n\n\nকাযী ‘ইয়ায (রহিমাহুল্লাহ) বলেনঃ لَا صَفَرَ বলতে তাদের ভুল ধারণাসমূহ যেমন এ মাসে বেশি বেশি বিপর্যয় ও বিপদ হয়, সম্ভবত তা খন্ডন করা হয়েছে। (মিরক্বাতুল মাফাতীহ)\n\n\n\n\nপাবলিশারঃ তাওহীদ পাবলিকেশন / গ্রন্থঃ সহীহ বুখারী (তাওহীদ) / অধ্যায়ঃ ৭৬/ চিকিৎসা (كتاب الطب)\n\nহাদিস নম্বরঃ ৫৭২৮ | 5728 | ۵۷۲۸\n\nপরিচ্ছেদঃ ৭৬/৩০. প্লেগ রোগ সম্পর্কে।\n\n৫৭২৮. উসামাহ ইবনু যায়দ (রাঃ) থেকে, তিনি সা’দ (রাঃ)-এর কাছে নাবী সাল্লাল্লাহু আলাইহি ওয়াসাল্লাম থেকে বর্ণনা করেছেন যে, তিনি বলেছেনঃ যখন তোমরা কোন্ অঞ্চলে প্লেগের বিস্তারের সংবাদ শোন, তখন সেই এলাকায় প্রবেশ করো না। আর তোমরা যেখানে অবস্থান কর, সেখানে প্লেগের বিস্তার ঘটলে সেখান থেকে বেরিয়ে যেয়ো না। বর্ণনাকারী (হাবীব ইবনু আবূ সাবিত বলেন) আমি জিজ্ঞেস করলামঃ আপনি কি উসামাহ (রাঃ)-কে এ হাদীস সা’দ (রাঃ)-এর কাছে বর্ণনা করতে শুনেছেন যে, তিনি (সা’দ) তাতে কোন অসম্মতি জ্ঞাপন করেননি? ইবরাহীম ইবনু সা’দ বলেনঃ হাঁ। [৩৪৭৩] (আধুনিক প্রকাশনী- ৫৩০৮, ইসলামিক ফাউন্ডেশন- ৫২০৪)\n\n\nহাদিসের মানঃ  সহিহ (Sahih)\n\n\n\nবর্ণনাকারী রাবীঃ উসামাহ ইবনু যায়দ (রাঃ)\n\nপাবলিশারঃ তাওহীদ পাবলিকেশন / গ্রন্থঃ সহীহ বুখারী (তাওহীদ) / অধ্যায়ঃ ৭৬/ চিকিৎসা (كتاب الطب)\n\n\nহাদিস নম্বরঃ ৫৭২৯ | 5729 | ۵۷۲۹\n\n\nপরিচ্ছেদঃ ৭৬/৩০. প্লেগ রোগ সম্পর্কে।\n\n৫৭২৯. ‘আবদুল্লাহ ইবনু ‘আব্বাস (রাঃ) হতে বর্ণিত যে, ‘উমার ইবনু খাত্তাব সিরিয়ার দিকে রওনা করেছিলেন। শেষে তিনি যখন সারগ এলাকায় গেলেন, তখন তাঁর সঙ্গে সৈন্য বাহিনীর প্রধানগণ তথা আবূ ‘উবাইদাহ ইবনু জার্রাহ ও তাঁর সঙ্গীগণ সাক্ষাৎ করেন। তাঁরা তাঁকে জানালেন যে, সিরিয়া এলাকায় প্লেগের বিস্তার ঘটেছে। ইবনু ‘আববাস বলেন, তখন ‘উমার বললঃ আমার নিকট প্রবীণ মুহাজিরদের ডেকে আন। তখন তিনি তাঁদের ডেকে আনলেন। ‘উমার তাঁদের সিরিয়ার প্লেগের বিস্তার ঘটার কথা জানিয়ে তাঁদের কাছে পরামর্শ চাইলেন। তখন তাঁদের মধ্যে মতভেদের সৃষ্টি হল। কেউ বললেনঃ আপনি একটি গুরুত্বপূর্ণ ব্যাপারে বের হয়েছেন; কাজেই তা থেকে প্রত্যাবর্তন করা আমরা পছন্দ করি না। আবার কেউ কেউ বললেনঃ বাকী লোক আপনার সঙ্গে রয়েছেন এবং রাসূলুল্লাহ সাল্লাল্লাহু আলাইহি ওয়াসাল্লাম এর সহাবীগণ। কাজেই আমরা সঠিক মনে করি না যে, আপনি তাদের এই প্লেগের মধ্যে ঠেলে দিবেন।\n\n\n‘উমার (রাঃ) বললেনঃ তোমরা আমার নিকট থেকে চলে যাও। এরপর তিনি বললেনঃ আমার নিকট আনসারদের ডেকে আন। আমি তাদের ডেকে আনলাম। তিনি তাদের কাছে পরামর্শ চাইলে তাঁরাও মুহাজিরদের পথ অবলম্বন করলেন এবং তাঁদের মতই মতপার্থক্য করলেন।\n\n\n‘উমার (রাঃ) বললেনঃ তোমরা উঠে যাও। এরপর আমাকে বললেনঃ এখানে যে সকল বয়োজ্যেষ্ঠ কুরাইশী আছেন, যাঁরা মক্কা জয়ের বছর হিজরাত করেছিলেন, তাদের ডেকে আন। আমি তাদের ডেকে আনলাম, তখন তাঁরা পরস্পরে মতভেদ করলেন না। তাঁরা বললেনঃ আপনার লোকজনকে নিয়ে প্রত্যাবর্তন করা এবং তাদের প্লেগের মধ্যে ঠেলে না দেয়াই আমরা ভাল মনে করি। তখন ‘উমার লোকজনের মধ্যে ঘোষণা দিলেন যে, আমি ভোরে সাওয়ারীর পিঠে আরোহণ করব (ফিরার জন্য)। অতএব তোমরাও সকালে সওয়ারীর পিঠে আরোহণ করবে।\n\n\nআবূ ‘উবাইদাহ (রাঃ) বললেনঃ আপনি কি আল্লাহর নির্ধারিত তাকদীর থেকে পালানোর জন্য ফিরে যাচ্ছেন? ‘উমার (রাঃ) বললেনঃ হে আবূ ‘উবাইদাহ! যদি তুমি ব্যতীত অন্য কেউ কথাটি বলত! হাঁ, আমরা আল্লাহর, এক তাকদীর থেকে আল্লাহর আরেকটি তাকদীরের দিকে ফিরে যাচ্ছি। তুমি বলত, তোমার কিছু উটকে যদি তুমি এমন কোন উপত্যকায় নিয়ে যাও যেখানে আছে দু’টি মাঠ। তন্মধ্যে একটি হল সবুজ শ্যামল, আর অন্যটি হল শুষ্ক ও ধূসর। এবার বল ব্যাপারটি কি এমন নয় যে, যদি তুমি সবুজ মাঠে চরাও তাহলে তা আল্লাহর তাকদীর অনুযায়ীই চরিয়েছ। আর যদি শুষ্ক মাঠে চরাও, তাহলে তাও আল্লাহর তাকদীর অনুযায়ীই চরিয়েছ। বর্ণনাকারী বলেন, এমন সময় ‘আবদুর রহমান ইবনু ‘আওফ (রাঃ) আসলেন। তিনি এতক্ষণ যাবৎ তাঁর কোন প্রয়োজনের কারণে অনুপস্থিত ছিলেন।\n\n\nতিনি বললেনঃ এ ব্যাপারে আমার নিকট একটি তথ্য আছে, আমি রাসূলুল্লাহ সাল্লাল্লাহু আলাইহি ওয়াসাল্লাম -কে বলতে শুনেছিঃ তোমরা যখন কোন এলাকায় প্লেগের) বিস্তারের কথা শোন, তখন সেখানে প্রবেশ করো না। আর যদি কোন এলাকায় এর প্রাদুর্ভাব নেমে আসে, আর তোমরা সেখানে থাক, তাহলে সেখান থেকে বেরিয়ে যেয়ো না। বর্ণনাকারী বলেনঃ এরপর ‘উমার (রাঃ) আল্লাহর প্রশংসা করলেন, তারপর প্রত্যাবর্তন করলেন। [৫৭৩০, ৬৯৭৩; মুসলিম ৩৯/৩২, হাঃ ২২১৯] (আধুনিক প্রকাশনী- ৫৩০৯, ইসলামিক ফাউন্ডেশন- ৫২০৫)\n\n\n\nহাদিসের মানঃ  সহিহ (Sahih)\n\n\n\nবর্ণনাকারী রাবীঃ আবদুল্লাহ ইবনু আব্বাস (রাঃ)\n\nপাবলিশারঃ তাওহীদ পাবলিকেশন / গ্রন্থঃ সহীহ বুখারী (তাওহীদ) / অধ্যায়ঃ ৭৬/ চিকিৎসা (كتاب الطب)\n\n\nহাদিস নম্বরঃ ৫৭৩০ | 5730 | ۵۷۳۰\n\n\nপরিচ্ছেদঃ ৭৬/৩০. প্লেগ রোগ সম্পর্কে।\n\n৫৭৩০. ‘আবদুল্লাহ ইবনু ‘আমির (রহঃ) হতে বর্ণিত আছে যে, ‘উমার (রাঃ) সিরিয়া যাবার জন্য বের হলেন। এরপর তিনি ‘সারগ’ নামক স্থানে পৌঁছলে তাঁর কাছে খবর এল যে সিরিয়া এলাকায় মহামারী দেখা দিয়েছে। তখন ‘আবদুর রহমান ইবনু ‘আওফ (রাঃ) তাঁকে জানালেন যে, রাসূলুল্লাহ  সাল্লাল্লাহু আলাইহি ওয়াসাল্লাম বলেছেনঃ যখন তোমরা কোন স্থানে এর বিস্তারের কথা শোন, তখন সে এলাকায় প্রবেশ করো না; আর যখন এর বিস্তার ঘটে, আর তোমরা সেখানে অবস্থান কর, তাহলে তাত্থেকে পালিয়ে যাওয়ার নিয়তে সেখান থেকে বেরিয়ে যেয়ো না। [৫৭২৯] (আধুনিক প্রকাশনী- ৫৩১০, ইসলামিক ফাউন্ডেশন- ৫২০৬)\n\n\nহাদিসের মানঃ  সহিহ (Sahih)\n\n\n\nবর্ণনাকারী রাবীঃ আবদুল্লাহ ইবনু ‘আমির ইবনু রাবী‘আ (রহঃ)\n\nপাবলিশারঃ তাওহীদ পাবলিকেশন / গ্রন্থঃ সহীহ বুখারী (তাওহীদ) / অধ্যায়ঃ ৭৬/ চিকিৎসা (كتاب الطب)\n\n\nহাদিস নম্বরঃ ৫৭৩১ | 5731 | ۵۷۳۱\n\n\nপরিচ্ছেদঃ ৭৬/৩০. প্লেগ রোগ সম্পর্কে।\n\n৫৭৩১. আবূ হুরাইরাহ (রাঃ) হতে বর্ণিত। তিনি বলেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেনঃ মাদ্বীনায় ঢুকতে পারবে না মাসীহ্ দাজ্জাল, আর না মহামারী। [১৮৮০] (আধুনিক প্রকাশনী- ৫৩১১, ইসলামিক ফাউন্ডেশন- ৫২০৭)\n\n\nহাদিসের মানঃ  সহিহ (Sahih)\n\n\n\nবর্ণনাকারী রাবীঃ আবূ হুরায়রা (রাঃ)\n\nপাবলিশারঃ তাওহীদ পাবলিকেশন / গ্রন্থঃ সহীহ বুখারী (তাওহীদ) / অধ্যায়ঃ ৭৬/ চিকিৎসা (كتاب الطب)\n\n\nহাদিস নম্বরঃ ৫৭৩২ | 5732 | ۵۷۳۲\n\n\nপরিচ্ছেদঃ ৭৬/৩০. প্লেগ রোগ সম্পর্কে।\n\n৫৭৩২. হাফসাহ বিনত সীরীন (রহঃ) হতে বর্ণিত। তিনি বলেন, আমাকে আনাস ইবনু মালিক (রাঃ) জিজ্ঞেস করলেন, ইয়াহ্ইয়া কী রোগে মারা গেছে? আমি বললামঃ প্লেগ রোগে। তিনি বললেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেনঃ প্লেগ রোগে মারা গেলে প্রত্যেক মুসলিমের জন্য তা শাহাদাত হিসাবে গণ্য। [২৮৩০] (আধুনিক প্রকাশনী- ৫৩১২, ইসলামিক ফাউন্ডেশন- ৫২০৮)\n\n\nহাদিসের মানঃ  সহিহ (Sahih)\n\n\n\nবর্ণনাকারী রাবীঃ হাফসাহ বিনত সীরীন (রহঃ)\n\nপাবলিশারঃ তাওহীদ পাবলিকেশন / গ্রন্থঃ সহীহ বুখারী (তাওহীদ) / অধ্যায়ঃ ৭৬/ চিকিৎসা (كتاب الطب)\n\n\nহাদিস নম্বরঃ ৫৭৩৩ | 5733 | ۵۷۳۳\n\n\nপরিচ্ছেদঃ ৭৬/৩০. প্লেগ রোগ সম্পর্কে।\n\n৫৭৩৩. আবূ হুরাইরাহ (রাঃ) হতে বর্ণিত। তিনি নাবী সাল্লাল্লাহু আলাইহি ওয়াসাল্লাম থেকে বর্ণনা করেন যে, তিনি বলেছেনঃ উদরাময় রোগে মৃত ব্যক্তি শহীদ, আর প্লেগ রোগে মৃত ব্যক্তি শহীদ। [৬৫৩] (আধুনিক প্রকাশনী- ৫৩১৩, ইসলামিক ফাউন্ডেশন- ৫২০৯)\n\n\nহাদিসের মানঃ  সহিহ (Sahih)\n\n\n\nবর্ণনাকারী রাবীঃ আবূ হুরায়রা (রাঃ)"
    },
    {
        "1": "মহামারী বিষয়ে আলা হযরত (রহ.) এর সচেতনতামূলক ফতোয়া",
        "2": "ইমাম আহমদ রেজা খান ফাজিলে বেরেলভি রাহঃ আসলেই এক মহাবিস্ময়ঃ ঘরে থাকুন মহামারীর সময়ে\n-----------------------------------------\nসৈয়দ গোলাম কিবরিয়া আজহারি\n\n\n\n\n\n\n\n\n\n\n\n\nইমামে ইশক ওয়া মুহাব্বাত মুজাদ্দিদে দ্বীন ওয়া মিল্লাত ইমাম আহমদ রেজা খান ফাজিলে বেরেলভি রাহঃ আসলেই এক মহাবিস্ময়। আমরা অনেকেই হয়ত জানি, অনেকেই হয়ত জানি না, কিন্তু আলা হজরত রাহঃ এঁর এই মহামারী নিয়েও একটা রিসালাহ আছে যা জামে মানে (comprehensive), নাম \"তাইসিরুল মাউন লিসসাকানি ফিত তাউন\"। ইলমের এমন কোন বিষয় নেই যা নিয়ে জ্ঞানের এই মহান সাধক কিতাব রচনা করেন নাই। সুবহানাল্লাহ। এই কিতাবখানা বর্তমান প্রেক্ষাপটে খুবই রিলেভেন্ট।\n\nসেই কিতাবের ১৫ ও ১৬ তম পৃষ্ঠা একটু পড়ে দেখার অনুরোধ করব (স্ক্রিনশট দেখুন)। তিনি সুস্পষ্টভাবে বলেছেন, ইমাম আহমদ ইবনে হাম্বল রাহঃ এঁর মুসনাদের ২৪৯৪৩ নং হাদিসখানা ইমাম বুখারি ও মুসলিমের শর্তানুযায়ী সহিহ।\n\nহাদিসখানা নিম্নরুপঃ\n24943 حدثنا عبد الصمد، حدثنا داود يعني ابن أبي الفرات، قال حدثنا عبد الله بن بريدة، عن يحيى بن يعمر، عن عائشة، أنها قالت سألت رسول الله ﷺ عن الطاعون فأخبرني رسول الله ﷺ أنه كان عذابا يبعثه الله على من يشاء فجعله رحمة للمؤمنين فليس من رجل يقع الطاعون فيمكث في بيته صابرا محتسبا يعلم أنه لا يصيبه إلا ما كتب الله له إلا كان له مثل أجر الشهيد.\n\nহজরত আয়েশা সিদ্দিকা রাঃ বলেন, আমি হুজুর রাসুলুল্লাহ সাল্লাল্লাহু আলাইহি ওয়াসাল্লামকে মহামারী সম্পর্কে জিজ্ঞেস করলাম। তিনি আমাকে বললেন, এটা আল্লাহ তায়ালা (আগের যুগের) যাকে ইচ্ছা আজাব হিসেবে প্রেরণ করতেন। অতঃপর মুমিনদের জন্য রহমত বানিয়ে দিলেন। অতঃপর যখন কোন ব্যক্তি মহামারীতে পড়ে এবং নিজের ঘরে ধৈর্য্য ধারণ করে সওয়াবের আশায় অবস্থান করে, এবং সে জানে আল্লাহ পাক তার জন্য যা লিখে রেখেছেন তা ছাড়া কিছুই তাকে স্পর্শ করবে না। তার জন্য রয়েছে শহিদের সমান সওয়াব।\n\nসুবহানাল্লাহ।\n\nলক্ষ্য করুন প্লিজ নবিজি সাল্লাল্লাহু আলাইহি ওয়াসাল্লাম কী বলেছেন!\n\n فيمكث في بيته صابرا محتسبا\n\n\"সওয়াবের আশায় নিজের ঘরে ধৈর্য্য ধারণ করে  অবস্থান করে\"। যদিও বুখারিতে এসেছে \" যে নিজের এলাকায় বা দেশে অবস্থান করে\", \"ফি বালাদিহি\"। আসলে বিষয় একই। যে যার যার অবস্থানে থাকুন, ঘরে থাকুন, বাড়িতে থাকুন। ঘর হতে বের হবেন না।"
    },
    {
        "1": "দরসে হাদিসঃ ইসলাম ও চিকিৎসা বিজ্ঞান প্রশ্নঃ ইসলাম কি চিকিৎসা বিজ্ঞানের সাথে সাংঘর্ষিক?",
        "2": "দরসে হাদিসঃ ইসলাম ও চিকিৎসা বিজ্ঞান, প্রশ্নঃ ইসলাম কি চিকিৎসা বিজ্ঞানের সাথে সাংঘর্ষিক?\n\nদরসে হাদিসঃ ইসলাম ও চিকিৎসা বিজ্ঞান\n\nপ্রশ্নঃ ইসলাম কি চিকিৎসা বিজ্ঞানের সাথে সাংঘর্ষিক?  কে কাকে ফলো করে?\n\n🖋লেখকঃ মাসুম বিল্লাহ সানি\n\n[ব্লগারঃ ইসলামী বিশ্বকোষ, মেডিকেল স্টুডেন্ট]\n\n🌍 ইসলামী বিশ্বকোষ অ্যাপঃ  Https://bit.ly/2HGlZIp\n\n━━━━━━━━━━━━━━━━\n\n\nআলহামদুলিল্লাহ। নাহমাদুহু ওয়ানু সাল্লি আ'লা রাসুলিহিল কারীম। আম্মা বা'আদ। বিসমিল্লাহির রাহমানির রাহিম।\n\n\nআমাদের প্রিয় নবী (ﷺ) যে কত বড় বিজ্ঞানী ও যুগশ্রেষ্ঠ চিকিৎসক ছিলেন তা কিছু হাদিস সুক্ষ্মভাবে বিশ্লেষণ করলেই বোঝা যায়। আজকে এ নিয়ে আলোচনা করব তার আগে জেনে নেয়া ভাল যে,\n\n\nআবিষ্কার দুই ধরনের। যেমনঃ\n\n● এক প্রকার হল (Discover) : যার অস্তিত্ব পূর্বে ছিল কিন্তু মানুষ জানত না। তাকে সর্বপ্রথম খুঁজে বের করে অন্যকে  জানানো। উদাহরণঃ ক্রীস্টোফার কলোম্বাস অমেরিকা আবিষ্কার করেন।\n\n● দ্বিতীয় প্রকার হল (Invention) : নিজের নিজস্ব বুদ্ধিমত্তা ও জ্ঞান থেকে একেবারেই নতুন কিছুর তৈরি করা। উদাহরণঃ থমাস আলভা এডিসন বৈদ্যুতিক বাতি আবিষ্কার করেছিলেন।\n\nআফসোসের বিষয় হল কিছু কিছু আবিষ্কার ছিল এমন যার পিছনে মুসলিম সভ্যতারই সর্বপ্রথম অবদান ছিল কিন্তু অনেক কিছুর কোন নাম নিশানা পর্যন্ত রাখেনি। অবাক হবেন। আপনি জানেন কি নিউটনের তিনটি সূত্রই মুসলিম স্কলারদের (বিজ্ঞানীদের) ভিন্ন ভিন্ন বইয়ের থিওরিতে বিদ্যমান ছিল। বলা যেতে পারে তিন জায়গার সূত্র Modify করে একত্র করা হয়েছে। আমাদের কারো খবর নেই। আমার কাছে তার সোর্সসহ প্রমাণ আছে।\n\n\nএবার আসা যাক হাদিসের বিষয় ও ব্যাখ্যা নিয়ে।\n\n\nA) একটি হাদিসেরর ১ম অংশঃ\n\n\"তোমরা কোন এলাকায় মহামারীর কথা শুনলে সেই এলাকায় গমন করিও না।\"\n\nB) পরের অংশঃ\n\n\"আর যখন তোমরা কোথাও থাকাকালে সেখানে মহামারী দেখা দেয়, তবে তোমরা সেই এলাকা হতে বাহির হইও না।\"\n\n\nINVENTED THEORY (আবিষ্কৃত তত্ত্ব) :\n\n\n১) হাদিস থেকে Isolation পদ্ধতির তত্ত্ব।\n\n২) হাদিস থেকে Incubation period এর তত্ত্ব।\n\n\nELABORATION :\n\nএবার ফিরে তাকাই হাদিসের বৈজ্ঞানিক ব্যাখ্যার দিকে।\n\n\nISOLATION :\n\n\nচিকিৎসা বিজ্ঞানঃ কোন রোগী যদি ব্যাক্টেরিয়া, ভাইরাস কিংবা এমন কোন ফাঙ্গাস দ্বারা আক্রান্ত হয় যেটার সংস্পর্শে আসলে অপর কোন সুস্থ মানুষও এর দ্বারা আক্রান্তের সম্ভাবনা থাকে। তখন তাদেরকে পৃথক করে রাখার পদ্ধতি হল Isolation.তাদেরকে Isolated করে Hospital এ আলাদা রাখা হয়। যেন রোগ জীবনু সুস্থ মানুষের দিকে ছড়াতে না পারে। এটা চিকিৎসা বিজ্ঞানে কতটা গুরুত্বপূর্ণ তা কেবল চিকিৎসকরা বুঝবে।\n\n\nহাদিসের ব্যাখ্যাঃ কিছু নাস্তিক কিংবা ইসলাম বিদ্বেষী  কিংবা তথাকথিত পন্ডিতগণ হাদিসটিকে Criticize করতে চাইবে। তারা অভিযোগ আনবে যে,\n\n(প্রশ্ন ১) তাহলে তো সে এলাকার সবাই মরবে? জেনে শুনে সবাইকে মৃত্যুর মুখে ঠেলে দিব? (এর সমাধান জবাব ১.১ & C নং স্টেপে জবাব ১.২ এ দেয়া হয়েছে)\n\n\n(জবাব ১.১) COVID-19 কেন ১১০টি দেশে?\n\nসুষ্পষ্ট চেয়ে দেখুন চিনের কোন এক অঞ্চলে Corona virus (COVID-19) এর সংক্রমণ হয়েছিল কিন্তু আজ তা বিশ্বের ১১০টি দেশে প্রবল মহামারী আকারে ছড়িয়ে পড়েছে। আপনে কি একটি অঞ্চলে থাকাটাই শ্রেয় মনে করতেন না? মানবতার নবীও তাই একজনের জন্য যেন হাজার মানুষ ভোগান্তির স্বীকার না হন সেই সচেতনতা তৈরি করেছেন। এই শিক্ষা পদ্ধতি কতটা বাস্তবিক ও বৈজ্ঞানিক বুঝতেই পারছেন। যদি হাদিস অনুযায়ী কেউ মেনে চলত কেবল (COVID-19) হয়ত ঐ অঞ্চলেই সীমাবদ্ধ থাকত ১১০টি দেশে ছড়িয়ে পড়ত না। এবার বলুন কে বোকামী করছে? আর সত্যিকার বৈজ্ঞানিক ধর্ম কোনটি? আমাদের নবীজী (ﷺ) তাহলে কত বড় বিজ্ঞানী? যিনি উম্মী সম্প্রদায়ের মধ্যে সর্বোচ্চ জ্ঞান নিয়ে এত কঠিন লেভেলের জ্ঞানগুলো সরলভাবে বুঝিয়ে দিয়েছেন। এত বৈজ্ঞানিক নিদর্শন দেখিয়ে গেছেন? তাও কি ইসলাম বৈজ্ঞানিক ধর্ম নয়? বলা বাহুল্য আমি যদি FCPS করে এসে সেই জ্ঞান ৫ম শ্রেণীতে সেই জ্ঞান প্রকাশ করতে যাই কেউ কি তার মর্ম বুঝবে? আর তৎকালীন আরব ছিল অনেকটাই শিক্ষা-দিক্ষা থেকে অনেক দূরে।\n\nআজকে এসব পদ্ধতি বিজ্ঞানীরা আবিষ্কার করছেন, স্ব স্ব নামে আবিষ্কারক এর নাম বসিয়ে সারা বিশ্বে সমাদৃত হয়েছেন। অথচ এসব গবেষণার মূল তথ্য-সূত্র-উপাদান যিনি আজ থেকে ১৫০০ পূর্বে দিয়ে গেলেন তাঁর নাম কিন্তু কেউ নিচ্ছে না। কারণ আমরা অজ্ঞ জাতি। তিনি মানবতার কল্যাণে রবের পক্ষ থেকে দ্বীনের দাওয়াত দিয়ে গেছেন বিনিময়ে কোন নাম ধাম কিংবা প্রতিদান চান নি। তিনি আমাদের প্রিয় নবী সর্বশ্রেষ্ঠ রাসূল (ﷺ)।\n\n\nরাসূলুল্লাহ (ﷺ) কতটা বৈজ্ঞানিক ও বাস্তব শিক্ষা দিতেন তার আরেকটি উদাহরণ দিচ্ছিঃ  আধুনিক চিকিৎসা বিজ্ঞান আবিষ্কার করেছে মানবদেহে অসংখ্য গ্রন্থি (Gland) আছে। যেগুলো আমাদের দেহের সুস্থতা ও সার্বিক কার্যক্রমে অংশগ্রহণ করে। আপনে জানেন কি রাসূলুল্লাহ (ﷺ) এর হাদিসেও এই গ্রন্থি (Gland) এর কথা আছে? একটা হাদিসের মূল শিক্ষাঃ\n\n\"মানবদেহের অসংখ্য গ্রন্থি রয়েছে। মানুষের উচিত ইবাদতের মাধ্যমে সেই গ্রন্থি সমুহের সদকাহ আদায় করা।\"\n\nসুবহানাল্লাহ! আমাদের প্রিয় নবী (ﷺ) আজ থেকে ১৫০০ বছর পূর্বেই এসব তত্ত্ব অতি সাধারণভাবে জানিয়ে দিয়ে গেছেন। কিন্তু তখন এসব গবেষণা করার মত কেউ ছিল না। পরবর্তীতে শত শত বছর চিকিৎসা-বিজ্ঞানীগণ এসব Discover করেছেন। তার মধ্যে কিছু গ্ল্যান্ডের নাম উল্লেখ করা হল।\n\n\nকিছু এক্সোক্রাইন গ্ল্যান্ড (exocrine glands) :\n\n\n✧লালাগ্রন্থি (salivary gland)- মুখে\n\n✧ঘর্মগ্রন্থি (sweat gland)-লোমকূপে\n\n✧স্তনগ্রন্থি (mammary gland)-স্তনে\n\n✧মেদ/তৈলগ্রন্থি (sebaceous gland) - মেদবহুল জায়গায়।\n\n✧অশ্রুগ্রন্থি (lacrimal gland)-চোখের পাতায়।\n\n✧চোখে আরো গ্ল্যান্ড আছেঃ মিবোমিয়ান গ্ল্যান্ড, গ্ল্যান্ড অফ জিস, গ্ল্যান্ড অফ মোল।\n\n✧কিছু এপোক্রাইন (Apocrine Gland) পাওয়া যায় দেহের বিভিন্ন স্থানেঃ eyelids (চোখের পাতায়), areola and nipples (স্তনবৃন্ত ও এর চারপাশের অংশ), nose (নাক), ears (কান)।\n\n\nকিছু এন্ডোক্রাইন গ্ল্যান্ড (Endocrine Glands) :\n\n\n\n✧পিটুইটারী (Anterior & posterior pituitary gland),\n\n✧হাইপুথেলামাস (hypothalamus),\n\n✧পিনিয়াল (pineal gland)\n\n✧থাইরয়েড (thyroid),\n\n✧এড্রেনাল (adrenal glands)\n\n\nএগুলো শরীরের growth & development (বৃদ্ধি ও বিকাশ), metabolism (পরিপাকক্রিয়া), mood (মানসিক অবস্থা), reproduction (বংশবৃদ্ধি) এসব কাজে অংশগ্রহণ করে। এগুলোর প্রত্যেকটি single গ্ল্যান্ডের আলাদা আলাদা কাজ আছে, গুরুত্ব আছে, রোগ বালাই ও চিকিৎসা আছে।  যেগুলো নিয়ে আলোচনা করলে বড় একটা বই হয়ে যাবে। এই যুগে এসব যেকোন ডাক্তারই জানেন।\n\n\n\nতকদীরের উপর বিশ্বাসঃ\n\n\nএখন যদি কেউ প্রশ্ন করেনঃ\n\n(প্রশ্ন ২) আমরা যখন জানিই যে, এটা ছোঁয়াছে এটা ধরলে আমি আক্রান্ত হব এখানে তকদীরের কি হল?\n\n(জবাব ২) এটাই হল তকদীর যা আপনি করবেন কিংবা যা থেকে বিরত থাকবেন। এক কথায়, আপনার জন্ম থেকে মৃত্যু পর্যন্ত, যাকিছু হবে কিংবা যাকিছুর পরিবর্তন-পরিবর্ধন হবে তাও আল্লাহ আপনার তকদীরে লিখে রেখেছেন। আমরা জানি যে, দোয়ার দ্বারা তকদীরের পরিবর্তন হয়। সেই পরিবর্তন হবে কি হবে না, আদি থেকে অন্ত এসবও তকদীরে লিপিবদ্ধ আছে। যদি ভাবেন যে এটা কিভাবে সম্ভব? তবে জবাব হল সৃষ্টিকর্তা আল্লাহর দ্বারা সব সম্ভব। স্রষ্টার মহিমা বোঝার শক্তি সৃষ্টির দ্বারা কিভাবে সম্ভব? How can that imagine?  স্রষ্টার নিদর্শন খুঁজতে সৃষ্টিকে নিয়ে চিন্তা করুন।\n\n\nমনে করুন আপনি একটা গন্তব্যে পৌঁছাবেন। তাতে পৌঁছানোর ১০টি রাস্তা আপনাকে দেখানো হয়েছে। এক এক রাস্তায় আবার অন্য রাস্তার সাথে সংযোগস্থল আছে। পথিমধ্যে সামনে একটি হিংস্র বাঘ (বিপদ) অপেক্ষা করছে। আপনে তার সাথে মোকাবেলা অথবা গন্তব্য পরিবর্তন (চেষ্টা) করবেন অথবা বাঘটি আপনাকে কিছুই করল বরং পিছনে ফিরে গেল কিংবা এমন কোন পথ আছে যা আপনে জানতেন না হঠাৎ করে তা আবিষ্কার করলেন (একে দোয়ার দ্বারা ভাগ্যের পরিবর্তনের উদাহরণ বলা  যেতে পারে)। নিঃসন্দেহে আল্লাহ পাক সর্বজ্ঞ, তিনি মহাজ্ঞানী।\n\n\nতকদিরের প্রভাবঃ হাদিসে আছে (মূলভাব)\n\nকোন মানুষ ইমান আনার পর আমল/ সৎকাজের দ্বারা এমন পর্যায়ে পৌঁছায় যে তার এবং জান্নাতের মধ্যে মাত্র এক হাত দুরত্ব থাকে। অতঃপর তকদীর দ্বারা প্রভাবিত করে, সে পাপ কাজে লিপ্ত হয়। অতঃপর পাপ করতে করতে এমন স্তরে পৌঁছায় যে তার ও জাহান্নামের মধ্যে মাত্র এক হাত দুরত্ব থাকে। (বুখারী, মুসলিমের লম্বা হাদিস থেকে মূলভাব আনা হয়েছে)\n\n\nIncubation Period :\n\n\nঅসুস্থ মহামারী যুক্ত এলাকা থেকে পালানোর নিষেধাজ্ঞার কারণ হল- কিছু রোগের জীবনু যখন শরীরে প্রবেশ করার পর একটা নির্দিষ্ট সময় সুপ্ত অবস্থায় থাকে এবং নির্দিষ্ট সময় অতিক্রম করার পর এর বহিঃপ্রকাশ ঘটে। যাকে Medical Science এর পরিভাষায় বলা হয় Incubation period...প্রায় প্রত্যেক রোগেরই কম-বেশ ভিন্ন ভিন্ন Incubation period থাকে।\n\nকোভিড 19 এর ক্ষেত্রে ১৪ দিন। তার মানে এই ভাইরাস দ্বারা কেউ আক্রান্ত হলে ১৪ দিনের পূর্বে তাকে সুস্থই মনে হবে। আরো কিছু রোগের Incubation period উল্লেখ করা হলঃ\n\n✧Dengue (ডেঙ্গু) ৫-৮ দিন,\n\n✧Poliomyelitis (পোলিওমিলাইটিস) ৫-২০ দিন,\n\n✧Smallpox (গুটিবসন্ত) ১২-১৪ দিন,\n\n✧Chickenpox (চিকেনপক্স) ১৩-১৭ দিন,\n\n✧Mumps (ম্যাম্পস) ১৬-২০ দিন,\n\n✧Rubella (রুবেলা) ১৭-২০ দিন,\n\n✧Hepatitis A (হেপাটাইটিস এ) ১৫-৪০ দিন,\n\n✧Hepatitis B & C (হেপাটাইটিস বি এবং সি) ৫০-১৫০ দিন,\n\n✧Papilloma (পেপিলোমা -ওয়ার্টস) ৫০-১৫০ দিন,\n\n✧AIDS (এইডস) ১-১০ বছর।\n\n\nC) তারপর উক্ত হাদিসের আরেকটি অংশঃ\n\n\n👉ইবনে জাররাহ (রা.) বলন, আল্লাহ পাক যে (মন্দ) তকদীর লিখে রেখেছেন তা থেকে পলায়ন করে (টিকা ৩)?\n\nউমর (রা.) জবাব দিলেন,\n\nআল্লাহ পাকের তকদীর হতে তারই প্রদত্ত তকদীরের দিকে পলায়ন করছি। কোন তৃণহীন ভূমি থেকে যদি তোমার উটকে তৃণভূমিতে চড়াও সেটাও আল্লাহর প্রদত্ত তকদীর অনুযায়ীই চড়াবে।\n\n(টিকা ৩: কিভাবে পরিত্রান পাওয়া যাবে?)\n\nকত সুন্দর ব্যাখ্যাঃ\n\n(জবাব ১.২) বিপদগ্রস্থ এলাকা থেকে তুমি যদি ভাল কোন এলাকায় আশ্র‍য় নাও (অর্থাৎ নেয়ার সৌভাগ্য লাভ কর তবে সেটাও আল্লাহই তোমাকে তৌফিক দান করেছেন। তিনি তোমার তকদীরে সেই তৌফিক যদি না রাখত কার সাধ্য আছে তোমাকে বিপদ থেকে আশ্র‍য় দেয়ার? সুতরাং যাবতীয় করুণার আশ্রয়স্থল আল্লাহ সুবহানু তা'য়ালা।)\n\n\nD) অতঃপর ছোঁয়াছে রোগ সম্পর্কে যে হাদিস গুলো আছে তার ব্যাখ্যা হাদিসের শরাহগ্রন্থের দিকে নজর দেয়া যেতে পারে। ইমাম আব্দুল হক মুহাদ্দিসে দেহলভী (রহ.) এর \"মা সাবাতা বিস সুন্নাহ\" কিতাবেও কুলক্ষণ সম্পর্কিত অনেক হাদিস এসেছে। এর অনেক ব্যাখ্যা থাকতে পারে। তার মধ্যেঃ\n\n\ni) তৎকালীন মানুষ ইসলাম গ্রহণের পূর্বে কাফির, মুশরিক থাকাকালে তারা নানান অজ্ঞতার আঁধারে আচ্ছন্ন ছিল। ইসলাম গ্রহণের পর তারা শরীয়তের জ্ঞান, সূক্ষাতিসূক্ষ্ম বিষয়ে অনেক কিছুই জানতেন না। ধীরে ধীরে এসব রাসূলুল্লাহ (ﷺ) তাদেরকে শিক্ষা দেন।  যারা তখন কুলক্ষণ, কুবিশ্বাস আর কুসংষ্কার দ্বারা আচ্ছন্ন হয়েছিল ইমান আনার পর তাদের অন্তরকে সুন্দর সুশিক্ষা দ্বারা প্রিয় নবী (ﷺ) আলোকিত করেছেন।\n\nii) তকদীর ও সঠিক আকিদার শিক্ষাঃ তকদীরের প্রতি কেমন আকিদা থাকতে হবে সে সম্পর্কে যুগশ্রেষ্ঠ মুহাদ্দিসগণ তাদের কিতাবে অনেক কিছুই লিখে গেছেন। তেমনি তকদীর অমান্যকারী ভ্রান্ত ফির্কার খন্ডনও করে গেছেন। মু‘তাযিলাহ্ সম্প্রদায় বলতঃ সৎ ‘আমল জান্নাতকে ওয়াজিব হয়ে যায়। আর আহলুস্ সুন্নাহ ওয়াল জামাতের ইমামগণগণ বলে থাকেন, \"কেউ কখনো তার ‘আমলের বিনিময়ে জান্নাতে প্রবেশ করতে পারবে না যতক্ষণ না স্বীয় রবের অনুগ্রহ দ্বারা মুক্তি লাভ করবে। (বুখারী ৬৪৬৩, মুসলিম ২৮১৬ এ বিষয়ে হাদিস আছে)\n\n\nএবার দেখুন \"ছোঁয়াছে বলে কিছু নেই\" এসংক্রান্ত হাদিসের এক পর্যায়ে আছেঃ\n\n👉\"তাহলে প্রথম উটটিকে আক্রান্ত করল কে?\"\n\n\nএর দ্বারাই বাকি গুলোর শিক্ষা পাওয়া যায়। এখানে সুস্পষ্ট হাদিসের শিক্ষা হলঃ\n\n\ni) তকদীরের উপর বিশ্বাস রাখার শিক্ষা দেয়া। তকদীরের ভাল মন্দের উপর আল্লাহই একমাত্র ক্ষমতাবান। যেমনঃ তাবিজের ক্ষেত্রে এসেছে কিছু এরকম বর্ণনা থেকে শিক্ষা পাই যে, যদি কেউ এটা ভাবে যে তাবিজ নিজের ক্ষমতায় তাকে সুস্থ করে দিবে তবে সেটা তার জন্য হারাম ও শিরক হবে।তদ্রুপ ওষুধের সেবনের ক্ষেত্রেও একি হুকুম। তাবিজ, ঝাড়ফুঁক, ওষুধ, ডাক্তার এসব সুস্থতার জন্য কেবল উসীলা মাত্র। সুস্থতা দান করার মালিক তো আল্লাহ।\n\n\nii) আল্লাহই সমস্ত রোগদাতা ও আরোগ্যদাতা। তাই যার অন্তরে ইয়াক্বীনের সর্বোচ্চ স্তরের বিশ্বাস রয়েছে সে এটাই মেনে নিবে যে, কোন রোগের ক্ষমতা নেই নিজ থেকে যাকে তাকে পেয়ে বসবে।  আল্লাহ পাকের ইচ্ছাতেই সব সংঘটিত হয়। তিনি যাকে ইচ্ছা রোগ বালাই দিয়ে পরীক্ষা করবেন কিংবা আযাব দিবেন।\n\n\niii) যদি কেউ বলে মুসলমান কেন মহামারী রোগাক্রান্ত, ভোগান্তির স্বীকার হচ্ছে? যদি ইসলাম সত্য ধর্ম হয় তবে আল্লাহ কেন মুসলমানদেরকে রোগ-বালাই/ দুঃখ-কষ্ট দিচ্ছেন?\n\nএর ব্যাখ্যা হল- আল্লাহ পাক এর বিনিময়ে এক শ্রেণীকে কিয়ামতের কঠিন আজাব থেকে মুক্তি দান করবেন। যেমনঃ কিছু হাদিস থেকে এই শিক্ষা পাই যে-\n\n● যদি কেউ জানত রোগ, দুঃষ্ট-কষ্টের দরুণ সে কত বড় আজাব থেকে মুক্তি পাচ্ছে সে প্রার্থনা করত লোহার কাঁচি দ্বারা তার বুক চিরে ফেলা হোক।\n\n● জ্বরকে গালি দিও না। এর দ্বারা পাপ সমুহ শীতকালের গাছের পাতার মত ঝরে পড়ে।\n\n● জ্বর আসে জাহান্নামের আগুনের উত্তাপ থেকে, তাই একে প্রশমিত কর পানি দ্বারা। (এখানেও চিকিৎসা বিজ্ঞান ও ইসলাম একে অপরকে সাপোর্ট দিচ্ছে)\n\n\niv) যখন কোন জালেম সম্প্রদায়ের উপর আজাব/মহামারী আসবে তার দ্বারা তাদের মৃত্যু হলে তারা জাহান্নামেই যাবে কারণ তাদের ইমান নেই। দুনিয়া ও আখিরাতে তাদের উপর আল্লাহর অভিশাপ এসেছে।\n\n\nযার ইমান আছে-\n\na. যদি খাঁটি মুমিন হয়, কিছু রোগের দ্বারা আক্রান্ত হয়ে মৃত্যুবরণ করলে শহীদী মর্যাদা লাভ করবে।\n\nb. পাপী ইমানদারের ক্ষেত্রে আজাব লাঘব হবে।"
    },
    {
        "1": "মহামারীর সময় পাঠ করার দোয়াঃ",
        "2": "মহামারীর সময় পাঠ করার দোয়াঃ\n\n\n\n✍ রাসূলুল্লাহ (ﷺ) ইরশাদ করেন,\n\nযে ব্যক্তি সন্ধ্যায় তিনবার বলবে  \"বিসমিল্লাহ হিল্লাজি লা ইয়াদ্বুররু মাআসমিহি শাইউন ফিল আরদ্বি ওয়ালা ফিস সামা-ই, ওয়াহুয়াস সামি-উল-আলিম।\"\n\nসকাল হওয়া পর্যন্ত তার প্রতি আকস্মিক কোনো বিপদ আসবে না। আর যে তা সকালে তিনবার বলবে সন্ধ্যা পর্যন্ত তার ওপর আকস্মিক কোনো বিপদ আসবে না।\n\n★ (আবু দাউদ, হাদিস : ৫০৮৮)\n\n🤲আল্লাহ আমাদের সকলকে আমল করার তৌফিক দান করুক। এই দোয়া শেয়ার/প্রচার করে সবার নিকট পৌঁছে দিন।"
    },
    {
        "1": "মহামারী থেকে বাঁচার দোয়া",
        "2": "মহামারী থেকে বাঁচার দোয়া\n🖋ইউসুফ মুহাম্মদ সালাহ উদ্দীন শাহ্\n\nমহামারী থেকে বাঁচতে নুরনবী (ﷺ) এর স্বপ্নে শিখিয়ে দেওয়া দোয়া\n*********************************\n▪মহামারি থেকে রক্ষা পাওয়ার জন্য এক এলাকার নেক্কার লোকেরা বেশি বিশি দরুদ শরীফ পড়তে লাগলো। বিশেষ করে নিম্মোক্ত দরুদ শরীফখানা\nاللهم صل على محمد وعلى ال محمد صلاة تعصمنا بها من الأهوال والآفات وتطهرنا بها من جميع السيئات.\n\nঅতপর ইবনে আবি হাজলাহ্  বর্ণনা করেন, উক্ত এলাকায় যখন কতক নেক্কার লোকদের মাঝে ব্যাপকহারে মহামারি ছড়িয়ে পড়ে  একজন আশেকে রাসুল রাত্রে নবী করীমন(সাল্লাল্লাহু আলাইহি ওয়াসাল্লামা)কে স্বপ্নে সাক্ষাত লাভ করলো এবং তিনি মহামারি ব্যাধির অভিযোগ করলে প্রিয় নবী (সাল্লাল্লাহু আলাইহি ওয়াসাল্লামা)  তাকে এই দোয়াটি পড়ার জন্য শিখিয়ে দিলেন।\n\n▪ اللهم إنا نعوذ بك من الطعن والطاعون وعظيم البلاء فى النفس والمال والأهل والولد\n الله أكبر الله أكبر الله أكبر\n مما نخاف ونحذر\nالله أكبر الله أكبر الله أكبر\n عدد ذنوبنا حتى تغفر\nالله أكبر الله أكبر الله أكبر\n وصلى الله على محمد وآله وسلم\n الله أكبر الله أكبر الله أكبر\n اللهم شفعت نبيك فينا فأمهلتنا وعمر بنا منازلنا فلا تهلكنا بذنوبنا يا أرحم الراحمين.\nউচ্চারণ: আআল্লাহুম্মা ইন্না- নাউ-যুবিকা মিনাত্বা'নি ওয়াত্বা-উ-নি ওয়া আযি-মিল বালা-য়ি ফিন্নাফছি ওয়ালমা-লি ওয়াল আহলি ওয়াল ওয়ালাদি আল্লাহু আকবারু আকবারু আল্লাহু আকবারু  মিম্মা নাখা-ফু ওয়ানাহযিরু আল্লাহু আকবারু আদাদা যুনু-বিনা হাত্তা তাগফিরা আল্লাহু আকবারু আল্লাহু আকবারু আল্লাহু আকবারু  ওয়াছাল্লাল্লাহু আলা মুহাম্মাদিন ওয়া আলিহি ওয়াছাল্লামা আল্লাহু আকবারু আল্লাহু আকবারু আল্লাহু আকবারু আল্লাহুম্মা শাফ্ফা'তা নাবিয়্যিকা ফি-না ফাআমহিলতানা ওয়াআমারতা বিনা মানাযিলানা ফালা-তুহলিকনা বিযুনু-বিনা ইয়া আরহামার রা-হিমী-না।\n\n▪সুত্র-সাআদাতুদ্দারাইন ফিচ্ছালাতি আলা ছায়্যিদিল কাওনাইন, পৃ-৩৫৫,৬৭৫.\n\n\n♦মহামারি থেকে বাচঁতে ইমাম আযম আবু হানিফা(রহ.)'র পরীক্ষিত দোয়া:\n\n-----------------------------------\n\n♦নিয়ম: যে ব্যক্তি পবিত্রাবস্থায় নিম্মোক্ত দোয়া নিয়মিত পড়বে বা কাগজে লিখে নিজের সাথে রাখবে অথবা ঘরের মধ্যে সংরক্ষন রাখবে মহান আল্লাহ্ তাআলা এর বরকতে তাকে এবং তার পরিবারবর্গ সকলকে মহামারির অনিষ্টতাএবং যাবতীয় কঠিন বিপদআপদ থেকে রক্ষা করবেন।\n\n♦দোয়াখানা এই,\n\nبسم الله الرحمن الرحيم اللهم إنى أسألك بعدد خلقك بعزة عرشك برضا نفسك بنور وجهك بمغلب علمك بغاية قدرتك ببسط رأفتك بحق حقيقة شكرك بمنتهى رحمتك بإدراك مشيئتك بكل صفاتك بتمام وصفك بنهاية اسمائك بمكنون سرك بجميل سترك بجزيل فضلك بكمال منك بفيض جودك بشديد غضبك بسابق رحمتك بأعداد كلماتك بتفريد فردانيتك بتوحيد وحدانيتك ببقاء بقائك بعزت ربوبيتك بعظمة كبريائك بجاهك بجلالك بكمالك بأفعالك بإنعامك بسيادتك بملكوتيتك بجباريتك بمنانيتك بعطفك بلطفك ببرك وبإحسانك بحقك وبحق حقك أن تجعل لنا فرجا ومخرجا وشفاء من الهموم والغموم والوباء والبلاء وجميع الآفات والعاهات فى الدنيا والآخرة وبحق كهيعص وبحق طه ويس وص وبحق حمعسق وبحق إنا فتحنا لك فتحا مبيناً يا أرحم الراحمين.\n\nউচ্চারণ: বিসমিল্লাহির রাহমানির রাহিম।\n\nআল্লাহুম্মা ইন্নি- আছআলুকা বিআদাদি খালক্বিকা বিইয্যাতি আরশিকা বিরাদ্বা নাফছিকা বিনু-রি ওয়াজহিকা বিমাগলাবি ইলমিকা বিগা-য়াতি ক্বুদরাতিকা বিবাছতি রা'ফাতিকা বিহাক্বি হাক্বী-ক্বাতি শুকরিকা বিমুনতাহা-  রাহমাতিকা বিইদরা-কি  মাশি-আতিকা বিকুল্লি ছিফা-তিকা বিতামা-মি  ওয়াছফিকা বিনিহা-য়াতি আছমা-য়িকা বিমাকনু-নি ছিররিকা বিজামি-লি ছাতারিকা বিজাযি-লি ফাদ্বলিকা বিকামা-লি মিনকা বিফায়দ্বি জু-দ্বিকা বিশাদী-দি গাদ্বাবিকা বিছা-বিক্বি রাহমাতিকা বিআ'দা-দি কালিমা-তিকা বিতাফরী-দি ফারদা-নিয়্যাতিকা বিতাওহী-দি ওয়াহদা-নিয়্যাতিকা বিবাক্বায়ি বাক্বায়িকা বিইয্যাতি রাবু-বিয়্যাতিকা বিআযমাতি কিবরিয়া-ইকা বিজা-হিকা বিজালা-লিকা বিকামা-লিকা বিআফআ-লিকা বিইনআা-মিকা বিছিয়া-দাতিকা বিমালাকু-তিকা বিজাব্বা-রিয়্যাতিকা বিমানা-নিয়্যাতিকা বিআতফিকা বিলুত্বফিকা বিবিররিকা ওয়াবিইহছা-নিকা বিহাক্বিকা ওয়াবিহাক্বি হাক্বিকা আন তাজআলা লানা ফারজা ওয়ামাখরাজা ওয়াশিফাআম্মিনাল হামু-মি ওয়ালগামু-মি ওয়ালওয়াবা-য়ি ওয়ালবালায়ি ওয়াজামিঈল আ-ফা-তি ওয়ালআ-হা-তি ফিদ্দুনয়া ওয়াল আ-খিরাতি ওয়াবিহাক্বি কা-ফ হা-আইন-ছোয়া-দ ওয়াবিহাক্বি ত্বা-হা- ওয়া ইয়া-ছী-ন ওয়া চোয়া-দ ওয়াবিহাক্বি হা-মী-ম আই-ন ছী-ন ক্বা-ফ  ওয়াবিহাক্বি ইন্না ফাতাহনা- লাকা ফাতহাম মুবি-না,\n\nইয়া- আরহামার রা-হিমী-না।\n\n ♣সুত্র- ছাআদাতুদ্দারাইন ফিচ্ছালাতি আলা ছায়্যিদিল কাওনাইন ছাল্লাল্লাহু আলাইহি ওয়াছাল্লামা,  পৃ-৬৭৩।\n\nকৃত- আল্লামা ইউসুফ বিন ইসমাঈল আন্নিবহানি (রহ.)\n\n\n\n\n\nমহামারি থেকে বাচঁতে গাউসে পাক (রা.)'র সংকলিত দোয়া।\n-----------------------------------\n♣মহামারি থেকে বাচঁতে আলে রাসুল(صلى الله عليه وسلم ) আহমদ শাহ্ হুজুরের শেখানো দোয়াটি গাউসে পাক আব্দুল কাদের জিলানী(রা.)'র গুনিয়াতুত্বালিবীন গ্রন্থের ৬২নং পৃষ্ঠায় রয়েছে।\nআসুন নিয়মিত ওষুধ হিসেবে তিলাওয়াত করি।\nএমর্মে বর্ণিত হাদিসখানা নিম্মরুপ।\nعَنْ عُمَرَ أَنَّ رَسُولَ اللَّهِ صَلَّى اللَّهُ عَلَيْهِ وَسَلَّمَ قَالَ : \" مَنْ رَأَى صَاحِبَ بَلَاءٍ، فَقَالَ : الْحَمْدُ لِلَّهِ الَّذِي عَافَانِي مِمَّا ابْتَلَاكَ بِهِ، وَفَضَّلَنِي عَلَى كَثِيرٍ مِمَّنْ خَلَقَ تَفْضِيلًا، إِلَّا عُوفِيَ مِنْ ذَلِكَ الْبَلَاءِ كَائِنًا مَا كَانَ مَا عَاشَ \". حكم الحديث: حسن\n* তিরমিযি শরীফ, হাদিস নং-৩৪৩১,৩৪৩২, *ইবনে মাজাহ্ শরীফ, হাদিস নং -৩৮৯২\nঅর্থ-হযরত ওমর (রা.)হতে বর্ণিত, নিশ্চয় রাসুলুল্লাহ্ সাল্লাল্লাহু আলাইহি ওয়াসাল্লামা ইরশাদ করেন যে ব্যক্তি কোন বিপদগ্রস্থ (মহামারি বা এ জাতীয় কঠিন ব্যাধিতে আক্রান্ত) লোক দেখবে তাকে দেখে যেন বলে।\nالْحَمْدُ لِلَّهِ الَّذِي عَافَانِي مِمَّا ابْتَلَاكَ بِهِ، وَفَضَّلَنِي عَلَى كَثِيرٍ مِمَّنْ خَلَقَ تَفْضِيلًا\n\nউচ্চারণ: \"আলহামদুলিল্লাহিল্লাযি আ-ফা-নী- মিম্মাবতালাকা বিহি ওয়াফাদ্বালানী- আলা- কাছীরিম্ মিম্মান খালাক্বা তাফদ্বী-লা-\"।"
    },
    {
        "1": "মহামারী বা করোনা ভাইরাস রোগে আক্রান্ত মৃত ব্যক্তির গোসলের শরয়ী বিধান।",
        "2": "মহামারী বা করোনা ভাইরাস রোগে আক্রান্ত মৃত ব্যক্তির গোসলের শরয়ী বিধান।\n🖋ইউসুফ মুহাম্মদ সালাহ উদ্দীন শাহ্\n\n★সাম্প্রতিক সময়ে দেখা যাচ্ছে করোনা ভাইরাসে আক্রান্ত মৃত ব্যক্তিদেরকে গোসল বিহীন দাফন করা হচ্ছে এমনকি ফুঁড়িয়ে ফেলার মতো ইসলাম বিরুধী জঘন্য আচরণ করা হচ্ছে, তাই এমতাবস্থায় এবিষয়টি সর্ব-সাধারণের দৃষ্টি আকর্ষন করছি।\n★মহামারি কিংবা এজাতীয় কঠিন দূরারোগ্যে আক্রান্ত মৃত ব্যক্তির গোসলের বিষয়ে হানাফি মাযহাবের নির্ভরযোগ্য ফতোয়াগ্রন্থের উদ্ধৃতি নিম্মরুপ:\nأن من تعذر غسله بالماء أن كان بسبب إنعدام الماء فإنه ييمم بالتراب.\nكما نص على ذالك في العناية (٢٦١/١٦) فقال من تعذر غسله لعدم ما يغسل به فيمن بالصعيد.\nوأما إن كان تعذر غسله بسبب تعذر مسه فإنه يصب عليه الماء صبا كما قال ذالك في مراقي الفلاح (224)\nনিশ্চয় এমন (মুমুর্ষ) ব্যক্তি যাকে পানি দ্বারা গোসল দেওয়াটা দুষ্কর হয়ে পড়েছে তবে এমন ব্যক্তিকে মাটি দ্বারা তায়াম্মুম করিয়ে দেবে।\nএ ব্যাপারে আল ইনায়া গ্রন্থের(১৬/২৬১)পৃষ্টায় উল্লেখ রয়েছে, গ্রন্থকার বলেন: বিশেষ কোন কারণবশত পানি দ্বারা গোসল দিতে অক্ষম ব্যক্তিকে পবিত্র মাটি দ্বারা তায়াম্মুম করিয়ে দেবে।\n★পক্ষান্তরে  যদি মৃত ব্যক্তির দেহে পানি দ্বারা ধৌত কিংবা মাছেহ করাতে অসুবিধে হয় তবে যেন তার উপর একবারমাত্র পানি ঢেলে দেওয়া হয়।\nযেমন মারাক্বিল ফালাহ্ গ্রন্থের (২২৪) নং পৃ. দ্র.\nوالمنتفخ الذي تعذر مسه يصب عليه الماء.\nমৃত ব্যক্তির দেহে মাসেহ করার দ্বারা শরীর উপড়ে যাওয়া তথা ক্ষত হওয়ার আশংকা হলে তার উপর শুধু পানি ঢেলে দেবে।\n★ বাহারে শরীয়ত গ্রন্থকারও অনুরুপ মন্তব্য করেছেন।  দেখুন (৪/৭৬)\n★ কিতাবুল ফিকহ আলাল মাযাহাবিল আরবা গ্রন্থে রয়েছে\nويقوم التيمم مقام غسل الميت عند فقد الماء أو تعذر الغسل، كأن مات حريقاً، ويخشى أن يتقطع بدنه إذا غسل بذلك أو بصب الماء عليه بدون دلك، أما إن كان لا يتقطع بصب الماء فلا ييمم، بل يغسل بصب الماء بدون دلك\nঅর্থাৎ-মুলত তায়াম্মুমের বিধান কার্যকর হবে যদি পানির সংকট কিংবা ধৌত করাতে বিশেষ সমস্যা হলে,যেমন আগুনে পুড়ে যাওয়া ব্যক্তির। এতে আশংকা হচ্ছে গোসলের দ্বারা শরীরের চামড়া উপড়ে পড়বে বা তার উপর পানি ঢেলে দেওয়ার দ্বারা।\nপক্ষান্তরে যদি পানি দ্বারা গোসল করালে মৃত ব্যক্তির চামড়া খসে নাপড়ে এ ক্ষেত্রে তায়াম্মুম বৈধ হবেনা বরং পানি ঢেলে দিয়ে গোসল সম্পন্ন করবে। (১ম খন্ড)\n★সুতরাং করোনাভাইরাস জনিত মৃতরোগীর গোসল/তায়াম্মুম বিহীন দাফন করা কোন ভাবেই মেনে নেওয়া যায়না।\nমহান আল্লাহপাক বুঝার তাওফিক দান করুন আমিন।"
    }
]