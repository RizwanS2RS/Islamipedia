[
    {
        "1": "দা’ওয়াতে ইসলামী ও সমাজ সংস্কার",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব  কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلّٰى عَلَيَّ صَلَّى اللهُ عَلَيْهِ عَشْرًا بِهَا مَلَكٌ مُوَكَّلٌ بِهَا حَتّٰى يُبَلِّغَنِيْهَا  অর্থাৎ যে ব্যক্তি আমার প্রতি একবার দরুদ পাঠ করে, আল্লাহ পাক তার প্রতি দশটি রহমত নাযিল করবেন এবং ঐ দরুদ শরীফ আমার নিকট পৌঁছানোর জন্য একজন ফেরেশতা নিযুক্ত আছে। (মু'জামে কবীর, ১৩৩/৮, সংখ্যা ৭৬১১)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد"
    },
    {
        "1": "দুষ্ট তরুণের সংশোধন কীভাবে হলো...?",
        "2": "\tআশিকানে রাসূলের দ্বীনি সংগঠন দা’ওয়াতে ইসলামীর শুরুর দিকের  কথা, একবার শায়খে তরীকত, আমীরে আহলে সুন্নাত, দা’ওয়াতে ইসলামীর প্রতিষ্ঠাতা হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ কোথাও বয়ান শেষে পায়ে হেঁটে ঘরে ফিরছিলেন। রাত অনেক হয়ে গিয়েছিলো, দুইজন ইসলামী ভাইও তাঁর সাথে ছিলেন, পথে ফুটপাতে কয়েকজন যুবক বসে খোশগল্পে মেতে ছিলো। পোশাক আশাক দেখে মনে হচ্ছিলো না- তারা কোনো ভদ্র ঘরের সন্তান। আমীরে আহলে সুন্নাত دَامَتْ بَرَکَاتُہُمُ الْعَالِیَہ যখন তাদের পাশ দিয়ে যাচ্ছিলেন। তাদের মধ্যে এক তরুণের মাথায় দুষ্ট বুদ্ধি খেললো, সে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পোশাকে পানের পিক ফেললো, তাতে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পোশাক নোংরা হয়ে গেলো। এই অসভ্য আচরণে যদিও খুব রাগ করার কথা  কিন্তু একজন মুবাল্লিগ প্রতিটি পরিস্থিতিতে, প্রতিটি ক্ষেত্রে মুবাল্লিগ, নিজের স্বার্থে রাগ করেন না, বরং নম্রতা ও হিকমতে আ’মলী (কর্মকৌশল) এর মাধ্যমে নেকির দাওয়াত প্রচার করেন। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ও তাই করলেন। তিনি সেই দুষ্ট তরুণের কাছে গেলেন, তাকে সালাম দিলেন আর খুব নম্রতার সাথে বললেন: প্রিয় ভাই, আমার গায়ে পানের পিক ফেলে আপনার কী লাভ হয়েছে? দুষ্টু তরুণ বিদ্রুপের সুরে বললো: ব্যস, আলেমদের উত্যক্ত করতে আমাদের ভালো লাগে। একথা শুনে আমীরে আহলে সুন্নাত دَامَتْ بَرَکَاتُہُمُ الْعَالِیَہ তাঁর পাঞ্জাবির কিনারা মেলে ধরে গম্ভীর হয়ে বললেন: এতে যদি আপনার মন খুশি হয়, তাহলে নিন আরো পানের পিক ফেলুন। আমীরে আহলে সুন্নাত دَامَتْ بَرَکَاتُہُمُ الْعَالِیَہ এর সহনশীলতা এবং এমন দয়ার্দ্র ব্যবহার দেখে ঐ দুষ্ট তরুণদের মাথা লজ্জায় নত হয়ে গেলো। তখন তারা বুঝতে পারলো যে তাদের ভুল হয়েছে, তাই তারা ক্ষমা চাইলো। আমীরে আহলে সুন্নাত دَامَتْ بَرَکَاتُہُمُ الْعَالِیَہ মুচকি হেসে বললেন: এভাবে ক্ষমা করা যাবে না, এর জন্য আমার সাথে চা খেতে হবে। اَللهُ اَكْبَرُ একদিকে অভদ্র আচরণ করা দুষ্ট তরুণ, অন্যদিকে আমলদার মুবাল্লিগের এমন দয়ার্দ্র ব্যবহার...!! এমন কে আছে যার হৃদয় এমন দয়ার্দ্র ব্যবহারে সিক্ত হবে না? ঐ তরুণরা দয়ার এমন বর্ষণ দেখে খুবই প্রভাবিত হলো। তারা আমীরে আহলে সুন্নাত دَامَتْ بَرَکَاتُہُمُ الْعَالِیَہ এর চায়ের দাওয়াত কবুল করলো। চা পান করার সময় আমীরে আহলে সুন্নাত دَامَتْ بَرَکَاتُہُمُ الْعَالِیَہ তাদেরকে দা’ওয়াতে ইসলামীর সাপ্তাহিক সুন্নাতে ভরা ইজতিমায় অংশগ্রহণের দাওয়াত দিলেন। যেহেতু ঐ তরুণরা ইতিমধ্যেই তার দ্বারা প্রভাবিত হয়ে গিয়েছিলো, তাই তারা আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দাওয়াত কবুল করলো এবং দা’ওয়াতে ইসলামীর সাপ্তাহিক ইজতিমায় অংশগ্রহণ করার জন্য প্রস্তুত হয়ে গেলো। সেই তরুণরা যখন সাপ্তাহিক ইজতিমায় উপস্থিত হলো, তখন তারা অবাক নয়নে দেখতে লাগলো যে, তারা যাকে একজন সাধারণ মানুষ বলে দূর্ব্যবহার করেছিলো, তিনিই হাজারো লোকের ইজতিমায় বয়ান করছেন এবং ইজতিমায় অংশগ্রহণকারীরা অত্যন্ত ভক্তি ও মনোযোগের সাথে তার বয়ান শুনছে। এই যুবকরা কাছে বসা ইসলামী ভাইকে জিজ্ঞাসা করলো: এই বয়ানকারী মুবাল্লিগ কে? তিনি বললেন: ইনি হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ। এ কথা শোনার পর তরুণরা আরও বেশি প্রভাবিত হলো। বয়ান শেষে আমীরে আহলে সুন্নাত دَامَتْ بَرَکَاتُہُمُ الْعَالِیَہ খুবই আবেগঘন দোয়া করলেন, তখন সেই তরুণরাও অঝোর ধারায় কান্না করে নিজেদের গুনাহ থেকে তাওবা করলো আর শুধু নিজেই নেক কাজে নিয়োজিত হলো না বরং অন্যদেরও নেকির দাওয়াত দেওয়ার কাজে লেগে গেলো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    আল্লাহ পাক শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর উপর কোটি কোটি রহমত বর্ষণ করুক এবং তাকে নেক হায়াত দান করুক। এ হচ্ছে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর বুদ্ধিমত্তা, দৃঢ়তা, বিনয় এবং সমাজ সংস্কারের প্রতি তার দরদের ফসল  যে, তিনি এই দুষ্ট তরুণদের আচরণে বিরক্ত হননি, দুষ্ট তরুণরা তার কাপড়ে পানের পিক ফেলা সত্ত্বেও রাগান্বিত হননি বরং পরিস্থিতির স্পর্শকাতরতা অনুধাবন করে পরিপূর্ণ হিকমতে আ’মলী (কর্মকৌশল) সহকারে তাদেরকে নেকির দাওয়াত দিয়েছেন। বিদ্রুপের বিষাক্ত তীরের পরিবর্তে স্নেহ ও ভালোবাসার ফুল দিয়ে সমাজের কলুষিত তরুণদের শুধু সৎপথের মুসাফির বানাননি বরং তাদের নেকির দাওয়াত প্রচারক এবং মন্দ কাজ থেকে বাধা প্রদানকারী মুবাল্লিগও বানিয়েছেন।"
    },
    {
        "1": "বোঝাও, কারণ বোঝানো উপকার সাধন করে",
        "2": "    হে আশিকানে রাসূল! পরিস্থিতির স্পর্শকাতরতা বুঝে হিকমতে আ’মলী (কর্মকৌশল) ও ভালোবাসা দিয়ে বোঝালে, নেকির দাওয়াত পেশ করলে বাস্তবেই তার প্রভাব পড়ে। পারা: ২৭, সূরা যারিয়াত আয়াত ৫৫-তে আল্লাহ পাক ইরশাদ করেন:\n\nوَّ  ذَکِّرۡ فَاِنَّ  الذِّکۡرٰی تَنۡفَعُ الۡمُؤۡمِنِیۡنَ  (۵۵)\n(পারা ২৭, যারিয়াত, আয়াত ৫৫)\nকানযুল ঈমান থেকে অনুবাদ: এবং বোঝাও, কারণ বোঝানো ঈমানদারদের উপকার সাধন করে।\n\n    আল্লামা মাহমুদ আলুসী رَحْمَۃُ اللهِ عَلَیْہِ উপরোক্ত আয়াতের ব্যাখ্যা করতে গিয়ে বলেন: হে মাহবূব صَلَّی اللهُ عَلَیْہِ وَاٰلِہٖ وَسَلَّم! সর্বদা উপদেশ ও নসিহত দিতে থাকুন কারণ নিশ্চয়ই  উপদেশ ও নসিহতের মাধ্যমে মুমিনদের অন্তর্দৃষ্টি বৃদ্ধি পায় এবং ঈমান ও ইয়াকীন বাড়ে।\n(তাফসীরে রুহুল মাআনী, ২৭ তম পারা, আয়াত নং ৫৫, অধ্যায় ২৭, খণ্ড ৩০)\n    প্রিয় ইসলামী ভাইয়েরা! জানা গেলো, নেকির দাওয়াত দেওয়া কখনোই বন্ধ করা উচিৎ নয়। পরিস্থিতি যেমনই হোক না কেন মানুষ যদি নেকির দাওয়াত দেয়, মন্দ কাজ থেকে বারণ করে । اِنْ شَآءَ الله এতে উপকারই হবে, কোনো ক্ষতি হবে না।\n"
    },
    {
        "1": "সমাজ সংস্কার দ্বীনের মৌলিক উদ্দেশ্য",
        "2": "    প্রিয় ইসলামী ভাইয়েরা! সমাজ সংস্কার দ্বীনের অন্যতম গুরুত্বপূর্ণ ও মৌলিক উদ্দেশ্য। পারা ১৩, সূরা ইব্রাহিম, আয়াত ১ এ মহান আল্লাহ পাক ইরশাদ করেন:\n\nالٓرٰ  کِتٰبٌ اَنۡزَلۡنٰہُ  اِلَیۡکَ لِتُخۡرِجَ النَّاسَ مِنَ الظُّلُمٰتِ اِلَی النُّوۡرِ ۬ۙ\n(পারা ১৩, ইব্রাহিম, আয়াত ১)\nকানযুল ঈমান থেকে অনুবাদ: একটি গ্রন্থ যা আমি আপনার প্রতি অবতরণ করেছি, যাতে আপনি লোকদেরকে অন্ধকার থেকে আলোর দিকে নিয়ে আসেন।\n\n    জানা গেলো, পবিত্র কুরআন নাযিলের অন্যতম প্রধান উদ্দেশ্য হলো এর মাধ্যমে সমাজের লোকদের অন্ধকার থেকে বের করে আলোর দিকে নিয়ে আসা * যারা কুফরের অন্ধকারে বিচরণ করছে তাদেরকে ঈমানের আলোর দিকে আনা, * যারা পাপের অন্ধকারে নিমজ্জিত তাদের নেকির আলোর দিকে আনা, * যারা অজ্ঞতার অন্ধকারে নিমজ্জিত তাদের দ্বীনী জ্ঞানের আলোয় আলোকিত করা, * যারা অসৎ-চরিত্র ও বদ-অভ্যাসের অন্ধকারে নিমজ্জিত তাদেরকে উন্নত চরিত্র ও অভ্যাসের আলোয় নিয়ে আসা, * যারা নফসের কামনা-বাসনার অনুসারী তাদেরকে  ইবাদত-বন্দেগির আলোর দিকে নিয়ে আসা, * যারা পার্র্থিব মোহ ও ধন-সম্পদের লোভের অন্ধকারে নিমজ্জিত তাদেরকে পরকালের চিন্তার আলোয় আলোকিত করা, মোটকথা  সমাজের প্রতিটি সদস্য যারা কোনো না কোনোভাবে অন্ধকারে নিমজ্জিত, তাদেরকে অন্ধকার থেকে বের করে নূর ও আলো দান করাই কুরআন অবতীর্ণ করার মূল ও প্রধান উদ্দেশ্য।\n(তাফসীরে খাযিন, পারা ১৩, সূরা ইব্রাহীম আয়াত: ১  খণ্ড ৩, পৃষ্ঠা ২৭)"
    },
    {
        "1": "দা’ওয়াতে ইসলামী ও সমাজ সংস্কার",
        "2": "    প্রিয় ইসলামী ভাইয়েরা! বর্তমান যুগ কিয়ামতের নিকটবর্তী যুগ। কিয়ামতের অনেক আলামত পূর্ণ হতে  চলেছে। সব দিক থেকে ফিতনা মাথাচাড়া দিচ্ছে, গুনাহের দুঃসাহস বেড়ে চলেছে, পাপের সয়লাবে চারদিক ভেসে যাচ্ছে, এমন পরিস্থিতিতে দা’ওয়াতে ইসলামী اَلْحَمْدُ لِلّٰه নূরের কিরণ স্বরূপ, * দা’ওয়াতে ইসলামী এই ফিতনাপূর্ণ যুগে আলো ছড়াচ্ছে, * দা’ওয়াতে ইসলামী সৎ কাজের দাওয়াত প্রসার করছে ও মন্দ কাজ থেকে বিরত রাখছে, * দা’ওয়াতে ইসলামী অমুসলিমদেরকে ইসলামের দিকে আহ্বান করছে, গুনাহগার মুসলমানদেরকে নেকীর পথের মুসাফির বানাচ্ছে, * দা’ওয়াতে ইসলামী অজ্ঞতার অন্ধকার দূর করছে, দ্বীনী জ্ঞানের আলো বিতরণ করছে এবং মহান আল্লাহর রহমতে সমাজে সৃষ্টি হওয়া অনাচারের বিরুদ্ধে শক্ত দেয়াল রূপে দাঁড়াচ্ছে।  * সমাজের কলুষিত এমন কোন দিক আছে- যা শুধরানোর চেষ্টা দা’ওয়াতে ইসলামী করছে না? জীবনের এমন কোন ক্ষেত্র আছে যেখানে দা’ওয়াতে ইসলামী নেকীর দাওয়াত প্রসার করছে না? * اَلْحَمْدُ لِلّٰه দা’ওয়াতে ইসলামী প্রত্যেক দিকে আছে, জীবনের প্রতিটি ক্ষেত্রে আছে * মালিক থেকে মজদুর, * আইনজীবী, বিচারক থেকে অভিযুক্ত, * পুলিশ থেকে অপরাধী, * ব্যবসায়ী, কোম্পানি থেকে খুচরা দোকানদার, * ছোট থেকে বড় আর বড় থেকে ছোট, মহান আল্লাহর রহমতে দা’ওয়াতে ইসলামী প্রায় প্রতিটি সেক্টরে নেকির দাওয়াত প্রসার করে আলো বিতরণে নিয়োজিত রয়েছে।"
    },
    {
        "1": "আদর্শ সমাজ ও দা’ওয়াতে ইসলামী",
        "2": "    প্রিয় ইসলামী ভাইয়েরা! একটি আদর্শ সমাজের জন্য যে জিনিসগুলি প্রয়োজন অথবা অন্যভাবে বললে, একটি সত্যিকারের ইসলামী সমাজ যে ভিত্তির উপর দাঁড়িয়ে থাকে, আপনি যদি সেই ভিত্তিগুলি বিবেচনা করেন তবে তার মধ্যে সবচেয়ে গুরুত্বপূর্ণ ভিত্তি হলো খোদাভীতি এবং রাসূলের ভালোবাসা।"
    },
    {
        "1": "ইসলামী সমাজের প্রথম ভিত্তি: খোদাভীতি",
        "2": "    প্রিয় ইসলামী ভাইয়েরা! সত্যিকারের ইসলামী সমাজের প্রথম গুরুত্বপূর্ণ ভিত্তি হলো খোদাভীতি। যতক্ষণ না অন্তরে আল্লাহর ভয় সৃষ্টি হয়, ততক্ষণ মন্দকে এড়িয়ে চলা খুবই দুষ্কর। এমন কত মানুষ  আছে যাদেরকে বাইরে থেকে খুব ভালো মনে হয়, কিন্তু তারা নির্জনে পাপের অন্ধকারে নিমজ্জিত। খোদাভীতিই সেই মহান নেয়ামত যা একজন মানুষের ভেতর ও বাহিরকে শুধরে দেয়। তখন মানুষ জনসম্মুখেও পাপ পরিহার করে এবং নির্জনতায়ও গুনাহের দিকে পা বাড়ায় না।"
    },
    {
        "1": "খোদাভীতি হলো লাগাম",
        "2": "\tইহইয়াউল উলূম গ্রন্থে রয়েছে: খোদাভীতি হলো আল্লাহ পাক ও তাঁর বান্দার মাঝে একটি লাগাম। যখন এই লাগাম ছিন্ন হয়ে যায় তখন বান্দা ধ্বংস হয়ে যায়। (ইহইয়াউল উলূম, খণ্ড ৪, পৃষ্ঠা ১৯৭) আল্লামা ইবনে জাওযী رَحْمَۃُ اللهِ عَلَیْہِ বলেন: খোদাভীতির মাধ্যমে বান্দা পবিত্রতা লাভ করে, তাকওয়া লাভ করে, খোদাভীতিই নফসের কামনাকে জ্বালিয়ে ছাই করে দেয়, খোদাভীতির মাধ্যমেই বান্দা আল্লাহর নিকটবর্তী করে এমন আমল করতে সমর্থ হয় । (মুকাশাফাতুল ক্বুলুব, পৃষ্ঠা ২৮৮)\n"
    },
    {
        "1": "দা’ওয়াতে ইসলামী ও খোদাভীতির প্রসার",
        "2": "    হে আশিকানে রাসূল! বর্তমান যুগে বস্তুবাদ সবার মাঝে ছড়িয়ে গেছে, মানুষ কেবল আকলের ঘোড়া দৌড়ানোয় ব্যস্ত, হৃদয়ে গাফেলতি ছেয়ে গেছে; এমনও খবর পাওয়া যায়;  বাবা মারা গেছে, ঘরের বাইরে ঈসালে সওয়াবের মাহফিল চলছে আর সন্তান সন্ততি ঘরের ভিতরে সিনেমা নাটক দেখাতে মশগুল। اَللهُ اَكْبَرُ পরিস্থিতি যখন এমন হয়,  তাতে  খোদাভীতির কল্পনা করাও হয়তো অসম্ভব। কিন্তু কোরবান হোন! اَلْحَمْدُ لِلّٰه দা’ওয়াতে ইসলামী সেই দ্বীনী সংগঠন যা বর্তমান যুগেও আমাদেরকে কবরের কথা স্মরণ করিয়ে দিচ্ছে। আজকের এই আধুনিক যুগেও দা’ওয়াতে ইসলামীর দ্বীনি পরিবেশে এমন বহু লোক পাওয়া যাবে যাদের আচরণ আসলাফ বা আগের যুগের বুযুর্গদের কথা স্মরণ করিয়ে দেয়। কবরস্থানে যাওয়া, কবর দেখে আল্লাহর ভয়ে কান্না করা, জানাযা দেখে অস্থির হওয়া, রাতে জাগ্রত হয়ে আল্লাহর ভয়ে চোখের অশ্রু বিসর্জন করা, কান্না করে করে আল্লাহর বারগাহে তাওবা করা, এ হচ্ছে সেই পবিত্র অবস্থা যা সচরাচর দা’ওয়াতে ইসলামীর দ্বীনি পরিবেশে পরিলক্ষিত হয়। اَلْحَمْدُ لِلّٰه এই সময়ে সম্ভবত দা’ওয়াতে ইসলামীই একমাত্র দ্বীনি সংগঠন যা হৃদয়কে আল্লাহর ভয়ে প্রকম্পিত করায়।\n"
    },
    {
        "1": "খোদাভীতির কারণে গভীর আবেগ সৃষ্টি হলো",
        "2": "\tএকজন ইসলামী ভাইয়ের বর্ণনা হলো; আমাদের এলাকায় অত্যন্ত অসৎ চরিত্রের এক লোক ছিলো। কুকর্মের  জন্য খুব বদনাম ছিলো তার। সে প্রায়ই শরাবের নেশায় মাতাল থাকতো। একদিন একজন ইসলামী ভাই তাকে দা’ওয়াতে ইসলামীর সাপ্তাহিক ইজতিমায় অংশগ্রহণ করার দাওয়াত দিলো। তার সৌভাগ্য যে, সে ইজতিমায় অংশগ্রহণ করলো। উক্ত ইজতিমায় শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ সুন্নাতে ভরা  বয়ান করলেন। মর্মস্পর্শী এই বয়ান তার অন্তরে রেখাপাত করলো, তার চোখ থেকে অনুশোচনার অশ্রু বইতে লাগলো, খোদাভীতির কারণে তার অন্তরে এমন আবেগ সৃষ্টি হলো যে, বয়ানের পরও সে দীর্ঘক্ষণ ধরে অঝোর ধারায় কাঁদতে রইলো। তারপর ঐ ইজতিমাতেই সে তার পূর্বের গুনাহ থেকে তাওবা করলো এবং শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর হাতে বায়াত হয়ে শায়খ আব্দুল কাদির জিলানী\nرَحْمَۃُ اللهِ عَلَیْہِ এর গোলামিকে কবুল করলো। (সালাত ও সালাম কী আশিকা, পৃষ্ঠা ৬-৭)"
    },
    {
        "1": "ইসলামী সমাজের দ্বিতীয় ভিত্তি:  ইশকে রাসূল",
        "2": "    যেখানে ইশকে রাসূল ব্যতীত একজন মুসলমানের ঈমানও পরিপূর্ণ হয় না, সেখানে তা ব্যতীত পুরো সমাজের সংস্কার কীভাবে সম্ভব? আল্লাহ পাক পবিত্র কুরআনে ইরশাদ করেন:\n\nقُلۡ اِنۡ کَانَ اٰبَآؤُکُمۡ وَ اَبۡنَآؤُکُمۡ وَ اِخۡوَانُکُمۡ وَ اَزۡوَاجُکُمۡ وَ عَشِیۡرَتُکُمۡ وَ اَمۡوَالُۨ  اقۡتَرَفۡتُمُوۡہَا وَ تِجَارَۃٌ تَخۡشَوۡنَ  کَسَادَہَا وَ مَسٰکِنُ  تَرۡضَوۡنَہَاۤ  اَحَبَّ  اِلَیۡکُمۡ مِّنَ اللّٰہِ وَ رَسُوۡلِہٖ  وَ جِہَادٍ فِیۡ سَبِیۡلِہٖ فَتَرَبَّصُوۡا حَتّٰی یَاۡتِیَ اللّٰہُ بِاَمۡرِہٖ ؕ\n(পারা ১০, তাওবা, আয়াত ২৪)\nকানযুল ঈমান থেকে অনুবাদ: আপনি বলে দিন, যদি তোমাদের পিতা, তোমাদের পুত্রগণ, তোমাদের ভাইগণ, তোমাদের স্ত্রীগণ, তোমাদের স্বগোত্র, আর ঐ সব ধন সম্পদ যা তোমরা অর্জন করেছ, আর ঐ ব্যবসায় যাতে তোমরা মন্দা পড়ার আশংকা করছ অথবা ঐ গৃহসমূহ যেখানে অতি আনন্দে বসবাস করছ, আল্লাহ এবং তাঁর রাসূলের চেয়ে এবং তাঁর পথে জিহাদ করার চেয়ে যদি (এই সব) তোমাদের নিকট অধিক প্রিয় হয় তাহলে তোমরা প্রতীক্ষা করতে থাক যে পর্যন্ত আল্লাহ নিজের নির্দেশ পাঠিয়ে দেন।\n    আলা হযরত, ইমামে আহলে সুন্নাত, শাহ ইমাম আহমদ রযা খান رَحْمَۃُ اللهِ عَلَیْہِ বলেন: উক্ত আয়াত থেকে জানা যায় যে, যার কাছে সমগ্র দুনিয়াতে কোনো সম্মানিত ব্যক্তি, কোনো প্রিয়জন, কোনো সম্পদ, কোনো বস্তু আল্লাহ ও রাসুলের  চাইতে অধিক প্রিয় হয় সে আল্লাহ পাকের দরবার প্রত্যাখ্যাত। আল্লাহ পাক তাকে নিজের দিকে পথ দেখাবেন না, তার উচিৎ খোদায়ী আযাবের জন্য অপেক্ষা করা। (তামহীদুল ঈমান, পৃষ্ঠা ৫৫)\n    আল্লাহর প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “তোমাদের মধ্যে কেউ ততক্ষণ পর্যন্ত (পরিপূর্ণ) মুসলমান হতে পারবে না যতক্ষণ না আমি তার নিকট তার পিতামাতা, সন্তান সন্ততি এবং সমস্ত মানুষ অপেক্ষা অধিক প্রিয় হবো না।” (বুখারী, পৃষ্ঠা ৭৪, হাদীস ১৫)"
    },
    {
        "1": "দা’ওয়াতে ইসলামী ও ইশকে রাসুলের প্রসার",
        "2": "    اَلْحَمْدُ لِلّٰه আপনার দা’ওয়াতে ইসলামী ইশকে রাসুলের প্রদীপ প্রজ্জ্বলিত করে। শায়খে তরীকত, আমীরে আহলে সুন্নাত, দা’ওয়াতে ইসলামীর প্রতিষ্ঠাতা হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযভী دَامَتْ بَرَکَاتُہُمُ الْعَالِیَہ নিজেও অনেক বড় আশিকে রাসূল এবং তিনি কোটি কোটি হৃদয়ে ইশকে রাসুলের প্রদীপ প্রজ্জ্বলিত করেছেন। আর আল্লাহর রহমতে দা’ওয়াতে ইসলামী শুধু ইশকে রাসূলের স্লোগানে সীমাবদ্ধ নয়, দা’ওয়াতে ইসলামী আমলদার আশিকে রাসূল তৈরি করে। এমন বহু মানুষ রয়েছে যারা ইশকে রাসূলের দাবি করে কিন্তু নামায নিয়মিত আদায় করে না, দা’ওয়াতে ইসলামী আশিকে রাসূলকে নামাযী আশিকে রাসুল বানায়।"
    },
    {
        "1": "ইশকে মুস্তফায় কাঁদতে কাঁদতে হেঁচকি উঠে গেলো",
        "2": "    একজন ইসলামী ভাইয়ের বক্তব্যের সারসংক্ষেপ হলো: আমি একটি কারখানায় কাজ করতাম। সেখানে একজন ইসলামী ভাইয়ের সাথে আমার পরিচয় হয়, তিনি আমাকে নেকীর দাওয়াত দিলেন এবং পাশাপাশি আমীরে আহলে সুন্নাত دَامَتْ بَرَکَاتُہُمُ الْعَالِیَہ এর বয়ানের ক্যাসেট “হযরত বিলাল رَضِیَ اللهُ عَنْہُ এর ইশকে রাসূল” উপহার হিসেবে দিলেন। আমি সে বয়ানটি চালু করলাম। আমীরে আহলে সুন্নাত دَامَتْ بَرَکَاتُہُمُ الْعَالِیَہ এর ইশকে রাসূলে ভরপুর আদব-সমৃদ্ধ শব্দগুলো আমার কান জুড়াতে লাগলো। যতই আমি বয়ান শুনছিলাম ততই আমার হৃদয়ে ইশক মুস্তফার প্রদীপ প্রজ্জ্বলিত হচ্ছিলো। বয়ান শোনাকালীন আমার মাঝে গভীর আবেগ সৃষ্টি হলো, ইশকে রাসূলে কাঁদতে কাঁদতে আমার হেঁচকি উঠে গেলো। اَلْحَمْدُ لِلّٰه সে বয়ানে প্রভাবিত হয়ে আমি আমীরে আহলে সুন্নাতের নিকট উপস্থিত হয়ে তার সাথে সাক্ষাৎ করে আত্তারী হলাম, মুখে দাড়ি শরীফ সাজালাম এবং মাথায় ইমামা শরীফের তাজ পরলাম।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! এই হচ্ছে আপনার দা’ওয়াতে ইসলামী, اَلْحَمْدُ لِلّٰه ইশকে রাসূলের এমন শৈলীতে সমৃদ্ধ হাজারো আশিকানে রাসূলের দেখা মিলবে দা’ওয়াতে ইসলামীর দ্বীনি পরিবেশে। আল্লাহ পাক দা’ওয়াতে ইসলামীর দ্বীনি পরিবেশের ওয়াসিলায় আমাদেরকে দয়া করুক এবং ইশকে রাসূলের দৌলত আমাদেরও নসীব হোক এবং আমরাও যেন সাচ্চা ও বা-আমল আশিকে রাসূল  হতে সফলকাম হই।"
    },
    {
        "1": "আদর্শ সমাজের তৃতীয় ভিত্তি : দ্বীনি জ্ঞান",
        "2": "    প্রিয় ইসলামী ভাইয়েরা! একটি আদর্শ ইসলামী সমাজের তৃতীয় গুরুত্বপূর্ণ ভিত্তি হলো ইলমে দ্বীন। পবিত্র কুরআনে ইরশাদ হচ্ছে:\n\nقُلۡ ہَلۡ  یَسۡتَوِی الَّذِیۡنَ یَعۡلَمُوۡنَ وَ الَّذِیۡنَ لَا یَعۡلَمُوۡنَ ؕ\n(পারা ২৩, যুমার, আয়াত ৯)\nকানযুল ঈমান থেকে অনুবাদ: আপনি বলে দিন, জ্ঞানী এবং মূর্খ তারা কি সমান?\n\n    একটু কল্পনা করুন! যদি এমন একটি শহর থাকে, যেখানে সবাই অন্ধ, কারো চোখ নেই, তাহলে এমন শহর কি উন্নতি করতে পারে? না, পারে না। উন্নতি করা দূরে থাক, বেঁচে থাকাও কঠিন হয়ে পড়বে। এই হলো জ্ঞান ও অজ্ঞতার উদাহরণ। সমাজে দ্বীনি জ্ঞানের প্রসার না ঘটলে সমাজ সংস্কার করা, একটি সমাজকে আদর্শ সমাজে রূপান্তরিত করা খুবই কঠিন কাজ। আজও বিশ্বের মানচিত্রে এমন কিছু এলাকা রয়েছে যেখানে ধর্মীয় জ্ঞান একেবারে না থাকার মতো। এই কারণে সেখানে কোনো সভ্যতা, সংস্কৃতি, আদব-কায়দা, অন্যের অধিকার রক্ষার মনোভাব কিছুই নেই। এ থেকে বোঝা যায় সমাজ সংস্কারের জন্য দ্বীনি জ্ঞান কতটা গুরুত্বপুর্ণ।\n"
    },
    {
        "1": "দা’ওয়াতে ইসলামী ও দ্বীনি জ্ঞানের প্রসার",
        "2": "\tএবার দেখা যাক দা’ওয়াতে ইসলামী কিভাবে সমাজে দ্বীনি জ্ঞান প্রসারে সচেষ্ট রয়েছে। দা’ওয়াতে ইসলামীর একটি বিভাগ হলো মাদরাসাতুল মদীনা: যেখানে ছোট ছেলেমেয়েদেরকে বিনামূল্যে সহীহ শুদ্ধভাবে কুরআনের হিফয ও নাযেরা শিক্ষা দেওয়া হয়। * প্রাপ্তবয়স্ক নারী পুরুষদের কুরআন শিক্ষা: এখানে বয়স্ক ইসলামী ভাই এবং ইসলামী বোনদের সঠিক উচ্চারণ সহ পবিত্র কুরআন শেখানো হয়। * জামিয়াতুল মদীনা: এখানে পুরুষ ও মহিলা শিক্ষার্থীদের দরসে নিযামী (অর্থাৎ আলিম ও আলিমা কোর্স) করানো হয় এবং অন্যান্য দ্বীনি শিক্ষা দেওয়া হয়। * ফয়যান অনলাইন একাডেমি:\nযাতে হিফয ও নাযেরা কুরআন, দরসে নিযামী (আলিম কোর্স), ৩০ টিরও বেশি অনলাইন কোর্স (ইসলামী ভাই ও বোনদের জন্য) করানো হয় এবং অন্যান্য দ্বীনি জ্ঞান অনলাইন মারফত শেখানো হয়। * সাপ্তাহিক সুন্নাতে ভরা ইজতিমা: প্রতি বৃহস্পতিবার দেশ-বিদেশের বিভিন্ন শহরে সাপ্তাহিক ইজতিমা হয়, যেখানে তেলাওয়াত, নাত ও বয়ানের পাশাপাশি শেষের দিকে তরবিয়্যতী হালকার ব্যবস্থা করা হয়। যেখানে বিভিন্ন বিষয়ে দ্বীনী জ্ঞান শিক্ষা দেওয়া হয়। সাপ্তাহিক ইজতিমা  দ্বীনি জ্ঞান শেখার এবং মানুষের অন্তর ও বাহির সংশোধনের সর্বোত্তম মাধ্যম। * সাপ্তাহিক মাদানী মুযাকারা: শায়খে তরীকত আমীরে আহলে সুন্নাত صَلَّی اللهُ عَلَیْہِ وَاٰلِہٖ وَسَلَّم প্রতি শনিবার রাতে লাইভ মাদানী মুযাকারা (অর্থাৎ বিশ্বজুড়ে আশিকানে রাসূলের প্রশ্নের উত্তর প্রদান করেন) আল্লাহর রহমতে মাদানী মুযাকারা শরীয়ত ও তরীকত,  ইলমে যাহির এবং ইলমে বাতিন শেখার সর্বোত্তম মাধ্যম।\n    দা’ওয়াতে ইসলামীর একটি মোবাইল অ্যাপ্লিকেশন হলো: Dawateislami Digital Services (দা’ওয়াতে ইসলামী ডিজিটাল সার্ভিসেস), এই অ্যাপ্লিকেশনটি আপনার মোবাইলে ইনস্টল করুন! কীভাবে দা’ওয়াতে ইসলামী আধুনিক প্রযুক্তির মাধ্যমে দ্বীনের জ্ঞান ছড়িয়ে দিচ্ছে, এতে তার বিশদ বিবরণ এবং দা’ওয়াতে ইসলামীর সমস্ত অ্যাপ্লিকেশনের পরিচিতি ইত্যাদি বিদ্যমান রয়েছে।"
    },
    {
        "1": "দা’ওয়াতে ইসলামের একটি অনন্য কৃতিত্ব",
        "2": "    প্রিয় ইসলামী ভাইয়েরা! আমাদের সমাজের একটি অত্যন্ত দুঃখজনক দিক রয়েছে, তা হলো আমাদের সমাজে বলার মানুষ অনেক কিন্তু করার মানুষ খুব কম। সবাই বলে; নিজেকে সংশোধন করো, তাহলে গোটা সমাজ সংশোধন হয়ে যাবে। বড় বড় চিন্তাবিদ, বিশ্লেষক, গবেষক সবাই একই কথা বলেন, কিন্তু আত্মসংশোধনের দিকে গুরুত্ব সহকারে মনোনিবেশ করেন এমন লোকের সংখ্যা একেবারেই কম, বরং না থাকার সমান। اَلْحَمْدُ لِلّٰه দা’ওয়াতে ইসলামীর একটি বিশেষ কৃতিত্ব হলো,  দা’ওয়াতে ইসলামী এই মাদানী উদ্দেশ্য  দিয়েছে: আমাকে নিজের এবং সারা দুনিয়ার মানুষের সংশোধনের চেষ্টা করতে হবে। বলতে গেলে দা’ওয়াতে ইসলামীর কাজই শুরু হয় আত্মসংশোধনের মাধ্যমে। তারপরেও আছে, দা’ওয়াতে ইসলামী শুধু এই উদ্দেশ্য  দেয় নি, কীভাবে আত্মসংশোধন করতে হবে? এর পদ্ধতি কি হবে? দা’ওয়াতে ইসলামী তার পূর্ণাঙ্গ সিস্টেম দিয়েছে। আল্লাহ পাক শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর উপর রহমত অবতীর্ণ করুন, তিনি বিশ্বব্যাপী আশিকানে রাসূলকে নেক আমল উপহার দিয়েছেন, ইসলামী ভাইদের জন্য ৭২টি নেক আমল, ইসলামী বোনদের জন্য ৬৩টি, মাদরাসাতুল মদীনার ছাত্রদের জন্য ৪০টি, জামিয়াতুল মদীনার ছাত্রদের জন্য ৯২টি নেক আমল। নেক আমল নামে একটি পুস্তিকা রয়েছে, এতে বিভিন্ন প্রশ্ন লেখা আছে, প্রত্যেক প্রশ্নের নিচে খালি ঘর দেওয়া আছে। প্রতিদিন নির্দিষ্ট সময়ে এই প্রশ্নগুলো পড়ে সারাদিনের আমলের পর্যেবক্ষণ করুন এবং খালি ঘর গুলো পূরণ করুন।\n    اَلْحَمْدُ لِلّٰه সারা বিশ্বে লক্ষ লক্ষ আশিকানে রাসূল আছেন যারা নেক আমল নামক পুস্তিকাটি পূরণ করেন এবং তার মাধ্যমে আত্মপর্যালোচনা করে নিজের সংশোধনের জন্য সচেষ্ট থাকেন। মহান আল্লাহ পাকের অনুগ্রহে বর্তমান যুগে দা’ওয়াতে ইসলামীর একটি বিশেষ কৃতিত্ব হলো দা’ওয়াতে ইসলামী লক্ষ লক্ষ আশিকানে  রাসূলকে বাস্তবিক রূপে নিজের সংশোধনের চিন্তক বানিয়েছে।"
    },
    {
        "1": "দা’ওয়াতে ইসলামী দিবসের আড়ম্বর",
        "2": "    প্রিয় ইসলামী ভাইয়েরা! ২রা সেপ্টেম্বর, দা’ওয়াতে ইসলামী দিবস। দা’ওয়াতে ইসলামীর সূচনা ২রা সেপ্টেম্বর ১৯৮১তে হয়েছিলো। اَلْحَمْدُ لِلّٰه দা’ওয়াতে ইসলামী ৪২ বছরের মধ্যে অনেক বড় বড় সাফল্য অর্জন করেছে, এর বর্ণনা এই অল্প সময়ে সম্ভব নয়। আগামীকাল দা’ওয়াতে ইসলামী দিবস উপলক্ষে মাদানী চ্যানেলের বিশেষ ট্রান্সমিশন দেখুন, আপনি জানতে পারবেন আপনার দা’ওয়াতে ইসলামী সারা বিশ্বে কীভাবে দ্বীনের খেদমতে সচেষ্ট আছে।\n    আল্লাহ পাক দা’ওয়াতে ইসলামীকে দিন দিন আরও উন্নতি দান করুক, দা’ওয়াতে ইসলামী এবং দা’ওয়াতে ইসলামীওয়ালাদের উপর, বিশেষ করে দা’ওয়াতে ইসলামীর প্রতিষ্ঠাতা, শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর উপর কোটি কোটি রহমত অবতীর্ণ করুক।\n     নিশ্চয়ই বর্তমান যুগে দা’ওয়াতে ইসলামীর দ্বীনি পরিবেশ  মহান আল্লাহর এক বিরাট নেয়ামত, এর জন্য যতই শুকরিয়া আদায় করা হোক, কম হবে। দা’ওয়াতে ইসলামী দিবস উপলক্ষে শুকরানা নফল নামায আদায় করুন। বরং আরো ভালো হয় আমরা যদি দাওয়াতে ইসলামের দ্বীনি পরিবেশ লাভের শুকরিয়া স্বরূপ মাদানী কাফেলার মুসাফির হয়ে যাই, সুন্নাত শিখি এবং নেকির দাওয়াত প্রসারে দা’ওয়াতে ইসলামীর সাথে যথাসাধ্য সঙ্গ দেই। আল্লাহ পাক আমাদের সবাইকে আমল করার তৌফিক দান করো।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "তিন নাম্বার নেক আমলের প্রতি উৎসাহ প্রদান",
        "2": "    প্রিয় ইসলামী ভাইয়েরা! দা’ওয়াতে ইসলামীর প্রতিষ্ঠাতা, শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ আমাদেরকে একটি মাদানী উদ্দেশ্য দিয়েছেন যে “আমাকে নিজের এবং সারা দুনিয়ার মানুষের সংশোধনের চেষ্টা করতে হবে” এর  অর্থ হলো নিজেও নেককার হওয়া, অন্যকেও নেককার বানানো, নিজেও নামাযী হওয়া অন্যকেও নামাযী বানানো। এই জন্যই আমীরে আহলে সুন্নাত আমাদেরকে ৭২টি নেক আমলের মধ্যে একটি নেক আমল দিয়েছেন, তা হলো; আজকে আপনি বাসা, বাজার, মার্কেট ইত্যাদি যেখানেই ছিলেন, নামাযের ওয়াক্তে নামায পড়ার পূর্বে নামাযের দাওয়াত দিয়েছেন কি? এই নেক আমলের ওপর যদি আমরা আমল করি তাহলে নিজেও নামাযী হয়ে যাবো এবং অন্যকেও নামাযী বানাতে সফল হবো। আল্লাহ পাক আমাদেরকে আমল করার তৌফিক দান করুক। আমিন\n    اَلْحَمْدُ لِلّٰه দা’ওয়াতে ইসলামী একটি জীবন পরিবর্তনকারী সংগঠন, আপনিও আশিকানে রাসূলের এই দ্বীনি সংগঠনের সাথে সম্পৃক্ত হয়ে যান, সাব ইউনিটের ১২ দ্বীনী কাজে সক্রিয়ভাবে অংশগ্রহণ করুন اِنْ شَآءَ الله দ্বীন ও দুনিয়ার অসংখ্য বরকত লাভ হবে।"
    },
    {
        "1": "দা’ওয়াতে ইসলামীর দিনরাত",
        "2": "    হে আশিকানে রাসূল! আল্লাহ পাকের অনুগ্রহ ও করুণায় তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর নজরে করমে এবং আউলিয়ায়ে কেরামের ফয়যানের বরকতে দা’ওয়াতে ইসলামী দিনরাত উন্নতির সোপান অতিক্রম করে চলেছে। বর্তমানে শতাধিক বিভাগের মাধ্যমে বিশ্বজুড়ে বিভিন্ন শ্রেণির মানুষকে ইসলামের বাস্তব চেতনায় দীক্ষিত করে তাদেরকে ইসলামের ছায়াতলে আবদ্ধ রাখছে। বাস্তবতা হলো যে, দা’ওয়াতে ইসলামীর দ্বীনী কাজের তালিকা অনেক দীর্ঘ, তাই এমন একটি প্ল্যাটফর্ম তৈরি করার প্রয়োজন অনুভূত হচ্ছিলো যেখানে বিশ্বজুড়ে দা’ওয়াতে ইসলামীর অধীনে পরিচালিত দ্বীনি কাজের আপডেট ও খবর লিখিত রূপে সংরক্ষণ করা যায়। এই লক্ষ্যকে সামনে রেখে একটি বিভাগ প্রতিষ্ঠা করা হয়, দা’ওয়াতে ইসলামীর প্রতিষ্ঠাতা আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ যার নামকরণ করেন “দা’ওয়াতে ইসলামীর দিনরাত।” এটি এমন একটি ওয়েবসাইট যেখানে দৈনিক ভিত্তিতে দা’ওয়াতে ইসলামীর দ্বীনি কাজের আপডেট আপলোড করা হয়, মাদানী মুযাকারার প্রশ্নোত্তর, বিভিন্ন বিভাগের পরিচিতি এবং আকর্ষণীয় বিষয়বস্তু নিয়ে ইসলামী কলাম -এর অন্তর্ভুক্ত। আপনিও যদি দা’ওয়াতে ইসলামীর দ্বীনি কার্যক্রম সম্পর্কে আপডেট পেতে চান, তাহলে আমাদের ওয়েবসাইট news. dawateislami.net ভিজিট করুন।\nসৎসঙ্গ সম্পর্কীত মাদানী ফুল\n    প্রিয় ইসলামী ভাইয়েরা! আসুন, সৎসঙ্গ সম্পর্কিত কতিপয় মাদানী ফুল শোনার সৌভাগ্য অর্জন করি: প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুটি বাণী লক্ষ্য করি;\n    ১. ইরশাদ করেন: اَلْمَرْءُ مَعَ مَنْ اَحَبَّ অর্থাৎ মানুষ যাকে ভালবাসে তার সাথেই থাকবে। (মুসলিম,  পৃষ্ঠা: ১০৮৮, হাদীস: ৬৭১৮) ২. اَلْمَرْءُ عَلیٰ دِیْنِ خَلِیْلِہِ فَلْیَنْظُرْ اَحَدُ کُمْ مَنْ یُّخَالِلُ অর্থাৎ মানুষ তার বন্ধুর দ্বীন এবং চাল-চলনের উপর জীবন যাপন করে, তাই জরুরি হলো- সে কার সাথে বন্ধুত্ব করে তার প্রতি লক্ষ্য রাখা। (মুসনাদে আহমদ বিন হাম্বল, ২৩৩/৩, হাদীস  ৮৪২৫) * সৎ এবং অসৎ সঙ্গের উদাহরণ হলো কস্তুরী (মেশকে আম্বর) বহনকারী এবং কামারের মতো। কস্তুরী বহনকারী হয় তোমাকে এমনিতেই দেবে অথবা তুমি তার কাছ থেকে কিছু ক্রয় করবে অথবা তার কাছ থেকে উত্তম সুগন্ধি পাবে এবং কামার হয় তোমার কাপড় পুড়িয়ে ফেলবে নতুবা তার কাছ থেকে তুমি দুর্গন্ধ পাবে। (মুসলিম, পৃষ্ঠা ১০৮৪, হাদীস-৬৬৯২) * হাদীস শরীফে উল্লেখ রয়েছে, বড়দের সংস্পর্শে বসো এবং উলামায়ে কেরামের কাছ থেকে জিজ্ঞেস করো আর প্রজ্ঞাবানদের সাথে মেলামেশা করো।\n(মু'জামে কবীর, ১২৫/২২, হাদীস ৩২৪)"
    },
    {
        "1": "ঘোষণা",
        "2": "    সৎসঙ্গ সম্পর্কীত অবশিষ্ট মাদানী ফুলগুলো তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]