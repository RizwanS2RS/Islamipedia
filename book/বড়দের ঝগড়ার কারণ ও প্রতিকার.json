[
    {
        "1": "বড়দের ঝগড়াও বড়",
        "2": "আজকের শিরোনাম ‘বড়দের ঝগড়া’। যারা যৌবনে পদার্পণ করে, বুদ্ধি পরিপক্ক হয় তাদেরও একে অপরের সঙ্গে সম্পর্কের টানাপোড়ন সৃষ্টি হয়। যৌবনে এসে মানুষের আবেগ ও চিন্তা সমৃদ্ধ হয়। এই বয়সের প্রতিটি কথার প্রতিক্রিয়া দীর্ঘমেয়াদী হয়। এই বয়সে মানুষ অনেকদিন পর্যন্ত কথা মনে রাখে। যার ফলে Complication বা জটিলতা তৈরি হয়। এই বয়সে মানুষ এতটাই পরিপক্ক হয় যে, সে নিজের অবস্থা ও অবস্থান অন্যদের থেকে লুকিয়ে-চুরিয়ে রাখতে পারে। এজন্য চেহারা দেখে মনে হবে, সেতো আমার সঙ্গে ঠিকই আছে, অথচ তার মনের ভেতরে থাকে ‘অন্যকিছু’। এই বয়সে মানুষ আনন্দ-বেদনা লুকিয়ে রাখার ব্যাপারে পটু হয়।\nসুতরাং বোঝা গেল, প্রথমত, এইবয়সে একটা কথা অনেকদিন মনে রাখে। দ্বিতীয়ত, নিজের ভেতরের Feelings বা অনুভূতিগুলো অন্যকে বুঝতে দেয় না। তৃতীয়ত, এইদু’টি বিষয় আগুনে তেলের কাজ এভাবে দেয় যে, অন্যের ভালোগুলো সহজেই ভুলে যায়। কিন্তু ভুলগুলো মোটেও ভুলে না। এই তিনটি কারণে বড়দের ঝগড়া বড় এবং দীর্ঘমেয়াদী হয়।"
    },
    {
        "1": "বড়দের চিন্তা",
        "2": "এর সঙ্গে যুক্ত হয় আরেকটি বিষয়। তাহল, বড়দের মধ্যে চিন্তাশক্তিও শক্তিমান হয়। তারা একটি ছোট বিষয়কে মনে ধরে রেখে চিন্তা শুরু করে দেয়। ছোট্ট বিষয়েও তারা Food For Thought তথা চিন্তার খোরাক পেয়ে যায়। এর ওপর তারা কল্পনার ইমারত গড়তে পারে। আচ্ছা! অমুক আজ ভালো পোশাক পরে নি। মনে হয়, পরিবারে ভালো নেই। হয়ত বৈবাহিক-জীবনে সুখী নেই। না-কি শশুর বাড়িতে সমস্যা আছে? একটা কারণ তো অবশ্যই আছে। এভাবে কল্পনার জগতে কাহিনীও তৈরি হয়। ফলাফলও বের হয়ে আসে।"
    },
    {
        "1": "খারাপ ধারণার মন্দপরিণাম",
        "2": "তারপর এক্ষেত্রে আমাদের বড় শত্রু তো আছেই। যার নাম শয়তান। আরেকটি শত্রুও আছে। যার নাম নফস বা প্রবৃত্তি। এদের কাজ হল, মন্দধারণা ঢুকিয়ে দিয়ে পরিস্থিতি আরো ঘোলাটে করে তোলা। তিলকে ‘তাল’ বানিয়ে দেয়া। যার কারণে একজন মানুষ অন্যের ছোট্ট ভুলটিও বড় করে দেখে এবং নিজের বড় ভুলকেও ক্ষুদ্র মনে করে।\nকারো ব্যাপারে কোনো খারাপচিন্তা অন্তরে লালন করাকে ‘মন্দধারণা’ বলা হয়। শরিয়ত মন্দধারণাকে হারাম সাব্যস্ত করেছে। বড়দের অধিকাংশ ঝগড়ার বুনিয়াদ হল, মন্দধারণা। মন্দধারণার মন্দফলের নামই হল, ঝগড়া-বিবাদ। রাসুলুল্লাহ ﷺ বলেছেন,\nاِيَّاكُمْ وَ الظَّنَّ فَاِنَّ الظَّنَّ اَكْذَبُ الْحَدِيْث\n.‘তোমরা ধারণা থেকে দূরে থেকো। কেননা অধিকাংশ ধারণা মিথ্যা হয়।’\nসুধারণার পরিবর্তে শয়তান কুধারণা করায় এবং মানুষকে মিথ্যাচারের সঙ্গে জড়িয়ে ফেলে।\nখারাপ ধারণা করা কবিরা গুনাহ\nমুমিনব্যক্তি সম্পর্কে খারাপ ধারণা করা কবিরা গুনাহ। আল্লাহ তাআলা বলেন,\nوَمَا يَتَّبِعُ أَكْثَرُهُمْ إِلَّا ظَنًّا إِنَّ الظَّنَّ لَا يُغْنِي مِنَ الْحَقِّ شَيْئً\n‘তাদের অধিকাংশ ধারণারই অনুসরণ করে, সত্যের পরিবর্তে ধারণা কোনো কাজে আসে না।’\nএজন্য মানবতার বন্ধু রাসুলুল্লাহ ﷺ বলেন,ظُنُّوْا بِالْمُؤْمِنِيْنَ خَيْرًا ‘মুমিনদের সম্পর্কে সুধারণা রাখো।’\nআলোচ্য হাদীসের ব্যাখ্যায় ইমাম আবু হানিফা (رحمة الله) বলেছেন, যদি কোনো ব্যক্তির কাছ থেকে ঊনসত্তরটি দোষ প্রকাশ পায়, আর গুণ প্রকাশ পায় একটি, তাহলে একটিগুণের কারণে তার প্রতি সুধারণা করতে হয়। অথচ আমাদের অবস্থা কী! সবকিছু বলে দিচ্ছে কাজটা ঠিক আছে। তবুও তাতে কুধারণার রাস্তা খুঁজে বের করি।\nযেহেতু নির্দেশ দেয়া হয়েছে, মুমিনদের ব্যাপারে সুধারণা রেখো, সুতরাং একটু ভাবুন, কেয়ামতের দিন তো এ ব্যাপারে জিজ্ঞাসিত হতে হবে। সেদিন তো বলা হবে, তুমি অমুকের প্রতি খারাপ ধারণা করলে কেন? কী প্রমাণ ছিল তোমার কাছে? তখন কী উত্তর দিব? কেন নিজের ওপর মামলা চাপিয়ে নিচ্ছি? এজন্য মন্দলোকের প্রতিও সুধারণা রাখবেন। এতে সহজেই সওয়াব পাওয়া যাবে। কত মজার কথা! মন্দলোক সম্পর্কেও সুধারণা রাখলে আল্লাহ সওয়াব দিবেন। পক্ষান্তরে মন্দধারণা রাখলে কেয়ামতের দিন প্রমাণ পেশ করতে হবে। অন্যথায় নিজেই ফেঁসে যেতে হবে।"
    },
    {
        "1": "মন্দধারণা একটি চারিত্রিক ব্যাধি",
        "2": "মন্দধারণা যাবতীয় ঝগড়ার উৎস। বিবাদ-ফ্যাসাদ সৃষ্টি করার জন্য শয়তানের প্রথমকাজই হল, পরস্পরের প্রতি খারাপ ধারণা সৃষ্টি করা। একজনের মনে অপরজন সম্পর্কে ভুল ধারণা, ভুল চিন্তা তৈরি করে বিদ্বেষ সৃষ্টি করা। অথচ বিষয়টা তত বড় নয় যতটা অনুমান করা হয়। ফলে অহেতুক অভিযোগ তৈরি হয়। বাস্তবতার সঙ্গে যার যৎসামান্য সম্পর্কও থাকে না।\nকেয়ামতের দিন কিছু মানুষ এমন হবে যারা নিজেদেরকে ভালো মনে করত। সেদিন প্রথমে তারা সকলের সামনে উপুড় হয়ে জাহান্নামে নিক্ষেপিত হবে। কারণ, তাদের অভ্যাস ছিল আল্লাহর বান্দাদের সম্পর্কে কুধারণা পোষণ করা। এটি একটি বদ অভ্যাস। এটির সম্পর্ক অভ্যাসের সঙ্গে। নিজেকে ছাড়া অন্যকে ভালো লাগে না। অপরের মাঝে লক্ষ গুণ থাকলেও কিছুই মনে করে না। কিন্তু দোষ দেখার জন্য দুরবিন লাগিয়ে রাখে। বরং আমি বলি, অনুবীক্ষণযন্ত্র নিয়ে বসে থাকে; যেন কিছু একটা চোখে পড়ে। জি হ্যাঁ! আজ আপনি অন্যের সঙ্গে যেমন আচরণ করছেন, কেয়ামতের দিন আল্লাহ আপনার সঙ্গে অনুরূপ আচরণ করবেন। মনে রাখবেন, খুঁটিনাটি বিষয় নিয়ে কুধারণা সৃষ্টি করা, মাতামাতি করা–এসব কুঅভ্যাস-তাড়িত আচরণের কারণে পারস্পরিক ঝগড়া-বিবাদ-বিদ্বেষ চাঙ্গা হয়ে ওঠে।"
    },
    {
        "1": "দুর্গন্ধময় চাঁদ",
        "2": "এক মহিলা তার বাচ্চার নেপকিন পরিষ্কার করছিল, তখন কনিষ্ঠা আঙ্গুলে একটু ময়লা লেগে যায়। ইত্যবসরে শিশুরা তুমুল হৈ চৈ শুরু করে– নতুন চাঁদ দেখা গেছে, নতুন চাঁদ দেখা গেছে। সে ভাবল, আমি নতুন চাঁদ দেখব। মানুষের অভ্যাস হল, ঈদের চাঁদ দেখার সময় নাকের ওপর আঙ্গুল রাখে। মহিলাটি তার নাকের ওপর আঙ্গুল রেখে যখন চাঁদ দেখতে গেল, তখন বলে ওঠল, নতুন চাঁদ তো দেখা যাচ্ছে, কিন্তু এবারের চাঁদটায় গন্ধ কেন? আসলে চাঁদে তো গন্ধ নেই। গন্ধ আসছে তার আঙ্গুল থেকে। অভিযোগকারীদের ব্যাপারটা সাধারণত এমনই হয়।"
    },
    {
        "1": "শয়তানের বিরুদ্ধে শক্তিমান দু’টি হাতিয়ার",
        "2": "এ প্রসঙ্গে একটি বিষয় বোঝার চেষ্টা করুন। শয়তান মানুষের মনে কুধারণা সৃষ্টি করে। সে মানুষের মনে Food For Thought তথা চিন্তার খোরাক তৈরি করে। এরই পথ ধরে মানুষ মন্দধারণার জালে ফেঁসে যায়। এজন্য শয়তানের সূচিত আকুলিবিকুলি মন থেকে বের করে দিন। নষ্ট চিন্তায় না জাড়িয়ে لَا حَوْلَ وَلَا قُوَّةَ اِلَّا بِاللهِ পড়ে নিন। কারো সম্পর্কে কুধারণা আসার সঙ্গে সঙ্গে لَا حَوْلَ وَلَا قُوَّةَ اِلَّا بِاللهِ পড়তে থাকুন। শয়তানসৃষ্ট জল্পনা-কল্পনা বাদ দিন। ধারণাকে সত্য ভাববেন না। কারণ, এটা আপনাকে কুধারণার জালে ফাঁসিয়ে দিয়ে কল্যাণ-বঞ্চিত করার শয়তানি-চক্রান্ত ছাড়া কিছু নয়।"
    },
    {
        "1": "ইবনু আরাবি (رحمة الله)-এর সঙ্গে শয়তানের বিতর্ক",
        "2": "ইবনু আরাবি (رحمة الله) বলেন, একবার শয়তানের সঙ্গে আমার দেখা হয়ে যায়। সে আমাকে বলে, ইবনু আরাবি! আপনি বড় আলেম তাই না? আমি বললাম, হ্যাঁ, তো? সে বলল, আজ আমার সঙ্গে বিতর্ক করবেন? আমি উত্তর দিলাম, না, মোটেও নয়। সে জিজ্ঞেস করল, কেন? আমি বললাম, আমাকে তোমার জন্য একটা ডাণ্ডা দিয়েছেন। যার নাম لَا حَوْلَ وَلَا قُوَّةَ اِلَّا بِاللهِ আমি ডাণ্ডাটি ব্যবহার করে তোমাকে এখান থেকে তাড়িয়ে দিব। তোমার সঙ্গে বিতর্কের দরকারই নেই। বাস্তবেই যদি ইবনু আরাবি (رحمة الله) বিতর্কে জড়াতেন, তাহলে শয়তান তার যুক্তিগুলো খণ্ডন করে বিশ্রী বিরক্তিকর কোনো পয়েন্ট ঢুকিয়ে দিত।"
    },
    {
        "1": "ইমাম রাজী (رحمة الله)-এর সঙ্গে বিতর্ক",
        "2": "ইমাম রাজী (رحمة الله) এক আল্লাহওয়ালার মুরিদ ছিলেন। তিনি আল্লাহ অস্তিত্ব সম্পর্কে একশ’টি প্রমাণ জমা করেছিলেন। এজন্য তিনি বেশ খুশি ছিলেন। আত্মতৃপ্তির তপ্ত ছোঁয়ায় আচ্ছন্ন ছিলেন। একবার শয়তানের সঙ্গে তাঁর দেখা হয়ে গেল। শয়তান বলল, রাজী! আল্লাহ বলতে কিছু নেই। তিনি বললেন, আছে। শয়তান বলল, আছে? তাহলে প্রমাণ দাও। তিনি প্রথম দলিল দিলেন। শয়তান তা খণ্ডন করে দিল। আরেকটি দিলেন। শয়তান তাও খণ্ডন করে দিল। এভাবে চলতে থাকল এবং তাঁর একশ’টি দলিলের একটিও বাকি রইল না। সবগুলো শয়তান খণ্ডন করে দিল। ইমাম রাজী (رحمة الله) তখন সংকটে ও পেরেশানিতে পড়ে গেলেন। কিন্তু তাঁর সম্পর্ক ছিল আল্লাহওয়ালার সঙ্গে। যিনি ছিলেন তাঁর শায়েখ। যোগাযোগও নিয়মিত ছিল। তিনি বলেন, তখন আমার কল্পনার চোখে আমার শায়খের চেহারা ভেসে ওঠে। আমি দেখতে পেলাম, তিনি আধ্যাত্মিক-বৈভবে ডুবে আছেন। আমাকে যেন বলছেন, রাজী! তুমি এই অভিশপ্তটাকে প্রমাণ দিচ্ছ? দরকার নেই। বরং বলে দাও, আমি প্রমাণ ছাড়াই মানি যে, আল্লাহ আছেন। তখন ইমাম রাজী (رحمة الله) শয়তানকে এটা বলে দিলেন। এবার তার তোড়জোড় চুপসে গেল। ইমাম রাজীর এই কথাটা খণ্ডন করতে পারল না। এভাবে ইমাম রাজীর ঈমান বেঁচে গেল।"
    },
    {
        "1": "কুমন্ত্রণার চিকিৎসা",
        "2": "কিছু সাহাবী নবীজী ﷺ এর দরবারে এসে বললেন, ওগো আল্লাহর প্রিয় বন্ধু! আমাদের মাঝে মধ্যে এমন কল্পনা তৈরি হয় যা থেকে ফাঁসিতে ঝুলা কিংবা আগুনে ঝাঁপ দেয়া উত্তম। নবীজী বললেন, এটা তোমাদের ঈমানের আলামত।\nযখন কোনো বাজে চিন্তা মনের ভেতর আকুলিবিকুলি করে আর বান্দা তা বিরক্তিকর মনে করে তখন এটা আলামত হল, প্রকৃতপক্ষে আল্লাহ বান্দার অন্তরকে ঈমান দ্বারা প্রাণসম্পন্ন করেছেন। এজাতীয় কুমন্ত্রণা তো আসা-যাওয়া করবে, এতে পেরেশানির কিছু নেই। এর দৃষ্টান্ত হল, একটি মহাসড়ক। যেখানে বাস চলছে, প্রাইভেট কার চলছে, গাধার গাড়িও চলছে, সাইকেলও চলছে। বিভিন্ন শ্রেণীর মানুষ সেখানে চলছে। এখন প্রাইভেট কার চালকের এই দুশ্চিন্তা থাকে না যে, এখানে গাধার গাড়ি চলছে কেন? সে তার কাজ নিয়ে থাকে। অনুরূপভাবে মানুষের মন মহাসড়কের মত। মোটর রোডের মত। যে সড়কে বিচিত্র ভাবনা আসে। কখনও ভালো, কখনও মন্দ। কখনও শয়তানের পক্ষ থেকে, কখনও প্রবৃত্তির পক্ষ থেকে। কখনও রাহমান তথা আল্লাহর পক্ষ থেকে বিভিন্ন ধরনের চিন্তা আসে। এই বেহিসেবি-চিন্তার মধ্য থেকে মুমিনের উচিত কল্যাণময় চিন্তা গ্রহণ করা এবং এর বিপরীতে খারাপ চিন্তা, কুমন্ত্রণা, বদধারণা অন্তর থেকে দূর করে দেয়া। এজাতীয় চিন্তার প্রতি ভ্রুক্ষেপই করার দরকার নেই। এগুলোর Do’nt care case তথা মোটেও যত্ন নিবেন না। আপনি যখন এগুলোকে উপেক্ষাই করবেন তখন এগুলো আপনার কোনো ক্ষতি করতে পারবে না। রাসূলুল্লাহ ﷺ বলেছেন,\nاَلْحَمْدُ لِلهِ الَّذِىْ رَدَّ اَمْرَهُ عَلَى الْوَسْوَسَة\n‘সমস্ত প্রশংসা ওই আল্লাহর যিনি শয়তানের বিষয়টি কুমন্ত্রণা পর্যন্ত সীমাবদ্ধ রেখেছেন।’ (নাসাঈ শরীফ) সুতরাং কোনো শয়তান আমাদের হাত ধরে গুনাহ করাতে পারে না। সে কেবল কুমন্ত্রণা দিতে পারে। তার কুমন্ত্রণা মানা না-মানা বান্দার ইচ্ছাধীন। কথাটা বুঝে আসলে কুমন্ত্রণার নষ্ট-স্রোতের ব্যাপারে কোনো পরোয়া থাকবে না।"
    },
    {
        "1": "কুমন্ত্রণার প্রতি ভ্রুক্ষেপ নয়",
        "2": "কিছু লোক আছে অসঅসার কারণে ভেঙ্গে পড়ে। ঈমান চলে গেল কিনা– বলে ‘হায়-হায়’ করে। ভাই! আপনার ঈমান যাবে কেন? মনে যা আসে মানুষ বাস্তবেই তা হয়ে যায় না। দেখুন, রমজান মাস। ফ্রিজের ঠাণ্ডা শরবতের প্রতি আপনার মন বারবার চলে যায়। তাই বলে কি রোজা ভেঙ্গে যায়? ভাঙ্গে না। যতক্ষণ না আপনি বাস্তবেই পান করছেন ততক্ষণ রোজা ভাঙ্গবে না। হাজার বার শরবতের কল্পনা করলেও না। অনুরূপভাবে যতক্ষণ পর্যন্ত গুনাহটি বাস্তবেই ঘটাবেন না, ততক্ষণ পর্যন্ত শুধু অসঅসা বা কুমন্ত্রণা আপনার কোনো ক্ষতি করতে পারবে না।\nআরেকটি দৃষ্টান্ত নিন। প্রতিটি মানবদেহের ভেতরে পায়খানা-পেশাব টাইপের নাপাক থাকে। কিন্তু তা ভেতর থেকে বের হয়ে প্রকাশ পাওয়ার আগ পর্যন্ত অযু ভাঙ্গে না। এখন যদি কেউ এটা চিন্তা করে যে, আহা! আমি নামায পড়ব কিভাবে, আমার পেটে তো পায়খানা? তাহলে এটা নির্বুদ্ধিতা বৈ কিছু নয়। সুতরাং কুমন্ত্রণার কারণে অস্থির হওয়ার প্রয়োজন নেই। বরং এগুলোর প্রতি গুরুত্ব দেয়া যাবে না। সৎ ও সুস্থ চিন্তা করতে হবে।"
    },
    {
        "1": "উদার দৃষ্টি এবং উদার অন্তর",
        "2": "যাদের দৃষ্টিভঙ্গি উদার হয়, অন্যের প্রতি তাদের মুখরাপনাও কম থাকে। মনে রাখবেন, উদার দৃষ্টিভঙ্গি লালনকারী ও হৃদয়প্রাচুর্যের অধিকারী ব্যক্তি অন্যের ব্যাপারে অভিযোগ করার প্রয়োজন হয় না বললেই চলে। ছোট মনের নিদর্শন হল, এরা অন্যের ব্যাপারে বদনাম করে বেড়ায় অথচ নিজে এর চেয়েও জঘন্য কাজে লিপ্ত থাকে। এজন্য আল্লাহর প্রতি সুধারণা রাখতে হয়। ভালোধারণা রাখতে হয় মুমিনদের প্রতিও। আপনার সামনে যদি কারো কোনো খারাপ দিক প্রকাশ পায় তাহলে তার ভালো গুণগুলো নিয়ে ভাবুন এবং তার প্রতি সুধারণা রাখুন। এমনকি যদি কারো সত্তরটি দোষ প্রকাশ পায়, শুধু একটি গুণ প্রকাশ পায়, তাহলে সত্তরটিকে পেছনে ঠেলে দিয়ে গ্রহণ করুন একটিকে এবং তার প্রতি সুধারণা রাখুন। এভাবেই মানুষ কুধারণা থেকে বাঁচতে পারে।"
    },
    {
        "1": "ঝগড়ার চারটি ধাপ",
        "2": "বড়দের ঝগড়ার চারটি ধাপ আছে।\nপ্রথম ধাপ : কুধারণা : সাধারণত প্রথমে আসে কুধারণা। শয়তানের কাজ হল, অন্যের ব্যাপারে কুধারণা তৈরি করা। অথচ কুধারণার অধিকাংশই হয় বাস্তবতা থেকে অনেক দূরে। কিন্তু যদি তা অন্তরে গেঁথে বসে তখন তা বিদ্বেষে রূপ নেয়। এভাবেই তখন ঝগড়া-বিবাদের মূলভিত্তি খাড়া হয়ে যায়।\nদ্বিতীয় ধাপ : গিবত বা পরনিন্দা : দ্বিতীয় ধাপে আসে যার সম্পর্কে কুধারণা জন্ম নিয়েছে, তার সম্পর্কে গিবত শুরু করে দেয়া। এই ধাপে এসে কুধারণা গিবতের রূপ ধারণ করে। কারো সম্পর্কে খারাপ ধারণা আসল আর শুরু হল তার গিবত। চলতে থাকল তার সম্পর্কে Comments তথা মন্তব্য-বক্তব্য। তার দোষ বলে বেড়ানো শুরু হল।\nতৃতীয় ধাপ : তর্কযুদ্ধ : দ্বিতীয় ধাপের পর অবতারণা হয় তৃতীয় ধাপের। যখন দোষ কপচানো শুরু করে তখন দ্বিতীয়পক্ষ একটা পর্যায়ে জানতে পারে এবং সেও ইটের জবাবে পাটকেল ব্যবহার শুরু করে। শুরু হয় পরস্পর তুমুল তর্কযুদ্ধ। এমনকি অনেকসময় হাতাহাতি, মারামারিও শুরু হয়।\nচতুর্থ ধাপ : সম্পর্কচ্ছেদ : যখন এতটাই তোড়জোড় হয়ে যায় তখনই চতুর্থ ধাপের অবতারণা ঘটে। একজন অপরজনের সঙ্গে সম্পর্ক ছিন্ন করে। শুরু হয় তুমুল ভাঙন। এমনকি কথাবার্তা, আসা-যাওয়াও বন্ধ হয়ে যায়। এটাকেই বলা সম্পর্কচ্ছেদ করা। এটাও অনেক বড় গুনাহ।\nবোঝা গেল, শয়তান সফরের শুরুটা করায় কুধারণার পথ দিয়ে। আর সম্পর্ক ছিন্ন করা পর্যন্ত নিয়ে সে থামে। সে জানে, আত্মীয়তার সম্পর্ক ছিন্ন করা এমন অপরাধ যে, শবেকদরেও এই অপরাধীকে ক্ষমা করা হয় না। আল্লাহু আকবার! ভেবে দেখুন, কুধারণা মানুষকে কোথায় নিয়ে ছাড়ে!\nوَيَقْطَعُوْنَ مَا اَمَرَ اللهُ بِه اَنْ يُّوْصَلَ.\n‘যে (আত্মীয়তার) সম্পর্ক অক্ষুণ্ন রাখতে আল্লাহ নির্দেশ করেছেন, এরা তা ছিন্ন করে।’ (সূরা বাকারা : ২৭)"
    },
    {
        "1": "প্রথম ধাপেই থামিয়ে দিন",
        "2": "এজন্য প্রথম ধাপেই শয়তানকে থামিয়ে দিন। অন্যের প্রতি সুধারণা রাখার অভ্যাস গড়ে তুলুন। মনকে বোঝান, আমার দোষও তো কম নয়, সুতরাং অন্যের চিন্তা নিয়ে ঘুরব কেন? আমার মাথায় আমার বোঝাটাই এত বিশাল যে, কেয়ামতের দিন তা বহন করতে পারলেই হয়। অন্যের ব্যাপারে অযথা মন্তব্য করব কেন? এমনও তো হতে পারে, আল্লাহ তাকে ক্ষমা করে দিবেন আর আমার ভুলের জন্য আমাকে পাকড়াও করবেন। এভাবে অন্যের ব্যাপারে সর্বদা লাইট করুন। আর নিজের ব্যাপারে নিজেকে সর্বদা টাইটে রাখুন।"
    },
    {
        "1": "রেষারেষির পাঁচ কারণ",
        "2": "পারস্পরিক রেষারেষির কোনো না কোনো কারণ থাকে। সাধারণত পাঁচ কারণে রেষারেষি হয়।\nপ্রথম কারণ : যৌথবসবাস : মানুষ যখন Combined Family System তথা যৌথপরিবারে বসবাস করে তখন একে অপরের সঙ্গে মনোমালিন্য হয়। কোথাও বউ-শাশুড়ির যুদ্ধ, কোথাও ননদ-ভাবির লড়াই, কোথাও জায়ে-জায়ে ঝগড়া-ঝাটি, কোথাও ভাইয়ে-ভাইয়ে রেষারেষি। মনে করুন, এটা শয়তানের জন্য খুশির সংবাদ। সে খুঁটিনাটি বিষয়কে কেন্দ্র করে কুধারণার ধোঁয়াশা সৃষ্টি করে। একজনের বিরুদ্ধে আরেকজনকে ক্ষেপিয়ে তোলে। এজন্য মিলেমিশে থাকতে হবে তবে এমনপদ্ধতি অবলম্বন করতে হবে যেন প্রত্যেকের প্রাইভেট লাইফ আলাদা আলাদা থাকে। যেমন আল্লাহ তাআলা সামর্থ্য দান করলে সন্তানদের বিয়ের পর বসবাসের ঘর অবশ্যই কাছাকাছি থাকবে তবে প্রত্যেককে আলাদা ঘর করে দিবে। যাতে করে স্বামী-স্ত্রী নিজেদের মত করে জীবন কাটাতে পারে। এমন যেন না হয় যে, একজনের স্বামী তার স্ত্রীর জন্য খাবারের কিছু আনল আর অন্যজন তা ইস্যু বানিয়ে শাশুড়ির কাছে ‘বিরাট-ব্যাপার’ হিসাবে তুলে ধরল। আসলে পর্দার প্রতি যত্ন নিয়ে মিলেমিশে কাছাকাছি থাকা ভালো, তবে কাছাকাছি এতটা খোলামেলা না থাকা যে, একজন অপরজনের পার্সোনাল জীবনও সহজেই দেখতে পারে। কারণ, এটা ঝগড়া-বিবাদের কারণ হয়ে ওঠে। শরিয়তের হুকুম হল, যতটা সম্ভব কাছে থাকো তবে পার্সোনাল জীবন আলাদা রাখো যেন অন্যরা আপত্তি-অভিযোগ তোলার সুযোগ কম পায়।\nদ্বিতীয় কারণ : অতিরিক্ত আশা : বড়দের ঝগড়ার দ্বিতীয় কারণ হল, একজনের কাছে আরেকজনের অতিরিক্ত Over Expect আশা করা। যেমন, কারো মেয়ের বাগদান হল, তার বোনেরা যেমন আনন্দ প্রকাশ করার আশা সে করেছিল তেমনটি করে নি। হ্যাঁ, তাদের মনেও ভাতিজির বিয়ের আনন্দ ছিল, কিন্তু প্রকাশের যে ভাষা ছিল সময়মত তা বলতে পারে নি। ব্যস! এরই ভিত্তিতে কুধারণা জন্ম নিল যে, আমার মেয়ের বাগদান হল অথচ আমার বোনেরা খুশি হয় নি। ওহো বুঝেছি, ভালো জায়গায় আত্মীয়তা হচ্ছে বলে তারা খুশি হতে পারে নি! এভাবে অতিক্ষুদ্র একটি বিষয় বিশালাকারে রূপ নিল।\nএজন্য এই অভ্যাস করুন যে, অন্যের কাছে বেশি আশা করব না। আশাহত হলে মানুষের অন্তরে শত্রুতা তৈরি হয়। কুধারণা সৃষ্টি হয়। এমনকি আত্মীয়তার বন্ধনও ছিঁড়ে যেতে পারে। মূলতঃ আশা কেবল একজনের কাছেই করা যায়। তিনি হলেন আমাদের পালনকর্তা দয়াময় আল্লাহ। মুমিন সকল আশা আল্লাহর কাছেই করবে।\nতৃতীয় কারণ : চিন্তার পার্থক্য : বড়দের ঝগড়ার তৃতীয় কারণ সাধারণত চিন্তার অমিল। অর্থাৎ Level of understanding তথা বোঝাপড়ার মাত্রা সমান হয় না, Way of thinking তথা চিন্তার ধরণও এক হয় না। একজন একটা বিষয় এক দৃষ্টিতে দেখে অন্যজন ভিন্ন দৃষ্টিতে দেখে। এর কারণেও অনেক সময় ঝগড়া তৈরি হতে পারে। যেমন, মেহমান আসল। একজন ভাবল, ভালোভাবে আপ্যায়ন করতে হবে। আপ্যায়নের নিয়তে সে ‘সেই রকম’ খাবার বানাল। কিন্তু অপরজন এটা দেখে বলল, এটা অপচয়। এখানে একই জিনিস একজনের দৃষ্টিতে আপ্যায়ন, অন্যজনের কাছে তা অপচয়। দৃষ্টিভঙ্গির এই ভিন্নতার কারণে শুরু হয় মনোমালিন্য, সৃষ্টি হয় কুধারণা।\nচতুর্থ কারণ : রুসম-রেওয়াজ : প্রথা-প্রচলন। এটাও ঝগড়া তৈরির একটি কারণ। কেউ চায়, জীবন কাটাবে সুন্নাত-মাফিক। আত্মীয়রা চায়, এই রুসম ওই রেওয়াজ পালন করা হোক। এমনকি রুসম-রেওয়াজের পেছনে পড়ে মানুষ ঝগড়া-বিবাদেও লিপ্ত হয়। অহেতুক ব্যাখ্যা-বিশ্লেষণে মত্ত হয়। তর্কযুদ্ধে জড়িয়ে পড়ে। একে অপরের সামনে জেদীরূপে অভির্ভূত হয়। আমরা যে সময় পার করার জন্য গল্পগুজব করি, এর কারণেও বিবাদ হতে পারে। কিছু মহিলা আছে অবসর থাকলে অন্যের পেছনে লেগে থাকে– অমুকের অবস্থা এমন, অমুকের অবস্থা তেমন ইত্যাদি। মনে রাখবেন, সময় কাটানোর জন্য গল্পগুজবও বিশৃংখলার উৎস হতে পারে। আল্লাহ যদি সময় দান করেন তাহলে কাহিনীতে না জড়িয়ে নেক আমল করুন, ইবাদত করুন। কোনো ভালোকাজে নিজেকে ব্যস্ত রাখুন।\nপঞ্চম কারণ : অস্বচ্ছ লেনদেন : ঝগড়ার পঞ্চম কারণ অস্বচ্ছ লেনদেন। অনেকসময় আমরা ভালো লেনদেন করি না। নিজের দুর্বলতার কারণে মানুষের সাথে সুন্দর আদান-প্রদান করতে পারি না। পরিণামে সৃষ্টি হয় ঝগড়া। তৈরি হয় বদধারণা। সুতরাং সততার সঙ্গে লেনদেন করুন। আদান-প্রদানে স্বচ্ছ থাকুন। উত্তম লেনদেনকারীদের মানুষ ভালোবাসে। সে অন্যের কুধারণা থেকে বেঁচে যায়। শরিয়ত এটার নাম দিয়েছে ‘উত্তম আদান-প্রদান। এটা উত্তমচরিত্রও বটে। দুআ করুন, আল্লাহ তাআলা যেন আমাদেরকে এই মহৎগুণটি দান করেন।"
    },
    {
        "1": "বংশীয় শত্রুতা আল্লাহর আযাব",
        "2": "মনে রাখবেন, বড়দের সংকটেপড়া সম্পর্ক বিশ্রীরূপ ধারণ করে। প্রথমে তা হয় একটি পারিবারিক লড়াই। এরপর তা বংশীয় লড়াইয়ে রূপ নেয়। বংশীয় শত্রুতা এ পৃথিবীতে আল্লাহর পক্ষ থেকে একটি আযাব। এই আযাব থেকে আল্লাহর কাছে আশ্রয়প্রার্থনা করুন।"
    },
    {
        "1": "ক্ষমা চাওয়াই নিরাপদ",
        "2": "কারো মনোকষ্ট দিয়েছেন, কাউকে উদ্বিগ্ন করেছেন, কারো আশা নষ্ট করেছেন; এগুলো যখন অনুভব করবেন তখনি সঙ্গে সঙ্গে তার কাছে ক্ষমা চেয়ে নিবেন। জটিলতা মিটমাট করার এটাই উত্তম পদ্ধতি। ক্ষমা চাওয়ার ব্যাপারে ভাববেন না। এটা খুব ভালো স্বভাব। এর দ্বারা বড় বড় বোঝাও মাথা থেকে নেমে পড়ে।\nআমার একজন কাছের মানুষ ছিলেন। তার অভ্যাস ছিল, তিনি কারো কাছ থেকে থেকে পৃথক হওয়ার আগে বলতেন, আমার ওপর আপনার অনেক অধিকার ছিল। আদায় করতে পারি নি। আল্লাহর ওয়াস্তে ক্ষমা করে দিবেন। কথাটা এতটাই নম্র ভদ্রভাবে বলতেন, অন্যদের মায়া লেগে ওঠত। এভাবেই ক্ষমাচাওয়া উচিত। দৃশ্যতঃ কোনো দোষ না থাকলেও ক্ষমা চেয়ে নিবেন। এতে উপকারই উপকার। মনের অজান্তে কোনো ভুলচুক হলেও এতে ক্ষমা পেয়ে যাবেন।"
    },
    {
        "1": "উমর (رضي الله عنه)-এর ক্ষমা চাওয়া",
        "2": "একবারের ঘটনা। বেলাল (رضي الله عنه) বসা ছিলেন। কোনো একটা বিষয়ে কথা চলছিল। তখন উমর (رضي الله عنه) কঠোর কথা বলে ফেললেন। এতে বেলাল (رضي الله عنه) দুঃখ পেলেন। তিনি একেবারে চুপসে গেলেন এবং সেখান থেকে উঠে চলে গেলেন। এটা দেখে উমর (رضي الله عنه) বিষয়টি বুঝতে পারলেন যে, বেলাল আমার কথায় ব্যথা পেয়েছে। তাই উমর (رضي الله عنه)ও সঙ্গে সঙ্গে ওঠে বেলাল (رضي الله عنه)-এর কাছে এলেন এবং বলতে লাগলেন, ভাই! আমি আপনাকে একটা কঠোর কথা বলে ফেলেছি। আল্লাহর ওয়াস্তে আমাকে মাফ করে দিন। বেলাল (رضي الله عنه) উত্তর দিলেন, আচ্ছা ঠিক আছে, আচ্ছা ঠিক আছে। উত্তরের ধরণ দেখে এবং বেলাল (رضي الله عنه)-এর চুপচাপ-ভাব দেখে উমর (رضي الله عنه) পরিতৃপ্ত হলেন না। তিনি বুঝে নিলেন, বেলাল (رضي الله عنه)-এর মনে এখনো ব্যথা আছে। তাই তিনি বেলাল (رضي الله عنه)-এর সামনে মাটিতে শুয়ে গেলেন এবং বললেন, ভাই! তুমি আমার বুকের ওপর পা রাখো। আর আল্লাহর ওয়াস্তে আমাকে ক্ষমা করে দাও। এটা দেখে বেলাল (رضي الله عنه)-এর চোখে পানি চলে এল। আবেগঝরা কণ্ঠে তিনি বললেন, আমিরুল মুমিনিন! আমি এটা কিভাবে করতে পারি!\nযারা বড় হন, তারা জীবনকে এভাবে সাজিয়ে তোলেন। মনে রাখবেন, আজ কাউকে দু’কথা শুনিয়ে দেয়া সহজ। কিন্তু কেয়ামতের দিন যদি আল্লাহ আমাদেরকে দাঁড় করিয়ে জিজ্ঞেস করেন, বল, তুমি অমুককে ইতর বলেছিলে কেন? অমুককে হেয় করেছ কেন? কেন অমুককে বেঈমান বলেছ? ভাবুন, সেদিন আমরা এগুলো প্রমাণ করব কিভাবে? সেদিন তো নবীগণও ভয়ে থরথর করে কাঁপবেন! আল্লাহু আকবার!"
    },
    {
        "1": "এখনও সময় আছে",
        "2": "এখনও সময় আছে, আমরা অন্যের ব্যাপারে সুধারণা রাখব। ঝগড়া-বিবাদ শুরুতেই মিটিয়ে নিব। অসৌজন্যতা হয়ে গেলে তার কাছে ক্ষমা চেয়ে নিব! পারস্পরিক এই ঝগড়া-বিবাদকে আল্লাহর আযাব হিসাবে ধরে নিয়ে আল্লাহর কাছে এ থেকে আশ্রয় প্রার্থনা করব। এই ঝগড়া-ফ্যাসাদ থেকে নিজেকে বাঁচানোর চেষ্টা করব। তামান্না রাখব, আমরা আমাদের বাসা-বাড়িকে, বংশের লোকজনকে এ ফ্যাসাদমুখর আযাব থেকে দূরে রাখার চেষ্টা করব। পারস্পরিক ভালোবাসা ও হৃদ্যতাপূর্ণ জীবন যাপন করব। আল্লাহ তাআলা আমাদের ভুলচুকগুলো ক্ষমা করে দিন। আমাদেরকে তাঁর মকবুল বান্দা-বান্দির অন্তর্ভুক্ত করুন। আমীন।\nوَآخِرُ دَعْوَانَا اَنِ الْحَمْدُ لِلّهِ رَبِّ الْعَالَمِيْنَ."
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n\nবুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n\nহযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\n\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n\nযে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n\nহযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n\nএকদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\nনবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n\nহযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n\n(তারীখে ইবনে আসাকীর, ১৯/৪৪১৫)\n\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n\nসহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
    },
    {
        "1": "সাপ্তাহিক ইজতিমার হালকার শিডিউল ২৪ এপ্রিল ২০২৫ইং",
        "2": "(১) সুন্নাত ও আদব শেখা: ৫ মিনিট, (২) দোয়া শেখা: ৫ মিনিট,\n(৩) পর্যালোচনা: ৫ মিনিট। মোট সময়কাল- ১৫ মিনিট।"
    },
    {
        "1": "মিসওয়াকের অবশিষ্ট সুন্নাত ও আদব",
        "2": "হযরত ইমাম শাফেয়ী رَحْمَۃُ اللهِ عَلَیْہِ বলেন: চারটি জিনিস জ্ঞান বৃদ্ধি করে: অনর্থক কথাবার্তা থেকে বিরত থাকা, মিসওয়াকের ব্যবহার, নেককার লোকদের সাহচর্য এবং নিজের জ্ঞানের উপর আমল করা। (ইহ্ইয়াউল উলুম, ৩য়  খন্ড, ১৬৬ পৃষ্ঠা) * মিসওয়াক পিলু, যয়তুন, নিম ইত্যাদি তিক্ত গাছের হওয়া উচিত। মিসওয়াক যেন কনিষ্ঠা আঙ্গুলের সমান মোটা হয়। * মিসওয়াক যখন ব্যবহার অনুপযোগী হয়ে যায়, তখন সেটাকে ফেলে দিবেন না; কেননা এটা সুন্নাত পালণের উপকরণ। সেটাকে কোন জায়গায় সতর্কভাবে রেখে দিন কিংবা দাফন করে দিন অথবা পাথর বা ভারী কিছুতে বেধেঁ সমুদ্রে ডুবিয়ে দিন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
    },
    {
        "1": "কুমন্ত্রণা দূর করার সময় পাঠযোগ্য দোয়া",
        "2": "দাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী \"কুমন্ত্রণা দূর করার সময় পাঠযোগ্য  দোয়া\" মুখস্ত করানো হবে। দোয়াটি হলো:\n\nاَللهُ اَحَدٌ اَللهُ الصَّمَدُ لَمْ یَلِدْ وَلَمْ یُوْلَدْ\nوَلَمْ یَکُنْ لَّہُ کُفُوًا اَحَدٌ اَعُوْذُ بِا للهِ مِنَ الشَّیْطٰن الرَّجِیْم۔\n\nঅনুবাদ: আল্লাহ পাক এক, আল্লাহ পাক অমুখাপেক্ষী, তিনি কাউকে জন্ম দেননি এবং তিনি কারো থেকে জন্ম নেননি, এবং তাঁর কোনো সমকক্ষ নেই, আমি অভিশপ্ত শয়তান থেকে আল্লাহ পাকের আশ্রয় প্রার্থনা করছি। (নামাযের আহকাম, পৃষ্ঠা ১৩)\n\nصَلُّوْا عَلَی الْحَبِیْب!                        صَلَّی اللهُ عَلٰی مُحَمَّد"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n\nআসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n\n১. আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n\n২. যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n\n৩. যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n\n৪. গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো।"
    },
    {
        "1": "দৈনিক ৫৬টি নেক আমল",
        "2": "১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি? ৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি? ১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে? ২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো? ৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি? ৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?"
    },
    {
        "1": "কুফলে মদীনার কার্যবিবরনী",
        "2": "* লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার ।"
    },
    {
        "1": "সাপ্তাহিক ৯টি নেক আমল",
        "2": "৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?"
    },
    {
        "1": "মাসিক ৪টি নেক আমল",
        "2": "৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?"
    },
    {
        "1": "বার্ষিক ৩টি নেক আমল",
        "2": "৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد"
    }
]