[
  {
    "1": "তিলাওয়াতে কুরআন ও মুসলমান",
    "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالـصَّـلٰوۃُ وَالسَّـلَامُ عَـلٰی خَـاتَـمِ الـنَّـبِـيّٖـنَ ط\n\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِ ط\n\n\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله         وَعَلٰی اٰلِكَ وَاَصْحٰبِكَ یَا حَبِیْبَ الله\n\nاَلصَّلٰوۃُ وَالسَّلَامُ عَلَیْكَ یَا نَبِیَّ الله           وَعَلٰی اٰلِكَ وَاَصْحٰبِكَ یَانُوْرَ الله\n\n\n\nنَوَیْتُ سُنَّتَ الْاِعْتِکَاف\n\n(অর্থাৎ আমি সুন্নাত ইতিকাফের নিয়্যত করলাম।)\n\n\n\nপ্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
  },
  {
    "1": "দরূদ শরীফের ফযীলত",
    "2": "প্রিয় নবী, রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلّٰی عَلَیَّ  فِیْ  یَوْمٍ اَلْفَ مَرَّۃٍ لَمْ یَمُتْ حَتّٰی یَرٰی مَقْعَدَہُ مِنَ الْجَنَّۃِ \nঅর্থাৎ যে ব্যক্তি আমার প্রতি দিনে একহাজার বার দরূদ শরীফ পাঠ করবে, সে ততক্ষণ পর্যন্ত মৃত্যুবরণ করবে না, যতক্ষণ পর্যন্ত জান্নাতে নিজের ঠিকানা দেখে নিবে না। (আত তারগীব ওয়াত তারহীব, কিতাবুয যিকরে ওয়াদ দোয়া, ২/৩২৬, হাদীস নং- ২৫৯০)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "বয়ান শোনার নিয়্যত",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\nহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! ? ইলমে দ্বীন শেখার জন্য সম্পূর্ণ বয়ান শুনবো ? আদব সহকারে বসবো ? বয়ান চলাকালীন উদাসীনতা থেকে বেঁচে থাকবো ? নিজের সংশোধনের জন্য বয়ান শুনবো ? যা শুনবো অপরের কাছে পৌঁছানোর চেষ্টা করবো।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد\nহে আশিকানে রাসূল! নিঃসন্দেহে কুরআনে করীমের তিলাওয়াত করা, তার শ্রবণ করা এবং এর উপর আমল করা কল্যাণ ও বরকত এবং আখিরাতের মুক্তির উপায়, কিন্তু দূর্ভাগ্যক্রমে বর্তমানে মুসলমানের নিকট তিলাওয়াত করা, তা বুঝা এবং এর উপর আমল করার জন্য সময় নাই, অনেক লোকের রমযানুল মুবারকে এই সৌভাগ্য নসীব হয়ে যায় এবং অনেকে তো রমযানেও এর তিলাওয়াত বরং এর যিয়ারত থেকে বঞ্চিত থাকে। অনুরূপভাবে অনেক লোক রমযানুল মুবারকে “টাইম পাস” করার জন্য নিজের মূল্যবান সময় হোটেল, অহেতুক আড্ডা, পার্কে, নারী পুরুষের মিশ্র বিনোদন কেন্দ্রে অবস্থান করা, খবরের কাগজ পড়া, সিনেমা-নাটক বা মিউজিক্যাল পোগ্রাম দেখা শুনা, দেশীয় ও রাজনৈতিক অবস্থা এবং মেসেজে মন্তব্য করা এবং শুনা, মোবাইল বা কম্পিউটারে গেমস খেলা এবং সোশ্যাল মিডিয়ায় (Social Media) গুনাহে ভরা ব্যবহার করাতে নষ্ট করে দেয়। যদি এরূপ লোকেরা নিজের মূল্যবান সময় এরূপ অহেতুক ব্যস্ততায় নষ্ট করার পরিবর্তে প্রতিদিন কমপক্ষে একপারা তিলাওয়াত করার রুটিন বানিয়ে নেয় তবে اِنْ شَآءَ الله এর বরকতে অসংখ্য নেকী আমল নামায় লিপিবদ্ধ হয়ে যাবে।\n\nমনে রাখবেন! কুরআনে করীমে হালাল ও হারামের বিধান, শিক্ষণীয় এবং উপদেশ মূলক বাণী, আম্বিয়ায়ে কিরাম عَلَیْہِ السَّلَام এবং পূর্ববর্তী উম্মতদের ঘটনাবলী ও অবস্থা এবং জান্নাত এবং দোযখের অবস্থার পাশাপাশি জ্ঞানের এমন ভান্ডার বিদ্যমান যা কিয়ামত পর্যন্ত শেষ হবে না। যেমনটি\n\nমাকতাবাতুল মদীনার কিতাব “আজায়িবুল কুরআন মাআ গারায়িবুল কুরআন” এ রয়েছে: কুরআনে মজীদ যদিওবা প্রকাশ্যভাবে ৩০ পারার সমষ্টি কিন্তু এর অন্তনিহীত কোটি কোটি বরং শত কোটি জ্ঞান ও পরিচিতির এমন ভান্ডার যে, যা কখনো শেষ হবার নয়। কোন এক অলীর প্রসিদ্ধ পংতি হলো\n\nجَمِیْعُ الْعِلْمِ فِی الْقُرْاٰنِ لٰکِنْ           تَقَاصَرَ عَنْہُ اَفْہَامُ الرِّجَالِ\n\nঅর্থাৎ সকল জ্ঞান কুরআনে বিদ্যমান কিন্তু মানুষের মস্তিষ্ক তা বুঝতে অক্ষম। কুরআনে মজীদের শুধুমাত্র জ্ঞানের বর্ণনা নয় বরং আসলে কুরআনে মজীদে সমগ্র কায়েনাত এবং সকল জগতের প্রতিটি বস্তুর স্পষ্ট, আলোকিত এবং বিস্তারিত বর্ণনা রয়েছে অর্থাৎ আসমানে এক একটি নক্ষত্র, সমুদ্রের এক একটি ফোঁটা, সবুজ ভূমির এক একটি খড়, মরুভূমির এক একটি কণা, গাছ গাছালির এক একটি পাতা, আরশ ও কুরসির প্রতিটি কোণা, সমগ্র জগতের প্রতিটি কোণা, পূর্বের প্রতিটি ঘটনা, অবস্থার প্রত্যেক অবস্থা, ভবিষ্যতের প্রতিটি দূর্ঘটনা কুরআনে মজীদের খুবই ব্যাপকভাবে বিস্তারিত বর্ণনা করা হয়েছে। কুরআনে মজীদ তো জ্ঞান ও প্রজ্ঞার সেই ভান্ডার, যা কখনো শেষ হতে পারে না বরং কিয়ামত পর্যন্ত ওলামায়ে কিরামগণ এই মহাসমুদ্র থেকে সর্বদা আশ্চার্যজনক বিষয়ক মুক্তা বের করতে থাকবেন এবং হাজারো লাখো কিতাবের স্তুপ তৈরী করতে থাকবে। (আজায়িবুল কুরআন মাআ গারাইবুল কুরআন, ৪১৯-৪২০ পৃষ্ঠা)\n\nতো আসুন! আজকে আমরা এই মহান এবং আজিমুশ্মান কিতাবের তিলাওয়াত কারীদের কয়েকটি ঈমানোদ্দীপক ঘটনাবলী শ্রবণ করবো, যাতে আমাদের মাঝেও রব পাকের এই পবিত্র বাণী কুরআনে করীমের তিলাওয়াতের আগ্রহ বৃদ্ধি হয়ে যায়।"
  },
  {
    "1": "ফিরিশতারা শুনতে আসতে থাকে",
    "2": "হযরত আবু সাঈদ খুদুরী رَضِیَ اللهُ عَنْہُ বলেন: হযরত উসাইদ ইবনে হুযাইর رَضِیَ اللهُ عَنْہُ একরাতে কুরআন তিলাওয়াত করছিলেন, হঠাৎ নিকটেই বাঁধা তাঁর ঘোড়া লাফাতে লাগলো। তিনি চুপ হয়ে গেলে ঘোড়াও থেমে গেলো, তিনি আবারও পড়া শুরু করলেন, তখন ঘোড়াও আবারো লাফাতে লাগলো, তিনি চুপ হয়ে গেলেন, এভাবে যখন তিনি পড়তে থাকেন তখন ঘোড়াকে লাফাতে দেখে আবার চুপ হয়ে যেতেন। কেননা তাঁরই শাহজাদা হযরত ইয়াহইয়া ঘোড়ার নিকটেই ঘুমাচ্ছিলেন, তাই তাঁর ভয় ছিলো যে, ঘোড়া যেন বাচ্চাকে কষ্ট না দেয়। সুতরাং যখন তিনি ঘরের আঙিনায় এসে আসমানের দিকে তাকালেন, তখন দেখলেন যে, মেঘের মতো কোন বস্তু যার মধ্যে অনেক আলোকিত প্রদীপ আলো ছড়াচ্ছে। তিনি সকালে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হয়ে এই ঘটনা বর্ণনা করলেন, তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এটা ফিরিশতাদের পবিত্র দল ছিলো, যারা তোমার কিরাতের কারণে আসমান হতে তোমার ঘরের দিকে নেমে এসেছিলো, যদি তুমি সকাল পর্যন্ত তিলাওয়াত করতে থাকতে, তবে ফিরিশতারা পৃথিবীর এতই নিকটবর্তী হয়ে যেত যে, সমস্ত মানুষের সাথে তাদের দীদার হয়ে যেত। (মিশকাতুল মাসাবিহ, ১/৩৯৮, হাদীস নং- ২১১৬)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد\n\n\n\nহে আশিকানে সাহাবা ও আহলে বাইত! বর্ণনাকৃত ঘঠনাবলী দ্বারা জানা গেলো! যে স্থানে কুরআনে করীমের তিলাওয়াত করা হয়, তখন সেখানে রহমতের ফিরিশতা তাশরীফ নিয়ে আসেন, সেই স্থানে আল্লাহ পাকের রহমত বর্ষন হয়, কুরআন তিলাওয়াতের বরকতে আশেপাশে বিদ্যমান সৃষ্টি কুদরতের দৃশ্যাবলীও দেখে থাকে, যেমনটি আমরা শুনলাম যে, একজন সাহাবী رَضِیَ اللهُ عَنْہُ তিলাওয়াত করতে থাকেন এবং তাঁর ঘোড়া ফিরিশতাদের দৃশ্য দেখতে লাগলো আর সেই সাহাবী رَضِیَ اللهُ عَنْہُও একটি আলোকিত প্রদীপের ন্যায় ফিরিশতাদের অবলোকন করলেন। মনে রাখবেন! কুরআনে করীম আল্লাহ পাকের অনেক বড় পবিত্র কালাম, এটি পাঠ করা, পাঠদান করা, শুনা, শুনানো সবই সাওয়াবের কাজ, শুধু এর তিলাওয়াত করা সাওয়াবের কাজ নয় বরং তা যিয়ারত করাও ইবাদত।\n\nহাদীসে পাকে রয়েছে: اَلنَّظْرُ فِی الْمُصْحَفِ عِبَادَۃٌ অর্থাৎ কুরআনে করীমকে দেখা ইবাদত। (শুয়াবুল ঈমান, ৬/১৮৭, হাদীস নং- ৭৮৬০) এই কারণেই নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم মাঝে মাঝে সাহাবায়ে কিরামদের عَلَیْہِمُ الرِّضْوَان কুরআনে পাকের তিলাওয়াত করার উৎসাহ প্রদান করেন এবং অনেক হাদীসে করীমায় এর ফযীলতও বর্ণিত হয়েছে। আসুন! এপ্রসঙ্গে তিনটি (৩) হাদীস পাক শ্রবণ করি:\nযদিওবা কুরআন পাঠ করতে নাও জানেন, তবে প্রাপ্তবয়স্কদের মাদরাসাতুল মদীনায় ভর্তি হয়ে শিখার চেষ্টা করুন, যদি পড়তে জানেন তবে অপরকে শিখান। এটা অনেক বড় নেকী, যদি আমাদের সামান্য চেষ্টায় কেউ নামাযী হয়ে যায়, বিশুদ্ধভাবে কুরআনে করীম পাঠকারী হয়ে যায় তবে আল্লাহ পাকের দয়ায় আশা করা যায় যে, অনেক বড় সাওয়াবের ভান্ডার হাতে এসে যাবে। اِنْ شَآءَ الله\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "তিলাওয়াতের আগ্রহ এবং বুযুর্গানে দ্বীন رَحِمَہُمُ اللهُ الْمُبِيْن",
    "2": "হে আশিকানে আউলিয়া! বুযুর্গানে দ্বীনরা رَحِمَہُمُ اللهُ الْمُبِيْن সারা জীবন নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর বাণী সমূহের উপর আমল করে অতিবাহিত করেছেন, এই সৌভাগ্যবান ব্যক্তিরা ফরয ও ওয়াজিব সমূহ আদায় করার পাশাপাশি সুন্নাত এবং মুস্তাহাব সমূহও নিয়মিত আদায় করে থাকে, আগ্রহ ও উদ্দিপনা সহকারে রাতে জেগে আল্লাহ পাকের ইবাদত করেন এবং দিনে রোযা রাখেন, এই নেককার লোকেরা শুধু নিজেরা অধিকহারে কুরআনে পাকের তিলাওয়াত করতেন না বরং মুসলমানদেরকেও কুরআনে পাকের শিক্ষা প্রদান করতেন। আসুন! উৎসাহ গ্রহনার্থে বুযুর্গানে দ্বীনদের رَحِمَہُمُ اللهُ الْمُبِيْن কয়েকটি ঘটনাবলী শ্রবণ করি, যাতে আমাদেরও মানসিকতা জাগে এবং আমরাও সেই নেককার লোকদের পদাঙ্ক অনুসরন করে চলে অধিক পরিমাণে কুরআনে করীমের তিলাওয়াতকারী ও অন্যদেরকে পাঠদান কারী হয়ে যাই।"
  },
  {
    "1": "ইবাদত ও রিয়াযত দেখে ইসলাম কবুল",
    "2": "আমিরুল মুমিনিন হযরত আবু বকর সিদ্দিক رَضِیَ اللهُ عَنْہُ ইসলামের প্রাথমিক দিকে নিজের ঘরের উঠানে একটি মসজিদ বানিয়েছিলেন, যেখানে তিনি رَضِیَ اللهُ عَنْہُ কুরআনে পাকের তিলাওয়াত করতেন এবং নামায পড়তেন, লোকেরা তাঁর এই ঈমানোদ্দীপক দৃশ্য দেখে তাঁর আশেপাশে জমা হয়ে যেতেন, তাঁর কুরআনের তিলাওয়াত, ইবাদত ও রিয়াযত এবং খোদাভীতিতে কান্না করা মানুষের মাঝে খুবই প্রভাব বিস্তার করতো, তাঁর এই আমলের কারণে অনেক লোক ইসলামের ছায়াতলে আশ্রয় গ্রহন করেন। (আর রিয়াদুন নাদারা, ১/৯৬)"
  },
  {
    "1": "সাহাবায়ে কিরামের عَلَیْہِمُ الرِّضْوَان তিলাওয়াতের ধরন",
    "2": "হাকীমুল উম্মত হযরত মুফতী আহমদ ইয়ার খান নাঈমী رَحْمَۃُ اللهِ عَلَیْہِ বলেন: হযরত ওসমানে গণী رَضِیَ اللهُ عَنْہُ এক রাতে কুরআন খতম করতেন। হযরত দাউদ عَلَیْہِ السَّلَام কয়েক মিনিটেই যবুর খাতম করে নিতেন। (মিরাতুল মানাজিহ, ৩/২৭০) হযরত আলীউল মুরতাদা رَضِیَ اللهُ عَنْہُ ঘোড়ার উপর আরোহন করার সময় এক পা পাদানিতে রাখতেন এবং কুরআন মজীদ পাঠ করা শুরু করতেন এবং অপর পা অন্য পাদানিতে রেখে ঘোড়ার জিনের উপর বসতে বসতে একবার কুরআন খতম করে নিতেন। (শাওয়াহিদুন নবুয়ত, ২১২ পৃষ্ঠা)"
  },
  {
    "1": "আশিকে কুরআনের কি অপরূপ মহিমা",
    "2": "হযরত ছাবিত বুনানী رَحْمَۃُ اللهِ عَلَیْہِ দৈনিক এক বার কুরআন শরীফ খতম করতেন। তিনি رَحْمَۃُ اللهِ عَلَیْہِ সর্বদা দিনের বেলায় রোযা রাখতেন আর রাতে ইবাদত করতেন। যেই মসজিদের পাশ দিয়ে অতিক্রম করতেন সেই মসজিদে অবশ্যই দুই রাকাত (তাহিয়াতুল মসজিদের) নামায আদায় করতেন। তিনি আল্লাহ পাকের নেয়ামতের কৃতজ্ঞতা প্রকাশ করতে গিয়ে বলেছেন: আমি জামে মসজিদের প্রতিটি স্তম্ভের পাশেই পবিত্র কুরআনের খতম দিয়েছি এবং আল্লাহ পাকের দরবারে কান্নাকাটি করেছি। তিনি নামায ও কুরআন তিলাওয়াত করাকে বিশেষ ভাবে পছন্দ করতেন। তাঁর رَحْمَۃُ اللهِ عَلَیْہِ উপর আল্লাহ পাকের এত বড় দয়া হল যে, যা শুনলে ঈর্ষা চলে আসে।\n\n\n\nবর্ণিত রয়েছে; লোকজন যখনই তাঁর رَحْمَۃُ اللهِ عَلَیْہِ মাযার শরীফের পাশ দিয়ে গমন করত, তখন নূরানী কবর থেকে কুরআন তিলাওয়াতের আওয়াজ আসত। (হিলইয়াতুল আউলিয়া, ২/৩৬২, ৩৬৬)"
  },
  {
    "1": "কুরআন তিলাওয়াত করা নিয়ে প্রতিধন্ধিতা",
    "2": "হযরত শায়খ বাহাউদ্দীন যাকারিয়া মুলতানি رَحْمَۃُ اللهِ عَلَیْہِ একবার রাতের বেলা নিজের বন্ধুকে বললেন: তোমাদের মধ্যে কি এমন কেউ আছো, যে আজ রাতে দুই রাকাত নামায আদায় করবে এবং এক রাকাতে পরিপূর্ণ কুরআনে পাক তিলাওয়াত করবে। সেখানে উপস্থিত কেউই সাহস করলো না। শায়খ বাহাউদ্দীন যাকারিয়া رَحْمَۃُ اللهِ عَلَیْہِ স্বয়ং নিজে দাঁড়িয়ে গেলেন এবং দুই রাকাত নামায শুরু করে দিলেন। প্রথম রাকাতে পুরো কুরআনে করীম এবং আরো ৪ পারা অতিরিক্ত তিলাওয়াত করলেন এবং দ্বিতীয় রাকাতে সূরা ইখলাস পাঠ করে নামায পূর্ণ করলেন।\n\n(ফাওয়ায়িদিল ফাওয়ায়িদ, ৬২ পৃষ্ঠা)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد\n\n\n\nহে আশিকানে আউলিয়া! আপনারা শুনলেন যে, আল্লাহ পাকের নেক বান্দারা কিরূপ আগ্রহ ও ভালবাসা সহকারে দিন রাত রাব্বে করীমের কালাম পাঠ করতে থাকতেন। কিন্তু আফসোস! আজ মুসলমানদের অধিকাংশই কুরআনে পাকের শিক্ষা থেকে অনবহিত, অনেক মূর্খরা তো কুরআনে পাক দেখে দেখে পড়তেও জানে না এবং যারা পড়তে জানে তারাও বছরের পর বছর কুরআনে পাক খুলেও দেখে না, মাসের পর মাস অতিবাহিত হয়ে যায় কিন্তু মুসলমানের ঘর তিলাওয়াতের বরকত থেকে বঞ্চিত থাকে। আসুন! আমরাও নিয়্যত করি যে, আজ থেকে এই হাদীসে মুবারাকা সমূহের উপর আমল করে সেই নেককার মানুষদের কর্ম পদ্ধতি অনুসরন করে আমরা নিজেরাও কুরআনে পাক পাঠ করবো এবং অপর মানুষদেরকেও কুরআনে পাক পাঠ করার উৎসাহ প্রদান করবো।\n\nاَلْحَمْدُ لِلّٰه দাওয়াতে ইসলামী আশিকানে রাসূলের সেই মসজিদ ভরো কার্যক্রম, যার মাদানী উদ্দেশ্যে ফয়যানে কুরআনকে প্রসার করারও উৎসাহ বিদ্যমান। সেই মাদানী উদ্দেশ্য কি? আমরাও বলি: “আমাকে নিজের এবং সারা দুনিয়ার মানুষের সংশোধনের চেষ্টা করতে হবে।”\nاِنْ شَآءَ الله\n\nএই মাদানী উদ্দেশ্যে নিজের সংশোধনের পাশাপাশি সারা দুনিয়ার মানুষের সংশোধনের চেষ্টা করার বার্তাও দেয়া হয়, মানুষের সংশোধনে কুরআনের শিক্ষার একটি মৌলিক গুরুত্ব রয়েছে, মুসলমান এবং কুরআনে করীম এক সুত্রে গাঁথা, কুরআনে করীমের নির্দেশনা ছাড়া কেউ লক্ষ্যে কিভাবে পৌঁছাবে? কুরআনে করীমের শিক্ষাকে ভূলে সফলতার আশা কিভাবে করবে? কুরআনে করীম হলো হিদায়তের মূল কেন্দ্র।\n\n\n\nاَلْحَمْدُ لِلّٰه আশিকানে রাসূলের দ্বীনি সংগঠন দাওয়াতে ইসলামী বিভিন্ন ভাবে কুরআনে শিক্ষাকে প্রসার করার চেষ্টা করে যাচ্ছে, কুরআনে করীমের শিক্ষাকে প্রসার করার জন্য একটি পদ্ধতি এটাও যে, বিভিন্ন স্থান এবং মসজিদে সাধারনত ইশার নামাযের পর হাজারো প্রাপ্ত বয়স্কদের মাদরাসাতুল মদীনা আর পৃথিবীর বিভিন্ন দেশে অধিকাংশ ঘরে প্রায় প্রতিদিন প্রাপ্ত বয়স্কাদের মাদরাসাতুল মদীনারও ব্যবস্থা রয়েছে।"
  },
  {
    "1": "প্রাপ্ত বয়স্কদের মাদরাসাতুল মদীনা",
    "2": "اَلْحَمْدُ لِلّٰه \nপ্রাপ্ত বয়স্কদের মাদরাসাতুল মদীনার মাধ্যমে প্রাপ্ত বয়স্ক (অর্থাৎ বড়) ইসলামী ভাইদের বিভিন্ন স্থানে (যেমন; মসজিদ, অফিস, মার্কেট, দোকান ইত্যাদি) এবং বিভিন্ন সময়ে ফি সবিলিল্লাহ কুরআনে করীমের নাজেরা পড়ানোর পাশাপাশি নামাযের মৌলিক মাসআলা সমূহ শিখানো হয়, সুন্নাত ও আদব শিখানো হয়। প্রাপ্ত বয়স্কাদের মাদরাসাতুল মদীনা যেমনিভাবে বড় ইসলামী ভাইদের কুরআনে করীমের শিক্ষাকে প্রসার করার জন্য চেষ্টা অব্যাহত রয়েছে, তেমনিভাবে বড় ইসলামী বোনদের মাঝেও কুরআনের শিক্ষাকে প্রসার করার চেষ্টাও অব্যাহত রয়েছে। প্রাপ্ত বয়ষ্ক ও প্রাপ্ত বয়স্কাদের মাদরাসাতুল মদীনার সংখ্যা ৭৭১৮৩টি, আর এতে শিক্ষার্থীর সংখ্যা প্রায় ৪২৬৩৮৩জন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "১২টি দ্বীনি কাজের মধ্যে একটি দ্বীনি কাজ হলো : প্রাপ্ত বয়ষ্কদের মাদরাসাতুল মদীনা",
    "2": "প্রিয় ইসলামী ভাইয়েরা! দাওয়াতে ইসলামীর যেলী হালকার ১২টি দ্বীনি কাজের মধ্যে একটি দ্বীনি কাজ হলো: প্রাপ্ত বয়ষ্কদের মাদরাসাতুল মদীনা। اَلْحَمْدُ لِلّٰه দাওয়াতে ইসলামীর অধিনে দেশ ও বিদেশে অসংখ্য প্রাপ্ত বয়ষ্কদের মাদরাসাতুল মদীনা লাগানো হয়, যাতে বয়ষ্ক ইসলামী ভাইদেরকে বিশুদ্ধ তাজবীদ ও মাখরাজ সহকারে কুরআনে করীম পড়ানো হয় আর বিভিন্ন সুন্নাত ও আদব শিখানো হয়। আপনারা প্রাপ্ত বয়ষ্কদের মাদরাসাতুল মদীনায় যদি পড়ানার যোগ্যতা রাখেন তবে পড়ানোর, অন্যথায় পড়ার নিয়ত করে নিন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد\n\n\n\nপ্রিয় ইসলামী ভাইয়েরা! কুরআনে করীম ঐ মুবারক কিতাব, যাতে আল্লাহ পাক অনেক বিধানাবলী ইরশাদ করেছেন, এর মধ্যে কয়েকটি বিধান এমন যে, যার উপর মুসলমানকে আমল করার নির্দেশ দেয়া হয়েছে, যেমন; নামায পড়া, যাকাত দেয়া, রমযানুল মুবারকের রোযা রাখা, সামর্থ হওয়া অবস্থায় হজ্ব করা, পিতামাতার হক আদায় করা এবং তাঁদের সাথে সদাচরণ করা, মহিলাদেরকে শরয়ী পর্দা করা, মুসলমানকে সালাম করা, তাদের সাথে নম্রতা অবলম্বন করা ইত্যাদি আর অসংখ্য মন্দ কাজ থেকে বাঁচার নির্দেশ দেয়া হয়েছে, যেমন; চুরি, অপকর্ম, সুদী লেনদেন, মদ, মিথ্যা, বিনা কারণে কারো প্রতি রাগ করা, কাউকে মন্দ উপাধীতে ডাকা ইত্যাদি। মোটকথা এই পবিত্র কিতাবে অর্থাৎ কুরআনে করীমে ঐ সকল বিষয়ের বর্ণনা বিদ্যমান, যাতে আমল করার বরকতে মুসলমানের শুধু উপকার হয় না বরং اِنْ شَآءَ الله আখিরাতেও এর অসংখ্য সাওয়াব অর্জিত হবে। সুতরাং আমাদের উচিৎ যে, আমরা এই সকল বিধানাবলীর প্রতি আনন্দচিত্তে নিয়মিত আমল করা, যাতে আমাদের দুনিয়া ও আখিরাত সজ্জিত হয়ে যায়।\n\n৮ম পারার সূরা আনআমের ১৫৫ নং আয়াতে আল্লাহ পাক ইরশাদ করেন:\n\nوَ هٰذَا كِتٰبٌ اَنْزَلْنٰهُ مُبٰرَكٌ فَاتَّبِعُوْهُ وَ اتَّقُوْا لَعَلَّكُمْ تُرْحَمُوْنَۙ(۱۵۵)\n\nকানযুল ঈমান থেকে অনুবাদ: এ বরকতময় কিতাব আমি অবতীর্ণ করেছি; সুতরাং সেটার অনুসরন করো এবং সতর্কতা অবলম্বন করো যেনো তোমার উপর দয়া হয়।"
  },
  {
    "1": "উম্মতের উপর কুরআনে করীমের হক",
    "2": "বর্ণনাকৃত আয়াতে মুবারাকার আলোকে “তাফসীরে সিরাতুল জিনান” ৩য় খন্ডের ২৪৭ পৃষ্ঠায় রয়েছে: এই আয়াত দ্বারা জানা গেলো! উম্মতের উপর কুরআনে মজীদের একটি হক এটাও রয়েছে যে, তারা যেনো এই পবিত্র কিতাবের অনুসরন করে এবং এর আহকামের বিরোধীতা করা থেকে বেঁচে থাকে। আফসোস! বর্তমানে কুরআনে করীমর প্রতি আমল (করার) বিষয়ে মুসলমানের অবস্থা খুবই খারাপ, আজ মুসলমানরা এই কিতাব প্রতিদিন তিলাওয়াত করার পরিবর্তে তা ঘরে জুযদান ও গিলাফের সৌন্দর্য বানিয়ে এবং দোকানে ব্যবসার বরকতের জন্য সাজিয়ে রেখেছে আর তিলাওয়াত কারীও বিশুদ্ধভাবে এর তিলাওয়াত করে না আর বুঝারও চেষ্টা করে না যে, আল্লাহ পাক এই কিতাবে তাদের জন্য কি ইরশাদ করেছেন। ইতিহাস স্বাক্ষী, যতদিন পর্যন্ত মুসলমান এই পবিত্র কিতাবকে অনেক বেশি আপন ভেবেছে, এর বিধান এবং আইনের প্রতি কঠোরভাবে আমল করেছে ততদিন দুনিয়া জুড়ে তাদের শান ও শওকতের সাড়া পরেছিলো এবং অন্যান্যদের মন মুসলমানদের নাম শুনে কাঁপতে থাকে এবং যখন থেকে মুসলমানরা কুরআনে করীমের বিধানের প্রতি আমল করা ছেড়ে দেয় তখন থেকেই তারা অপমান ও অপদস্ত হতে থাকে।\n\n(সীরাতুল জিনান, ৩/২৪৭)"
  },
  {
    "1": "কুরআনের আহকামের প্রতি আমলের উৎসাহ",
    "2": "হযরত আল্লামা ইসমাঈল হক্কী رَحْمَۃُ اللهِ عَلَیْہِ বলেন: আল্লাহ পাকের কিতাবের উদ্দেশ্য এবং এর চাওয়া অনুযায়ী আমল করতে হবে, এমন নয় যে, শুধু মুখে উৎসাহ দেয়া, এর পাশাপাশি এর তিলাওয়াতও করুন। এর উদাহরণ এরূপ যে, যখন কোন বাদশাহ তার সম্রাজ্যের কোন শাসকের কিট কোন চিঠি প্রেরণ করে এবং এতে আদেশ দেয়া হয় যে, অমুক অমুক শহরে তার জন্য একটি প্রাসাদ নির্মাণ করে দেয়া হোক এবং যখন সেই চিঠি সেই শাসকের নিকট পৌঁছে তখন সে এতে দেয়া আদেশ অনুযায়ী প্রাসাদ নির্মাণ না করে, তবে এই চিঠিটি প্রতিদিন পাট করতেথাকে, তবে যখন বাদশাহ সেখানে আসবে এবং প্রাসাদ পাবে না তখন স্বভঃবতই সেই শাসক শাস্তির অধিকারী হয়ে যাবে, কেননা সে বাদশার আদেশ পাঠ করার পরও এর উপর আমল করেনি তেমনি কুরআনও এই চিঠির ন্যায়, যাতে আল্লাহ পাক তার বান্দাদের আদেশ দিয়েছেন যে, তারা যেনো দ্বীনের আরাকান যেমন নামায এবং রোযা ইত্যাদি আদায় করে। বান্দা শুধুমাত্র কুরআনে করীম তিলাওয়াত করতে রয়েছে এবং আল্লাহ পাকের আদেশের উপর আমল না করে তবে তাদের শুধুমাত্র কুরআনে করীম তিলাওয়াত করতে থাকা মূলত উপকারী নয়। (রুহুল বয়ান, সূরা বাকারা, ৬৪ নং আয়াতের পাদটিকা, ১/১৫৫)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "কুরআন তিলাওয়াতের আদেশ এবং কুরআনে মজীদের দাবী",
    "2": "হে আশিকানে রাসূল! যেমনিভাবে আমাদেরকে কুরআনে পাকের তিলাওয়াত করার আদেশ দেয়া হয়েছে এবং উৎসাহ প্রদানের জন্য হাদীসে মুবারাকায় অসংখ্য ফযীলত বর্ণনা করা হয়েছে, তেমনিভাবে আমাদেরকে এর বিধানাবলীর উপর আমল করারও আদেশ দেয়া হয়েছে, যারা কুরআনে করীমে বর্ণিত বিধানাবলীর প্রতি আমল করে না, তাদের জন্য আযাবের কঠিন সতর্কতাও এসেছে। আমাদের উাচৎ যে, কুরআনে পাকের তিলাওয়াত করার পাশাপাশি কানযুল ঈমানের অনুবাদ এবং এর পাশপাশি তাফসীরে সিরাতুল জিনান/ খাযায়িনুল ইরফান অথবা নূরুল ইরফানও অধ্যয়ন করা, কেননা কুরআন নিয়ে চিন্তা-ভাবনা করা এবং তা বুঝা উচ্চ মর্যাদার ইবাদত।\n\nহযরত ইমাম গাযালী رَحْمَۃُ اللهِ عَلَیْہِ বলেন: একটি আয়াত বুঝে এবং চিন্তা-ভাবনা করে পাঠ করা, চিন্তা-ভাবনা ছাড়া কুরআন পাঠ করার চেয়ে উত্তম। (ইহইয়াউল উলুম, কিতাবুত তাকফির, ৫/১৭০)"
  },
  {
    "1": "কুরআনের উপর আমল না করার শাস্তি",
    "2": "বুযুর্গানে দ্বীন رَحِمَہُمُ اللهُ الْمُبِيْن থেকে বর্ণিত: অনেক সময় বান্দা একটি সূরা শুরু করে তবে তা সম্পূর্ণ শেষ করা পর্যন্ত ফিরিশতারা তার জন্য রহমতের দোয়া করতে থাকে, কখনো বান্দা একটি সূরা শুরু করে তখন তা সম্পূর্ণ শেষ করা পর্যন্ত ফিরিশতারা তার প্রতি অভিশাপ দিতে থাকে। আরয করা হলো: এটা কেমন? বললেন: যখন সে এর হাললকে হালাল এবং হারামকে হারাম জানবে তখন ফিরিশতারা তার জন্য রহমতের দোয়া করে অন্যথায় অভিশাপ প্রেরণ করে।\n\n(ইহইয়াউল উলুম, কিতাবুল আদাবি তিলাওয়াতিল কুরআন, ১/৩৬৫)"
  },
  {
    "1": "কুরআনের প্রতি আমল করে না এমন ব্যক্তি",
    "2": "রাসূলে করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: কিয়ামতের দিন কুরআনকে একজন ব্যক্তির আকৃতি প্রদান করা হবে, অতঃপর তাকে এমন এক ব্যক্তির নিকট নিয়ে যাওয়া হবে, যে কুরআনের আলিম হওয়া স্বত্বেও এর আদেশের বিরোধীতা করতো, কুরআন তার বিরোধীতা করতে গিয়ে বলবে: হে আমার দয়ালু রব! সে আমার জ্ঞঅন অর্জন করেছে কিন্তু সে খুবই খারাপ আলিম, সে আমার বিধানের বিরোধীতা করেছে, আমার ফরয সমূহ ধ্বংস করেছে, আমার বিরোধীতায় লেগে ছিলো এবং আমার আনুগত্য করা ছেড়ে দিয়েছে। কুরআন তার প্রতি দলীল সহকারে অভিযোগ করতে থাকবে, এমনকি বলা হবে: তার সম্পর্কে তোমার ব্যাপার তোমাকে সমর্পন করা হলো। কুরআনে করীম তার হাত ধরে নিয়ে যাবে, এমনটি দোযখের একটি খাঁড়িতে উপুড় করে নিক্ষেপ করে দিবে।\n\n(মুসান্নিফ ইবনে আবী শেয়বা, ৭/১৬৯, হাদীস নং- ১)\n\nপ্রিয় ইসলামী ভাইয়েরা! কেঁপে উঠুন! যে লোকরা কুরআনে করীমের বিধানের বিরোধতিা করে, কুরআনে পাক কিয়ামতের দিন আল্লাহ পাকের দরবারে এমন লোকদের বিরুদ্ধে অভিযোগ করবে, যে লোকেরা কুরআনের হালাল ও হারামের প্রতি আমল করে না, তারা ফিরিশতাদের অভিশাপের অধিকারী হয়ে যায়। আল্লাহ পাক আমাদেরকে কুরআনে করীমের বিধানের উপর আমল করার তৌফিক দান করো, আমাদেরকে কবর ও হাশরের আযাব থেকে নিরাপদ রাখো, দ্বীন ও দুনিয়ায় নিরাপত্তা এবং অনুগ্রহ সমৃদ্ধ অবস্থায় রাখো, কুরআনে করীমকে আমাদের জন্য মুক্তির মাধ্যম বানাও এবং এর বরকতে আমাদেরকে তোমার সন্তুষ্টি দান করো। اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "তিলাওয়াত করার মাদানী ফুল",
    "2": "প্রিয় ইসলামী ভাইয়েরা! আসুন! তিলাওয়াত করার কয়েকটি মাদানী ফুল শুনার সৌভাগ্য অর্জন করি। প্রথমেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুটি মাদানী ফুল অবলোকন করুন: (১) ইরশাদ হচ্ছে: কুরআর পড়ো, কেননা তা কিয়ামতের দিন তার পাঠকারীর জন্য শাফায়াতকারী হয়ে আসবে। (মুসলিম, কিতাবুস সালাতুল মুসাফিরিন ওয়া কসরুহা, ৩১৪ পৃষ্ঠা, হাদীস নং-১৮৭৪) (২) ইরশাদ হচ্ছে: আমার উম্মতের উত্তম ইবাদত হচ্ছে কুরআন তিলাওয়াত। (শুয়াবুল ঈমান লিল বায়হাকী, বাবু ফি তাযিমিল কুরআন, ২/৩৫৪, হাদীস নং-২০২২)\n* কুরআনে পাক সুন্দর কন্ঠে এবং ধীরে ধীরে পাঠ করা সুন্নাত। (ইহইয়ায়ে উলুম, ১/৮৪৩) * মুস্তাহাব হচ্ছে যে, অযু সহকারে কিবলামূখী হয়ে ভাল কাপড় পরিধান করে তিলাওয়াত করা। (বাহারে শরীয়ত, ১/৫৫০, ৩য় অংশ)"
  },
  {
    "1": "ঘোষনা",
    "2": "তিলাওয়াত করার অবশিষ্ট মাদানী ফুল তারবিয়্যতি হালকায় বর্ণনা করা হবে, সুতরাং সেই মাদানী ফুল সমূহ জানতে তারবিয়্যতি হালকায় অবশ্যই অংশগ্রহন করুন।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
    "2": ""
  },
  {
    "1": "(১) বৃহস্পতিবার রাতের দরূদ শরীফ",
    "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n\nবুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
  },
  {
    "1": "(২) সমস্ত গুনাহের ক্ষমা",
    "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n\nহযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
  },
  {
    "1": "(৩) রহমতের ৭০টি দরজা",
    "2": "صَلَّى اللهُ عَلٰى مُحَمَّدٍ\n\nযে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
  },
  {
    "1": "(৪) ছয়লক্ষ দরূদ শরীফ পাঠ করার সাওয়াব",
    "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n\nহযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
  },
  {
    "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
    "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n\nএকদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
  },
  {
    "1": "(৬) দরূদে শাফায়াত",
    "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n\nনবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
  },
  {
    "1": "(১) এক হাজার দিনের নেকী",
    "2": "جَزَى اللهُ عَنَّا مُحَمَّدًامَاهُوَ اَهْلُهٗ\n\nহযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
  },
  {
    "1": "(২) যেন শবে কদর পেয়ে গেলো",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n\n(তারীখে ইবনে আসাকীর, ১৯/৪৪১৫)\n\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n\nসহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "সাপ্তাহিক ইজতিমার হালকার শিডিউল ১০ এপ্রিল ২০২৫ইং",
    "2": "(১) সুন্নাত ও আদব শেখা: ৫ মিনিট, (২) দোয়া শেখা: ৫ মিনিট,\n(৩) পর্যালোচনা: ৫ মিনিট। মোট সময়কাল- ১৫ মিনিট।"
  },
  {
    "1": "তিলাওয়াতের অবশিষ্ট মাদানী ফুল",
    "2": "* তিলাওয়াতের শুরুতে “اَعُوْذُ” পাঠ করা মুস্তাহাব, আর সূরা আরম্ভ করার সময় “بِسْمِ اللهِ” পাঠ করা সুন্নাত। অন্যথায় মুস্তাহাব। (সীরাতুল জিনান, ১/২৪) * কুরআনে পাক দেখে দেখে তিলাওয়াত করা, মুখস্থ তিলাওয়াত করার চেয়ে উত্তম। (সীরাতুল জিনান, ১/২৪) * কুরআনে পাক দেখে তিলাওয়াত করাতে দুই হাজার (২০০০) নেকী লিখা হয় এবং মুখস্ত (না দেখে) পড়াতে এক হাজার (১০০০)। (কানযুল উম্মাল, কিতাবুল আযকার, নম্বর-২৩০১, ১/২৬০) * কুরআনে করীম তিলাওয়াত করার সময় কান্না করা মুস্তাহাব। (সীরাতুল জিনান, ৫/৫২৬) * উচ্চ স্বরে যখন কুরআন তিলাওয়াত করা হয়, তখন উপস্থিত সকলেরই তা শ্রবন করা ফরয, ঐ মাহফিলে যদি সকল মানুষই তা শোনার জন্য উপস্থিত হয়ে থাকে। অন্যথায় এক জন শুনলেই যথেষ্ট হবে। যদিও অন্য লোকেরা তাদের ব্যক্তিগত কাজে ব্যস্ত থাকে। (সীরাতুল জিনান, ১/২২) * সকলেই উচ্চ আওয়াজে পড়া হারাম। যদি কিছু লোক পাঠকারী হয়, তবে বিধান হচ্ছে নিম্নস্বরে পড়া। (সীরাতুল জিনান, ১/২২) * তিনদিনের কমে কুরআন খতম না করা, বরং কমপক্ষে তিনদিন বা সাত দিন অথবা চল্লিশ দিনে কুরআন খতম করবে, যাতে অর্থ ও মর্মার্থ বুঝে তিলাওয়াত করা যায়। (আযায়িবুল কুরআন, ২৩৮ পৃষ্ঠা) * তারতীল সহকারে প্রশান্ত ভাবে এবং থেমে থেমে তিলাওয়াত করুন। (আযায়িবুল কুরআন, ২৩৮ পৃষ্ঠা) * তিলাওয়াত করার জন্য সবচেয়ে উত্তম সময় হলো সারা বছরে রমযান শরীফের শেষ দশদিন এবং যিলহজ্বের প্রথম দশদিন।\n\n(আযায়িবুল কুরআন, ২৩৯ পৃষ্ঠা)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "কোন মুসলমানকে মুচকি হাসতে দেখে পাঠ করার দোয়া",
    "2": "اَضْحَكَ اللهُ سِنَّكَ\n\n(বুখারী, ২/৪০৩, হাদীস নং- ৩২৯৪)\n\nঅনুবাদ: আল্লাহ আপনাকে সর্বদা হাসিখুশি রাখুন।\n\n(মাদানী পাঞ্জেসূরা, ২০৭ পৃ.)\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد"
  },
  {
    "1": "সম্মিলিতভাবে পর্যবেক্ষণের পদ্ধতি",
    "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n\nআসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই। ব্যবহার করি নি তো? ৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি? ৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?"
  },
  {
    "1": "কুফলে মদীনার কার্যবিবরনী",
    "2": "* লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার ।"
  },
  {
    "1": "সাপ্তাহিক ৯টি নেক আমল",
    "2": "৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?"
  },
  {
    "1": "মাসিক ৪টি নেক আমল",
    "2": "৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?"
  },
  {
    "1": "বার্ষিক ৩টি নেক আমল",
    "2": "৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?"
  },
  {
    "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
    "2": "হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের\nপ্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد"
  }
]