[
    {
        "1": "মেরাজের সফর ও প্রিয় নামায",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله       \t                       \t      وَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله    \t                                                                                      \t        وَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)"
    },
    {
        "1": "দরুদ শরীফের ফযীলত",
        "2": "            প্রিয় নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَى صَلَّى اللَّهُ عَلَيْهِ عَشْراً بِهَا مَلَكْ مُوَكَّلْ بِهَا حَتَّى يُبَلِّغَنِيهَا অর্থাৎ যে ব্যক্তি আমার প্রতি একবার দরূদ শরীফ পাঠ করবে আল্লাহ পাক তার প্রতি ১০টি রহমত অবতীর্ণ করবেন এবং একজন ফেরেশতা সেই দরূদ শরীফ আমার নিকট পৌঁছানোর জন্য নিযুক্ত রয়েছে। (মুজামু কবীর, ৮/১৩৪, নাম্বার ৭৬১১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "        \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n            হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বে ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে  থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "আজকের মহিমান্বিত রজনী",
        "2": "            হে আশিকানে রাসূল! আজ সেই মহিমান্বিত রজনী যে, আজ থেকে শত শত বছর পূর্বে এই রজনীতে  * জমিন ও আসমানকে সুসজ্জিত করা হয়েছিলো * তারকারাজি পৃথিবীর দিকে ঝুঁকেছিলো * সর্বত্র ধুমধাম ছিলো * জান্নাত সাজানো হচ্ছিলো * পরিবেশ সুবাসিত ছিলো\n* চারিদিকে খুশিই খুশি বইছিলো * কলিরা ফুটছিলো * ফুল সুবাস ছড়াচ্ছিলো * সর্বত্র বসন্ত এসেছিলো * চারদিকে নূর ও তাজাল্লি বর্ষণ হচ্ছিলো। আর মজার ব্যাপার হলো যে, যার জন্য এই সমস্ত আয়োজন চলছিলো, সেই মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم তাঁর চাচাতো বোন হযরত উম্মে হানি رَضِیَ اللهُ عَنْہَا এর ঘরে প্রশান্তির বিশ্রাম নিচ্ছিলেন।\n\n            হে আশিকানে রাসূল! * আজ পবিত্র মেরাজের রজনী * আজকের রজনীতে ফেরেশতাদের সর্দার হযরত জিব্রাইল আমীন عَلَیْہِ السَّلَام প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলেন এবং মেরাজের সুসংবাদ শুনালেন * আজ রাতে মেরাজের দুলহা, ইমামুল আম্বিয়া صَلَّی اللهُ عَلَیْہِ وَاٰلِہٖ وَسَلَّم মসজিদে আকসায় সকল নবী ও রাসূলদের ইমামতি করেন *  আজ রাতেই আল্লাহ পাক তাঁর প্রিয় নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم কে আসমানের পরিভ্রমণ করান * জান্নাত ও দোযখ দেখান * আরশে আমন্ত্রণ জানান এবং আজ রাতেই আল্লাহ পাক তাঁর সবচেয়ে প্রিয় নবী, মুহাম্মদ আরাবী صَلَّی اللهُ عَلَیْہِ وَاٰلِہٖ وَسَلَّم কে আপন দীদার দ্বারা ধন্য করেন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "মেরাজের ঘটনার সারাংশ",
        "2": "            হে আশিকানে রাসূল! মেরাজ হলো আমাদের আক্বা ও মাওলা, মুহাম্মদে মুস্তফা صَلَّی اللهُ عَلَیْہِ وَاٰلِہٖ وَسَلَّم এর একটি মহান এবং অনন্য মুজিযা, আমাদের প্রিয় নবী, মুহাম্মদে আরাবী صَلَّی اللهُ عَلَیْہِ وَاٰلِہٖ وَسَلَّم মক্কা মুকাররমায় তাঁর চাচাতো বোন হযরত উম্মে হানী رَضِیَ اللهُ عَنْہَا এর ঘরে বিশ্রাম নিচ্ছিলেন, হঠাৎ ঘরের ছাদ উন্মোচিত হলো, ফেরেশতাদের সর্দার হযরত জিব্রাইল আমীন عَلَیْہِ السَّلَام উপস্থিত হলেন, আল্লাহ পাকের বার্তা শুনালেন, মেরাজের সুসংবাদ শুনালেন, প্রিয় নবী صَلَّی اللهُ عَلَیْہِ وَاٰلِہٖ وَسَلَّم বুরাকে আরোহন করলেন, মসজিদে আক্বসায় আগমন করেন, এখানে আম্বিয়ায়ে কিরাম عَلَیْهِمُ السَّلَام এর ইমামতি করেন, অতঃপর আসমানের দিকে যাত্রা করেন, সাত আসমানের উপর সিদরাতুল মুনতাহায় তাশরীফ নিয়ে গেলেন, অতঃপর সিদরাতুল মুনতাহা থেকে লা-মকানে পৌঁছান, সম্পূর্ণ জাগ্রতাবস্থায় কপালের চোখ দিয়ে আল্লাহ পাকের দীদার করেন, এতো হাজারো লাখো কিলোমিটার ভ্রমণ করে ফিরেও আসেন অথচ তখনো রাতের কিছু অংশ অতিবাহিত হয়েছিলো, ওলামায়ে কিরাম বলেন: যখন হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم পুনরায় ফিরে আসেন, বিছানা তখনও উষ্ণ ছিলো এবং দরজার শিকলও নড়ছিলো। (আনওয়ারে জামালে মুস্তফা, ২৭৭ পৃষ্ঠা)\n\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "মেরাজের সফর তিন ভাগে বিভক্ত",
        "2": "            আল্লাহ পাক কুরআনে পাকে ইরশাদ করেন:\nسُبْحٰنَ الَّذِیْۤ  اَسْرٰی بِعَبْدِہٖ لَیْلًا مِّنَ الْمَسْجِدِ الْحَرَامِ  اِلَی الْمَسْجِدِ الْاَقْصَا الَّذِیْ بٰرَکْنَا حَوْلَہٗ  لِنُرِیَہٗ مِنْ اٰیٰتِنَا ؕ اِنَّہٗ  ہُوَ  السَّمِیْعُ  الْبَصِیْرُ (۱)\n(পারা ১৫, সূরা বনী ইসরাঈল, আয়াত ১)                   কানযুল ঈমান থেকে অনুবাদ: পবিত্রতা তাঁরই জন্য, যিনি আপন বান্দাকে রাতারাতি নিয়ে গেছেন মসজিদে হারাম হতে মসজিদে আক্বসা পর্যন্ত, যার আশেপাশে আমি বরকত রেখেছি, যাতে আমি তাঁকে মহান নিদর্শনসমূহ দেখাই; নিশ্চয় তিনি শুনেন, দেখেন।\n\n            মেরাজের সফর ৩ ভাগে বিভক্ত: (১) ভূমির মেরাজ: যা মক্কা মুকাররমা থেকে মসজিদে আক্বসা পর্যন্ত, একে ইসরা বলা হয়, (২) আসমানী মেরাজ: যা মসজিদে আক্বসা থেকে সিদরাতুল মুনতাহা পর্যন্ত, একে মেরাজ বলা হয়, (৩) এরপর হলো লা-মাকানী মেরাজ: যা সিদরা থেকে লা-মাকান পর্যন্ত, একে উরুজ বলা হয়। ১৫ তম পারা, সূরা বনী ইসরাঈলের এই আয়াতে করীমা, যা আমরা এইমাত্র শুনলাম, এই সংক্ষিপ্ত আয়াতে করীমায় মেরাজের সফরের এই তিনটি অংশের উল্লেখ রয়েছে। যেমনটি প্রসিদ্ধ মুফাসসির হাকীমুল উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ উক্ত আয়াতের আলোকে বলেন: উক্ত আয়াতে\nبٰرَکْنَا حَوْلَهٗ পর্যন্ত ভূমির মেরাজ অর্থাৎ বাইতুল মুকাদ্দাস পর্যন্ত আলোচনা রয়েছে আর\nلِنُرِیَہٗ مِنْ اٰیٰتِنَا ؕ\n(পারা ১৫, সূরা বনী ইসরাঈল, আয়াত ১)              কানযুল ঈমান থেকে অনুবাদ: যাতে আমি তাঁকে মহান নিদর্শনসমূহ দেখাই।\n\n            দ্বারা আসমানী মেরাজের উল্লেখ রয়েছে (যে, আমি মাহবুব صَلَّی اللهُ عَلَیْہِ وَاٰلِہٖ وَسَلَّم কে মেরাজ করিয়েছি, যাতে তাঁকে জমিন ও আসমান ইত্যাদিতে আমার নিদর্শনসমূহ দেখাই) এবং আয়াতের এই অংশে\nاِنَّہٗ  ہُوَ  السَّمِیْعُ  الْبَصِیْرُ (۱)\n(পারা ১৫, সূরা বনী ইসরাঈল, আয়াত ১)                   কানযুল ঈমান থেকে অনুবাদ: নিশ্চয় তিনি শুনেন, দেখেন।\n\n            দ্বারা লা-মকানী মেরাজের উল্লেখ রয়েছে, এই বাক্যটির অর্থ হলো যে, নিশ্চয়ই সেই প্রিয় বান্দাই (অর্থাৎ রাসূলে খোদা, আহমদে মুজতাবা صَلَّی اللهُ عَلَیْہِ وَاٰلِہٖ وَسَلَّم) শ্রোতা দ্রষ্টা অর্থাৎ কুদরতের এই নিদর্শনসমূহ দেখা এবং আল্লাহ পাকের দীদারের ক্ষমতা একমাত্র তাঁরই রয়েছে, তাই মেরাজ তাঁকেই করানো হয়েছে।\n(নুরুল ইরফান, পারা: ১৫, সূরা: বনী ইসরাঈল, ১নং আয়াতের পাদটীকা, ৩৩৯ পৃষ্ঠা)\n"
    },
    {
        "1": "মেরাজের সফর খতমে নবুওয়তের দলীল",
        "2": "            হে আশিকানে রাসূল! মেরাজের সফল আমাদের নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم  এর শেষ নবী হওয়ার দলীল। জী হ্যাঁ! আল্লাহ পাক ইরশাদ করেন:\nلِنُرِیَہٗ مِنْ اٰیٰتِنَا ؕ\n(পারা ১৫, সূরা বনী ইসরাঈল, আয়াত ১)              কানযুল ঈমান থেকে অনুবাদ: যাতে আমি তাঁকে মহান নিদর্শনসমূহ দেখাই।\n\n            উক্ত আয়াতের আলোকে মুফতি আহমদ ইয়ার খান নঈমী رَحْمَۃُ اللهِ عَلَیْہِ বলেন: অর্থাৎ স্বীয় হাবীব صَلَّی اللهُ عَلَیْہِ وَاٰلِہٖ وَسَلَّم কে আসমান ও লা-মকানে ডেকে নিয়ে গিয়ে ঐ নিদর্শনসমূহ দেখিয়েছেন, যা অন্যান্য সকল নবী ও রাসূলগণ কেবল শুনেছিলেন, যেমন: আল্লাহর সত্তা, আরশ ও কুরসী, লৌহ ও কলম, জান্নাত ও জাহান্নাম ইত্যাদি (এই সকল নিদর্শনসমূহ অন্যান্য নবী ও রাসূলগণ অহীর মাধ্যমে শুনেছিলেন, অতএব অন্যান্যরা যা শুনেছেন আল্লাহ পাক তাঁর প্রিয়তম নবী صَلَّی اللهُ عَلَیْہِ وَاٰلِہٖ وَسَلَّم কে সবকিছু দেখিয়ে দিয়েছেন, কেন দেখালেন) যাতে অন্যান্য আম্বয়িায়ে কিরাম عَلَیْهِمُ السَّلَام এ পর্যন্ত যেই বিষয়সমূহের সাক্ষ্য অহীর মাধ্যমে শুনে দিয়েছিলেন, এখন সকল নবীদের সর্দার صَلَّی اللهُ عَلَیْہِ وَاٰلِہٖ وَسَلَّم এর সাক্ষ্য শুনে নয় বরং স্বচক্ষে দেখা হয়ে যায়। আল্লাহ পাক ইরশাদ করেন:\n\nاِنَّاۤ  اَرْسَلْنٰکَ شَاھِدًا\nوَّ مُبَشِّرًا وَّ  نَذِیْرًا (ۙ۴۵)\n(পারা ২২, সূরা আহযাব, আয়াত ৪৫)           কানযুল ঈমান থেকে অনুবাদ: নিশ্চয় আমি আপনাকে প্রেরণ করেছি ‘উপস্থিত’ ‘পর্যবেক্ষণকারী’ (হাযির-নাযির) করে, সুসংবাদদাতা এবং সতর্ককারীরূপে।\n\n            سُبْحٰنَ الله! জানা গেলো; অন্যান্য সকল নবী সংবাদদাতা (অর্থাৎ অহীর মাধ্যমে শুনে বক্তা) ছিলেন, আর আমাদের আক্বা ও মাওলা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم স্বচক্ষে দেখে সাক্ষ্য প্রদানকারী। মুফতি আহমদ ইয়ার খান নঈমী رَحْمَۃُ اللهِ عَلَیْہِ আরো বলেন: চাক্ষুষ সাক্ষীর পর অন্য কোন সাক্ষীর প্রয়োজন পড়ে না, এজন্য এখন আর কেউ নবী হতে পারবে না, আল্লাহ পাক ইরশাদ করেন:\nاَلْیَوْمَ اَکْمَلْتُ لَکُمْ دِیْنَکُمْ\n(পারা ৬, সূরা মায়েদা, আয়াত ৩)                          কানযুল ঈমান থেকে অনুবাদ: আজ আমি তোমাদের জন্য তোমাদের দ্বীনকে পরিপূর্ণ করে দিলাম।\n\n           দ্বীন পরিপূর্ণ হয়ে গেছে কারণ চাক্ষুষ (অর্থাৎ স্বচক্ষে অবলোকেনকারী) সাক্ষী আগমন করেছে।\n(নুরুল ইরফান, পারা ১৫, সূরা বনী ইসরাঈল, ১ নং আয়াতের পাদটীকা, ৩৩৯ পৃষ্ঠা)\n"
    },
    {
        "1": "মেরাজের সফর এবং প্রিয় নামায",
        "2": "            প্রিয় ইসলামী ভাইয়েরা! মেরাজ শরীফ একটি মহিমান্বিত মুজিযা এবং নামায হলো সর্বোৎকৃষ্ট ইবাদত। যদি আমরা একটু ভাবি তবে জানতে পারবো যে, মেরাজ শরীফ ও নামাযের মধ্যে খুবই ঘনিষ্ঠ সম্পর্ক রয়েছে। প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم মক্কা শরীফ থেকে যাত্রা করলেন, বাইতুল মুকাদ্দাস, অতঃপর সপ্ত আসমান, এরপর সিদরাতুল মুনতাহা, অতঃপর লা-মকান, এরপর সেখান থেকে পুনরায় মক্কা মুকাররমায় ফিরে আসা, এই সম্পূর্ণ সফরে জায়গায় জায়গায় নামায দেখা যায়। সম্পূর্ণ মেরাজের সফরে প্রায় ১২টি স্থান রয়েছে যেখানে মেরাজের দুলহা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم নামায আদায় করেছেন।\n"
    },
    {
        "1": "(১) প্রথম নামাযের স্থান: মদীনায়ে তায়্যিবা",
        "2": "            সাহাবীয়ে রাসূল হযরত আনাস বিন মালিক رَضِیَ اللهُ عَنْہُ থেকে বর্ণিত: যখন নবীদের সর্দার صَلَّی اللهُ عَلَیْہِ وَاٰلِہٖ وَسَلَّم মেরাজের সমফরের উদ্দেশ্যে রওয়ানা হন, তখন পথিমধ্যে এক জায়গায় পৌঁছে হযরত জিব্রাঈল আমীন عَلَیْہِ السَّلَام আরয করলেন: (ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم) এখানে নেমে নামায আদায় করুন! তিনি নামায আদায় করলেন। হযরত জিব্রাঈল আমীন عَلَیْہِ السَّلَام আরয করলেন: আপনি কি জানেন যে, আপনি কোথায় নামায পড়েছেন? (অতঃপর নিজেই আরয করলেন) আপনি তায়্যিবায় (অর্থাৎ মদীনা শরীফ) নামায আদায় করেছেন, সেদিকেই হিজরত করবেন।\n"
    },
    {
        "1": "(২) দ্বিতীয় নামাযের স্থান: তুরে সীনা",
        "2": "            অতঃপর আরো এক স্থানে হযরত জিব্রাঈল আমীন عَلَیْہِ السَّلَام তাঁকে নেমে নামায আদায় করতে আরয করেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم নামায আদায় করলেন। হযরত জিব্রাঈল আমীন عَلَیْہِ السَّلَام আরয করলেন: আপনি এখন আপনি তুরে সীনায় নামায পড়েছেন, যেখানে আল্লাহ পাক হযরত মুসা عَلَیْہِ السَّلَام কে কথোপকথনের সৌভাগ্য দান করেছিলেন।\n"
    },
    {
        "1": "(৩) তৃতীয় নামাযের স্থান: বাইতে লাহম",
        "2": "            অতঃপর আরেকটি স্থানে হযরত জিব্রাঈল আমীন عَلَیْہِ السَّلَام তাঁকে নেমে নামায পড়ার জন্য আরয করলেন, তিনি صَلَّی اللهُ عَلَیْہِ وَاٰلِہٖ وَسَلَّم নামায আদায় করলেন। এরপর হযরত জিব্রাঈল আমীন عَلَیْہِ السَّلَام আরয করলেন: এখন আপনি বাইতে লাহমে নামায পড়েছেন, যেখানে হযরত ঈসা\nعَلَیْہِ السَّلَام এর জন্ম হয়েছিলো। (নাসায়ি, কিতাবুস সালাত, ৮১ পৃষ্ঠা, হাদীস: ৪৪৮)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বরকতময় স্থানে নামায পড়া",
        "2": "সাহাবায়ে কিরামের রীতি ছিলো\n            প্রিয় ইসলামী ভাইয়েরা! মেরাজের সফরে রাসূলে খোদা, আহমদ মুজতাবা صَلَّی اللهُ عَلَیْہِ وَاٰلِہٖ وَسَلَّم বিভিন্ন স্থানে নামায আদায় করেছেন, তন্মধ্যে ৩টি স্থানের আলোচনা আমরা শুনেছি: (১) মদীনা তায়্যিবা (২) তূরে সীনা (৩) বাইতে লাহম। এই তিনটি স্থান কোনটি? মদীনা তায়্যিবা; ঐ বরকতময় শহর, যেখানে প্রিয় নবী, রাসলে আরাবী صَلَّی اللهُ عَلَیْہِ وَاٰلِہٖ وَسَلَّم হিজরত করে তাশরীফ নিয়ে যান, যেই গলিসমূহে তাঁর বরকতময় কদম লেগেছে, যেখানে আজও তাঁর রওযায়ে আনওয়ার নূর বিচ্ছুরণ করছে। অনুরূপভাবে তূরে সীনা; ঐ স্থান, যেখানে হযরত মুসা عَلَیْہِ السَّلَام এর প্রতি অহী অবতীর্ণ হয়েছে, যেখানে আল্লাহ পাক হযরত মুসা عَلَیْہِ السَّلَام এর জন্য আপন তাজাল্লী অবতীর্ণ করেছেন এবং তৃতীয় স্থান: বাইতুল লাহম; ঐ স্থান, যেখানে আল্লাহ পাকের নবী হযরত ঈসা عَلَیْہِ السَّلَام জন্মগ্রহণ করেছেন। অর্থাৎ এই  তিনটিই হলো বরকতময় স্থান, মেরাজের দুলহা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم মেরাজ রজনীতে এই তিনটি স্থানে নামায আদায় করেছেন, এ থেকে জানা গেলো; বরকতময় স্থানে যাওয়া, সেখানে ইবাদত করা ১০০ভাগ সঠিক এবং اِنْ شَآءَ الله বরকতের উৎসও বটে।\n"
    },
    {
        "1": "সাহাবায়ে কিরামের عَلَیْہِمُ الرِّضْوَان একটি মুবারক অভ্যাস",
        "2": "            اَلْحَمْدُ لِلّٰه বরকতময় স্থানে যাওয়া, সেখানে ইবাদত করা সাহাবায়ে কিরাম عَلَیْہِمُ الرِّضْوَان এর অভ্যাস ছিলো, সেই মুবারক স্থান যেখানে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মুবারক কদম লেগেছিলো, সাহাবায়ে কিরাম عَلَیْہِمُ الرِّضْوَان সে সমস্ত স্থান সন্ধান করতেন এবং সেখানে ইবাদত করতেন। যেমনটি (১) হযরত উতবান বিন মালিক رَضِیَ اللهُ عَنْہُ যিনি আনসারী ও বদরী সাহাবী ছিলেন, তাঁর দৃষ্টিশক্তি কমে গেলো, অতএব তিনি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নিকট আবেদন করলেন যে, ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আপনি আমার ঘরে তাশরীফ নিয়ে আসুন এবং সেখানে নামায আদায় করে সৌভাগ্যমন্ডিত করুন! যাতে আমি এই স্থানটিকে আমার জন্য নামাযের স্থান বানাতে পারি। প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁর অবেদন কবুল করলেন। (বুখারী, কিতাবুস সালাত, ১৭৭-১৭৮ পৃষ্ঠা, হাদীস: ৪২৫) (২) সাহাবী ইবনে সাহাবী হযরত আব্দুল্লাহ ইবনে ওমর رَضِیَ اللهُ عَنْہُمَا যখন কাবায় প্রবেশ করতেন তখন কাবা শরীফের সেই জায়গায় নামায আদায় করতেন, যেখানে প্রিয় নবী صَلَّی اللهُ عَلَیْہِ وَاٰلِہٖ وَسَلَّم নামায আদায় করেছিলেন।\n(বুখারী, কিতাবুস সালাত, ১৯৫ পৃষ্ঠা, হাদীস: ৫০৬)\n            আল্লাহ পাক আমাদেরকে সাহাবায়ে কিরামের عَلَیْہِمُ الرِّضْوَان এই বরকতময় অভ্যাসের অনুসরন করার এবং তা পালন করার তাওফীক দান করো। اٰمین بِجاہِ خاتَمِ النَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "(৪) চতুর্থ নামাযের স্থান: মসজিদে আক্বসা",
        "2": "            হে আশিকানে রাসূল! মেরাজের সফরে প্রিয় নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم প্রায় ১২টি স্থানে নামায আদায় করেছেন, তন্মধ্যে চতুর্থ স্থানটি হলো মসজিদে আক্বসা। মসজিদে আক্বসা বর্তমানে ফিলিস্তিনের অন্তর্ভুক্ত, এটি অত্যন্ত বরকতময় মসজিদ, একে প্রথম কিবলাও বলা হয়। প্রিয় নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم মদীনায় হিজরতের পর প্রায় ১৭ মাস পর্যন্ত মসজিদে আক্বসার দিকে মুখ করে নামায আদায় করেছেন।\n            মেরাজের সফরের ব্যাপারে বর্ণনায় রয়েছে: যখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم বায়তুল মুকাদ্দাসে আগমন করেন, তখন তাঁর উচ্চ মহিমা প্রকাশার্থে এবং স্বাগত জানাতে সকল আম্বিয়ায়ে কিরাম عَلَیْهِمُ السَّلَام পূর্ব থেকেই সেখানে সমবেত হয়েছিলেন। তাঁরা সবাই প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم কে দেখে স্বাগত জানান, অতঃপর যখন নামাযের সময় হলো তখন হযরত জিব্রাইল عَلَیْہِ السَّلَام তাঁর হাত মুবারক ধরে সামনে এগিয়ে দিলেন এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم সমস্ত আম্বিয়ায়ে কিরামের عَلَیْهِمُ السَّلَام ইমামতি করেন। (মুজামু আওসাত, ৩/৬৫, হাদীস: ৩৮৭৯)\n            আল্লামা মাহমুদ আলুসী رَحْمَۃُ اللهِ عَلَیْہِ উদ্ধৃত করেন যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আম্বিয়ায়ে কিরামদের عَلَیْهِمُ السَّلَام ২ রাকাত নামায পড়ান এবং এর প্রথম রাকাতে সূরা কাফিরুন তিলাওয়াত করেন এবং দ্বিতীয় রাকাতে সূরা ইখলাস তিলাওয়াত করেন। নবীদের ৭টি কাতার ছিলো, তন্মধ্যে তিনটি কাতার ছিলো রাসূলদের।\n(তাফসীরে রুহুল মাআনী, ১৫তম পারা, সূরা বনী ইসরাঈল, ১ নং আয়াতের পাদটিকা, ১৫তম অধ্যায়, ৮/১৭)\n            سُبْحٰنَ الله! কী অপূর্ব নামায ছিলো আর কী চমৎকার দৃশ্য ছিলো যে, সকল আম্বিয়া ও রাসূল عَلَیْهِمُ السَّلَام মুক্তাদী।\n            নিঃসন্দেহে বিশ্বজগতে এমন নামায কখনো হয়নি, কিরূপ অপূর্ব দৃশ্য ছিলো যে, আযান প্রদানকারী ফেরেশতাদের সর্দার হযরত জিব্রাইল عَلَیْہِ السَّلَام ছিলেন, নামায আদায়কারীর ছিলেন আম্বিয়ায়ে কিরাম عَلَیْهِمُ السَّلَام এবং নামায পড়িয়েছিলেন সৈয়্যদুল আম্বিয়া صَلَّی اللهُ عَلَیْہِ وَاٰلِہٖ وَسَلَّم, আকাশ এমন দৃশ্য কখনো দেখেনি।\n"
    },
    {
        "1": "(৫-১১) সাতটি নামাযের স্থান",
        "2": "            প্রিয় ইসলামী ভাইয়েরা! মসজিদে আক্বসায় জামাআত সহকারে নামায আদায়ের পর আসমানী সফর শুরু হলো, প্রিয় নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم বুরাকে আরোহন করেন এবং আসমানের দিকে অগ্রসর হন, প্রতিটি উচ্চতা অতিক্রম করে প্রথম আসমানে হযরত আদম عَلَیْہِ السَّلَام এর সাথে, দ্বিতীয় আসমানে হযরত ঈসা عَلَیْہِ السَّلَام এর সাথে, তৃতীয় আসমানে হযরত ইউসুফ عَلَیْہِ السَّلَام এর সাথে, চতুর্থ আসমানে হযরত ইদ্রিস عَلَیْہِ السَّلَام এর সাথে, পঞ্চম আসমানে হযরত হারুন عَلَیْہِ السَّلَام এর সাথে, ষষ্ঠ আসমানে হযরত মুসা عَلَیْہِ السَّلَام এর সাথে এবং সপ্তম আসমানে হযরত ইব্রাহিম খলিলুল্লাহ عَلَیْہِ السَّلَام এর সাথে সাক্ষাৎ করে সিদরাতুল মুনতাহায় তাশরীফ নিয়ে যান। আল্লামা মাহমুদ আলুসী رَحْمَۃُ اللهِ عَلَیْہِ বলেন: বর্ণনায় এসেছে যে, আসমান অতিক্রম করার সময় প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم প্রত্যেক আসমানে ২ রাকাত নামায আদায় করেন এবং সেই আসমানের ফেরেশতারা তাঁর ইক্তিদা করেন।\n (তাফসীরে রুহুল মাআনী, ১৫তম পারা, সূরা বনী ইসরাঈল, ১ নং আয়াতের পাদটিকা, ১৫তম অধ্যায়, ৮/১৮)\n"
    },
    {
        "1": "(১২) দ্বাদশ নামাযের স্থান: বাইতুল মামুর",
        "2": "            প্রিয় ইসলামী ভাইয়েরা! ১২তম স্থান যেখানে নবী صَلَّی اللهُ عَلَیْہِ وَاٰلِہٖ وَسَلَّم নামায আদায় করেছেন, তা হলো বায়তুল মামুর। যেমন আমাদের কিবলা কাবা শরীফ, তেমনি কাবা শরীফের একেবারে সোজা আসমানে রয়েছে বাইতুল মামুর, এখানে ফেরেশতারা নামায আদায় করে। প্রসিদ্ধ মুফাসসির, হাকীমুল উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ মিরাতুল মানাজিহ কিতাবে লিখেন: বায়তুল মামুর, যা ফেরেশতাদের কিবলা, কিছু কিছু বর্ণনা অনুযায়ী যেভাবে প্রিয় নবী, ইমামুল আম্বিয়া صَلَّی اللهُ عَلَیْہِ وَاٰلِہٖ وَسَلَّم বায়তুল মুকদ্দাসে আম্বিয়ায়ে কিরামদের عَلَیْهِمُ السَّلَام নামায পড়িয়েছিলেন, তেমনি হুযুর صَلَّی اللهُ عَلَیْہِ وَاٰلِہٖ وَسَلَّم বাইতুল মামুরে ফেরেশতাদেরও ইমামতি করেন। (মিরাতুল মানাজিহ, ৮/১৪৪)\n            প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم এর কী মহিমা যে, বাইতুল মুকাদ্দাসে সমস্ত রাসূলদের নামায পড়িয়েছেন আর বাইতুল মামুরে সমস্ত ফেরেশতাদের ইমামতি করেন, আল্লাহ পাক তাঁকে শুধুমাত্র নবীদের ইমাম বানাননি বরং তিনি ফেরেশতাদেরও ইমাম। (মিরাতুল মানাজিহ, ১/৩৭২)\n"
    },
    {
        "1": "উম্মতে মুহাম্মদীও সৌভাগ্য লাভ করলো",
        "2": "            প্রিয় ইসলামী ভাইয়েরা! প্রিয় নবী صَلَّی اللهُ عَلَیْہِ وَاٰلِہٖ وَسَلَّم যখন বায়তুল মামুরে নামায আদায় করেন, সেখানে আমরা গুনাহগারদের উপরও মহান দয়া হয়েছে; যেমনটি সাহাবীয়ে রাসূল হযরত আবু সাঈদ খুদরী رَضِیَ اللهُ عَنْہُ হতে বর্ণিত, ইমামুল আম্বিয়া ও ইমামুল মালায়িকা, মাহবুবে খোদা\nصَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আমি যখন সপ্তম আসমানে পৌঁছালাম, তখন আমার সমানে আমার উম্মতকে উপস্থাপন করা হলো, আমার উম্মতের মধ্যে দুই প্রকারের লোক ছিলো: (১) এক প্রকার, যাদের পোশাক সাদা ছিলো (২) দ্বিতীয় প্রকার, যাদের কাপড় নোংরা ছিলো, অতএব আমি বায়তুল মামুরে প্রবেশ করলাম, আমার সাদা পোশাক পরিহিত আমার উম্মতরাও আমার সাথে বায়তুল মামুরে গেলো, অতঃপর আমি এবং আমার সমস্ত মুসলমান উম্মত বায়তুল মামুরে নামায আদায় করলাম। (মুসনাদুল হারীস, কিতাবুল ঈমান, ১৭৪ পৃষ্ঠা, হাদীস: ২৭)\n            سُبْحٰنَ الله! প্রিয় ইসলামী ভাইয়েরা! অনুমান করুন! আমাদের আক্বা ও মাওলা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর আমাদের প্রতি কত বড় অনুগ্রহ, আমরা এবং আমাদের পূর্ববর্তীরা ও কিয়ামত পর্যন্ত আগত মুসলমানরা তখন আলমে আরওয়াহে (রূহের জগতে) ছিলো, সবাই নবী করীম صَلَّی اللهُ عَلَیْہِ وَاٰلِہٖ وَسَلَّم এর খেদমতে উপস্থিত হলো, সকলেরই তাঁর ইক্তিদায় তাও ফেরেশতাদের কিবলা বায়তুল মামুরে নামায আদায় করার সৌভাগ্য নসীব হলো, আ'লা হযরত, ইমাম আহমদ রযা খান رَحْمَۃُ اللهِ عَلَیْہِ সেই জামাআতের দৃশ্য বর্ণনা করতে গিয়ে বলেন: কিছু লোক প্রথম সারিতে ছিলো, কিছু দ্বিতীয় সারিতে, কিছু তৃতীয় সারিতে আ রকিছু ঐ সারিতে ছিলো যা বাইতুল মামুরের বাইরে ছিলো, প্রত্যেকেই আপন পদমর্যাদা অনুসারে ছিলো, মুক্তাদীদের মধ্যে কিছু লোকের কাপড় সাদা ছিলো আর কিছু লোকের ময়লা। সাদা পোশাকধারী লোকেরা নেককার লোক আর ময়লা পোশাকধারী হলাম আমরা গুনাহগারেরা।\n(মালফুযাতে আলা হযরত, ৪৮৭ পৃষ্ঠা)\n"
    },
    {
        "1": "নামায হলো মেরাজের উপহার",
        "2": "            প্রিয় ইসলামী ভাইয়েরা! মেরাজের দুলহা, ইমামুল আম্বিয়া, মুহাম্মদ মুস্তফা صَلَّی اللهُ عَلَیْہِ وَاٰلِہٖ وَسَلَّم মেরাজ রজনীতে যখন আপন দয়ালূ প্রতিপালকে দরবারে উপস্থিত হলেন, কপালের চোখে আল্লাহ পাকের দীদারে দ্বারা ধন্য হলেন, তখন প্রিয়তম ও প্রেমাষ্পদ (অর্থাৎ আল্লাহ পাক ও তাঁর প্রিয় নবী صَلَّی اللهُ عَلَیْہِ وَاٰلِہٖ وَسَلَّم) এর মাঝে কী কী গোপন কথা হয়েছিলো, সে ব্যাপারে তা কেউ জানে না, তবে আল্লাহ পাক সেই রাতে আপন প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم কে বিভিন্ন উপহার প্রদান করেন। তন্মধ্যে ৩টি উপহার হলো: (১) সূরা বাকারার শেষ আয়াত (২) পাঁচ ওয়াক্ত নামায এবং (৩) শিরক ও কুফর থেকে বেঁচে থাকা উম্মতের ক্ষমা।\n(দরদেইর, ২৫ পৃষ্ঠা)\n            আল্লামা নূরুদ্দীন হালবী رَحْمَۃُ اللهِ عَلَیْہِ লিখেন: গোপন ও প্রয়োজনের কথোপকথনের পর আল্লাহ পাক ইরশাদ করেন: اَيْنَ حَاجَةٌ جِبْرِيْل؟ অর্থাৎ হে মাহবুব صَلَّی اللهُ عَلَیْہِ وَاٰلِہٖ وَسَلَّم! জিব্রাইল আমীন عَلَیْہِ السَّلَام এর চাহিদা (যা তিনি সিদরাতুল মুনতাহায় বলেছিলেন) তা কোথায়? প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم আরয করলেন: হে দয়ালূ আল্লাহ! তুমি তা ভালোভাবেই জানো। তখন আল্লাহ পাক ইরশাদ করলেন: হে মাহবুব! আমি জিব্রাইলের আবেদন কবুল করলাম (তাঁকে পুলসিরাতে আপনার উম্মতের জন্য ডানা বিছানোর অনুমতি দেয়া হবে) কিন্তু মনে রাখবেন! আপনার উম্মতের মধ্যে এই অনুগ্রহ কেবল তারই হবে, যে আপনাকে ভালোবাসবে এবং আপনার আনুগত্য করবে। (সিরাতে হালবীয়া, ৫৬৭ পৃষ্ঠা)\n            الله!الله! প্রিয় ইসলামী ভাইয়েরা! আল্লাহর রহমত এবং তাঁর প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অনুগ্রহের ব্যাপারে ভাবুন তো! মেরাজের রাত, আল্লাহ পাকের রাসূল, রাসূলে মকবুল صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের দরবারে উপস্থিত, প্রিয়তম ও প্রেমাস্পদের মাঝে তৃতীয় কেউ নেই, মেরাজের উপহার প্রদান করা হচ্ছে এবং কী উপহার প্রদান করা হয়েছে; উম্মতের ক্ষমা প্রদান করা হলো, জিব্রাইল আমীন عَلَیْہِ السَّلَام পুলসিরাতে উম্মতে মুস্তফার জন্য ডানা বিছানোর আবেদন করেছিলেন, তা কবুল করা হলো, সূরা বাকারার শেষ আয়াতগুলি উপহার হিসাবে প্রদান করা হলো এবং আমরা গুনাহদের জন্য মেরাজের উপহার অর্থাৎ পাঁচ ওয়াক্ত নামায প্রদান করা হয়েছে। سُبْحٰنَ الله!\n"
    },
    {
        "1": "উম্মতে মুস্তাফার প্রতি মূসা عَلَیْہِ السَّلَام এর সহানুভূতি",
        "2": "            হে আশিকানে রাসূল! নামায হলো মেরাজের উপহার আর কতটা ঈমানোদ্দীপক বিষয় যে, প্রথমে ৫০ ওয়াক্ত নামায ফরয হয়েছিলো অতঃপর আমরা গুনাহগারদের সুবিধার জন্য তা ৫০ থেকে কমিয়ে ৫ ওয়াক্ত করা হলো। খুবই প্রসিদ্ধ বর্ণনা যে, আল্লাহর সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মেরাজ রজনীতে আল্লাহ পাক আমার উপর দিনে ও রাতে ৫০ ওয়াক্ত নামায ফরয করেছেন। যখন আমি মুসা عَلَیْہِ السَّلَام এর নিকট পৌঁছলাম তখন তিনি বললেন: আপনার রব আপনার উম্মতের উপর কি ফরয করেছেন? আমি বললাম: প্রতিদিন ও রাতে ৫০ ওয়াক্ত নামায ফরয করেছেন। হযরত মুসা عَلَیْہِ السَّلَام বললেন: আপনার রবের নিকট গিয়ে এই নামাযগুলো কমিয়ে নিন, আপনার উম্মত ৫০ ওয়াক্ত নামায পড়তে পারবে না, কেননা আমি বনী ইসরাঈলকে পরীক্ষা করেছি (তাদের উপর দিনে ও রাতে মাত্র ২ ওয়াক্ত নামায ফরয ছিলো, যা তারা আদায় করতে পারেনি, তো আপনার উম্মত ৫০ ওয়াক্ত নামায কিভাবে আদায় করবে)। আমাদের প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আমি আমার প্রতিপালকের নিকট ফিরে গেলাম এবং আরয করলাম: হে প্রতিপালক! আমার উম্মতের প্রতি কিছুটা সহজতা করুন। আল্লাহ পাক ৫ ওয়াক্ত নামায কমিয়ে দিলেন, আমি আবার হযরত মূসা عَلَیْہِ السَّلَام এর নিকট পৌঁছলাম এবং বললাম যে, আল্লাহ পাক ৫ ওয়াক্ত নামায কমিয়ে দিয়েছেন। অতঃপর মূসা عَلَیْہِ السَّلَام একই কথা বললেন, এমনকি কম করাতে করাতে শুধুমাত্র ৫ ওয়াক্ত নামায রয়ে গেলো, তখন আল্লাহ পাক ইরশাদ করলেন: প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم! দিন ও রাতের এই ৫ ওয়াক্ত নামায এবং এতে প্রত্যেক নামাযে ১০ গুণ প্রতিদান পাবে, অতএব এই নামায (পড়ার ক্ষেত্রে ৫ ওয়াক্ত কিন্তু সাওয়াব ও  প্রতিদানের ক্ষেত্রে) ৫০ ওয়াক্তই থাকবে।\n(বুখারী, কিতাবু মানাকিবুল আনসার, ৯৭৭ পৃষ্ঠা, হাদীস: ৩৮৮৭)\n\n            سُبْحٰنَ الله! কিরূপ ঈমানোদ্দীপক বর্ণনা, এই হাদীসে পাক থেকে আমরা অনেক মাদানী ফুল শিখতে পারি:\n"
    },
    {
        "1": "হাদীসে পাক থেকে অর্জিত মাদানী ফুল",
        "2": "        \t(১) প্রথমত ভাবার বিষয় হলো! হযরত মূসা عَلَیْہِ السَّلَام মেরাজ রজনীর কয়েক শতাব্দী পূর্বে ইন্তিকাল করেছেন, অতঃপর তিনি মেরাজ রজনীতে উম্মতে মুস্তাফার কল্যাণ কামনা করেছেন, এ থেকে জানা গেলো; আল্লাহ পাকের নেক বান্দারা, নবী, অলীগণ মৃত্যুর পরও সাহায্য করতে পারেন।\n        \t(২) অতঃপর ভাবার বিষয় হলো! আল্লাহ পাক তো জানতেন যে, শেষ পর্যন্ত ৫ ওয়াক্ত নামাযই অবশিষ্ট থাকবে, তবে আল্লাহ পাক কেনো ৫০ ওয়াক্ত নামায ফরয করলেন, এতেও রহস্য লুকায়িত রয়েছে, আল্লাহ পাক প্রথমে ৫০ ওয়াক্ত নামায ফরয করেছেন, অতঃপর প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এবং হযরত মূসা عَلَیْہِ السَّلَام এর ওসীলায় ৫ ওয়াক্ত করে দিলেন, এ থেকে জানা গেলো; আল্লাহ ওয়ালাদের ওসিলা অনেক বড় নেয়ামত যে, তাঁদের সদকায় সহজতা প্রদর্শন করা হয়।       \t(৩) এটাও ভাবার বিষয় যে, হযরত মূসা عَلَیْہِ السَّلَام স্বয়ং নিজেই কলিমুল্লাহ, তিনি আল্লাহর সাথে কথা বলার আগ্রহও পোষণ করতেন, যখন হযরত মূসা عَلَیْہِ السَّلَام উম্মতে মুস্তফার প্রতি সহানুভূতি দেখাতে চাইতেন, তখন তিনি নিজেই আল্লাহ পাকের দরবারে আরয করে দিতেন যে, মাওলা! ৫০ ওয়াক্ত এই উম্মতের পক্ষে পড়া সম্ভব হবে না, কমিয়ে দিন। কিন্তু হযরত মূসা عَلَیْہِ السَّلَام নিজে আরয করলেন না, বরং প্রিয় আক্বা, মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم এর মাধ্যমে কম করালেন, জানা গেলো; ইমামুল আম্বিয়া, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর এই শান যে, মূসা কলিমুল্লাহ عَلَیْہِ السَّلَامও আল্লাহর দরবারে কিছু আরয করতে হলে তাঁর মাধ্যমে করেন।\n        \t(৪) অতঃপর এটাও ভাবুন যে! মেরাজ রজনীতে প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ১০ বার আল্লাহ পাকের দরবারে উপস্থিত হন, একবার তো প্রথমে উপস্থিত হন, তারপর হযরত মূসা عَلَیْہِ السَّلَام এর অনুরোধে ৯ বার উপস্থিতির সৌভাগ্য লাভ করেন। سُبْحٰنَ الله!\n        \t(৫) প্রিয় ইসলামী ভাইয়েরা! হযরত মূসা عَلَیْہِ السَّلَام বারবার প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে নামায কমানোর অনুরোধ করতে থাকেন, এতে একটি অত্যন্ত সুন্দর ও প্রেমময় পয়েন্ট ওলামায়ে কিরাম লিখেছেন, বলেন: হযরত মূসা عَلَیْہِ السَّلَام তুর পাহাড়ে আল্লাহ পাককে দীদারের ইচ্ছা প্রকাশ করেছিলেন কিন্তু সেই ইচ্ছা পূরণ হয়নি, আজ যখন রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর এই সৌভাগ্য নসীব হলো, তখন  হযরত মূসা عَلَیْہِ السَّلَام চাচ্ছিলেন যে, তিনি صَلَّی اللهُ عَلَیْہِ وَاٰلِہٖ وَسَلَّم যেনো বারবার আল্লাহ পাককে দেখে আসতে থাকেন এবং আমি বারবার তাঁর দীদার করতে থাকি,  হযরত মূসা عَلَیْہِ السَّلَام এর জন্য প্রিয় নবীর চেহারা আল্লাহর সৌন্দর্যের যেনো আয়না স্বরূপ ছিলো, তাঁর তুর পাহাড়ের ইচ্ছা আজ পূরণ হচ্ছে। (মিরাতুল মানাজিহ, ৮/১৪৬)\n"
    },
    {
        "1": "নামায মুমিনের মেরাজ",
        "2": "            হে আশিকানে রাসূল! নামায কেমন ইবাদত যে, আমাদের প্রিয় নবী, রাসূলে হাশেমী, মুহাম্মদ আরাবী صَلَّی اللهُ عَلَیْہِ وَاٰلِہٖ وَسَلَّم মেরাজ রজনীতেও ৬টি ভিন্ন ভিন্ন স্থানে নামায আদায় করেছিলেন, মসজিদে আক্বসায়ও নামায আদায় করেন, শুধু আদায় করেননি বরং তাঁর ইক্তিদায় আম্বিয়া ও রাসূলগণ এবং ফেরেশতারাও নামায আদায় করেছেন, প্রত্যেক আসমানে গিয়ে ২ রাকাত করে নামায আদায় করেছেন এবং ফেরেশতাদের ইমামতি করেছেন। আর যখন আল্লাহর দরবারে গমন করেন, তখন নামাযের প্রধান রূকন সিজদা আদায় করেন, আল্লাহ পাকের সাথে সাক্ষাতের পর যখন নিজের উম্মতের দিকে ফিরে আসছিলেন তখন জগতের সৃষ্টিকর্তা আল্লাহ পাকও আপন মাহবুবের উম্মতের জন্য যে উপহার প্রদান করেছিলেন তাও ছিলো নামায। মেরাজ রজনীতে শুধু নামায আর নামায, যাওয়ার সময় নামায পড়েছেন এবং আসার সময় স্বীয় উম্মতের জন্য নামায নিয়ে এসেছেন। অর্থাৎ নিজেও মেরাজ করেছেন এবং নিজের গোলামদের জন্যও মেরাজের ব্যবস্থা করে নিয়ে এসেছেন। জী হ্যাঁ! নামায মুমিনের মেরাজ। মিরকাতুল মাফাতীহ কিতাবে রয়েছে: اَلصَّلَاةُ مِعْرَاجُ الْمُؤْمِن অর্থাৎ নামায হলো মুমিনের মেরাজ। (মিরকাতুল মাফাতীহ, কিতাবুল সালাত, ৪২১ পৃষ্ঠা, হাদীস: ৭৪৬)\n            سُبْحٰنَ الله! এটি কেমন চমৎকার করুণা...! আমরা নামাযের উপহার পেয়েছি আর নামায হলো মুমিনের মেরাজ। এখন কিয়ামত পর্যন্ত আগত মুসলমানদের এই করুণা করা হলো যে, জীবনে একবার নয়, বছরে নয়, মাসে নয় বরং প্রতিদিন পাঁচবার বান্দা অযু করবে, মসজিদে উপস্থিত হবে, মনযোগ সহকারে বিনয় ও নম্রতার সহিত, একাগ্রতাচিত্তে নামায পড়বে, আপন প্রিয় আল্লাহ পাকের দরবারে হাজিরী দিবে, মাথা সিজদাবনত করবে এবং আল্লাহ পাকের সাথে কথা বলার মর্যাদা অর্জন করে নিবে। سُبْحٰنَ الله! এটাই হলো মুসলমানের মেরাজ...!\n            হে আশিকানে রাসূল! একটু ভাবুন তো! দুনিয়াবী বাদশাহদের নিকট যেতে হলে হাজারো সিস্টেম মেইনটেন করতে হয় কিন্তু এটা কেমন করুণা, সমস্ত জগতের প্রতিপালক, রহমান ও রহীম আল্লাহর পবিত্র দরবারে হাজির হতে হলে কোন বাধা বিপত্তি নেই, উঠুন, অযু করুন এবং আপন প্রতিপালকের দরবারে হাজির হয়ে যান। এটা কতো মহান নেয়ামত, যা আমাদের মেরাজের সদকায় নসীব হয়েছে, এটি কতো মহান অনুগ্রহ, যা প্রিয় নবী, রাসূলে আরাবী صَلَّی اللهُ عَلَیْہِ وَاٰلِہٖ وَسَلَّم এর সদকায় আমরা গুনাহগারদের প্রতি হয়েছে। سُبْحٰنَ الله!\n"
    },
    {
        "1": "নামায এবং মেরাজের স্মৃতি",
        "2": "            প্রিয় ইসলামী ভাইয়েরা! নামায মেরাজের উপহারও, মুমিনের হকে মেরাজও আর এই প্রিয় ইবাদত অর্থাৎ নামাযে মুস্তফা صَلَّی اللهُ عَلَیْہِ وَاٰلِہٖ وَسَلَّم এর মেরাজের স্মৃতিও রাখা হয়েছে। জী হ্যাঁ! ওলামায়ে কিরাম বলেন: মেরাজ রজনীতে আমাদের প্রিয় নবী, হুযুর صَلَّی اللهُ عَلَیْہِ وَاٰلِہٖ وَسَلَّم যখন আল্লাহ পাকের দরবারে হাজির হন, তখন আরয করলেন: اَلتَّحِيَّاتُ لِلّٰهِ وَ الصَّلَوَاتُ وَ الطَّيِّبٰتُ (অর্থাৎ সমস্ত মৌখিক, শারীরিক ইবাদত আল্লাহ পাকেরই জন্য) আল্লাহ পাক উত্তরে ইরশাদ করলেন: اَلسَّلَامُ عَلَيْكَ اَيُّهَا النَّبِىُّ وَ رَحْمَةُ اللهِ وَ بَرَكَاتُهٗ (হে নবী! আপনার উপর সালাম ও আল্লাহর রহমত ও বরকত) এতে প্রিয় নবী\nصَلَّی اللهُ عَلَیْہِ وَاٰلِہٖ وَسَلَّم পুনরায় আরয করলেন: اَلسَّلَامُ عَلَيْنَا وَ عَلٰى عِبَادِ اللهِ الصّٰلِحِيْنَ (আমাদের প্রতি ও আল্লাহর নেক বান্দাদের উপর সালাম)। (মিরাতুল মানাজিহ, ২/৮৮)\n            যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم মেরাজ থেকে ফিরে এলেন, তখন তিনি صَلَّی اللهُ عَلَیْہِ وَاٰلِہٖ وَسَلَّم উম্মতকে اَلتَّحِيَّات এর শিক্ষা দেন এবং তাতে এই বরকতময় বাক্যগুলো শিক্ষা দেন, যেনো রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেছেন: হে লোকেরা! নামায তোমাদের মেরাজ, তো আমি মেরাজে আল্লাহ পাকের সাথে যে কথোপকথন করে এসেছি, তোমরাও নামাযে তাই করো। (মিরাতুল মানাজিহ, ২/৯০)\n"
    },
    {
        "1": "নামাযে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ধ্যান",
        "2": "            এই পর্যায়ে ইমাম গাযালী رَحْمَۃُ اللهِ عَلَیْہِ খুবই প্রেমময় কথা লিখেছেন, তিনি নামাযের আদব বর্ণনা করতে গিয়ে বলেন: যখন নামাযরত ব্যক্তি اَلتَّحِيَّات এ পৌঁছাবে এবং এটি পড়বে: اَلسَّلَامُ عَلَيْكَ اَيُّهَا النَّبِىُّ (অর্থাৎ হে নবী! আপনার উপর সালাম) তখনকার আদব হলো যে, নামাযী রাসূলে পাক\nصَلَّی اللهُ عَلَیْہِ وَاٰلِہٖ وَسَلَّم কে নিজের অন্তরে হাজির মনে করবে এবং এরূপ ধ্যান করে এই বাক্যগুলো বলবে যে, আমি হুযুর صَلَّی اللهُ عَلَیْہِ وَاٰلِہٖ وَسَلَّم এর দরবারে সালাম আরয করছি এবং তিনি صَلَّی اللهُ عَلَیْہِ وَاٰلِہٖ وَسَلَّم আমি গুনাহগারের প্রতি অনুগ্রহ করে সালামের উত্তর প্রদান করছেন। (মিরাতুল মানাজিহ, ২/৯২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "মেরাজের উপহারের মূল্যায়ন করুন!",
        "2": "            প্রিয় ইসলামী ভাইয়েরা! যুগ যুগ ধরে ঐতিহ্য যে, মানুষ উপহারের মূল্যায়ন করে থাকে, বিশেষকরে যখন উপহারটি কোন মহান মনিষী থেকে প্রাপ্ত হয়, তখন তা যত্ন সহকারে সংরক্ষণ করা হয় এবং নিজের সৌভাগ্যের জন্য গর্ব করে থাকে। পক্ষান্তরে যারা উপহারের মূল্যায়ন করে না বা উপহারদাতার কৃতজ্ঞতা জ্ঞাপন করে না, তবে তাদেরকে সমাজে ভালো চোখে দেখা হয় না। আমি যেই উপহারের প্রতি দৃষ্টি আকর্ষণ করতে চাচ্ছি তা সৃষ্টির উপহার নয় বরং সৃষ্টিজগতের সৃষ্টিকর্তা আল্লাহ পাকের প্রদত্ত উপহার, যা মেরাজ রজনীতে প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর মাধ্যমে মুসলমানদের প্রদান করা হয়েছে, এই উপহারকে প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم তাঁর চোখের শীতলতা ঘোষণা করেছেন।\n\n            এখন আমাদের ভাবতে হবে যে, আমরা এই মেরাজের উপহারকে কতটা মূল্যায়ন করছি। আফসোস! বর্তমানে নামাযের কোন চিন্তাই নেই, মুসলমানদের অধিকাংশরাই নামায থেকে অনেক দূরে আর যারা নামায পড়ে, তাদের মধ্যেও অনেকে এমন রয়েছে, যারা কখনো পড়ে, কখনো পড়েনা বা দু-তিন বা চার ওয়াক্ত পড়ে নেয়, পাঁচ ওয়াক্ত সম্পূর্ণ পড়েনা, যারা পাঁচ ওয়াক্ত সম্পূর্ণ পড়ে, তাদের মধ্যেও এমন অনেকে রয়েছে যারা জামাআত বর্জন করে, মসজিদে জামাআত সহকারে নামায আদায় করে না। আহ! আমাদের যেনো এই মেরাজের উপহারের মূল্যায়ন করা নসীব হয়ে যায়।\n\n\n\n"
    },
    {
        "1": "শবে মেরাজে আযাব দেখেছেন",
        "2": "            বর্ণনায় রয়েছে: মেরাজের দুলহা, মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم মেরাজের রাতে এমন লোকদের নিকট তাশরীফ নিয়ে গেছেন যাদের মাথা পাথর দিয়ে পিষ্ঠ করা হচ্ছিলো, যখনই তা পিষ্ঠ করে নেয়া হতো, তা আবারো পূর্বের মতো ঠিক হয়ে যেতো এবং এই ধারাবাহিকতা এভাবেই অব্যহত ছিলো, তখন রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم জিজ্ঞাসা করলেন: হে জিব্রাইল! ইনি কে? আরয করলেন: এরা ঐ সকল লোক, যাদের মাথা নামায পড়ার কারণে ভারী হয়ে যেতো (অর্থাৎ ফরয নামায বর্জন করতো)। (মুসনাদে বাযযার, ১৭/৫, হাদীস: ৯৫১৮)\n            প্রিয় ইসলামী ভাইয়েরা! যদি মাথায় সামান্য আঘাত লেগে যায় তবে বান্দা যন্ত্রণায় ছটফট করে, তো مَعَاذَ الله নামায কাযা করা অবস্থায় যদি তার স্পর্শকাতর মাথা ফেরেশতারা পাথর দ্বারা পিষ্ঠ করা শুরু করে দেয় তবে তার কী অবস্থা হবে! আহ! আহ! আহ! সকল মুসলমান যেনো পাক্কা নামাযী হয়ে যায়।\n"
    },
    {
        "1": "মাথা পিষ্ঠ করার শাস্তি",
        "2": "            ফজরের নামাযে ঘুমন্তরা, নামাযের সময় ঘুমিয়ে কাটানোর ভয়ংকর শাস্তির ধরণ শ্রবণ করুন এবং তাওবা করুন। রাসূলে পাক صَلَّی اللهُ عَلَیْہِ وَاٰلِہٖ وَسَلَّم সাহাবায়ে কিরামকে عَلَیْہِمُ الرِّضْوَان ইরশাদ করলেন: আজ রাতে দু’জন ব্যক্তি (অর্থাৎ জিব্রাইল ও মিকাইল عَلَیْہِمَا السَّلَام) আমার নিকট এলো এবং আমাকে পবিত্র ভূমিতে (অর্থাৎ বাইতুল মুকাদ্দাসে) নিয়ে গেলো। (বুখারী, কিতাবুল জানায়েয, ৩৮৬ পৃষ্ঠা, হাদীস: ১৩৮৬) আমি দেখলাম যে, এক ব্যক্তিকে শুয়ে আছে এবং তার শিয়রে (অর্থাৎ মাথার পাশে) এক ব্যক্তি পাথর নিয়ে দাঁড়িয়ে আছে এবং অনবরত (অর্থাৎ বারবার) পাথর দিয়ে তার মাথা পিষ্ঠ করছে, প্রতিবার পিষ্ঠ করার পর পুনরায় মাথা ঠিক হয়ে যেতো। আমি সেই ফেরেশতাদের বললাম: سُبْحٰنَ الله! এরা কারা? তারা আরয করলো: সামনে চলুন! (আরো দৃশ্য দেখানোর পর) ফেরেশতারা আরয করলো: প্রথম ব্যক্তি যাকে আপনি দেখেছিলেন (অর্থাৎ যার মস্তক পিষ্ঠ করা হচ্ছিলো) সে ছিলো, যে কুরআনে করীম পড়েছে অতঃপর তা ছেড়ে দিয়েছিলো এবং ফরয নামাযের সময় ঘুমিয়ে যেতো।\n(বুখারী, কিতাবুল তাবীর, ১৭১৫-১৭১৪ পৃষ্ঠা, হাদীস: ৭০৪৭)\n"
    },
    {
        "1": "বে-নামাযীর ১৫টি শাস্তি",
        "2": "            কিছু কিছু বর্ণনা অনুযায়ী যে ব্যক্তি অলসতার কারণে নামায বর্জন করবে, আল্লাহ পাক তাকে ১৫টি শাস্তি দিবেন: ৬টি দুনিয়ায়, ৩টি মৃত্যুর সময়, ৩টি কবরে এবং ৩টি কবর থেকে পুনরুত্থানের সময়। * দুনিয়ায় প্রাপ্ত ৬টি শাস্তি: (১) তার হায়াত থেকে বরকত শেষ করে দেয়া হবে\n(২) তার চেহারা থেকে নেককার বান্দার চিহ্ন মুছে দেয়া হবে (৩) আল্লাহ পাক তাকে কোন আমলের সাওয়াব দিবেন না (৪) তার কোন দোয়া আসমান পর্যন্ত পৌঁছবে না (৫) দুনিয়ায় লোকেরা তাকে ঘৃণা করবে এবং (৬) নেককার বান্দার দোয়ায় তার কোন অংশ থাকবে না। * মৃত্যুর সময় প্রদানকৃত ৩টি শাস্তি: (১) সে লাঞ্চিত হয়ে মরবে (২) ক্ষুধার্ত অবস্থায় মরবে এবং (৩) পিপাসার্ত অবস্থায় মরবে, যদি তাকে পৃথিবীর সমস্ত সমুদ্রের পানি পান করানো হয় তবুও তার পিপাসা নিবারণ হবে না। * কবরে প্রদানকৃত ৩টি শাস্তি: (১) তার কবরকে এতো সংকীর্ণ করে দেয়া হবে যে, তার পাঁজরের হাড় একটা অপরটার ভিতর ঢুকে যাবে\n(২) তার কবরে আগুন প্রজ্জলিত করে দেয়া হবে অতঃপর সে দিনরাত আগুনে উলট পালট হতে থাকবে এবং (৩) তার কবরে একটি অজগর লেলিয়ে দেয়া হবে, যার নাম اَلشُّجَاعُ الْأَقْرَع (অর্থাৎ টাকলা সাপ), তার চোখগুলো আগুনের হবে, আর নখ হবে লোহার, প্রতিটি নখের দৈর্ঘ্য এক দিনের দূরত্ব পর্যন্ত হবে, সে মৃত ব্যক্তির সাথে কথা বলবে: আমি اَلشُّجَاعُ الْأَقْرَع হলাম (অর্থাৎ টাকলা সাপ)। তার আওয়াজ বজ্রপাতের মতো হবে, সে বলবে: আমার প্রতিপালক আমাকে নির্দেশ দিয়েছেন যে, ফজরের নামায নষ্ট করার কারণে সূর্যোদয় পর্যন্ত দংশন করতে এবং যোহরের নামায নষ্ট করার কারণে আসর পর্যন্ত দংশন করতে এবং আসরের নামায নষ্ট করার কারণে মাগরিব পর্যন্ত দংশন করতে এবং মাগরিবের নামায নষ্ট করার কারণে ইশা পর্যন্ত দংশন করতে আর ইশার নামায নষ্ট করার কারণে ফজর পর্যন্ত দংশন করতে। যখনই সে মৃতকে দংশন করবে তখন সে ৭০ হাত পর্যন্ত জমিনে ধসে যাবে এবং সে কিয়ামত পর্যন্ত এই আযাবে লিপ্ত থাকবে। * কিয়ামতের দিন প্রদানকৃত ৩টি শাস্তি: (১) তা হলো কঠিন হিসাব (২) আল্লাহ পাকের অসন্তুষ্টি এবং (৩) জাহান্নামে প্রবেশ। (মাজালিসুল আশারা, আল মজলিসুস সামিন, ৭১ পৃষ্ঠা, হাদীস: ৭৭)\n"
    },
    {
        "1": "নামাযী হয়ে যান!",
        "2": "            হে আশিকানে রাসূল! আল্লাহ পাক আমাদেরকে সত্যিকারের নামাযী বানিয়ে দাও! আজ মেরাজের রাত, আজ রাতে এরূপ দৃঢ় নিয়্যত করুন যে, আজকের পর আমার কোন নামায কাযা হবে না! জামাআতও বর্জন হবে না! পাঁচ ওয়াক্ত নামায নিয়মিত মসজিদে তাকবীরে উলার সাথে আদায় করবো! জীবনে যে নামায ছুটে গেছে, তাও হিসেব করে আজ থেকেই কাযা করা শুরু করবো। اِنْ شَآءَ الله"
    },
    {
        "1": "কাযা নামাযের পদ্ধতি পুস্তিকার পরিচিতি",
        "2": "            কাযা নামায আদায় করার পদ্ধতি কি? কাযা নামাযের শরয়ী আহকাম ও মাসআলা কি? এ ব্যাপারে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর একটি খুবই উপকারী পুস্তিকা হলো: কাযা নামাযের পদ্ধতি। এই পুস্তিকায় কাযা নামাযের পদ্ধতির পাশাপাশি কাযা নামায কোন সময় আদায় করবে? ওমরী কাযা কাকে বলে? এবং কাযা নামাযের ব্যাপারে উপকারী তথ্য রয়েছে। আজই মাকতাবাতুল মদীনা থেকে এই পুস্তিকাটি সংগ্রহ করুন এবং তা অধ্যয়ন করুন! আল্লাহ পাক আমাদেরকে দ্বীনের জ্ঞান শেখার ও এর উপর আমল করার তৌফিক দান করো।\nاٰمین بِجاہِ خاتَمِ النَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "নামায শিখে নিন!",
        "2": "            প্রিয় ইসলামী ভাইয়েরা! নামায পড়তে হবে, অবশ্যই পড়তে হবে, এতে মোটেও অলসতা করা যাবে না, কিন্তু মনে রাখবেন! নামায শিখতেও হবে, সম্ভবত পৃথিবীর কোনো গুরুত্বপূর্ণ কাজ এমন নেই, যা না শিখে করা হয়, প্রত্যেক কাজের প্রশিক্ষণ নিতে হয়, তারপর করা হয়, এমনকি আমরা ছোটবেলায় সাইকেল চালানো শিখেছি, তারপর চালানো শুরু করেছি। কিন্তু আফসোস! এমন অনেকে রয়েছে, যারা নামায শিখেনি, ব্যস দেখে দেখেই পড়া শুরু করেছে এবং আজ পর্যন্ত এভাবেই পড়ছে।\n            মনে রাখবেন! নামাযের ব্যাপারে প্রয়োজনীয় আহকাম ও মাসআলা শেখা প্রত্যেক মুসলমানের উপর ফরয। অতএব যে সকল ইসলামী ভাইয়েরা এখনো যথারীতি নামায শেখেননি, তারা প্রথম সুযোগেই নামাযের প্রয়োজনীয় আহকাম ও মাসআলা শিখে নিন! اَلْحَمْدُ لِلّٰه দাওয়াতে ইসলামী হলো মসজিদ ভরো সংগঠন, দাওয়াতে ইসলামী আমাদেরকে অযু, গোসল, নামায এবং দ্বীনের গুরুত্বপূর্ণ বিষয়গুলোও শেখায় এবং এর উপর আমল করতেও শেখায়। নামায শেখার জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান! * আশিকানে রাসূলের সাথে মাদানী কাফেলায় সফর করুন! * প্রাপ্তবয়ষ্কদের মাদরাসাতুল মদীনায় ভর্তি হয়ে যান! * ফরজ উলুম কোর্স করে নিন! * অথবা কমপক্ষে ৭ দিনের ফয়যানে নামায কোর্স করে নিন। اَلْحَمْدُ لِلّٰه দাওয়াতে ইসলামীর বিভাগ: মাদানী কোর্সের অধীনে নামাযের সঠিক পদ্ধতি শেখানোর জন্য মাঝে মাঝে আন্তর্জাতিক মাদানী মারকায ফয়যানে মদীনা বাবুল মদীনাসহ বিভিন্ন স্থানে ৭ দিনের ফয়যানে নামায কোর্স করানো হয়, এছাড়াও মুসলিম উম্মাহর সুবিধার্থে দাওয়াতে ইসলামীর বিভাগ ফয়যান অনলাইন একাডেমীর অধীনে ফয়যানে নামায কোর্স অনলাইনও করানো হয়। এই কোর্সে ভর্তি হয়ে যান! اِنْ شَآءَ الله ইলমে দ্বীনের ভান্ডার নসিব হবে * প্রতিদিন কমপক্ষে ২টি দরস দেয়ার নিয়্যত সহকারে ফয়যানে নামায কিতাব থেকে মসজিদ দরস এবং ৭ মিনিট চৌক দরস দিন, এতে মানুষের অন্তরে পাঞ্জেগানা নামাযের গুরুত্ব ও ভালোবাসা বৃদ্ধি পাবে এবং নামাযের আগ্রহ সৃষ্টি হবে। শায়েখ তরীকত, আমীরে আহলে সুন্নাত হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী دَامَتْ بَرَکَاتُہُمُ الْعَالِیَہ এর অনন্য কিতাব: নামাযের আহকাম। এই কিতাবে অযুর পদ্ধতি, গোসলের পদ্ধতি, নামাযের পদ্ধতি, মুসাফিরের নামায, কাযা নামাযের পদ্ধতি এবং জানাযার নামাযের পদ্ধতি লিপিবদ্ধ রয়েছে, এ সমস্ত তথ্য অর্জন করতে নামাযের আহকাম ক্রয় করে অধ্যয়ন করুন।\nঅপরকে নামাযের দাওয়াত দিন!\n            প্রিয় ইসলামী ভাইয়েরা! আমরা নিজেরা তো اِنْ شَآءَ الله নামায পড়বোই, এর পাশাপাশি নিজের পরিবারকে, বন্ধু-বান্ধবকে, প্রতিবেশী, মহল্লাবাসীকে, অফিসে, দোকানে একত্রে কর্মরতদেরকেও নামাযের দাওয়াত দিয়ে নামাযী বানানোর চেষ্টা করবো। পবিত্র হাদীসে রয়েছে: হযরত আবু সাঈদ খুদরি رَضِیَ اللهُ عَنْہُ থেকে বর্ণিত, প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তোমাদের মধ্যে কেউ যখন কোনো মন্দ দেখবে, তখন তার উচিৎ যে, সেই মন্দকাজ নিজের হাত দ্বারা প্রতিহত করা আর যে নিজের হাত দ্বারা প্রতিহত করার ক্ষমতা রাখে না, তবে তার উচিৎ যে, নিজের জিহ্বা দ্বারা প্রতিহত করা আর যে নিজের জিহ্বা দ্বারা প্রতিহত করার সামর্থ রাখে না তবে তার উচিৎ যে, নিজের অন্তরে মন্দ জানা আর এটি হলো দুর্বল ঈমানের লক্ষণ। (সুনানে নাসায়ী, কিতাবুল ঈমান, ৮০২ পৃষ্ঠা, হাদীস:  ৫০১৮)\nصَلُّوْا عَلَی الْحَبِیْب!         \t    صَلَّی اللهُ عَلٰی مُحَمَّد"
    },
    {
        "1": "২৭ রজবের রোযা রাখার উৎসাহ",
        "2": "            প্রিয় ইসলামী ভাইয়েরা! রোযা শারীরিক স্বাস্থ্যেরও গ্যারান্টার এবং রূহানী স্বাস্থ্যেরও গ্যারান্টার। اَلْحَمْدُ لِلّٰه রজবুল মুরাজ্জবের মুবারক মাস তার বরকত ছড়াচ্ছে, যেনো নফল রোযার বসন্ত চলছে, আমাদের উচিৎ যে, এই বরকতময় দিনের সদ্ব্যবহার করে অধিক পরিমাণে রোযা রাখা, নেকীও অর্জন করা এবং রোযা রাখার ফযিলতের হকদার হওয়া। আসুন! অনুপ্রেরণার জন্য ২৭ রজবুল মুরাজ্জবের রোযা রাখার ফযিলত শুনি: হযরত আবু হুরায়রা رَضِیَ اللهُ عَنْہُ বলেন: যে ব্যক্তি ২৭ রজবের রোযা রাখবে, আল্লাহ পাক তার জন্য ষাট মাসের রোযার সাওয়াব লিখবেন। (ফয়যানে রমযান, ৩৪৫ পৃষ্ঠা হযরত সালমান ফারেসী رَضِیَ اللهُ عَنْہُ থেকে বর্ণিত, আল্লাহর সর্বশেষ নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: রজবে একটি দিন ও রাত রয়েছে, যে সেই দিনে রোজা রাখবে এবং রাতে কিয়াম (ইবাদত) করবে, তবে যেনো সে একশত বছর রোযা রাখলো আর তা হলো রজবের সাতাশ তারিখ। (শুয়াবুল ঈমান, ৩/৩৭৪, হাদীস: ৩৮১১)\n            প্রিয় ইসলামী ভাইয়েরা! اَلْحَمْدُ لِلّٰه আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশে শাবানেও রোযার বসন্ত হয়ে থাকে, বিভিন্ন স্থানে সেহেরী ইজতিমারও আয়োজন করা হয়, مَاشَآءَالله অসংখ্য আশিকানে রাসূল অধিকহারে রোযা রাখেন এবং ধারাবাহিক রোযা রেখে রমযানুল মুবারকের সাথে মিলিত হয়ে যায়। আপনিও দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান اِنْ شَآءَ الله ফয়যানে মেরাজের পাশাপাশি শাবানুল মুয়াযযম এবং রমযানুল মুবারকের অশেষ বরকত নসীব হবে। আল্লাহ পাক আমল করার তাওফীক দান করো।\nاٰمین بِجاہِ خاتَمِ النَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "ইতিকাফের অনুপ্রেরণা",
        "2": "            প্রিয় ইসলামী ভাইয়েরা! اَلْحَمْدُ لِلّٰه রমযান মাসও আসি আসি করছে। اَلْحَمْدُ لِلّٰه রমযানুল মুবারক অনেক বরকতপূর্ণ মাস, রহমানের মাস, কুরআন অবতীর্ণের মাস এবং ক্ষমার মাস।\n            আল্লাহ পাক আমাদেরকে রমযান মাস দেখার, এতে রোযা রাখার এবং অধিক পরিমাণে ইবাদত করার তাওফীক নসীভ করো। রমযান মাসের একটি অন্যতম গুরুত্বপূর্ণ ইবাদত হলো ইতিকাফ। নফল ইতিকাফ তো যে কোন সময় করা যায়, তবে যে ইতিকাফ সুন্নাতে মুয়াক্কাদাহ, তা রমযানুল মুবারকেই হয়ে থাকে। প্রিয় নবী, মক্কী মাদানী صَلَّی اللهُ عَلَیْہِ وَاٰلِہٖ وَسَلَّم থেকে পুরো রমযান মাস ইতিকাফ করাও প্রমাণিত এবং শেষ দশকের ইতিকাফ তো আমাদের প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর অত্যন্ত পছন্দনীয় ছিলো, তিনি صَلَّی اللهُ عَلَیْہِ وَاٰلِہٖ وَسَلَّم শেষ দশকের ইতিকাফ খুবই আয়োজন সহকারে করতেন। এমনকি একবার কোনো কারণে রমযানুল মুবারকে ইতিকাফ করতে পারেননি, তখন তিনি صَلَّی اللهُ عَلَیْہِ وَاٰلِہٖ وَسَلَّم শাওয়াল মাসে ইতিকাফ করেন। (বুখারী, কিতাবুল ইতিকাফ, ৫৩৩ পৃষ্ঠা, হাদীস: ২০৪১)"
    },
    {
        "1": "ইতিকাফের ফযিলত",
        "2": "            * আল্লাহ পাকের সর্বশেষ নবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি আল্লাহ পাকের সন্তুষ্টির জন্য একদিনের ইতিকাফ করবে, আল্লাহ পাক তার ও জাহান্নামের মাঝখানে ৩টি খন্দক (পরিখা) অন্তরায় করে দিবেন, প্রত্যেকটি খন্দকের দূরত্ব পূর্ব ও পশ্চিমের দূরত্বের চেয়ে বেশি। (শুয়াবুল ঈমান, ৩/৪২৫, হাদীস: ৩৯৬৫) * উম্মুল মুমিনুন হযরত আয়েশা সিদ্দিকা رَضِیَ اللهُ عَنْہَا থেকে বর্ণিত: مَنْ اعْتَكَفَ اِيمَاناً وَ احْتِسَابًا غُفِرَ لَهٗ مَا تَقَدَّمَ مِنْ ذَنْبِهٖ অর্থাৎ যে ঈমান সহকারে এবং সাওয়াব অর্জনের উদ্দেশ্যে ইতিকাফ করলো, তার পূর্ববর্তী গুনাহ ক্ষমা করে দেয় হবে। (জামেয়ে সগীর, ৫১৬ পৃষ্ঠা, হাদীস: ৮৪৮০) * এক হাদীসে পাকে ইরশাদ করেন: যে ব্যক্তি রমযান মুবারকে ১০ দিনের ইতিকাফ করলো, সে এমন যেনো ২টি হজ্জ এবং ২টি ওমরা করলো। (জামেয়ে সগীর, ৫১৬ পৃষ্ঠা, হাদীস: ৮৪৭৯)\n"
    },
    {
        "1": "সম্মিলিত সুন্নাত ইতিকাফের প্রতি উৎসাহ",
        "2": "            প্রিয় ইসলামী ভাইয়েরা! اَلْحَمْدُ لِلّٰه আশিকানে রাসূলের দ্বীনি সংগঠন সারা পৃথিবীতে নেকীর দাওয়াত প্রচারে নিয়োজিত, রমযানের ফয়যান পেতে, গুনাহ থেকে বিরত থাকতে এবং নেককার নামাযী হতে আশিকানে রাসূলের দ্বীনি সংগঠন দাওয়াতে ইসলামীর সাথে সম্পৃক্ত হয়ে যান। اَلْحَمْدُ لِلّٰه দাওয়াতে ইসলামীর অধীনে পৃথিবীর হাজারো স্থানে সম্মিলিত ইতিকাফও করানো হয়ে থাকে, আপনারাও পুরো রমযান মাস বা কমপক্ষে শেষ দশকের সম্মিলিত ইতিকাফ করার নিয়্যত করে নিন! اِنْ شَآءَ الله রমযানু মুবারক মাসে গুনাহ থেকে বিরত থাকা, নেকী করা এবং নফল ইবাদতের প্রতি আগ্রহ বৃদ্ধির পাশাপাশি অসংখ্য ইলমে দ্বীনও শেখা যাবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]