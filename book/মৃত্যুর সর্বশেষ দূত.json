[
    {
        "1": "মৃত্যুর সর্বশেষ দূত",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়্যত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়্যত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়্যত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)"
    },
    {
        "1": "দরূদ শরীফের ফযীলত",
        "2": "প্রিয় নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَى يَوْمَ الْجُمُعَةِ كَانَتْ شَفَاعَةٌ لَّهُ عِنْدِي يَوْمَ الْقِيَامَةِ অনুবাদ: যে ব্যক্তি আমার প্রতি শুক্রবার দিন দরূদ শরীফ পাঠ করবে, কিয়ামত দিবসে আমি তার জন্য সুপারিশ করবো। (জময়ুল জাওয়ামে'লিস সুয়ুতি, খন্ড:৭, পৃষ্ঠা:১৯৯, হাদিস: ২২৩৫২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল| (জামে সগীর, ৮১ পৃষ্ঠা, হাদীস: ১২৮৪)\n\tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়| বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসিনতা থেকে বেঁচে  থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো|\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "মৃত্যু অপেক্ষমান",
        "2": "    হযরত সায়্যিদুনা ইয়াস বিন কাতাদাহ رَحْمَۃُ اللهِ عَلَیْہِ স্বীয় গোত্রের সর্দার ছিলেন। একদিন তিনি তাঁর দাঁড়ির মধ্যে একটি সাদা দাঁড়ি দেখলেন, তখন দোয়া করলেন: হে আল্লাহ! আমি হঠাৎ সংগঠিত দুর্ঘটনা থেকে তোমার নিকট আশ্রয় প্রার্থনা করছি, আমি জানি, মৃত্যু আমার প্রতীক্ষায় রয়েছে , আমি তার কাছ থেকে রক্ষা পাবে না। অতঃপর তিনি তাঁর গোত্রের লোকদের নিকট গেলেন এবং বলতে লাগলেন: হে সাদ গোত্র ! আমি আমার যৌবন তোমাদের জন্য উৎসর্গ করে দিয়েছিলাম, এখন তোমরা আমার বার্ধক্যটা আমাকে দান করো। অতঃপর তিনি ঘরে চলে গেলেন এবং ইবাদতে মগ্ন হয়ে গেলেন এমনকি তাঁর ওফাত হয়ে গেলো। (বাহরুল দুমু, ১১২ পৃষ্ঠা)\n"
    },
    {
        "1": "আমরা কেন শিক্ষা গ্রহণ করছি না?",
        "2": "    প্রিয় ইসলামী ভাইয়েরা! আমাদের পূর্বপুরুষ, বুযুর্গানে দ্বীন, আল্লাহ পাকের সেই নেক বান্দাদের চিন্তাধারা কতটা বিশুদ্ধ ছিল যে, তারা শিক্ষা ও উপদেশ গ্রহণ করতেন! দেখুন, হযরত ইয়াস বিন কাতাদাহ رَحْمَۃُ اللهِ عَلَیْہِ দাড়িতে একটি সাদা চুল দেখলেন, আর এই একটি সাদা চুলই তার উপদেশের জন্য যথেষ্ট ছিল, তিনি তা থেকে শিক্ষা অর্জন করেন, উপদেশ গ্রহণ করেন এবং ইবাদতে মগ্ন হয়ে যান।\n    হায়! আমরা উদাসিনতা নিমজ্জিত হয়ে আছি, আমরা উপদেশ গ্রহণ করি না, আমরা শিক্ষামূলক দৃষ্টি থেকে বঞ্চিত। মহাবিশ্বের প্রতিটি কণা আমাদেরকে বার্তা দিচ্ছে, এই ক্রমবর্ধমান জানাযা, কবরস্থানের ক্রমবর্ধমান জনসংখ্যা, ম্লান যৌবন, অতিবাহিত দিনগুলি, ম্লান চাঁদের আলো, এই সমস্ত কিছুতে আমাদের জন্য শিক্ষা বিদ্যমান রয়েছে। এসব কিছু আমাদেরকে আহবান করে বলছে, হে উদাস মানব! মৃত্যু আসছে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "শিক্ষা গ্রহণের প্রতি উৎসাহ প্রদান",
        "2": "      \tহে আশিকানে রাসূল! পবিত্র কুরআন আমাদেরকে প্রতিটি জায়গায় শিক্ষা গ্রহণের প্রতি উৎসাহিত করেছে| পারা ১৮, সূরা নূর,  ৪৪ নং আয়াতে আল্লাহ পাক ইরশাদ করেন:\nیُقَلِّبُ اللّٰہُ الَّیۡلَ وَ النَّہَارَ ؕ   اِنَّ فِیۡ ذٰلِکَ لَعِبۡرَۃً   لِّاُولِی  الۡاَبۡصَارِ\nকানযুল ইরফানের অনুবাদ: আল্লাহ রাত দিনের আবর্তন ঘটান, অন্তর্দৃষ্টি সম্পন্ন লোকেদের জন্য এতে শিক্ষণীয় বিষয় রয়েছে।\n    পারা ৩০, সূরা নাযিয়াতে ফেরাউন এবং তার লস্করদের ডুবে যাওয়ার ঘটনা উল্লেখ করার পর ইরশাদ করেন,\nاِنَّ  فِیۡ ذٰلِکَ لَعِبۡرَۃً  لِّمَنۡ  یَّخۡشٰی\n(পারা: ৩০, সূরা নাযিয়াত, আয়াত: ২৬)\nকানযুল ইরফানের অনুবাদ: যে ভয় করে তার জন্য অবশ্যই এতে শিক্ষা রয়েছে।\n\n    اَللهُ اَكْبَرُ! খোদাভীরু, اولی الابصار (তথা চিন্তা ভাবনায় নিমগ্ন ব্যক্তি, শিক্ষামূলক দৃষ্টি সম্পন্ন ব্যক্তিবর্গ) আল্লাহর নিদর্শন দেখে শিক্ষা গ্রহণ করে, দিন এলো, চলে গেল, সূর্যোদিত হলো , অস্ত গেল, রাত এলো, কেটে গেল, তারকারাজি প্রজ্জ্বলিত হলো, অস্ত গেল, এই সবকিছু  এবং মহাবিশ্বের প্রতিটি কণা একটি স্পষ্ট গ্রন্থ, এতে আমাদের জন্য রয়েছে উপদেশ ও শিক্ষা| হায়! আমরা খোদাভীরু , শিক্ষা গ্রহণকারী, اولی الابصار (অর্থাৎ চিন্তা ভাবনায় নিমগ্ন ব্যক্তি, শিক্ষনীয় দৃষ্টি নিক্ষেপকারী) হয়ে যেতাম।"
    },
    {
        "1": "শিক্ষনীয় দৃষ্টি সম্পর্কে আউলিয়ায়ে কেরামদের বাণী",
        "2": "\tহযরত সুফিয়ান সাওরি رَحْمَۃُ اللهِ عَلَیْہِ বলেন: যে ব্যক্তি দুনিয়ার দিকে শিক্ষনীয় দৃষ্টিতে তাকাবে এবং চিন্তাভাবনা করবে, সে অধিকতর সৎকর্ম করতে সফল হবে। * হযরত মালিক বিন দিনার رَحْمَۃُ اللهِ عَلَیْہِ বলেন: যে এই অবিনশ্বর পৃথিবীর দিকে শিক্ষনীয় দৃষ্টিতে তাকায় না, পরকালের চিন্তাভাবনা করে না, তার সৎকাজ অল্প এবং অন্তর পর্দার আড়ালে থাকে। * হযরত হাতেম আসাম رَحْمَۃُ اللهِ عَلَیْہِ এর নিকট একটি প্রশ্ন করা হলো: একজন ব্যক্তি কীভাবে اَہْلِ اِعْتِبَار  (অর্থাৎ শিক্ষা গ্রহণকারী) হয়? তদুত্তরে তিনি বললেনঃ যখন সে দুনিয়ার প্রতিটি বস্তুর পরিণতির দিকে দৃষ্টিপাত করবে এবং চিন্তাভাবনা করবে যে, অচিরেই এ সবকিছুর পতন ঘটবে, এবং এ সবকিছুর মালিককেও খুব শীঘ্রই কবরে দাফন করা হবে।\n* হযরত হাতেম আসাম সালিহ رَحْمَۃُ اللهِ عَلَیْہِ বলেন: যার ঘর থেকে জানাযা বের হয় অথচ সে তা থেকে শিক্ষা গ্রহণ করে না, এমন ব্যক্তিকে জ্ঞান, প্রজ্ঞা ও উপদেশ কোন উপকার সাধন করতে পারে না।\n(তাম্বিহুল মুগতাররীন পৃষ্ঠা: ৫৭)"
    },
    {
        "1": "জাহান্নামের তাপ কিভাবে সহ্য করবো?",
        "2": "    আল্লাহর নবী হযরত দাউদ عَلَیْہِ السَّلَام অত্যন্ত খোদাভীরু ছিলেন, একদিন তিনি একটি তাবার পাশ দিয়ে অতিক্রম করলেন, তাতে আগুন জ্বলছিল। এটা দেখে তার জাহান্নামের উত্তপ্ত আগুনের কথা মনে পড়ে গেল, তার হৃদয় আতঙ্কিত হয়ে উঠলো, অস্থির অবস্থায় তিনি মাটিতে লুটিয়ে পড়লেন এবং এত পরিমাণে ছটফট করতে লাগলেন যে, মনে হচ্ছিল অচিরেই তার জোড়াগুলো বিচ্ছিন্ন হয়ে যাবে * গরমকালে হযরত দাউদ عَلَیْہِ السَّلَام রৌদ্রে আসলে বলতেন: হে আল্লাহ! তোমার সৃষ্ট সূর্যের তাপ আমরা সহ্য করতে পারি না, তাহলে জাহান্নামের তাপ কিভাবে সহ্য করব? (তাম্বিহুল মুগতাররীন, পৃষ্ঠা: ৫৭)"
    },
    {
        "1": "প্রতিটি ঘর শিক্ষার চিহ্ন",
        "2": "হযরত সায়েব আবদী رَحْمَۃُ اللهِ عَلَیْہِ বলেন: একদিন হযরত সালেহ মুরি رَحْمَۃُ اللهِ عَلَیْہِ আমাদের নিকট আসলেন, আমি জিজ্ঞেস করলাম: হে আবু বাশার! আপনি কোথা থেকে এসেছেন? তিনি বললেন: আমি আমার বাড়ি থেকে হয়ে বিভিন্ন জায়গা থেকে ঘুরে আপনাদের কাছে এসেছি, আমি যখন অমুকের বাড়ির পাশ দিয়ে যাচ্ছিলাম, তখন তার বাড়ি আমাকে ডেকে বলল: হে সালেহ! আমার কাছ থেকে উপদেশ গ্রহণ কর! অমুক অমুক লোকেরা আমার মাঝে বসবাস করত, এখন তারা ইন্তেকাল করেছে। অতঃপর যখন অমুকের বাড়িতে পৌঁছলাম, তখন সেই বাড়িটিও আমাকে (নীরব ভাষায়) ডেকে বললো, হে সালেহ! আমার কাছ থেকে উপদেশ গ্রহণ করো! অমুক লোকেরা আমার মাঝে বসবাস করত, এখন তারা সব মাটিতে সমাহিত। হযরত আবু সায়েব আবদী رَحْمَۃُ اللهِ عَلَیْہِ বলেন: অনুরূপভাবে তিনি একেক করে প্রতিটি ঘর গণনা করলেন এমনকি এক পর্যায়ে তিনি আমাদের ঘরে পৌঁছলেন। (হিলয়াতুল আউলিয়া, ৬/১৮২ পৃষ্ঠা, হাদিস নং: ৮২২২)\nপ্রিয় ইসলামী ভাইয়েরা, একটু ভাবুন, আমাদের বুযুর্গগণ এবং আল্লাহর নেক বান্দাগণ কিভাবে শিক্ষা গ্রহণ করতেন। আর এদিকে আমাদের অবস্থা, জনশূন্য ঘর, চুলায় প্রজ্বলিত আগুন, সূর্যের তাপ, শীত গরম ইত্যাদি থেকে শিক্ষা নেওয়া তো দূরের কথা, আমাদের চোখের সামনে প্রতিনিয়ত জানাযা উঠানো হয় আমরা তা থেকে শিক্ষা গ্রহণ করি না, নিজের হাতে মৃত ব্যক্তিকে কবরস্থ করি তারপরও আমরা শিক্ষা গ্রহণ করি না, অমুকের ছেলে অমুক খুবই ভালো মানুষ ছিলো, হঠাৎ করে হার্ট এটাক করে মৃত্যুর ঘাঁটি অতিক্রম করলো, অমুক তরুণ রোড এক্সিডেন্টে ইন্তেকাল করেছে এরকম অসংখ্য খবর আমরা প্রতিনিয়ত শ্রবণ করি অথচ তারপরও আমরা মৃত্যুকে বিন্দুমাত্র স্মরণ করি না, তা থেকে শিক্ষা গ্রহণ করি না। হায়, আমরা যেনো শিক্ষা গ্রহণ করি এবং কবর ও পরকালের স্মরণে নিজেকে মগ্ন রাখি।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    একবার হযরত মালাকুল মউত عَلَیْہِ السَّلَام আল্লাহর নবী হযরত দাউদ عَلَیْہِ السَّلَام এর নিকট উপস্থিত হলেন। দাউদ عَلَیْہِ السَّلَام তাঁকে মৃত্যুর দূত সম্পর্কে জিজ্ঞেস করলেন, উত্তরে তিনি    বললেন, হে আল্লাহর নবী! আপনার বাবা, ভাই, প্রতিবেশী ও পরিচিতজন সবাই কোথায়? তিনি বললেন: তাঁরা ইন্তেকাল করেছেন। মালাকুত মউত عَلَیْہِ السَّلَام বললেন: এরা সকলেই মৃত্যুর দূত, এরা সকলেই এই বার্তা দিচ্ছেন যে, তারা যেভাবে এই পৃথিবী ছেড়ে বিদায় নিয়েছেন, তদ্রূপ আপনিও একদিন বিদায় নিবেন।\n(আল কামিল ফিত তারিখ, প্রথম খন্ড, পৃষ্ঠা: ১৯৮)\n"
    },
    {
        "1": "এর চেয়ে ভালো উপদেশ আর কি হতে পারে?",
        "2": "\tপ্রিয় ইসলামী ভাইয়েরা! জানা গেল; এই জানাযার লাশ, কবরস্থানের ক্রমবর্ধমান জনসংখ্যা, একের পর এক আমাদের প্রিয়জন, আত্মীয়-স্বজনের মৃত্যু, সবাই মৃত্যুর দূত, এগুলো সব আমাদের জন্য শিক্ষা, কিন্তু হায়! আমরা শিক্ষা গ্রহণ করি না। একবার হযরত ইমাম হাসান বসরী رَحْمَۃُ اللهِ عَلَیْہِ একটি জানাযায় অংশগ্রহণ করলেন। মৃত ব্যক্তিকে দাফনকরার পর তিনি একজন ব্যক্তিকে সম্বোধন করে বললেন: তোমার কি ধারণা? এই ব্যক্তি (যাকে আমরা এইমাত্র কবরস্থ করেছি) সে কি এই পৃথিবীতে পুনরায় ফিরে আসতে, অধিক পরিমাণে সৎকাজ করতে এবং তার পাপ থেকে তাওবা করতে আকাঙ্খা করে না? লোকটি বলল: হ্যাঁ! নিশ্চয়ই সে এই কামনা করবে। ইমাম হাসান বসরী رَحْمَۃُ اللهِ عَلَیْہِ বললেন: তাহলে আমাদের অবস্থা কি? আমরা কেন এই মৃত ব্যক্তির মতো হচ্ছি না? (অর্থাৎ আমাদের জন্য এখনো অবকাশ রয়েছে, আমরা এখনো দুনিয়ায় অবস্থান করছি, তাহলে আমরা কেন নেকির দিকে ধাবিত হচ্ছি না? কেন আমরা গুনাহ থেকে সত্যিকার তাওবা করছি না) এটা বলার পর ইমাম হাসান বসরী رَحْمَۃُ اللهِ عَلَیْہِ হাঁটা শুরু করলেন এবং বলতে লাগলেন, যদি হৃদয় জীবিত থাকে তবে এই জানাযা থেকে উত্তম উপদেশ আর কী হতে পারে...! (আদাবুল হাসান আল বসরী, পৃষ্ঠা: ২৯)"
    },
    {
        "1": "পৃথিবী প্রতারণার ঘর",
        "2": "    হে আশিকানে রাসূল! এটাই চিরন্তন সত্য যে, মৃত্যু আসবেই, আমরা সকলের এই অবিনশ্বর পৃথিবী থেকে বিদায় নিতেই হবে। পারা ৪, সূরা আল ইমরান, আয়াত ১৮৫ তে মহান আল্লাহ পাক ইরশাদ করেন:\nکُلُّ نَفۡسٍ ذَآئِقَۃُ الۡمَوۡتِ ؕ وَ اِنَّمَا تُوَفَّوۡنَ اُجُوۡرَکُمۡ یَوۡمَ الۡقِیٰمَۃِ ؕ   فَمَنۡ زُحۡزِحَ عَنِ النَّارِ وَ اُدۡخِلَ الۡجَنَّۃَ فَقَدۡ فَازَ ؕ وَ مَا الۡحَیٰوۃُ الدُّنۡیَاۤ اِلَّا مَتَاعُ  الۡغُرُوۡر\n(পারা: ৪, সূরা: আল ইমরান, আয়াত: ১৮৫)\nকানযুল ইরফানের অনুবাদ: সমস্ত জীবই মৃত্যুর স্বাদ গ্রহণ করবে; এবং নিশ্চয়ই উত্থান দিনে তোমাদেরকে পূর্ণ প্রতিদান দেয়া হবে; অতএব যে কেহ জাহান্নাম হতে বিমুক্ত হয় এবং জান্নাতে প্রবিষ্ট হয় - ফলতঃ নিশ্চয়ই সে সফলকাম; আর পার্থিব জীবন ছলনাময় ভোগ ব্যতীত আর কিছুই নয়।\n      \tখলিফায়ে আ'লা হযরত মুফতি মুহাম্মদ নঈমুদ্দিন মুরাদাবাদী رَحْمَۃُ اللهِ عَلَیْہِ এই আয়াতের টিকায় বলেন: উক্ত বরকতময় বাক্য দ্বারা দুনিয়ার বাস্তবতা স্পষ্ট করা হয়েছে, মানবজাতি পার্থিব জীবনের উপর  বিলীন হয়ে থাকে, সেটাকেই মূলধন মনে করে, আর এই অবসরকে বৃথাই বিনষ্ট করে দেয়, অবশেষে জীবনের অন্তিম মুহূর্তে সে বুঝতে পারে যে, এই জীবন চিরস্থায়ী ছিল না, এর সাথে অন্তরঙ্গতা পরকালীন জীবনের জন্য ভয়াবহ ক্ষতির কারণ হয়ে দাঁড়ায়।\n(তাফসীরে খাযাইনুল-ইরফান, চতুর্থ পারা, সূরা আলে ইমরান, ১৮৫ নং আয়াতের টীকা, পৃষ্ঠা: ১৪৮)"
    },
    {
        "1": "ইমাম হাসান বসরী رَحْمَۃُ اللهِ عَلَیْہِ এর উপদেশ",
        "2": "    হযরত রাবী' ইবনে সাবিহ رَحْمَۃُ اللهِ عَلَیْہِ বলেন, আমরা হযরত হাসান বসরী رَحْمَۃُ اللهِ عَلَیْہِ কে আরজ করলাম, আমাদেরকে উপদেশ দিন, তিনি বললেন, তোমাদের মধ্যে যে সুস্থ সবল রয়েছে, সে এক সময় অসুস্থ হয়ে পড়বে যা তাকে বিপদগ্রস্ত করবে। * তরুণদের কাছে বার্ধক্য আসবে যা তাকে ধ্বংস করে দেবে * এবং বৃদ্ধের কাছে মৃত্যু চলে আসবে যা তাকে ধ্বংস করে দেবে * তুমি যা শুনছ পরিণতি কি তাই নয়? * আগামীকাল কি দেহ থেকে আত্মা বিচ্ছিন্ন হবে না? * মানুষ কি তার পরিবার পরিজন ও ধন সম্পত্তি থেকে দূর হবে না? * আগামীকাল কি মানুষকে কাফনে মুড়ানো হবে না? * সে কি আগামীকাল কবরে থাকবে না? * যাদের জন্য সে কষ্ট করতো তাদের অন্তর থেকে কি তার স্মৃতি মুছে যাবে না? হে মানুষ! যখন মৃত্যু সন্নিকটে চলে আসবে তখন তুমি কাউকে স্বাগত জানাতে পারবে না, কারো সাথে সাক্ষাৎ করতে যেতে পারবে না, কারো সাথে কথা বলতে পারবে না, তোমাকে ডাকা হবে, কিন্তু তুমি কোন উত্তর দিতে পারবে না, নিশ্চয়ই তোমার জন্য শহর জনশূন্য হয়ে গেছে, তোমার চোখ তা অবাক দৃষ্টিতে পর্যবেক্ষণ করবে? আত্মা উড়ে গেছে? তোমার সন্তানরা অন্যদের করুণায় রয়ে গেছে। (হিলয়াতুল আউলিয়া, খন্ড: ৬, পৃষ্ঠা: ৩৩১ সংখ্যা: ৮৮১২)"
    },
    {
        "1": "উত্তরাধিকার সম্পদ বিলাসিতা নয়, বরং শিক্ষনীয় বস্তু",
        "2": "হযরত উমর বিন আব্দুল আযীয رَحْمَۃُ اللهِ عَلَیْہِ তাঁর শেষ খুতবায় বলেন, হে লোক সকল! তোমাদের কাছে যে ধন সম্পদ আছে তা মৃতদের পরিত্যক্ত সম্পত্তি, অবশেষে তোমরাও তা এখানে রেখে যাবে, তোমরা কি জানো না যে, প্রতিদিন সকাল-সন্ধ্যায় এই পৃথিবী ছেড়ে যাওয়া ব্যক্তিদের জানাযার পেছনে পেছনে তোমরা চলো, তোমরা তাকে কবরের গহীন গর্তে একাকী রেখে আসো, যেখানে কোন বিছানা নেই, নেই কোন বালিশ, মৃত ব্যক্তি তার সমস্ত সম্পত্তি দুনিয়াতেই রেখে যায়, বন্ধুদের থেকে পৃথক হয়ে মাটিকে তার আবাসস্থল করে নেয়, হিসাবের মুখোমুখি হয়, তার মুখাপেক্ষী হয় যা সে পূর্বে প্রেরণ করেছিল এবং যা সে রেখে যায় তা থেকে অমুখাপেক্ষী হয়ে যায়। অতঃপর হযরত উমর বিন আবদুল আযীয رَحْمَۃُ اللهِ عَلَیْہِ চোখের ওপর কাপড় রেখে কান্না শুরু করলেন এবং মিম্বর থেকে নিচে অবতরণ করলেন। (হিলয়াতুল আউলিয়া, খন্ড: ৫, পৃষ্ঠা: ৩০০, হাদিস নং: ৭১৯৩)"
    },
    {
        "1": "বাড়ির নির্মাণ কাজ বন্ধ করে দিলেন",
        "2": "হে আশিকানে রাসূল! এটাই বাস্তবতা, আমাদের উত্তরাধিকারী ধন সম্পদ ভোগ বিলাসিতার বস্তু নয়, এগুলো কেবল শিক্ষনীয় বস্তু ও উপদেশ। আজ যুবক সন্তানেরা পিতার ইন্তেকালের পর উত্তরাধিকার নিয়ে ঝগড়া বিবাদে লিপ্ত হয়, ভাইদের মধ্যে পরস্পর ঝগড়াঝাঁটি হয় আর ধন-সম্পত্তি পেলে খুশিতে আত্মহারা হয়ে যায়, ভোগ বিলাসিতায় মত্ত হয়ে যায়,  কিন্তু হায়, যেভাবে পিতামহোদয় তার জীবদ্দশার উপার্জিত সমস্ত ধন সম্পদ, বাড়ি গাড়ি, বাংলো ইত্যাদি ফেলে কবরের গহীন গর্তে সমাহিত হয়েছে, ঠিক সেভাবে উত্তরাধিকারীদেরকেও একদিন এখানেই সবকিছু ছেড়ে মারা যেতে হবে, তাদেরকেও কয়েক মন মাটির নিচে চাপা দেয়া হবে। শুয়াবুল ঈমানে রয়েছে: একজন যুবক ছিলো, সে উত্তরাধিকারী সুত্রে একটি বাড়ি পেলো, যুবক বাড়িটি পুনর্নির্মাণ করার ইচ্ছা পোষণ করলো, সুতরাং বাড়িটি ভেঙ্গে ফেলা হলো, নির্মাণ কাজ নতুন করে শুরু হলো। ইতিমধ্যে তার পিতা অথবা দাদা তার স্বপ্নে এসে বললেন:\n      \tযার ব্যাখ্যা: তোমার দীর্ঘদিন পৃথিবীতে বাঁচার ইচ্ছা রয়েছে কিন্তু তুমি দেখেছ এই বাড়ির বাসিন্দারা এখন কবরস্থানে মৃতদের প্রতিবেশী।\n    সকালে যখন যুবকটি ঘুম থেকে জাগ্রত হলো, তখন তার চোখ থেকে উদাসিনতার পর্দা উঠে গেলো, সে বিলাসিতা ত্যাগ করে ইবাদতে মগ্ন হয়ে গেল। (শুয়াবুল ঈমান, খন্ড: ৭, পৃষ্ঠা: ৪০৪, হাদিস: ১০৭৬৯)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n(২): বার্ধক্য মৃত্যুর দূত\nপ্রিয় ইসলামী ভাইয়েরা! অতিবাহিত হওয়া দিন, চলমান নিঃশ্বাস, যৌবনের পর বার্ধক্য, চুল কালোর পর শুভ্রতা, এগুলোতেও শিক্ষা রয়েছে , এগুলোও মৃত্যুর দূত।\n    মহান আল্লাহ পাক ২২ তম পারা, সূরা ফাতির, ৩৭ নং আয়াতে বলেন:\n اَوَ لَمۡ  نُعَمِّرۡکُمۡ مَّا یَتَذَکَّرُ فِیۡہِ مَنۡ تَذَکَّرَ وَ جَآءَکُمُ  النَّذِیۡرُ\n(পারা: ২২, সূরা ফাতির, আয়াত: ৩৭)\nকানযুল ইরফানের অনুবাদ: আমি কি তোমাদেরকে এত দীর্ঘ জীবন দান করিনি যে, তখন কেহ সতর্ক হতে চাইলে সতর্ক হতে পারতে? তোমাদের নিকট তো সতর্ককারীও এসেছিলো।\n    সাহাবীয়ে রাসূল, সুলতানুল-মুফাসসিরীন, হযরত আবদুল্লাহ ইবনে আব্বাস رَضِیَ اللهُ عَنْہُمَا বলেন: উক্ত আয়াতে نَذِیْر (অর্থাৎ সতর্ককারী) দ্বারা বার্ধক্যকে বোঝানো হয়েছে। (তাফসিরে দুররে মনসুর, ২২ তম পারা, সূরা ফাতির, ৩৭ নং আয়াতের পাদটীকা, খন্ড: ৭, পৃষ্ঠা: ৩২) বর্ণিত আছে, যখন একটি চুল সাদা হয়, তখন সে অপর চুলকে বলে: প্রস্তুত হও! নিশ্চয় মৃত্যু ঘনিয়ে এসেছে।\n(তাফসিরে খাযিন, পারা: ২২, সূরা ফাতির, ৩৭ নং আয়াতের পাদটীকা, খন্ড: ৩, পৃষ্ঠা: ৪৫৮)"
    },
    {
        "1": "বার্ধক্য মৃত্যুর ঘাঁটি অতিক্রম করায়",
        "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, আদম সন্তানের উদাহরণ হলো, তার চারপাশে ৯৯টি মৃত্যু ঘোরাফেরা করছে, যদি সেগুলো থেকে বেঁচে যায় তবে বার্ধক্যে উপনীত হয়, এমনকি এক পর্যায়ে সে মৃত্যুর মুখে পতিত হয়। (তিরমিযী , কিতাবুল কদর, ৫১৯ পৃ:, হাদিস: ২১৫০)\n    কুরআনের প্রসিদ্ধ মুফাসসির, হাকিমুল উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ উক্ত হাদিসের টিকায় বলেন, অর্থাৎ মানুষের মৃত্যুর কারণ অগণিত, প্রতিটা মুহূর্ত মৃত্যু দরজায় কড়া নাড়ছে, কিন্তু যদি আল্লাহ পাকের নির্দেশে এইসব কারণ থেকে বেঁচেও যায় তবে অবশেষে বার্ধক্য আসবেই আসবে, যার পর নিশ্চিত মৃত্যু। (মিরআতুল মানাজিহ, খন্ড: ২, পৃষ্ঠা: ৪২৪)"
    },
    {
        "1": "উপদেশের জন্য সাদা চুলই যথেষ্ট",
        "2": "কথিত আছে: এক রাজা তার বাড়িতে একটি কফিন রেখেছিলেন যা দেখে তিনি তার মৃত্যুর কথা স্মরণ করতেন। একবার যখন তিনি আয়নায় নিজের মুখের দিকে তাকালেন, তখন তিনি তার দাড়িতে একটি সাদা চুল দেখতে পেলেন, তিনি বললেন: এখন এই কফিনটি উঠিয়ে নাও, এটা আমার আর দরকার নেই কারণ আমার দাড়িতে একটি সাদা চুল রয়েছে, যা মৃত্যুর দূত তাই এখন আমি আমার সাদা চুল দেখে মৃত্যুর কথা স্মরণ করবো। (মলফুযাতে আমীরে আহলে সুন্নাত, অংশ: ৩৪, উদাসী কি ইলায, পৃষ্ঠা: ১৭)\n\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "সাদা চুল থেকে শিক্ষা গ্রহণকারী বুযুর্গ",
        "2": "হযরত আব্দুল্লাহ ইবনে আবু নূহ رَحْمَۃُ اللهِ عَلَیْہِ বলেন, আমি মসজিদে নববীতে এক বৃদ্ধকে দেখলাম, সে মসজিদ পরিষ্কার করতো এবং দিনরাত মসজিদেই অবস্থান করতো। লোকেরা বলল, এই বৃদ্ধ লোকটি মুসলমানদের তৃতীয় খলিফা হযরত উসমান গনি رَضِیَ اللهُ عَنْہُ এর বংশধর, সন্তান সন্ততি আছে, আল্লাহ পাক তাকে প্রচুর সম্পদ দান করেছেন, তার নিকট আল্লাহ পাক প্রদত্ত সবকিছু আছে কিন্তু এতদসত্ত্বেও সে সবকিছু ছেড়ে মসজিদের অধিবাসী হয়ে গেলো।\n    হযরত আব্দুল্লাহ ইবনে আবু নূহ رَحْمَۃُ اللهِ عَلَیْہِ বলেন: লোকদের কথা শুনে আমি কৌতূহলী হয়ে উঠলাম, আমি ঐ বৃদ্ধের অবস্থা দেখতে লাগলাম, সুতরাং আমি দেখলাম: যখন রাতের শেষ প্রহর এলো, তখন সে মসজিদ থেকে বের হয়ে জান্নাতুল বাকিতে আসলো, এবং কিবলার দিকে মুখ করে নামায পড়তে শুরু করলো। সারারাত নামায আদায় করলো, ফজরের সময় আরম্ভ হতে সে দোয়া  করা শুরু করলো, দোয়া চলাকালীন সে আল্লাহ পাকের দরবারে আবেদন করলো,\nاَللّٰهُمَّ إِنَّكَ أَرْسَلْتَ إِلَى وَلَمْ تَأْذَنْ لِي فَإِنْ كُنْتَ قَدْ رَضِيْتَنِي فَانذَنْ لِي وَإِنْ لَمْ تَرْضِنِي فَوَفَقْنِي لِمَا يُرْضِيْكَ\n    অর্থাৎ হে আল্লাহ পাক, তুমি আমার নিকট তোমার দূত প্রেরণ করেছো, কিন্তু তুমি আমাকে এই বিষয়ে অবগত করো নি যে, তুমি আমার প্রতি সন্তুষ্ট কিনা। হে মালিক, তুমি যদি আমার প্রতি সন্তুষ্ট থাকো তাহলে আমাকে বলে দাও, আর যদি অসন্তুষ্ট থাকো তাহলে তোমার সন্তুষ্টিমূলক কাজ করার তাওফিক দাও।\n    এখনও সেই বৃদ্ধ লোকটি দোয়া করছিল, ঠিক তখন একটি ছাগল বা তার মত একটি পশু এলো, বৃদ্ধ লোকটি তার দুধ পান করলেন, তারপর তার পিঠে হাত রেখে দোয়া করলেন এবং মসজিদে নববী শরীফে ফিরে গেলেন।\n\tহযরত আবদুল্লাহ ইবনে আবু নূহ رَحْمَۃُ اللهِ عَلَیْہِ বলেন: আমি কয়েক রাত তাকে দেখতে থাকি, এটাই ছিলো তার দৈনন্দিন রুটিন, অবশেষে একদিন আমি সেই বৃদ্ধের নিকট উপস্থিত হলাম, আমি তাকে বললাম, আমি কয়েক রাত ধরে গোপনে আপনাকে দেখছি, অতঃপর আমি জিজ্ঞেস করলাম, আল্লাহ আপনার কাছে যে দূত পাঠিয়েছেন তিনি কে? সেই বৃদ্ধ লোকটি বলল: একদিন আমি আয়নায় দেখছিলাম, আমার দাড়িতে একটা সাদা চুল দেখলাম, আমি জানতে পারলাম, এটি আমার কাছে আল্লাহর পক্ষ থেকে একটি মৃত্যুর দূত এসেছে। (আত তাযকিরাতুল লিল ক্বুরতুবী, পৃষ্ঠা: ৪০)\n    প্রিয় ইসলামী ভাইয়েরা! আমাদের অনেকের চুল সাদা হতে পারে, কিন্তু হায়! আমরা শিক্ষা গ্রহণ করছি না, হায়! আমরাও যেনো  এই মৃত্যু দূতদের প্রতি মনোযোগ  দিই, আমরাও যেনো  শিক্ষা গ্রহণ করি এবং মৃত্যুর পরবর্তী জীবনের জন্য প্রস্তুতি শুরু করি।"
    },
    {
        "1": "(৩) জ্বরও মৃত্যুর লক্ষণ",
        "2": "আল্লাহ পাকেরশেষ নবী صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন, জ্বর হলো মৃত্যুর দূত এবং জ্বর হলো পৃথিবীতে আল্লাহর নির্মিত কারাগার। আল্লাহ পাক যখন ইচ্ছা পোষণ করেন স্বীয় বান্দাদেরকে কারাগারে বন্দী করে দেন অতঃপর যখন ইচ্ছা পোষণ করেন তাকে মুক্তি প্রদান করেন।\n(মাওসুআ'ইবনে আবিদ দুনিয়া, খন্ড: ৪, পৃষ্ঠা: ২৪৯)\n"
    },
    {
        "1": "(৪) বিভিন্ন রোগও মৃত্যুর  দূত",
        "2": "হযরত মুজাহিদ رَحْمَۃُ اللهِ عَلَیْہِ বলেন: কোনো ব্যক্তি যখন রোগাক্রান্ত হয়, তখন মৃত্যুর ফেরেশতা মালাকুল মউত  عَلَیْہِ السَّلَام এর দূত তার কাছে থাকেন, এমনকি যখন সে মৃত্যুশয্যায় শুয়ে যায় তখন স্বয়ং হযরত মালাকুল মউত  عَلَیْہِ السَّلَام তাঁর নিকট আগমন করেন এবং বলেন: তোমার কাছে একের পর এক দূত ও ভীতিপ্রদর্শক এসেছিলো, কিন্তু তুমি তাদের কোন তোয়াক্কা করনি, এখন তোমার কাছে এমন একজন দূত এসেছে যে দুনিয়া থেকে তোমার নাম - নিশানা বিলীন করে দেবে।\n(হিলয়াতুল আউলিয়া, খন্ড: ৩, পৃষ্ঠা: ৩৩৩, সংখ্যা: ৪১৬২)"
    },
    {
        "1": "মৃত্যুর সর্বশেষ দূত",
        "2": "\tবর্ণিত আছে, একজন নবী عَلَیْہِ السَّلَام হযরত মালাকুল মউত  عَلَیْہِ السَّلَام কে জিজ্ঞেস করলেন, তোমার কি এমন কোন দূত নেই, যাকে তুমি আসার পূর্বে মানুষের নিকট প্রেরণ করো যাতে লোকেরা মৃত্যুকে ভয় করে? হযরত মালাকুল মউত  عَلَیْہِ السَّلَام বললেন: আল্লাহ পাকের শপথ! আমার অসংখ্য দূত আছে, যেমন: রোগ, চুল পাকা, বার্ধক্য, দৃষ্টিশক্তি হ্রাস পাওয়া, শ্রবণশক্তি হ্রাস পাওয়া, যখন কোন ব্যক্তি উল্লেখিত বস্তু সমূহে লিপ্ত হওয়ার পরও উপদেশ গ্রহণ করে না এবং তাওবা করে না, তখন আমি তার জান কবয করার সময় তাকে সম্বোধন করে বলি: আমি কি তোমার কাছে বিভিন্ন দূত পাঠাইনি? এখন শুধু আমিই শেষ দূত, আমার পরে আর কোনো দূত নেই এবং আমিই শেষ ভীতি প্রদর্শনকারী, আমার পর কোন ভীতি প্রদর্শনকারী নেই। (আত তাযকিরাতু্ লিল ক্বুরতুবী, পৃষ্ঠা: ৩৬)\n    হে আশিকানে রাসূল! জানা গেল; জ্বর ও বিভিন্ন রোগও মৃত্যুর দূত। পৃথিবীতে এমন মানুষ কমই আছে যে কখনো কোনো রোগাক্রান্ত হয়নি, জ্বর, মাথাব্যথা ইত্যাদি তো ছোটখাটো রোগ, অনেকে বিভিন্ন রোগে ভুগছে, কারো ডায়াবেটিস, কারো হেপাটাইটিস, কেউ লিভারের রোগে ভুগছে, কেউ আবার ভুগছে কিডনির সমস্যায়, আমরা কি এসব রোগ থেকে শিক্ষা নিয়েছি? হয়তো না। জ্বর বা কোনো রোগ হলে শিক্ষা গ্রহণ করা উচিত, মৃত্যুকে স্মরণ করা উচিত, এই রোগকে জীবনের শেষ রোগ মনে করে সকল গুনাহ থেকে তাওবা করে সৎকাজে লিপ্ত হওয়া উচিত, কিন্তু আমাদের অবস্থা এর বিপরীত, এমন অনেক মানুষ আছে যারা সামান্য মাথাব্যাথা বা জ্বর ইত্যাদির কারণে জামাতের সাথে নামায আদায় করার সৌভাগ্য থেকে বঞ্চিত থাকে, বরং এমন কত নির্বোধ আছে যারা অসুস্থতার বাহানা ধরে নামায কাযা করে ফেলে।\n    হায়! অসুস্থতা তো মৃত্যুর দূত, এটা এসেছিলো যাতে আমরা উদাসিনতার নিদ্রা থেকে জাগ্রত হই, কিন্তু আমরা জাগ্রত হওয়ার পরিবর্তে আরো অবহেলার শিকার হয়ে যাই।"
    },
    {
        "1": "মু’মিন ও মুনাফিকের মধ্যে পার্থক্য",
        "2": "রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم বলেন: যখন মুমিন বান্দা অসুস্থ হয় অতঃপর সুস্থ হয়ে যায়, তখন তার অসুস্থতা তার অতীতের গুনাহের কাফফারা এবং ভবিষ্যতের জন্য উপদেশ হয়ে যায়, পক্ষান্তরে যখন কোন মুনাফিক অসুস্থ হয় অতঃপর সুস্থ হয়ে যায়, সে হলো উটের ন্যায়, মালিক তাকে বেঁধে রেখেছিল অতঃপর খুলে দিয়েছে, সে এটাও জানে না যে, কেন বেঁধে রেখেছিল আর কেনই বা খুলে দিয়েছে!\n(আবু দাউদ কিতাবুল জানায়েয, পৃষ্ঠা ৪৯৯, হাদিস: ৩০৮৯)\n    প্রখ্যাত মুফাসসিরে কুরআন হাকিমুল উম্মত হযরত মুফতি আহমদ ইয়ার খাঁন নঈমী رَحْمَۃُ اللهِ عَلَیْہِ উক্ত হাদিস শরীফের টিকায় বলেন, মু'মিন ব্যক্তি অসুস্থ হলে স্বীয় গুনাহ থেকে তাওবা করে, সে মনে করে, আমার কোনো পাপের কারণে এই অসুস্থতা এসেছে এবং সম্ভবত এটিই শেষ অসুস্থতা যার পরে মৃত্যু চলে আসবে, তাই সে আরোগ্যের পাশাপাশি ক্ষমাপ্রাপ্ত হয়ে যায়। (অপরদিকে) উদাসিন মুনাফিক মনে করে, আমি অমুক কারণে অসুস্থ ছিলাম (যেমন, অমুক অমুক বস্তু খেয়েছিলাম, আবহাওয়া পরিবর্তনের কারণে অসুস্থ হয়ে পড়েছি, সম্প্রতি এই রোগ সর্বত্র ছড়িয়ে পড়েছে ইত্যাদি) এবং অমুক ঔষধ সেবনের কারণে আমি আরোগ্যতা লাভ করেছি (ইত্যাদি ইত্যাদি) উপায়ের মধ্যেই এইভাবে আটকে থাকে এবং مُسَبِّبُ الْاَسباب (অর্থাৎ উপায় সৃষ্টিকারী পরম করুণাময় আল্লাহ পাকের) করুনার প্রতি দৃষ্টিপাত করে না, তাওবা করে না, স্বীয় গুনাহ সম্পর্কে চিন্তাভাবনাও করে না। (মিরআতুল মানাজিহ, খন্ড: ২, পৃষ্ঠা: ৪২৪)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "(৫) দিনের আসা যাওয়াও মৃত্যুর দূত",
        "2": "    প্রিয় ইসলামী ভাইয়েরা! দিন ও রাতের আবর্তন, সূর্যোদয় হওয়া, অস্ত যাওয়া, দিন, সপ্তাহ, মাস এবং বছর পেরিয়ে যাওয়াটাও মৃত্যুর দূত, এর মধ্যেও শিক্ষার বার্তা রয়েছে, হায়! আমরা দিনরাতের বাহনে আরোহী হয়ে মৃত্যুর দিকে অনবরত অগ্রসর হচ্ছি, অতি শীঘ্রই এমন সময় আসবে যখন আমাদের যাত্রা সম্পূর্ণ হবে এবং আমরা আমাদের গন্তব্য তথা কবরের গর্তে গিয়ে পৌঁছব। আল্লাহ পাক পবিত্র কুরআনে বলেন:\nیٰۤاَیُّهَا الۡاِنۡسَانُ اِنَّکَ کَادِحٌ اِلٰی رَبِّکَ کَدۡحًا فَمُلٰقِیۡهِ\n(পারা: ৩০, সূরা ইনশাক্ব: ৬)\nকানযুল ইরফানের অনুবাদ: হে মানব সকল, নিশ্চয়ই তুমি তোমার প্রভুর দিকে নিশ্চিত ছুটে যাবে এবং তারপর তাঁর সাক্ষাৎ লাভ করবে।\n\n  * হযরত ফুযাইল رَحْمَۃُ اللهِ عَلَیْہِ এক ব্যক্তিকে জিজ্ঞেস করলেন, তোমার বয়স কত? সে বলল: ৬০ বছর, তিনি বললেন: ৬০ বছর যাবত তুমি তোমার রবের দিকে সফর করছো, শীঘ্রই তুমি তাঁর সান্নিধ্যে পৌঁছবে। (লাতায়িফুল মুআরিফ, পৃষ্ঠা: ৪০৫) * সাহাবীয়ে রাসূল হযরত আবু দারদা رَضِیَ اللهُ عَنْہُ বলেন: তোমার জীবন হলো দিনের সমষ্টি, যখন একদিন অতিবাহিত হলো, তোমার জীবনের একটি অংশ পূর্ণ হলো। (লাতায়িফুল মুআরিফ, পৃষ্ঠা: ৪০৫)  জনৈক জ্ঞানী ব্যক্তি বলেন: একজন মানুষ কিভাবে এই পৃথিবীতে সুখী হতে পারে, অথচ এখানে দিন মাসকে, মাস বছরগুলোকে,  বছর জীবনকে নিঃশেষ করে দিচ্ছে। (লাতায়িফুল মুআরিফ, পৃষ্ঠা: ৪০৬)"
    },
    {
        "1": "৫৪ নং নেক আমলের প্রতি উৎসাহ প্রদান",
        "2": "প্রিয় ইসলামী ভাইয়েরা! মৃত্যুর স্মরণ হৃদয়ে ধারণ করতে, কবর ও পরকালের প্রস্তুতি নিতে এবং নেক নামাযী হওয়ার সৌভাগ্য অর্জন করতে নবী প্রেমিকদের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং ১২টি দ্বীনি কার্যক্রমে স্বয়ংক্রিয়ভাবে অংশগ্রহণ করুন। নেক আমল পুস্তিকার উপর আমল এবং মাদানী কাফেলায় সফর করুন। اِنْ شَآءَ الله আপনি আপনার জীবনে একটি উল্লেখযোগ্য পরিবর্তন অনুভব করবেন, যদি আল্লাহ পাক চান, আপনি দুনিয়ার প্রতি অনাসক্তির অমূল্য সম্পদ দ্বারাও সমৃদ্ধ হবেন এবং নৈতিকতা ও চরিত্রেরও উন্নতি সাধন হবে। اَلْحَمْدُ لِلّٰه শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ নেক কাজ করার উপায় এবং পাপকর্ম থেকে বাঁচার পদ্ধতি সম্বলিত প্রশ্নোত্তর আকারে ৭২টি নেক আমল দান করেছেন, যার উপর আমল করে অতি সহজেই নিজেকে সৎ কাজের অনুসারী করতে পারবেন। সেই ৭২টি নেক আমলের মধ্যে ৫৪ নাম্বার নেক আমল হলো: আপনি কি আজকে (ঘরে বাইরে) ঠাট্টা-তামাশা উপহাস, মনে আঘাত দেয়া, অট্টহাসি দেয়া থেকে বিরত থাকার চেষ্টা করেছেন?"
    },
    {
        "1": "জানাযার নামাযের বিধান",
        "2": " \tপ্রিয় ইসলামী ভাইয়েরা, শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ 'র রচিত পুস্তিকা মৃত ব্যক্তির অনুশোচনা থেকে জানাযার নামাজের বিধান সম্পর্কে কিছু শ্রবণ করি: প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুটি বাণী লক্ষ্য করুন: (১) যখন কোন জান্নাতী ব্যক্তি মৃত্যুবরণ করে তখন আল্লাহ পাক ঐ সমস্ত লোকদের শাস্তি দিতে লজ্জাবোধ করেন যারা তার জানাযা নিয়ে চলে, যারা এর পেছনে চলে এবং যারা তার জানাযার নামায আদায় করে। (ফিরদাউসুল আখবার, ১/282, nvw`m নং: ১১০৮) (২) “মু'মনি বান্দার মৃত্যুর পর সর্বপ্রথম পুরস্কার হলো, তার জানাযায় অংশগ্রহণকারী সকলকে ক্ষমা করে দেওয়া হবে। (মুসনাদুল বাযযার, ১১/86, হাদিস নং: ৪৭৯৬) * জানাযায় আল্লাহ পাকের সন্তুষ্টি, ফরয আদায়, মৃত ব্যক্তি ও তার আত্মীয় স্বজনের মন খুশি করা ইত্যাদি ভালো ভালো নিয়্যত সহকারে অংশগ্রহন করা উচিৎ * জানাযার সাথে যাওয়ার সময় নিজের পরিণতির কথা ভাবতে থাকুন যে, আজকে যেমনিভাবে তাকে নিয়ে যাচ্ছে, তেমনিভাবে একদিন আমাকেও নিয়ে যাওয়া হবে, যেমনিভাবে তাকে মাটির নিচে দাফন করা হবে, ঠিক তেমনি আমাকেও দাফন করে দেওয়া হবে। এভাবে চিন্তাভাবনা করা ইবাদত ও সাওয়াবের কাজ। * জানাযার লাশবাহী খাটকে কাঁধে নেয়া সাওয়াবের কাজ, হাদিসে পাকে বর্ণিত রয়েছে: “যে জানাযার লাশবাহী খাট নিয়ে চল্লিশ কদম চলবে তার চল্লিশটি কবীরা গুনাহ মুছে দেয়া হবে।\" অন্য একটি হাদিস শরীফে বর্ণিত রয়েছে, “যে জানাযার চার পায়া কাঁধে নেয় আল্লাহ্ পাক তাকে চিরস্থায়ী ক্ষমা করে দিবেন।”\n(জুহুরা, ১৩৯ পৃ:, দুররে মুখতার, ৩য় খন্ড, ১৫৮, ১৫৯ পৃ:, বাহারে শরীয়ত, ১ম খণ্ড, ৮২৩ পৃ:)\n"
    },
    {
        "1": "ঘোষণা",
        "2": "     জানযার অবশিষ্ট বিধান শিখানোর হালকায় বয়ান করা হবে অতএব সেগুলো জানতে শিখানোর হালকায় অবশ্যই অংশগ্রহণ করুন।"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n    বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n    হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে  তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃ:)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n  নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদিস: ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেনো শবে কদর পেয়ে গেলো",
        "2": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n      \tঅনুবাদ: সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]