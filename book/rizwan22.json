[
  {
    "1": "ঘুষ",
    "2": "\u003d ঘুষ \u003d\n\nইসলামে হালাল ও হারামের ব্যাপারে সর্বাধিক গুরুত্বারোপ করা হয়েছে। বলা হয়েছে, আল্লাহ পাকের নিকট ইবাদত কবূল হবার পূর্বশর্ত হচ্ছে হালাল জীবিকা, হালাল উপার্জন। হালাল উপার্জন ও তজ্জন্য চেষ্টা-ফিকির করাও ইবাদত। বান্দার উপার্জন যদি সৎপথে না হয় অর্থাৎ হালাল না হয়, তাহলে তার কোন ইবাদতই আল্লাহ তা’আলার নিকট গ্রহণযোগ্য হয় না। তাই দয়াবান আল্লাহ সুবহানাহু ওয়া তা’আলা তাঁর বান্দাদের জন্য হালালকে সুস্পষ্টভাবে বর্ণনা করে দিয়েছেন এবং হারাম বিষয়গুলোকেও চিহ্নিত করে দিয়েছেন।\n\nযে সব জিনিস পবিত্র, পরিচ্ছন্ন এবং উৎকৃষ্ট সে সবই আল্লাহ সুবহানাহু ওয়া তা’আলা মানুষের জন্য হালাল করেছেন। পবিত্র ক্বোরআনে এরশাদ হয়েছে\n\n-یَسْءَلُوْنَکَ مَاذَا اُحِلَّ لَہُمْط قُلْ اُحِلَّ لَکُمُ الطَّیِّبٰتُ \n\nতরজমাঃ ‘‘লোকেরা আপনাকে প্রশ্ন করবে তাদের জন্য কি কি হালাল করা হয়েছে? বলুন, সমস্ত পবিত্র ও ভাল জিনিস তোমাদের জন্য হালাল করা হয়েছে।’’ [সূরা মা-ইদাহ্‌, আয়াত-৪]\n\nআরো এরশাদ হয়েছে-\n\n اَلْیَوْمَ اُحِلَّ لَکُمْ الطَّیِّبٰتُ \n\nতরজমাঃ আজ তোমাদের জন্য সমস্ত পবিত্র ও ভাল জিনিসগুলো হালাল করা হলো।’’  \n\n[সূরা মা-ইদাহ্‌, আয়াত-৫]\n\nপবিত্র ক্বোরআনের বাণী-\n\n وَکُلُوْا مِمَّارَزَقَکُمْ حَلٰلاً طِیِّبًا وَاتَّقُوا اللّٰہَ الَّذِیْ اَنْتُمْ بِہٖ مُؤْمِنُوْنَ O \n\nতরজমাঃ আল্লাহ তোমাদেরকে যে হালাল ও উৎকৃষ্ট জীবিকা দিয়েছেন তা হতে ভক্ষণ করো এবং ভয় করো আল্লাহকে যার প্রতি তোমরা বিশ্বাস স্থাপন করেছো।’’ [সূরা মা-ইদাহ্‌, আয়াত- ৮৮]\n\nপবিত্র ক্বোরআনে আরো বলা হয়েছে- \n\nیَاَیُّہَا النَّاسُ کُلُوْا مِمَّا فِیْ الْاَرْضِ حَلاَلاً طَیِّبًا صلیز وَلاَ تَتَّبِعُوْا خُطُوَاتِ الشَّیْطٰنِطاِنَّہُ لَکُمْ عَدُوُّ مُّبِیْنٌ .\n\nতরজমাঃ হে মানবজাতি! পৃথিবীতে যা কিছু বৈধ ও পবিত্র খাদ্যবস্তু রয়েছে তা হতে তোমরা আহার করো এবং শয়তানের পদাঙ্ক অনুসরণ করো না, নিশ্চয় সে তোমাদের প্রকাশ্য শত্রু।    [সূরা বাক্বারা, আয়াত ১৬৮]\n\nفَکُلُوْا مِمَّا رَزَقَکُمْ اللّٰہَ حَلاَلاً طَیِّبًاص وَّ اشْکُرُوْا نِعْمَتَ اللّٰہِ اِنْ کُنْتُمْ اِیَّاہُ تَعْبُدُوْنَ .\n\nতরজমাঃ আল্লাহ তোমাদেরকে হালাল ও পবিত্র যা দিয়েছেন তা থেকে তোমরা আহার করো এবং আল্লাহর অনুগ্রহের কৃতজ্ঞতা প্রকাশ করো, যদি তোমরা কেবল তাঁরই ইবাদত করো।’’ \n\n[সূরা নাহ্‌ল, আয়াত-১১৪]\n\nহযরত রাল~লুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেন-\n\nطَلَبُ الْحَلَالِ فَرِیْضَۃٌ عَلٰی کُلِّ مُسْلِمٍ وَّ مُسْلِمَۃٍ \n\nঅর্থাৎ প্রত্যেক মুসলিম নরনারীর উপর হালাল জীবিকা অন্বেষণ করা ফরয। [আল হাদীস]\n\nপ্রিয় নবী রাসূলে আকরাম সাল্লাল্লাহু তা’আলা আলায়হি ওয়াসাল্লাম আরো বলেছেন, ‘‘যে হালাল দ্রব্যের মধ্যে হারামের সংমিশ্রণ নেই, এরূপ হালাল বস্তু যে ব্যক্তি একাধারে ৪০ দিন পর্যন্ত আহার করে, আল্লাহ তা’আলা তার হৃদয়কে জ্যোর্তিময় করে দেন এবং তার অন্তর হতে হিকমতের উৎস প্রবাহিত করে দেন।’’ একদিন হযরত সা’দ রাদ্বিয়াল্লাহু তা’আলা আনহু নবী করীম সাল্লাল্লাহু তা’আলা আলায়হি ওয়াসাল্লাম-এর পবিত্র দরবারে আরয করলেন,  ‘‘এয়া রাসূলুল্লাহ! আমার জন্য দু’আ করুন, আমি যে বিষয়ের জন্য আল্লাহ পাকের নিকট প্রার্থনা করি তা যেন কবূল হয়।’’ উত্তরে আল্লাহর প্রিয় রাল~ল সাল্লাল্লাহু তা’আলা আলায়হি ওয়াসাল্লাম বললেন, ‘‘হালাল খাদ্য ভক্ষণ করো, তাতেই তোমার সকল দো’’আ কবূল হবে।’’ রাসূলুল্লাহ সাল্লাল্লাহু তা’’আলা আলায়হি ওয়াসাল্লাম আরো বলেছেন-\n\n اَلرَّجُلُ یُطِیْلُ السَّفْرَ اَشْعَثَ اَغْبَرَ یَمُدُّ یَدَیْہِ اِلٰی السَّمَآءِ یَا رَبَّ یَا رَبِّ وَمَطْعَمُہٗ حَرَامٌ وَمَشْرَبُہٗ حَرَامٌ وَ مَلْبَسَہٗ حَرَامٌ وَغُذِّیَ بِالْحَرَامِ فَانّٰیْ یُسْتَجَابُ لِذَالِکَ .\n\nঅর্থাৎ এক ব্যক্তি দীর্ঘ পথ সফর করে, তার মাথার চুল এলোমেলো, ধূলিবালিময়, পদযুগল মলিন, সে তার দু’টি হাত উপরের দিকে তুলে দোঞ্চআ করে, হে আমার রব, হে আমার রব! কিন্তু তার খাদ্য হারাম, পানীয় হারাম, পরিচ্ছদ হারাম, হারাম খাদ্যে সে লালিত পালিত হয়েছে। এহেন ব্যক্তির দো’আ আল্লাহর নিকট কি করে কবূল হতে পারে?    \n\n[সহীহ্‌ মুসলিম ও তিরমিযী]\n\nহাদীস শরীফে রয়েছে- যদি কোন ব্যক্তি দশ দিরহাম মূল্যের বস্ত্র ক্রয় করে এবং তার মধ্যে এক দিরহাম হারাম মিশ্রিত থাকে তবে যতদিন পর্যন্ত হারাম বস্ত্রখানি  তার শরীরে থাকবে, ততোদিন তার নামায কবূল হবে না।’’ তিনি আরো বলেছেন: হারাম বস্তু ভক্ষণের ফলে শরীরে যে রক্ত, মাংস গঠিত হয় তা জাহান্নামের আগুনে জ্বলবে।          [বায়হাক্বী]\n\nরাসূলে আকরাম সাল্লাল্লাহু তা’আলা আলায়হি ওয়াসাল্লাম আরো ইরশাদ করেছেন- জীবিকা উপার্জন হালাল পন্থায় হচ্ছে, না হারাম পন্থায়, সেদিকে যার সতর্ক দৃষ্টি থাকে না, তাকে জাহান্নামে নিক্ষেপের সময় কোন্‌ পথে নিক্ষেপ করা হবে আল্লাহ পাক সেদিকে ভ্রুক্ষেপ করবেন না। আল্লাহর রাসূল সাল্লাল্লাহু তা’আলা আলায়হি ওয়াসাল্লাম অন্যত্র বলেছেন-\n\nلاَ یَکْسِبُ عَبْدٌ مَالاً حَرَامًا فَیَتَصَدَّقُ بِہٖ فَیُقْبَلُ مِنْہُ وَلاَ یُنْفِقُ مِنْہُ فَیُبَارِکُ لَہُ فِیْہٖ وَلاَ یَتْرُکُہٗ خَلْفَ ظَہْرِہٖ اِلاَّ کَانَ زَادُہٗ اِلٰی النَّارِ.\n\nঅর্থাৎ যে কোন বান্দাই হারাম সম্পদ উপার্জন করে অতঃপর তা সাদ্‌ক্বাহ্‌ করে, তা কবূল হবে না, তা থেকে আল্লাহর রাস্তায় ব্যয় করলে তাতে বরকত হবে না এবং যে সম্পদ সে রেখে যায়, তা তার জন্য জাহান্নামের পথেরই পাথেয় হবে। [মুসনাদে ইমাম আহমদ]"
  },
  {
    "1": "কর্মচারীরা বেতনভাতার অতিরিক্ত জনগণের নিকট হতে হাদিয়া বা উপঢৌকন হিসাবে কোন কিছু গ্রহণ করতে পারবে কিনা",
    "2": "\u003d কর্মচারীরা বেতনভাতার অতিরিক্ত জনগণের নিকট হতে হাদিয়া বা উপঢৌকন হিসাবে কোন কিছু গ্রহণ করতে পারবে কিনা \u003d\n\nসরকারী কর্মচারীরা জনগণের কল্যাণে নির্ধারিত দায়িত্ব পালনের জন্য নিযুক্ত হয়ে থাকেথ। বিনিময়ে সরকার কর্মচারীদের বেতন-ভাতা দিয়ে থাকে। কর্মচারীদের দায়িত্ব ও কর্তব্য হচ্ছে, জনগণের কাজ সম্পাদন করে দেয়া। কিন্তু কাজের বিনিময়ে তারা জনগণের নিকট হতে কোন কিছু গ্রহণ করতে পারবে না। যদি গ্রহণ করা হয় তাহলে সেটা হবে ঘুষ। এ সম্পর্কে আল্লাহর প্রিয় রাসূল সাল্লাল্লাহু তা’আলা আলায়হি ওয়াসাল্লাম এরশাদ করেছেন-\n\nعَنْ عَبْدِ اللّٰہِ بْنِ بُرَیْدَۃَ رَضِیَ اللّٰہ تَعَالٰی عَنْہُ عَنْ اَبِیْہِ عَنِ النَّبِیِّ صَلَّی اللّٰہُ عَلَیْہِ وَسَلَّمَ قَالَ مَنْ اِسْتَعْمَلْنَاہُ عَلٰی عَمَلٍ فَرَزَ قْنَاہُ رِزْقًا فَمَا اَخَذَ بَعْدَ ذَالِکَ فَہُوَ غُلُوْلٌ.\n\nঅর্থাৎ হযরত আবদুল্লাহ ইবনে বুরায়দা রাদ্বিয়াল্লাহু তা’আলা আনহু তাঁর পিতার মাধ্যমে নবী করীম সাল্লাল্লাহু তা’আলা আলায়হি ওয়াসাল্লাম থেকে বর্ণনা করেছেন, তিনি বলেছেন, আমরা যাকে কোন (রাষ্ট্রীয়) কাজে নিযুক্ত করি এবং তাকে সে কাজের বিনমিয়ে পারিশ্রমিক প্রদান করি, সে যদি (জনগণের নিকট হতে) তার পারিশ্রমিকের অতিরিক্ত কিছু গ্রহণ করে তাহলে তা হবে ‘গুলূল’ অর্থাৎ খিয়ানত তথা অবৈধ।                                                              [সুনানে আবূ দাঊদ]\n\nরাষ্ট্রের প্রতিটি কাজ সরকারী কর্মচারীদের নিকট পবিত্র আমানত। এ আমানতের খিয়ানত করা যাবে না। পবিত্র ক্বোরআনে আল্লাহ সুবহানাহু ওয়া তা’আলা বলেছেন-\n\nیَٓاَیُّہَا الَّذِیْنَ اٰمَنُوْا لاَ تَخُوْ نُوْا اللّٰہَ وَ الرَّسُوْلَ وَ تَخُوْ نُوْا اَمٰنٰتِکُمْ وَاَنْتُمْ تَعْلَمُوْنَ وَ اعْلَمُوْٓا اَنَّمَا اَمْوَالُکُمْ وَ اَوْلَادُکُمْ قِتْنَۃٌ وَّ اَنَّ اللّٰہَ عِنْدَہُ اَجْرٌ عَظِیْمٌ.\n\nতরজমাঃ ‘হে মুমিনগণ! জেনে শুনে আল্লাহ ও তাঁর রাসূলের সাথে খিয়ানত (বিশ্বাস ভঙ্গ) করো না এবং তোমাদের পরস্পরের আমানত সম্পর্কেও খিয়ানত করো না। জেনে রেখো, তোমাদের ধন-সম্পদ ও সন্তান-সন্তুতিতো এক পরীক্ষা। আর আল্লাহরই নিকট মহা পুরস্কার রয়েছে।    \n\n[সূরা আনফাল, আয়াত- ২৭-২৮]\n\nعَنْ عَدِیِّ بْنِ عُمَیْرَۃَ رَضِیَ اللّٰہُ تَعَالٰی عَنْہُ قَالَ قَالَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ مَنْ اِسْتَعَْمَلْنَاہُ مِنْکُمْ عَلٰی عَمَلٍ فَکَتَمْنَا مِخْیَطًا فَمَا فَوْقَہٗ کَانَ یَأْتِیْ بِہٖ یَوْمَ الْقِیَامَۃِ.\n\nঅর্থাৎ ‘‘হযরত আদী ইবনে ওমায়রাহ্‌ রাদ্বিয়াল্লাহু তা’আলা আনহু হতে বর্ণিত, রাসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেছেন, তোমাদের মধ্যে যাকে আমি (রাষ্ট্রীয় কার্যে) কর্মচারী নিযুক্ত করি, আর সে যদি আমাদের নিকট থেকে একটি সূঁচ অথবা তদপেক্ষা ছোট কিছুও গোপন করে তাহলে নিশ্চয়ই তা হবে আমানতের খিয়ানত, যা নিয়ে সে ক্বিয়ামতের দিন উপস্থিত হবে। \n\n[সহীহ মুসলিম শরীফ]\n\nএকবার খলীফা উমর ইবনে আবদুল আযীয রাদ্বিয়াল্লাহু তা’আলা আনহু-এর নিকট কিছু হাদিয়া পেশ করা হলে তিনি তা ফিরিয়ে দেন। তখন তাকে বলা হলো, স্বয়ং রাসূলুল্লাহ সাল্লাল্লাহু তা’আলা আলায়হি ওয়াসাল্লাম হাদিয়া গ্রহণ করতেন; কিন্তু আপনি করছেন না কেন? উত্তরে তিনি বললেন, ‘‘হ্যাঁ, রাসূলুল্লাহ সাল্লাল্লাহু তা’আলা আলায়হি ওয়াসাল্লাম হাদিয়াই গ্রহণ করেছেন; কিন্ত আমাদের জন্য এটাতো রিশওয়াত (ঘুষ) ছাড়া আর কিছু নয়। তাঁর বিশাল মর্যাদার কারণে হাদিয়া দ্বারা তার নৈকট্যের আকাঙক্ষা করা হতো; কিন্তু আমাদেরকে এখন আমাদের শাসন ক্ষমতার জন্য কিছু দেয়া হয়।’’\n\nعَنْ مُعَاذِ بْنِ جَبَلٍ رَضِیَ اللّٰہُ تَعَالٰی عَنْہُ قَالَ بَعَثَنِیْ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ اِلٰی الْیَمَنِ فَلَمَّا سِرْتُ اَرْسَلَ فِیْ اَثَرِیْ فَرُدِدْتُ فَقَالَ اَتَدْرِیْ لِمَا بَعَثْتُ اِلَیْکَ لاَ تُغِیْبَنَّ شَیْءًا بِغَیْرِ اِذْنِیْ فَاِنَّہُ غُلُوْلٌ وَمَنْ یَّغْلُلْ یَأتِ بِمَا غَلَّ یَوْمَ الْقِیَامَۃِ لِہَذَا دَعَوْتُکَ وَامْضِ لِعَمَلِکَ.\n\nঅর্থাৎ হযরত মুআ’য ইবনে জাবাল রাদ্বিয়াল্লাহু আনহু হতে বর্ণিত, তিনি বলেন, রাসূলুল্লাহ সাল্লাল্লাহু তা’আলা আলায়হি ওয়াসাল্লাম আমাকে ইয়ামনে পাঠালেন। আমি রওয়ানা হলে তিনি আমার পেছনে এক ব্যক্তিকে পাঠিয়ে আমাকে ফিরিয়ে আনলেন। তিনি আমাকে বললেন, ‘‘তুমি কি বুঝতে পেরেছে আমি কেন (লোক পাঠিয়ে) তোমাকে ডেকে এনেছি?’’ রাসূলুল্লাহ সাল্লাল্লাহু তা’আলা আলায়হি ওয়াসাল্লাম বললেন, আমার অনুমতি ব্যতীত তুমি (মানুষের নিকট হতে উপঢৌকন  হিসেবে) কোন মাল গ্রহণ করবে না। কেননা এভাবে গ্রহণ করা আত্মসাত বা খেয়ানত। যে ব্যক্তি আত্মসাত করবে সে হাশরের দিন আত্মসাতের মালসহ উপস্থিত হবে। আমি তোমাকে এ কথাগুলো বলে দেবার জন্যই ডেকেছি। এখন নিজের কাজে রওয়ানা হও।’’ [তিরমিযী]\n\nএকবার রাসুলুল্লাহ সাল্লাল্লাহু তা’আলা আলায়হি ওয়াসাল্লাম হযরত আবদুল্লাহ ইবনে রাওয়াহাকে ইহুদীদের নিকট প্রেরণ করেছিলেন। তাঁর দায়িত্ব ছিলো ইহুদীদের খেজুর বাগানের ্লখারাজশ (কর) কত হয় তার পরিমাণ নির্ধারণ করা। তিনি যখন ইহুদীদের নিকট পৌঁছলেন তখন তাঁর সামনে ‘রিশওয়াত’ (ঘুষ) স্বরূপ কিছু মাল পেশ করা হলো। হযরত সাওবান রাদ্বিয়াল্লাহু তাজ্ঞআলা আনহু তা দেখে তাদেরকে বললেন, তোমরা যা পেশ করেছো তা তো ‘রিশওয়াত’ (ঘুষ)। আমরা তা কিছুতেই গ্রহণ করবো না।       [মুআত্তা ইমাম মালিক]"
  },
  {
    "1": "আইনের ভাষায় ঘুষের সংজ্ঞা",
    "2": "\u003d আইনের ভাষায় ঘুষের সংজ্ঞা \u003d\n\nপ্রচলিত আইনে ঘুষকে বিভিন্নভাবে সংজ্ঞায়িত করা হয়েছে। আইনের প্রখ্যাত ভাষ্যকার, আইনশাস্ত্রের বহুগ্রন্থ প্রণেতা গাজী শামসুর রহমান তার প্রণীত ‘দণ্ডবিধির ভাষ্য’ গ্রন্থে লিখেছেন-\n\n১. সরকারী কর্মচারী হয়ে বা হবার প্রত্যাশায় কোন সরকারী কার্য সম্পাদন করার জন্য যা লওয়া হয় তাই বা তাকে অনুগ্রহ বা সন্তোষ প্রদর্শন করার জন্য যা লওয়া হয় তাই ঘুষ।\n\n২. সরকারী কর্মচারী যে কাজ করার জন্য বখশিশ গ্রহণ করছে, সেই কাজ করা তার ক্ষমতার অন্তর্ভুক্ত থাকলে ওটা নিশ্চয়ই ঘুষ। নিজে না করে অন্যকে দিয়ে করিয়ে দেয়ার জন্য অর্থ গ্রহণ করাও ঘুষের মধ্যে পড়ে।\n\n৩. ঘুষ যে ভ্রতঁ টাকা হবে এমন নয়; অন্য কোন বস্তুও হতে পারে। কোন দান প্রতিষ্ঠানের জন্য গ্রহণ করাও ঘুষ হতে পারে।\n\n ঘুষের কুফলসমূহ\n\nঘুষের মধ্যে ছড়িয়ে আছে অসংখ্য কুফল। তবে এর মধ্যে যে কোন সুফল বা মৎপ নেই, তাও নয়। পৃথিবীতে এমন কোন জিনিষ বা কাজ নেই যার মধ্যে কোন উপকারিতা নেই। সুদ, মদ, জূয়া, চুরি, ডাকাতি, রাহাজানি, সন্ত্রাস, মানুষ হত্যা, নারী ধর্ষণ, ওজনে কম দেয়া, মজুদদারী ইত্যাদি সকল অপকর্ম ও কুকর্মের মধ্যে কম হলেও মৎপ রয়েছে। এ সকল অপকর্মের মাধ্যমে কোন ব্যক্তি বা গোষ্ঠি লাভবান হয়ে থাকে; তবে জ্ঞানী ব্যক্তিগণ যেসব জিনিসে অপকারিতার চেয়ে উপকারিতা বেশী সেটিকে উপকারী জিনিষ বলে গণ্য করে গ্রহণ করে থাকেন, আর যে জিনিসে উপকারিতার চেয়ে অপকারিতা বেশী সেটাকে অপকারী জিনিষ হিসেবে গণ্য করে তা পরিহার করে চলেন। ঘুষের ব্যাপারটিও অনুরূপ। ঘুষের মধ্যে রয়েছে কিছু ব্যক্তি কেন্দ্রিক সুফল। যেমন- বর্তমানে ঘুষ দিয়ে অনেক অসম্ভবকে সম্ভব করা যায়। কথায় বলে, টাকা হলে বাঘের চোখও মিলে। ঘুষ দিয়ে বর্তমানে সাময়িকভাবে হলেও সত্যকে মিথ্যা ও মিথ্যাকে সত্যরূপে চালিয়ে দেয়া যায়, ঘুষে দ্রুত কাজ সম্পাদিত হয়, রাতারাতি বড় লোক হওয়া যায়, বিচারের রায় স্বপক্ষে আনা যায়, চাকুরীর ক্ষেত্রে নিয়োগ, বদলী, পদোন্নতি ইত্যাদি সহজ করা যায়, গাড়ি বাড়ি কিনে স্বাচ্ছন্দ্যে জীবন কাটানো যায়, টেন্ডার ও বিল পেতে কোন ঘুরাঘুরি করতে হয় না, অফিসের সব কিছু বাসা পর্যন্ত পৌঁছে দেয়ার ব্যবস্থা করে দেয় ঘুষ। এ হলো ঘুষের ইতিবাচক দিক।\n\nঘুষের এ সকল সুফলের তুলনায় এর মধ্যে অপকারিতা বা কুফলই বেশি। নিম্নে ঘুষের কুফলসমূহ সংক্ষেপে আলোচনা করা হলোঃ\n\n১. ঘুষ মানুষের মধ্যে উদারতা, সহনশীলতা, দানশীলতা, সহযোগিতা ও উপকারিতার মনোভাবের পরিবর্তে স্বার্থপরতা, সংকীর্ণতা, কৃপণতা, নির্মমতা ও  প্রতিশোধমূলক মনোভাবের জন্ম দেয়।\n\n২. ঘুষ মানুষের মধ্যে সীমাহীনভাবে লোভ সৃষ্টি করে এবং দানশীলতা হ্রাস পায়।\n\n৩. ঘুষ হচ্ছে মানুষের উন্নত ও আদর্শ চরিত্র গঠনের প্রতিবন্ধক।\n\n৪. ঘুষখোররা কোন বিপদগ্রস্ত ব্যক্তির প্রতি দয়ার্দ্র হবার পরিবর্তে তার বিপদ ও জরুরী প্রয়োজনের সুযোগে তার নিকট হতে মোটা অংকের ঘুষ আদায় করার চেষ্টায় মত্ত থাকে।\n\n৫. গুষ সমাজ ও রাষ্ট্রে ন্যায় বিচার প্রতিষ্ঠার প্রতিবন্ধক। ফলে চুরি, ডাকাতি, ছিনতাই, হত্যা, গুম করা, রাহাজানি ইত্যাদি বেড়ে যায় এবং আইন শৃঙ্খলা ও নিরাপত্তা বিঘ্নিত হয়\n\n৬. ঘুষ সমাজে ব্যাপক অর্থনৈতিক বৈষম্য সৃষ্টি করে।\n\n৭. ঘুষ উৎপাদন ও সঠিক খাতে বিনিয়োগকে বিনষ্ট করে।\n\n৮. ঘুষ দ্রব্য-সামগ্রীর মূল্য বাড়িয়ে দেয়। কারণ দ্রুত কাজ সম্পাদনের জন্য যত টাকা ঘুষ দেয়ৎ হয় তা স্বাভাবিকভাবেই পণ্যের মূল্যের সাথে যোগ করে সে হারে তার বিক্রয় মূল্য নির্ধারণ করা হয়।\n\n৯. ঘুষ জাতীয় উন্নয়নকে বিনষ্ট করে। কারণ কোন উন্নয়নমূলক কাজের টেন্ডার পাবার জন্য যতটাকা ঘুষ দেয়া হয় তত টাকা বা এর চেয়ে কয়েকগুণ বেশী নিজ পকেটে রাখার উদ্দেশ্যে নিম্নমানের মাল দিয়ে কাজ সম্পাদন করা হয়।\n\n১০. ঘুষ দেশের রাজনৈতিক ক্ষমতাকে অসৎ লোকদের হাতে তুলে দেয় এবং ক্ষমতার এক কেন্দ্রিকতা সৃষ্টি করে।\n\n১১. ঘুষের মাধ্যমে এক শ্রেণীর প্রভাবশালী লোক অর্থলগ্নী প্রতিষ্ঠানগুলো থেকে ব্যক্তিগত সুবিধা লাভের অধিক সুযোগ পায়।\n\nএসবই মানুষের জন্য ধ্বংসাত্মক ও ইসলামী আদর্শের সম্পূর্ণ পরিপন্থী। ইসলাম এসব কারণে ঘুষকে কঠোরভাবে হারাম করেছে।"
  },
  {
    "1": "মানুষ ঘুষ কেন খায়",
    "2": "\u003d মানুষ ঘুষ কেন খায়? \u003d\n\nইসলামে ঘুষের আদান-প্রদান সম্পূর্ণরূপে হারাম। কিন্তু এরপরও বর্তমান বিশ্বে বিশেষ করে আমাদের বাংলাদেশে এখন ঘুষ নিত্যদিনের একটি মা’মুলী ব্যাপার হয়ে দাঁড়িয়েছে। ঘুষের লেনদেন হারাম ও পাপকাজ হওয়া সত্ত্বেও এক শ্রেণীর মানুষের অন্তরে এর প্রতি তেমন কোন ঘৃণা সৃষ্টি হচ্ছে না। পাপকাজে নেই কোন ভয়ভীতি। কিছু কিছু অসৎ কর্মকর্তা ও কর্মচারী আছে, যারা ঘুষ ছাড়া কোন কাজই করতে চায় না। অনেক ক্ষেত্রে সরাসরি নির্দ্বিধায় ঘুষ চেয়ে বসে। ‘ঘুষ দিন কাজ নিন’ এ হলো তাদের স্পষ্ট বক্তব্য। শিক্ষা মানুষকে সৎ ও নীতিবান করে। মানুষকে অন্ধকার থেকে আলোর পথে নিয়ে আসে। কিন্তু প্রশ্ন হচ্ছে দেশের সর্বোচ্চ শিক্ষা অর্জন করেও তারা কেন ঘুষের মতো আবর্জনা খায়। এ প্রশ্নের জবাব এক কথায় দেয়া সম্ভব নয়। কারণ একক কোন কারণে মানুষ ঘুষ খায় না। ঘুষ খাওয়ার পেছনে রয়েছে বহুবিধ কারণ। নিম্নে ঘুষ খাওয়ার কয়েকটি কারণ উল্লেখ করা হলো-\n\n১. উচ্চাভিলাষী মনোভাবঃ কিছু কর্মকর্তা ও কর্মচারী এমন আছে যাদের রয়েছে উচ্চাভিলাষী মনোভাব। তারা রাতারাতি বড় লোক হতে চায়। শহরের বিভিন্ন নামিদামি স্থানে অট্টালিকা গড়ে তুলতে চায়। তারা ভূলে যায় যে, তারা চাকুরীজীবি, সাধারণ খেটে খাওয়া মানুষ। তারা স্বপ্ন দেখে আঙ্গুল ফুলে কলাগাছ হবার। ফলে উচ্চাভিলাষী মনোভাবের কারণে তারা বেছে নেয় ঘুষ খাওয়ার জঘন পথ; অথচ উচ্চাভিলাষী না হয়ে নিজের থেকে ছোট ও নিম্ন পর্যায়ের মানুষের প্রতি লক্ষ্য রেখে স্বীয় প্রাপ্ত নিঞ্চমাতগুলোর শুকরিয়া আদায়ের প্রতি ইসলামী শরীয়ত উৎসাহিত করেছে।\n\n২. অত্যাধিক লোভ প্রবণতাঃ পৃথিবীতে সেই কেবল সুখী যে অল্পে তুষ্ট। অর্থাৎ যার যা কিছু আছে, তাতেই সন্তুষ্ট থাকতে পারলে সে সুখী হতে পারে। কিন্তু কতিপয় লোক আছে যারা অল্পে তুষ্ট হতে পারে না।, কারো বাড়ী, গাড়ী, দালান কোটা দেখলেই তার প্রতি লোভ এসে যায়। সেও হতে চায় তার মত গাড়ী ও বাড়ির মালিক। অন্যের সম্পদ দেখে লোভকে সামলাতে না পেরে সে পা বাড়ায় ঘুষ খাওয়া বা উপরি আয়ের দিকে; অথচ লোভের মত ক্ষতিকর লন অভ্যাস পরিত্যাগ করার জন্য ইসলাম নির্দেশ দিয়েছে।\n\n৩. ধর্মীয় শিক্ষা ও অনুশাসনের অভাবঃ বর্তমান সমাজে যে ঘুষ খায় সে সাধারণত শিক্ষিত এবং পদস্থ কর্মকর্তা বা কর্মচারী। সে প্রাতিষ্ঠানিক উচ্চ শিক্ষা হয়তো পেয়েছে; কিন্তু যে শিক্ষা মানুষকে অন্ধকার থেকে আলোর পথ দেখার সে শিক্ষা তার হয়তো নেই, নতুবা সে পায়নি। আর পেয়ে থাকলেও হয়তো অনুশাসন নেই। যদি তার মধ্যে ধর্মীয় শিক্ষা ও অনুশাসন থাকতো তাহলে হয়তো তার হৃদয়ে এ অনুভূতিটুকু আসতো যে, তার প্রতিটি কৃতকর্ম সম্পর্কে একদিন আল্লাহ পাকের দরবারে আসামীর কাঠগড়ায় দাঁড়িয়ে জবাবদিহি করতে হবে, পার্থিব বিচারের কাঠগড়ায়ও হয়তো একদিন দাঁড়াতে হবে। ফলে স্বাভাবিকভাবেই সে ঘুষের মত অবৈধ উপার্জন থেকে বিরত থাকতে পারতো। ধর্মীয় শিক্ষা ও অনুশাসনের অভাবে অনেকে ঘুষ খেয়ে থাকে। এজন্য ধর্র্মীয় শিক্ষা অর্জন ও ধর্মীয় অনুশাসন পালনের মাধ্যমে আত্মশুদ্ধি অর্জনের প্রতি ইসলাম উৎসাহিত করেছে, তাকীদও দিয়েছে।\n\n৪. ঘুষদাতার প্রলোভনঃ অনেক কর্মকর্তা ও কর্মচারী আছে যারা ঘুষ খায় না; বরং কষ্ট করে সৎভাবে জীবন যাপন করতে চায়। কিন্তু ঘুষ দিয়ে যারা অবৈধ ও নিয়মবহির্ভূতভাবে কাজ সম্পাদন করে নিতে চায়, তারা সংশ্লিষ্ট কর্মচারী ও কর্মকর্তাদের মোটা অংকের লোভ দেখাতে থাকে। ফলে আস্তে আস্তে ওই সৎ লোকটিও হয়ে যায় অসৎ। ভাবতে থাকে, জ্ঞচাকুরী করেতো জীবনে কিছুই করতে পারলাম না বা পারবো না। ঠিক আছে, একবার না হয় ঘুষ খেইে দেখি।’ এভাবে একদিন, দু’দিন, তিনদিন আস্তে আস্তে ঘুষদাতার প্রলোভনে পড়ে সেও হয়ে যায় আস্ত ঘুষখোর। অথচ যে ব্যক্তি সৎ ও ন্যায়ের পথে চলে তাকে সহযোগিতা করাই প্রকৃত মু’মিনের আদর্শ।\n\n৫. পরিবেশের প্রভাবঃ কোন ভদ্রলোক হয়তো এমন আছেন, যিনি ঘুষ খান না; অথচ তার পার্শ্বের টেবিলের কর্মকর্তা ঘুষ খাচ্ছে, স্বাচ্ছন্দ্যে জীবন যাপন করছে। কিন্তু এ ভদ্রলোক যে অফিসে চাকুরী করে তার নাম শুনলেই অনেকেই ভাবে তিনিঐ গঁরগ্ধখার। আর এ ভদ্রলোকও ভাবেন এ অফিসে চাকুরী করে ঘুষ না খেলেও অন্যেরা মনে করে ঘুষ খায়। আর আমি একা না খেয়ে ভাল থাকলে কি হবে, অন্যেরাতো খায়-ই। ফলে আস্তে আস্তে পরিবেশ তার উপর প্রভাব বিস্তার করতে থাকে। সেও  শুরু করে ঘুষ খেতে। অথচ ইসলাম এ ধরনের পরিবেশে সৎভাবে থাকার দৃঢ় প্রত্যয় গ্রহণের শিক্ষা দেয়।\n\n৬. অভ্যাসঃ ঘুষ খেতে খেতে কারুর মধ্যে তা এমন অভ্যাসে পরিণত হয় যে, ঘুষ না পেলে তাদের আর ভালই লাগে না। কোন দিন অফিসে ঘুষ না পেলে ভাবে, জ্ঞআজ যে কার মুখ দেখে এসেছি, সারাটা দিন একেবারেই নিরামিষ হয়ে আছে।’ এ সময়ে কাউকে পেলে সাধারণত একটি সিগারেট বা এক কাপ চায়ের পয়সার আবদার করতেও লজ্জাবোধ করে না। অথচ বদ অভ্যাসকে বর্জন করে সৎকাজে অভ্যস্থ হওয়াই বুদ্ধিমানের কাজ, ইসলামের শিক্ষা।\n\n৭. আইনের প্রয়োগ ও বাস্তবায়ন না থাকাঃ বাংলাদেশ দণ্ডবিধি ১৬১- ১৬৫ ধারায় ঘুষ খোরদের শাস্তির বিধান উল্লেখ আছে। কিন্তু এর যথাযথ প্রয়োগ ও বাস্তবায়ন নেই। আইন কেবল বইয়ের পাতায় যথাযথভাবে আছে। অপরদিকে যারা আইনকে প্রয়োগ করবে তাদের ব্যাপারেই যদি চাঁদা, টোকেন মানি, মালপানি, সেলামী ইত্যাদি গ্রহণের অভিযোগ উঠে তাহলে স্বাভাবিকভাবেই অন্যেরা মনে করবে তারা যখন ঘুষ গ্গখয়ে পার পেয়ে যায়, তখন আমাদের খেতে দোষ কি? শুরু হয় ঘুষ খাওয়ার প্রতিযোগিতা। তাই ক্বোরআন-সূন্নাহ্‌র আইন ও প্রকৃত ইসলামী সমাজব্যবস্থা প্রতিষ্ঠা আইনের যথাযথ প্রয়োগ করাই সংরক্ষিত জাতি ও সমাজের জন্য কল্যাণকর বৈ-কি।\n\n৮. অধার্মিক প্ররোচনাঃ অনেক সৎস্বামী আছেন যারা হালাল জীবিকার উপর কষ্ট করে জীবন যাপন করতে চান। কিন্তু অধার্মিক স্ত্রীর কারণে স্বামী তার সততা রক্ষা করতে পারেথ না। স্ত্রী তার বান্ধবীর দামী দামী পোশাক পরিচ্ছদ দেখে লোভে পড়ে যায়। স্বামীকে তা ক্রয় করে আনতেও চাপ সৃষ্টি করে। অনেক ক্ষেত্রে স্ত্রী বলেই ফেলে, ‘‘অমুকের হাজব্যান্ড চাকুরী করে যদি এতো কিছু আনতে পারে তুমি পারো না কেন? ও আর তুমি তো একই অফিসে চাকুরী করো। আসলে তুমি ভাল শিক্ষিত ও চালাক হতে পারো নি; হয়েছে বোকা।’’ বেচারা স্বামী ভাবে, ‘‘ঘুষ খাইনা বলে বোকা হয়ে গেলাম।’’ শেষ পর্যন্ত স্ত্রীর প্ররোচনায় সৎ স্বামীটিও হয়ে যায় অসৎ ও ঘুষখোর। একজন স্ত্রী ইচ্ছে করলে তার স্বামীকে আল্লাহ-ওয়ালা বানাতে পারে। আবার ইচ্ছে করলে অসৎ ও ঘুষখোরও বানাতে পারে। এ জন্য সৎ ও নেককার মহিলা শাদী করার প্রতিআ রাসূলে আকরাম সাল্লাল্লাহু তাজ্ঞআলা আলায়হি ওয়াসাল্লাম উম্মতকে তাগিদ দিয়েছেন।\n\n৯. নৈতিক মূল্যবোধের অবক্ষয়ঃ এক শ্রেণীর কর্মকর্তা ও কর্মচারী আছে যাদের প্রাতিষ্ঠানিক উচ্চ ডিগ্রী আছে বটে; কিন্তু নৈতিক মূল্যবোধের অবক্ষয় ঘটেছে। ফলে তারা ঘুষ ছাড়া কোন কাজ করতে রাজি হয় না। সুতরাং নৈতিক মূল্যবোধ সৃষ্টি করার জন্য মহান আল্লাহ তা’আলা দ্বীনি সঠিক জ্ঞানার্জন ও সেটার অনুশীলন এবং সত্যবাদী ও প্রকৃত আউলিয়া-ই কেরামের সঙ্গ লাভ করার নির্দেশ দিয়েছেন।\n\nঘুষ দেয়ার কারণসমূহ\n\nঘুষ কেন দেয় এর কারণ অনেক। মাথার ঘাম পায়ে ফেলে রক্তকে পানি করে উপার্জিত অর্থ কেউই কাউকে অনর্থক দিতে চায় না। অর্থ এমন এক জিনিস যার প্রতি লোভের শেষ নেই। যার যত অর্থই থাকুক না কেন তার আরো চাই। অভাবেরও শেষ নেই। অর্থকে কেন্দ্র করে ভাই-এ ভাই-এ ঝগড়া করে, পিতা পুত্রে ঝগড়া হয়, সংসার ভেঙ্গে যায়। পিতার মৃত্যুর পর বোনের অধিকারকে খর্ব করা হয়। তখন এ অর্থই সকল অনর্থের মূল হয়। সুতরাং কেউ কাউকে স্বেচ্ছায় নিজের উপার্জিত অর্থ দিয়ে দেয় না বা দিতেও চায় না। তাই প্রশ্ন জাগে ঘুষ দেয়া ইসলামে, এমনকি সকল ধর্মেই নিষিদ্ধ থাকা সত্ত্বেও মানুষ কেন ঘুষ দেয়? এর জবাবে বলা যায় যে, মানুষ দু’টি কারণে ঘুষ দিয়ে থাকেঃ\n\n১. অবৈধ সুযোগ সুবিধা লাভের জন্যঃ এক শ্রেণীর লোক যারা রাতারাতি বড় লোক হবার স্বপ্ন দেখে, তারা অবৈধ এবং নিয়ম বহির্ভূতভাবে সুযোগ-সুবিধা লাভের জন্য ঘুষ দিয়ে কাজ আদায় করে। তাদের ভাষা ‘ঘুষ নিন কাজ দিন।’ কেউ যদি ঘুষ খেয়ে অবৈধ কাজ করতে রাজি না হয় তাহলে তাকে হতে হয় নানামুখী ষড়যন্ত্রের শিকার। ঘুষ দেখিয়ে তারা কাজ সম্পাদনকারীকে প্রভাবিত করার চেষ্টা করে। কেউই তাদেরকে ঘুষ  দিতে বলে না; বরং তারা স্বেচ্ছায় ঘুষ দিয়ে অবৈধ কাজ করার চেষ্টা করে।\n\n২. বাধ্য হয়ে বা চাপে পড়ে ঘুষ দেয়ঃ অনেক লোক আছেন, যারা ন্যায়ের পথে চলতে চান। তারা কাউকে ঘুষ দিতে রাজি নন। কারো নিকট হতে অবৈধ ও নিয়ম বহির্ভূতভাবে কাজ আদায় করারও চেষ্টা করেন না। তারা চান ন্যায়ের পথে তাদের যতটুকু প্রাপ্য ততটুকই পেতে। ন্যায্য অধিকার যেন কেউ হরণ না করে। কিন্তু কিছু কিছু অসৎ কর্মকর্তা ও কর্মচারী আছে, যারা ঘুষ ছাড়া কোন কাজ করতে রাজি নয়। এমনকি সরাসরি ঘুষ চেয়ে বসে। অন্যথায় তাদের ফাইল আটকে রাখা হয়, ছাড়া হয় না। ঘুষ দিয়ে অন্যরা অবৈধ পন্থায় টেন্ডার নিয়ে যায়। এমতাবস্থায় ন্যায্য প্রাপ্যটুকু পাবার জন্য কেউ কেউ মনের ইচ্ছার বিরুদ্ধে ঘুষ দিতে বাধ্য হয়।"
  },
  {
    "1": "বিচারক ঘুষ গ্রহণ করলে তার কি হুকুম",
    "2": "\u003d বিচারক ঘুষ গ্রহণ করলে তার কি হুকুম \u003d\n\nবিচারক বিবাদমান পক্ষদ্বয়ের কারো নিকট হতে কোন হাদিয়া বা উপহার গ্রহণ করতে পারবে না। গ্রহণ করা হলে তা ঘুষ হিসেবে গণ্য হবে। ইসলামী রাষ্ট্রে বিচারক তার পর্যাপ্ত বেতন ভাতা এবং তার পরিবারের ভরণপোষণ সরকার থেকে প্রাপ্ত হথ। রাসুলূল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেছেন- আমরা কাউকে সরকারী কাজে নিয়োগ করলে তার বাসস্থান না থাকলে তার ব্যবস্থা করে দেবো, তার খাদেম না থাকলে আমরা তা ব্যবস্থা করে দেবো, আর স্ত্রী না থাকলে আমরা তার বিবাহের ব্যবস্থা করে দেবো। যদি কোন বিচারক যদি ঘুষ গ্রহণ করে তাহলে ইসলামী আইনে সে তার স্বীয় পদ হতে সরাসরি বরখাস্ত না হলেও তাকে বরখাস্ত করা সরকারের কর্তব্য।\n\nহানাফী মাযহাব মতে বিচারক ঘুষ গ্রহণ করলে বা অনুরূপ কোন দুষ্কর্মে লিপ্ত হলে সে সরাসরি বরখাস্ত হবে না; তবে সরকার অবশ্যই তাকে বরখাস্ত করবে এবং তার অপরাধের জন্য প্রয়োজন মনে করলে শাস্তির ব্যবস্থাও করবে। কিন্তু ইমাম শাফে’ঈ রাহমাতুল্লাহি আলায়হি এর মতে বিচারক কোন দুষ্কর্মে লিপ্ত হলে সে সরাসরি বরখাস্ত হয়ে যাবে। হানাফী মাযহাবের কিছু সংখ্যক ফক্বীহর মতও তাই।\n\nআইনের ভাষায় ঘুষের সংজ্ঞা\n\nপ্রচলিত আইনে ঘুষকে বিভিন্নভাবে সংজ্ঞায়িত করা হয়েছে। আইনের প্রখ্যাত ভাষ্যকার, আইনশাস্ত্রের বহুগ্রন্থ প্রণেতা গাজী শামসুর রহমান তার প্রণীত ‘দণ্ডবিধির ভাষ্য’ গ্রন্থে লিখেছেন-\n\n১. সরকারী কর্মচারী হয়ে বা হবার প্রত্যাশায় কোন সরকারী কার্য সম্পাদন করার জন্য যা লওয়া হয় তাই বা তাকে অনুগ্রহ বা সন্তোষ প্রদর্শন করার জন্য যা লওয়া হয় তাই ঘুষ।\n\n২. সরকারী কর্মচারী যে কাজ করার জন্য বখশিশ গ্রহণ করছে, সেই কাজ করা তার ক্ষমতার অন্তর্ভুক্ত থাকলে ওটা নিশ্চয়ই ঘুষ। নিজে না করে অন্যকে দিয়ে করিয়ে দেয়ার জন্য অর্থ গ্রহণ করাও ঘুষের মধ্যে পড়ে।\n\n৩. ঘুষ যে ভ্রতঁ টাকা হবে এমন নয়; অন্য কোন বস্তুও হতে পারে। কোন দান প্রতিষ্ঠানের জন্য গ্রহণ করাও ঘুষ হতে পারে।\n\nঘুষের কুফলসমূহ\n\nঘুষের মধ্যে ছড়িয়ে আছে অসংখ্য কুফল। তবে এর মধ্যে যে কোন সুফল বা মৎপ নেই, তাও নয়। পৃথিবীতে এমন কোন জিনিষ বা কাজ নেই যার মধ্যে কোন উপকারিতা নেই। সুদ, মদ, জূয়া, চুরি, ডাকাতি, রাহাজানি, সন্ত্রাস, মানুষ হত্যা, নারী ধর্ষণ, ওজনে কম দেয়া, মজুদদারী ইত্যাদি সকল অপকর্ম ও কুকর্মের মধ্যে কম হলেও মৎপ রয়েছে। এ সকল অপকর্মের মাধ্যমে কোন ব্যক্তি বা গোষ্ঠি লাভবান হয়ে থাকে; তবে জ্ঞানী ব্যক্তিগণ যেসব জিনিসে অপকারিতার চেয়ে উপকারিতা বেশী সেটিকে উপকারী জিনিষ বলে গণ্য করে গ্রহণ করে থাকেন, আর যে জিনিসে উপকারিতার চেয়ে অপকারিতা বেশী সেটাকে অপকারী জিনিষ হিসেবে গণ্য করে তা পরিহার করে চলেন। ঘুষের ব্যাপারটিও অনুরূপ। ঘুষের মধ্যে রয়েছে কিছু ব্যক্তি কেন্দ্রিক সুফল। যেমন- বর্তমানে ঘুষ দিয়ে অনেক অসম্ভবকে সম্ভব করা যায়। কথায় বলে, টাকা হলে বাঘের চোখও মিলে। ঘুষ দিয়ে বর্তমানে সাময়িকভাবে হলেও সত্যকে মিথ্যা ও মিথ্যাকে সত্যরূপে চালিয়ে দেয়া যায়, ঘুষে দ্রুত কাজ সম্পাদিত হয়, রাতারাতি বড় লোক হওয়া যায়, বিচারের রায় স্বপক্ষে আনা যায়, চাকুরীর ক্ষেত্রে নিয়োগ, বদলী, পদোন্নতি ইত্যাদি সহজ করা যায়, গাড়ি বাড়ি কিনে স্বাচ্ছন্দ্যে জীবন কাটানো যায়, টেন্ডার ও বিল পেতে কোন ঘুরাঘুরি করতে হয় না, অফিসের সব কিছু বাসা পর্যন্ত পৌঁছে দেয়ার ব্যবস্থা করে দেয় ঘুষ। এ হলো ঘুষের ইতিবাচক দিক।\n\nঘুষের এ সকল সুফলের তুলনায় এর মধ্যে অপকারিতা বা কুফলই বেশি। নিম্নে ঘুষের কুফলসমূহ সংক্ষেপে আলোচনা করা হলোঃ\n\n১. ঘুষ মানুষের মধ্যে উদারতা, সহনশীলতা, দানশীলতা, সহযোগিতা ও উপকারিতার মনোভাবের পরিবর্তে স্বার্থপরতা, সংকীর্ণতা, কৃপণতা, নির্মমতা ও প্রতিশোধমূলক মনোভাবের জন্ম দেয়।\n\n২. ঘুষ মানুষের মধ্যে সীমাহীনভাবে লোভ সৃষ্টি করে এবং দানশীলতা হ্রাস পায়।\n\n৩. ঘুষ হচ্ছে মানুষের উন্নত ও আদর্শ চরিত্র গঠনের প্রতিবন্ধক।\n\n৪. ঘুষখোররা কোন বিপদগ্রস্ত ব্যক্তির প্রতি দয়ার্দ্র হবার পরিবর্তে তার বিপদ ও জরুরী প্রয়োজনের সুযোগে তার নিকট হতে মোটা অংকের ঘুষ আদায় করার চেষ্টায় মত্ত থাকে।\n\n৫. গুষ সমাজ ও রাষ্ট্রে ন্যায় বিচার প্রতিষ্ঠার প্রতিবন্ধক। ফলে চুরি, ডাকাতি, ছিনতাই, হত্যা, গুম করা, রাহাজানি ইত্যাদি বেড়ে যায় এবং আইন শৃঙ্খলা ও নিরাপত্তা বিঘ্নিত হয়।\n\n৬. ঘুষ সমাজে ব্যাপক অর্থনৈতিক বৈষম্য সৃষ্টি করে।\n\n৭. ঘুষ উৎপাদন ও সঠিক খাতে বিনিয়োগকে বিনষ্ট করে।\n\n৮. ঘুষ দ্রব্য-সামগ্রীর মূল্য বাড়িয়ে দেয়। কারণ দ্রুত কাজ সম্পাদনের জন্য যত টাকা ঘুষ দেয়ৎ হয় তা স্বাভাবিকভাবেই পণ্যের মূল্যের সাথে যোগ করে সে হারে তার বিক্রয় মূল্য নির্ধারণ করা হয়।\n\n৯. ঘুষ জাতীয় উন্নয়নকে বিনষ্ট করে। কারণ কোন উন্নয়নমূলক কাজের টেন্ডার পাবার জন্য যতটাকা ঘুষ দেয়া হয় তত টাকা বা এর চেয়ে কয়েকগুণ বেশী নিজ পকেটে রাখার উদ্দেশ্যে নিম্নমানের মাল দিয়ে কাজ সম্পাদন করা হয়।\n\n১০. ঘুষ দেশের রাজনৈতিক ক্ষমতাকে অসৎ লোকদের হাতে তুলে দেয় এবং ক্ষমতার এক কেন্দ্রিকতা সৃষ্টি করে।\n\n১১. ঘুষের মাধ্যমে এক শ্রেণীর প্রভাবশালী লোক অর্থলগ্নী প্রতিষ্ঠানগুলো থেকে ব্যক্তিগত সুবিধা লাভের অধিক সুযোগ পায়।\n\nএসবই মানুষের জন্য ধ্বংসাত্মক ও ইসলামী আদর্শের সম্পূর্ণ পরিপন্থী। ইসলাম এসব কারণে ঘুষকে কঠোরভাবে হারাম করেছে।"
  }
]