[
    {
        "1": "প্রশ্ন: শবে বারাত নিয়ে একটা মহল হঠাৎ করে যুদ্ধে লিপ্ত হয়েছে। কী কারণ হতে পারে বলে মনে করেন?",
        "2": "উত্তর: সাধামাটা ভাবে বলতে গেলে উদ্দেশ্য একটাই। আর তা হচ্ছে উম্মতে মুসলিমার নতুন প্রজম্মকে কনফিউস্ড করা এবং ফ্রাসট্রেইটেড করে ধর্মবিমুখ করে তোলা। এই আইডিওলজির কারণে আমাদের যুবশ্রেণী হয়ত ধর্মান্ব্দ হচ্ছে, নয়ত ধর্মদ্রোহী। একটা সেটেল্ড বিষয় নিয়ে এই ধরনের নেগেটিভ প্রপাগান্ডা যুব সমাজের অন্তরে শুধু শবে বারাত নিয়ে সন্দেহের সৃষ্টি করছেনা, বরং ইসলামের সামগ্রিক বিষয়ে তার বিশ্বাসের ভীতকে নড়েবড়ে করে দিচ্ছে। সময়টা ফিতনার এবং মুর্খতার। আমাদের উচিত আগের যুগের উলামায়ে উম্মতের পথ ও মতের অনুসরণ করা। মুসলিম শরিফে বর্ণিত সহিহ্ হাদীছে হুযুর (দঃ) এরশাদ করেনঃ নিশ্চয়ই আল্লাহ্ তায়ালা জ্ঞানকে উঠিয়ে নিবেন। তবে মানুষের অন্তর থেকে ছিনিয়ে নই, বরং বিজ্ঞ উলামায়ে কেরামকে মৃত্যু দানের মাধ্যমে। শেষ পর্য্যন্ত এমন অবস্তার সৃষ্টি হবে যে সমাজের মধ্যে কোন আলেম থাকবেনা। মানুষ মুর্খদের আলেম মনে করে তাদের প্রশ্নগুলো করবে। আর ঐ মুর্খ নিজের খেয়াল খুশি অনুযায়ী জবাব দেবে। নিজেও পথভ্রস্ট হবে এবং মানুষকেও পথভ্রস্ট করবে।\nঅত্র হাদীছ শরীফের উপর গভীরভাবে চিন্তা করলে আমাদের না বলা এমন অসংখ্য প্রশ্নের উত্তর পেয়ে যাওয়ার কথা। (ওয়াল্লাহু আ'লামু বিস্সাওয়াব)"
    },
    {
        "1": "প্রশ্ন: দিন বলেন, রাত বলেন, সময় বলেন সবকিছুই আল্লাহ্ তায়ালার সৃষ্টি। কোন বিশেষ সময় বা রাতকে উদযাপন বা গুরুত্ব দেওয়া কতটুকু শরিয়ত সম্মত?",
        "2": "উত্তর:\nহ্যাঁ, সবকিছুই আল্লাহ্ তায়ালার সৃষ্টি। এই ক্ষেত্রে সকল সৃষ্টি সমান হলেও ফজিলত বা মরতবার দিক থেকে সকল সৃষ্টি সমমানের নয়। ব্যক্তিকে ব্যক্তির উপর, কোন এক বিশেষ ভূখন্ডকে অন্য ভূখন্ডের উপর, বিশেষ দিনকে অন্যান্য দিনের উপর, কোন এক বিশেষ রাতকে অন্যান্য রাতের উপর, দিনের কিছু বিশেষ মুহূর্তকে অন্য অংশের উপর ফজিলত দান করা হয়েছে। যেমন: মানুষের মধ্যে আম্বিয়ায়ে কেরাম, সিদ্দিকীন, শোহাদাহ এবং আওলিয়ায়ে কিরাম বিশেষভাবে ফজিলতপূর্ণ। ভূপৃষ্ঠের সকল ভূখণ্ডের মধ্যে পবিত্র মক্কা শরিফ, মদীনা শরীফ এবং বাইতুল মুকাদ্দাসের নগরী বিশেষ মর্য্যাদায় অধিস্টিত। সপ্তাহের সাত দিনের মধ্যে সোমবার, বৃহস্পতিবার এবং শুক্রবার বিশেষ মর্তবার অধিকারী। দিবসের চব্বিশ ঘন্টার মধ্যে রাতের এবং রাতের শেষভাগ বিশেষভাবে ফজিলতপূর্ণ। এই বিষয়গুলি কোরান ও হাদীছ দ্বারা দিবালোকের ন্যায় স্পষ্ট। সুতরাং সৃষ্টির দিক থেকে সবকিছু সমমানের হলেও ফজিলত ও মর্তবার দিক থেকে সবকিছু সমমানের না।\nমুসলিম শরীফে হযরত আবু হুরাইরা (রঃ) হতে বর্ণিত একটি হাদীছে রাসুলে করীম (দঃ) এরশাদ করেন: \"সোমবার এবং বৃহস্পতিবার জান্নাতের দরজা সমুহ খুলে দেওয়া হয় এবং মুসরিক বৈ সকল বান্দাকে ক্ষমা করে দেওয়া হয়।\"\n(মুসলিম শরীফ, বির ও ছিলা অধ্যায়)"
    },
    {
        "1": "প্রশ্ন: বলা হয়ে থাকে যে, শবে বারাত কোরান বা হাদীছের কোথাও নেয়। কী বলবেন?",
        "2": "উত্তর:\nযদি শব্দদ্বয়ের দিক থেকে বলি তাহলে না থাকারি কথা। কারণ এটি আরবী ও ফারসি শব্দের সমন্বয়ে গঠিত একটি পরিভাষা যা দিয়ে আমাদের এশিয়াতে শাবানের পনের তারিখের রাতকে বুঝানো হয়। যাকে আরবী ভাষাবাসীরা \"লাইলাতুন নিসফি মিন শাবান\" বলে থাকে। \"শবে বারাত\" এই পরিভাষাটি পবিত্র হাদীছের আলোকেই নির্ধারণ হয়েছে বলে মনে করি। যেমন হাদীছ শরিফে বর্ণিত হয়েছে: \"এই রাতে আল্লাহ্ তায়ালার রহমতে মানুষ জাহান্নামের আগুন থেকে মুক্তি পাই\" (ইমাম বাইহাকি, শোয়াবুল ইমান. হাদীছটি বর্ণনা করেছেন হযরত আয়েশা (رضي الله عنه))\nঅর্থাত্ এইরাত হচ্ছে জাহান্নাম থেকে মুক্তির রাত আর শবে বরাত মানেও হচ্ছে মুক্তির রাত\n\nএই ধরনের আরো অনেক ফারসি শব্দ আমরা নিত্যদিন ব্যবহার করি। যেমন: নামাজ, রোজা, খোদা ইত্যাদি। এগুলো কোরান-হাদীছে পাওয়া যাওয়ার কথা না। কারণ শব্দ গুলো ফার্সী। এই ধরনের প্রায় ৬০০০ শব্দ বাংলাতে আমরা ব্যবহার করি।\n\n\"শবে বারাত\" কোরান-হাদীছের কোথাও নেই যারা বলে তাদের অধিকাংশই কোরান-হাদীছ এবং ক্লাসিক্যাল ইসলামিক সায়েন্সেসের ব্যপারে একেবারে অজ্ঞ। আর যারা এই কথাগুলো প্রচার করে সমাজে ফিতনার সৃষ্টি করছে তারা কতিপয় মুসলিম রাস্ট্র কতৃক নিয়োজিত। এই জন্য তারা প্রত্যক্ষ এবং পরোক্ষভাবে বিভিন্ন সূযোগ-সুবিধা ভোগ করে থাকেন। একটি মুসলিম দেশের সরকার গত ৬০/৭০ বছরে ৬৭ হাজার কৌটি টাকা খরচ করেছেন অন্যান্য মুসলিম দেশ গুলোতে। এই টাকা কোথায়, কাকে কী কারণে দেওয়া হয়েছে? বিশ্ববিদ্যালয় প্রতিষ্ঠা হয়েছে না রিসার্চ সেন্টার। গঠনমূলক কোনকিছুই না। শুধু শিরক্-বেদাতের প্রোডাক্ট বিক্রি করার জন্য সেইলস্ ম্যন আর সেন্টার বানানো হয়েছে। আর এই ছোট ছোট বিষয়গুলো দিয়ে মুসলিম সমাজে, মসজিদে ফিতনার সৃস্টি করা হয়েছে।\n\nতাই দেখবেন এই ধরনের কথা বলার লোকগুলো সবাই উগ্রবাদী না হলেও সমস্ত উগ্রপন্থী সন্ত্রাসিরা এই ধরনের আকিদারই লোক।"
    },
    {
        "1": "প্রশ্ন: কোরান ও হাদীছের আলোকে শবে বারাত সম্পর্কে সংক্ষিপ্ত কিন্তু কম্প্রিহেন্সিভ আলোচনা করবেন যাতে সম্পুর্ন বিষয়টা সন্দেহাতীত ভাবে বুঝে আসে।",
        "2": "উত্তর:\nইসলামি শরিয়তের প্রাইমারি সোর্স হচ্ছে- কোরান ও হাদীছ। এর পরে রয়েছে ইজমা ও কিয়াছ। হাদীছ কোরানি আয়াতের ব্যখ্যাও করে এবং আয়াতের অর্থকে খোলাসাও করে। অনেক সময় কোরান করীম কোন একটি বিষয়কে পরোক্ষভাবে বা ভাসা ভাসা ভাবে ইংগিত করে কিন্তু হাদীছ শরীফের কল্যাণে সেই ধোয়াশে ভাবটা আয়াতের মধ্যে আর থাকেনা।\nশবে বারাতের ব্যপারে পবিত্র কোরানে পাকের সুরা দোখ্খানে আল্লাহ্ তায়ালা এরশাদ করেন: হা মীম। এই সুস্পষ্ট কিতাবের শপথ। নিশ্চয়ই আমি কোরান অবতীর্ণ করেছি এক বরকতময় রাতে। নিশ্চয়ই আমি সতর্ককারী। উক্ত রাতে প্রতিটি প্রজ্ঞাসম্পন্ন বিষয়ের ফায়সালা করা হয়\" (আয়াত ১-৪)\nঅত্র আয়াতে বর্ণিত \"লাইলাতুম মুবারাকাহ্\"র ব্যখ্যায় তাবেয়ীনদের মধ্যে তাফসীরের অন্যতম ইমাম হযরত ইকরামা (رضي الله عنه) সহ অনেক মুফাস্সিরগণ শবে বারাতকে বুঝানো হয়েছে বলে জানিয়েছেন।\nতবে হযরত আব্দুল্লাহ্ ইবনে আব্বাস (رضي الله عنه) সহ অনেকে বলেছেন এখানে শবে কদর উদ্দেশ্য।\nআয়াতের এই শব্দ দিয়ে বহুসংখ্যক তাফসিরের ইমামদের রায় সত্তেও শবে বারাত নিরংকুশভাবে প্রমাণিত না হলেও হাদীছ শরীফে অসংখ্য সাহাবায়ে কিরাম থেকে বর্ণিত অনেক হাদীছ রয়েছে যা শবে বারাতকে সন্দেহাতীত পন্থায় প্রমান করে।\n\nশবে বরাতের ফজিলতের উপর আয়িম্মায়ে  হাদীছ অসংখ্য হদীছ বর্ণনা করেছেন। শুধু যে হাদীছ বর্ণনা করেছেন তা নই, বরং স্ব-স্ব হাদীছের কিতাবে এই বিষয়ে আলাদা 'অধ্যায়' করেছেন। এই জিনিসটা একাডেমিক ক্ষেত্রে মেটার করে। কারণ 'অধ্যায়' করা মানে বিষয়টা ঐ যুগেই বহুল প্রচলিত এবং গুরুত্ববহ।\n\nযেই সমস্ত আঈম্মায়ে হাদীছ শবে বরাত সংক্রান্ত হাদীছ স্ব-স্ব কিতাবে বর্ণনা করেছেন:\n- ইমাম ইবনে মাজাহ্\n- ইমাম তিরমিঝি\n- ইমাম আহমদ বিন হাম্বল\n- ইমাম আব্দুর রাজ্জাক\n- ইমাম বাইহাকি\n- ইমাম বাঝ্ঝার\n- ইমাম ইবনে হিব্বান\n- ইমাম তাবরানি\n- ইমাম মুহাম্মদ\n- ইমাম জালালুদ্দীন সুয়ুতি\n\nআমি শুধু দুয়েকটি হাদীছ আপনাদের সাথে শেয়ার করব:\n- \"হুজুর (দঃ) এরশাদ করেন: শবে বরাতের রাতে আল্লাহ্ তায়ালা তাঁর সৃষ্টিকুলের প্রতি রহমতের দৃষ্টিতে তাকান এবং মুশরিক ও অন্যের প্রতি হিংসা পোষণকারী ছাড়া সবাইকে ক্ষমা করে দেন।\"\nএই হাদীছটি ভিন্ন ভিন্ন বর্ণনা সুত্রে আটজন জলিলুল কদর সাহাবি বর্ণনা করেছেন। তাঁরা হচ্ছেন:\n\n- হযরত আবু বলে ছিদ্দীক (رضي الله عنه)\n- হযরত আলী (رضي الله عنه)\n- হযরত আয়েশা ছিদ্দিকা (رضي الله عنه)\n- হযরত মুয়াজ বিন জাবাল (رضي الله عنه)\n- হযরত আবু মুছা আশয়ারী (رضي الله عنه)\n- হযরত আবু হুরাইরা (رضي الله عنه)\n- হযরত আউফ বিন মালিক (رضي الله عنه)\n- হযরত আবু ছা'লাবা (رضي الله عنه)\n\nমুহাদ্দেসীন এই হাদীছকে সহিহ্ বলেছেন। এমনকি বর্তমান যুগের সলফীদের হাদীছে পাকের ক্ষেত্রে একমাত্র মুরব্বি শায়খ আলবানিও এই হাদীছকে নিঃসন্দেহে সহিহ্ বলেছেন (দেখুন: শায়খ আলাবানি কৃত \"সিলসিলাতুল আহাদিসিস সাহিহা\" খন্ড:৩, পৃ:১৩৫, হাদীছ নং:১১১৪)\nস্বাভাবিক ভাবেই বর্ণনা সুত্র বেশি হওয়ার কারণে কোন একটা সুত্রে সমস্যা থাকলেও অন্য বর্ণনা সুত্রের সাপোর্টের কারণে তা দুরিভূত হয়ে যায়।\n\n\"হযরত আলী (رضي الله عنه) হতে বর্ণিত তিনি বলেন: রাসুল (দঃ) বলেছেন: যখন শাবানের মধ্যবর্তী রাত তথা শবে বরাত আসবে তখন তোমরা ঐ রাত জেগে ইবাদত কর এবং এর পরদিন রোজা রাখ। কেননা আল্লাহ্ তায়ালা ঐদিন সুর্যাস্তের পর (নীজ শান অনুযায়ী) দুনিয়ার আসমানে আবিভূত হয়ে আহবান করেন:তোমাদের মধ্যে কোন ক্ষমা প্রার্থনাকারী আছে কি? আমি মাফ করে দেব। রিজিকের প্রার্থনাকারী আছে কি? আমি রিজিক দিব। কোন বিপদগ্রস্ত আছে কি? আমি বিপদ থেকে মুক্তি দিব। এভাবে ফজর পর্য্যন্ত আরো বান্দাদের সম্বোধন করতে থাকেন।\"\n(ইবনে মাজা, শাবানের মধ্যবর্তী রাত তথা শবে বরাত অধ্যায়, হাদীছ নং:১৩৮৮)\n\nএমনকি ইমাম মুহাম্মদের মত জলিলুল কদর ইমামও স্বীয় কিতাব \"কিতাবুস সুন্নাহ্\"-ই শবে বরাতের উপর অধ্যায় রচনা করে হাদীছ বর্ণনা করেছেন।\n\n-প্রখ্যাত সাহাবি হযরত আবদুল্লাহ্ বিন উমার (رضي الله عنه) বলেন:\n\"পাঁচটি রাতের দোয়া ফেরত দেওয়া হয়না।(অর্থাত্ এই রাত গুলোর দোয়া কবুল হয়)। রাতগুলো হলো জুমার রাত, রজব মাসের প্রথম রাত, শাবান মাসের মধ্যবর্তী রাত তথা শবে বরাত এবং দুই ঈদের রাত\"\n\n(ইমাম তাবরানি, মু'জামুল আওছাত, হদীছ নং ৬৭৭৬, হযরত মুয়ায বিন জাবাল\nইমাম আব্দুর রাজ্জাক, মুসান্নাফ, নং ৭৯২৭, হযরত আব্দুল্লাহ্ বিন আমর (রঃ))\n\nএছাড়াও দুনিয়া ব্যাপি বহুল পরিচিত ও নির্ভরযোগ্য হাদীছের কিতাব \"মিশকাতুল মাসাবীহ্\"-এ \"বাবু কিয়ামে শাহরে রামাদান\" অধ্যায়ে শবে বারাতের উপর চারটি হাদীছ বর্ণনা করেছেন। এই হাদীছ গুলোর মাধ্যমে হুযুর (দঃ) এর রাত্রিকালীন ইবাদতেরও বর্ণনা পাওয়া যায়।\nএর পরেওকি বলবেন শবে বরাত কোথাও নেই???"
    },
    {
        "1": "প্রশ্ন: এই বিষয়ে আয়িম্মায়ে উম্নতের অভিমত উল্লেখ করে এও দয়া করে জানাবেন যে, তাঁদের অভিমত জানা কতটুকু জরুরী?",
        "2": "মুছলিম শরীফের একটি হাদীছে রাসুল (দঃ) এরশাদ করেন: \"আমার আনীত হিদায়াত হচ্ছে বৃস্টির পানির মত........ এই দীর্ঘ হাদীছের শেষ পর্যায়ে রাসুল (দঃ) বলেন: আর এই হিদায়তের পানির প্রকৃত ধারক, বাহক এবং প্রচারক হচ্ছে তারা যাদেরকে আল্লাহ্ তায়ালা দ্বীনের ফিকহ্ বা গভীর জ্ঞান দান করেছেন।\" অন্য হাদীছে রাসুল (দঃ) উলামায়ে উম্মতকে নীজের ওয়ারিছ বলেছেন। তাই দ্বীনের\nযেকোন বিষয়ে তাদের রায় জানতে চাওয়া সুপথ প্রাপ্তির পরিচায়ক।\nএই ক্ষেত্রে আমি শুধু কয়েকজন ইমামের রায় আপনাদের সাথে শেয়ার করব:\n- ইমাম শাফেয়ী (رحمة الله) (মৃত্যুকাল: ২০৪ হিজরী)\n\"পাঁচটি রাতের দোয়া কবুল হয়: জুমার রাত, দুই ঈদের রাত, রজব মাসের প্রথম রাত এবং শবে বরাত।\"\n(কিরাবুল উম্, খন্ড ১, পৃ:২৬৪)\n\n-হুজুর গাউছুল আজম আবদুল কাদের জিলানি (র:) উনার বিখ্যাত কিতাব \"গুনিয়াতুত তালেবীন\"-এ শবে বরাতের ফজিলত বর্ণনা করেছেন।\n\n-ইমাম ফাকেহী (মৃত্যুকাল ২৭২ হি:)\n\"মক্কাবাসি নারী-পুরুষ সেকাল থেকে আজকের দিন পর্য্যন্ত শবে বরাতের রাত্রিতে মসজিদে হারামে এসে নামাজ আদায় করে, কাবার তাওয়াফ করে এবং রাত জেগে কোরান শরিফ খতম করে।\"\n\n(আখবারে মক্কা: শাবানের মধ্য রাত তথা শবে বরাতে মক্কাবাসীর আমল)\n\n-ইমাম মৌল্লা খসরু হানাফি (মৃত্যুকাল ৮৮৫ হি:)\n\"রমজানের শেষ দশ রাত, দুই ঈদের রাত, জিলহজ্ব মাসের প্রথম দশরাত এবং শাবানের পনের তারিখের রাতে রাত জেগে ইবাদত করা মোস্তাহাব।\"\n(দুরারুল হিকাম শরহে গুরারুল আহকাম)\n\n- ইমাম ইবনে নাজীম আল-মিছরি আল- হানাফি (মৃত্যুকাল ৯৭০ হি:)\nউনি উনার বিখ্যাত কিতাব 'বাহরুর রায়েকে'  উপরোল্লিখত মৌল্লা খসরুর ন্যয় একি অভিমত ব্যক্ত করেন।\n\n-উপমহাদেশের প্রখ্যাত হাদীছ বিশারদ ইমামুল মুহাদ্দিছীন শাইখ আবদুল হক্ব মুহাদ্দেছে দেহলভী উনার বিখ্যাত কিতাব 'মা ছাবাতা বিছ্ছুন্নাহ্ ফি আইয়্যামিছ ছানাহ্' -তে একটা অধ্যায় করেছেন শবে বরাতের উপর এবং এই রাতের ফজিলত ও ইবাদত বন্দেগি বিষয়ক গুরুত্বপূর্ণ কিছু হদীছ উল্লেখ করে বিস্তারিত আলোচনা করেছেন।\n\n-ইমাম যুহাইলী\nসিরিয়ার বিশ্বখ্যাত এই হানাফি ইমাম অধ্যাপক ডঃ যুহাইলি উনার অনবদ্য সৃষ্টি বিশালাকৃতির ইসলামি ফিকাহর কিতাবে উল্লেখ করেন:\n\"দুই ঈদের রাত, লাইলাতুল কদর পেতে রমজানের শেষ দশ রাত এবং শবে বরাতে রাত জেগে ইবাদত করা মুস্তাহাব। এই বিষয়ে সহিহ্ হাদীছ রয়েছে। ভোর পর্য্যন্ত অধিক হারে ইসতিগফার করা উত্তম।\"\n(আল-ফিকহুল ইসলামি ওয়া আদিল্লাতুহু)\n\nএভাবে সলফে সালেহীন ও সকল মাজহাবের মুহাক্কিক ওলামায়ে কেরাম এমন কি মাজহাব অমান্যকারী ওলামারাও বেশিরভাগ শবে বরাতের ফজিলত এবং রাত্রি জেগে ইবাদত করাকে ফজিলতপূর্ণ বলেছেন।"
    },
    {
        "1": "প্রশ্ন: এই বিষয়ে বিশ্বের প্রাচীনতম বিশ্ববিদ্যালয় ও ইসলামীক ক্লাসিক্যাল সায়েন্সের কিবলা হিসেবে গণ্য আল-আজহারের ফতওয়া জানাবেন কি?",
        "2": "উত্তর:\nআল- আজহার বিশ্ববিদ্যালয়ের বিশ্ব বিখ্যাত ইসলামি আইনবিধ মুফতি আতিয়া ছকরকে এই রাতের ফজিলতের বিষয়ে প্রশ্ন করা হলে উনি ফতোয়া দেন:\n\"এই রাতের ফজিলতের উপর যেই সমস্ত হাদীছ শরিফ বর্ণিত হয়েছে তা কোন কোন মুহাদ্দিসগণ সহিহ্ বলেছেন আবার কেউ কেউ 'দায়ীফ' বলেছেন। তবে কথা হচ্ছে 'দায়ীফ' হলেও তা ফাজায়েলে আমলের ক্ষেত্রে প্রযোজ্য।\" (আজহার বিশ্ববিদ্যালয়ের ফতোয়া নং ১৩১১১০)"
    },
    {
        "1": "প্রশ্ন: কতিপয় লোক যারা হাজার বছরের সেটেল্ড এই বিষয় নিয়ে শুধু শুধু বিভ্রান্তি ছড়ান এবং মুসলিম যুব সমাজকে কনফিউজ্ড করেন তারা সাধারণত ইবনে তাইমিয়ার আইডওলজিকে আক্ষরিক অর্থেই লালন করেন। দয়া করে এই বিষয়ে ইবনে তাইমিয়ার অভিমত জানাবেন কি?",
        "2": "উত্তর:\nআমাদের মধ্যে অনেকেই আছেন যারা ইবনে তাইমিয়া থেকে না শুনা পর্য্যন্ত কোনকিছু মানতে চাননা। তাদেরকে বলছি- ইবনে তাইমিয়া বলেছেন:\n\"শাবানের চৌদ্দ তারিখের রাতের ফজিলত সম্পর্কিত অনেক হাদীছ ও আছার রয়েছে। ছলফে ছালেহীনের কেউ কেউ এই রাতে রাত জেগে নফল নামাজ আদায় করতেন।\"\n(আল ফাতওয়া আল-কুবরা, নং ৫৩৪৪)\n\nইবনে তাইমিয়া তার \"ইকতিদাউ ছিরাতিল মুছতাকিম\" কিতাবে শবে বরাত সম্পর্কে নিম্মোক্ত মতামত দিয়েছেন:\n\"শবে বরাতের ফজিলত সম্পর্কে অসংখ্য হাদীছে মারফু ও আছার (সাহাবা ও তাবেঈনের অভিমত) বর্ণিত হয়েছে যেগুলো প্রমাণ করে যে, এটি একটি ফজিলতপূর্ণ রাত। সলফে সালেহীনের কেউ কেউ এই রাতে এবাদত বন্দেগি করতেন। পবিত্র মদিনা নগর সহ অনেক জায়গার পূর্ববর্তী ও পরবর্তী অনেক ওলামা এটাকে অস্বীকার করেছেন এবং এই সংক্রান্ত বর্ণিত হাদীছের সমালোচনা করেছেন। যেমন: হাদীছ শরিফে এসেছে: এই রাতে আল্লাহ্ বনি কালব গোত্রের মেষপালের পশমের সংখ্যার চেয়েও বেশি সংখ্যক লোককে ক্ষমা করে দেন।\nতবে আমাদের অধিকাংশ আহলে ইলম্ ওলামায়ে কেরামের মতে এই রাত ফজিলতপূর্ণ। ইমাম আহমদ ইবনে হাম্বল (রহ:) এর বর্ণিত হাদীছ এর উৎকৃস্ট প্রমাণ। তাছাড়া এই বিষয়ে আরো অসংখ্য হাদীছ বর্ণিত হয়েছে, সাথে রয়েছে সলফে সালেহীন ও আকাবিরীনে উম্মতের রায়।\" ( ইকতিদাউ ছিরাতিল মুছতাকিম\" পৃস্টা: ২৭৩)"
    },
    {
        "1": "প্রশ্ন: বলা হয়ে থাকে শবে বারাতের উপর বর্ণিত সকল হাদীছ \"দায়ীফ\" বা দূর্বল বর্ণনা সুত্রের। দয়া করে এই বর্ণনা সুত্রের হাদীছ কতটুকু গ্রহণযোগ্য জানাবেন এবং এই বর্ণনা সুত্রের হাদীছ সম্পর্কে বিশেষজ্ঞ ওলামায়ে উম্মতের অভিমত জানাবেন।",
        "2": "\"দায়ীফ\" উলুমে হাদীছের একটা পরিভাষা। পরিভাষা শাব্দিক অনুবাদে নই বরং সংজ্ঞা দিয়ে বুঝতে হয়। আমরা যদিও বাংলায় অনুবাদ করে \"দূর্বল\" বলি। কিন্তু এমনটি করা আনএকাডেমিক। হাদীছে দায়ীফ বলা হয়:\n\"কুল্লু হাদীছিন লাম তাজতামি' ফীহি ছিফাতুল হাদীছিল হাছান\"\nঅর্থাত্: যেই বর্ণনা সুত্রে \"হাদীছে হাছানের\" শর্তগুলো পূর্ণ হয়নি তাকে দায়ীফ বলে।\n(ইমাম নববীর তাকরীব, ইমাম ইরাকীর \"নুকাত\", ইমাম জালালুদ্দীন সুয়ুতির \"তাদরীব\")\nএই বর্ণনা সুত্রের হাদীছের বিষয়ে আয়িম্মায়ে হাদীছ তথা হাদীছ বিশারদদের অভিমত হচ্ছে:\n\"মুহাদ্দিসীন এবং ফোকাহায়ে কেরামের মতে- ফাজায়েল, তারগীব ও তারহীবের ক্ষেত্রে হাদীছে দায়ীফ দ্বারা আমল করা জায়েজ ও মুস্তাহাব\"\n(ইমাম নববীর আঝকার, পৃ:২২, অধ্যায়: হাদীছে দায়ীফের উপর আমল প্রসংগ)\nএটার উপরি মুহাদ্দিসীনদের ইজমা বা ঐক্যমত্য। তাই এই বিষয়ে আর কথা বাড়াচ্ছিনা।"
    },
    {
        "1": "প্রশ্ন: কোন্ কোন্ প্রকারের লোক এই রাতের ফজিলত থেকে বন্চিত?",
        "2": "উত্তর:\nএই অতিব বরকতপূর্ণ রাতেও কতিপয় লোক আল্লাহ্ তায়ালার দয়া-অনুগ্রহ থেকে বন্চিত হবে বলে বিভিন্ন হাদীছ শরীফে বর্ণিত হয়েছে:\n১. যারা শির্ক করে\n২. যাদের অন্তর হিংসা আর ক্রোধের আগুনে ভর্তি\n৩. অহংকারী\n৪. মানুষ হত্যাকারী\n৫. আত্মীয়তার সম্পর্ক ছিন্নকারী\n৬. পিতামাতার অবাধ্য সন্তান\n৭. মদ্যপানে নেশাগ্রস্ত\n৮. গিবত বা পরচর্চাকারী অর্থাত্ যারা সারাদিন বসে বসে অন্য মানুষের দোষত্রুটি বর্ণনা করে।\n\nতবে কেউ যদি এই রাতে তাওবা করেন তাহলে আল্লাহ্ তায়ালা অবশ্যই তাওবা কবুল করেন এবং ক্ষমা করেন।"
    },
    {
        "1": "প্রশ্ন: এই রাতের আমল এবং পরিহারযোগ্য কাজগুলি দয়া করে জানাবেন কি?",
        "2": "উত্তর:\nমনে রাখবেন প্রত্যেক জিনিসের একটা হাকিকত বা মৌলিকত্ব থাকে। এই রাতের মৌলিকত্ব হচ্ছে- তাওবা-ইসতিগফার এবং ইবাদত-রিয়াঝতের মাধ্যমে মহান প্রভুকে সন্তুষ্ট করা। কাজেই আমাদের উচিত হবে বন্ধুদের নিয়ে হাসি-তামাশা, আড্ডাবাজি, আতশবাজি বা ঘুরাঘুরি না করে রাতটির প্রতি যতাযত সম্মান প্রদর্শন পূর্বক নিম্নলিখিত আমলগুলো করার চেষ্টা করা:\n-নিকট আত্মিয়, পাড়া প্রতিবেশির কবর জিয়ারত করা\n- বেশি বেশি তাওবা-ইসতিগফার করা\n-কোরান তিলাওয়াত করা।\n- সুরা ইয়াছিন, রহমান, মুলক্ পাঠ করা\n- দোয়া ইউনুছ পাঠ করা\n- বেশি বেশি দরুদ শরিফ পাঠ করা\n- জিকির করা\n-তাওবার নামাজ, সালাতুত তাসবীহ্\n- তাহাজ্জুদ এবং ইবাদত বান্দেগীর মাধ্যমে রাত অতিবাহিত করা।"
    },
    {
        "1": "প্রশ্ন: শবে বারাত উপলক্ষে আমাদের দেশে হালুয়া-রুটি তৈরি করা হয়। এটাকেও আজকাল কেউ কেউ নাজায়েয, বিদাআত বলে থাকে। কি বলবেন?",
        "2": "উত্তর:\nএগুলো অজ্ঞতাপ্রসুত হাস্যকর কথাবার্তা। এই ধরনের কথাবার্তা ইসলামি শরিয়তের সাথে কৌতুক করার শামিল। এই জিনিসগুলো কৃস্টি-কালচারের অন্তর্ভুক্ত। ইসলাম এগুলোকে স্বাচ্ছন্দে একোমোডেইট করে যদি শরিয়ত বিরোধী কোন ফেকটর্ না থাকে। কোন জিনিসকে হালাল এবং হারাম করার ক্ষেত্রে ইসলামি শরিয়তের নিজস্ব একটা স্টাইল আছে। এই জন্য হুযুর (দঃ) ইসলামি শরিয়তের ফরমেশন পিরিয়ডে তৎকালীন সময়ের সকল রীতিনীতি তুলে আস্হাকুড়ে নিক্ষেপ করেননি। বরং যা যা নেওয়ার মত ছিল নিয়েছেন, বাকিটা বাদ দিয়েছেন।\n\nযা কিছু হারাম তার একটা লিস্ট আমাদেরকে দিয়ে দেওয়া হয়েছে। হালালের লিস্ট দেওয়া হয়নি। কারণ সবকিছুই হালাল যতক্ষণ না হারাম হওয়ার ব্যপারে কোন স্পষ্ট দলিল পাওয়া যায়। রাসুল (দঃ) এরশাদ করেন: যা আল্লাহ্ ও তদীয় রাসুল (দঃ) হারাম করেছেন শুধু তাকেই হারাম জানো, বাকি যেগুলোর ব্যাপারে চুপ থেকেছেন তা বৈধ।\nমনে রাখবেন প্রত্যেক জাতির কিছ স্বকীয়তা ও বিশেষত্ব থাকে। মুসলিম জাতির অনেক বিশেষত্বের একটি হচ্ছে আপ্যায়ন। আর আপ্যায়নের ক্ষেত্রে বিশেষ দিনে বিশেষ ক্ষনে হালুয়া-রুটির প্রচলন অনেক আগ্ থেকেই। ঠিক যেভাবে রমজানের ইফতারিতে ছুলা, পেয়াজু আর বেগুনির প্রচলন। তাছাড়া একটা ক্ষনকে মিনিংফুল করতে এই ধরনের আয়োজনের একটা প্রভাব থাকে। তাই এগুলো নিয়ে এই ধরনের কথা বলা মুর্খতার নামান্তর।"
    },
    {
        "1": "রাসুলুল্লাহ (ﷺ) এর পবিত্র মেরাজ",
        "2": "বরকাতময় ২৭শে রজবঃ রাসুলুল্লাহ صلى الله عليه و آله وسلم এর পবিত্র মেরাজ\n\nআখেরী নবী, নবীয়্যিল উম্মীয়্যি তথা সকল নবীর মূল নবী হযরত মুহাম্মদ صلى الله عليه و آله وسلمকে আল্লাহ তা’আলা অন্যান্য নবীদের তুলনায় অনেকগুলো বিষয়ে অতিরিক্ত মর্যাদা ও বৈশিষ্ট্য দান করেছেন। তার মধ্যে অন্যতম হচ্ছে ইসরা ও মি’রাজ। তিনি মক্কা থেকে হিজরতের পূর্বেই এ ঘটনা সংঘটিত হয়।\n\nমি’রাজের দিন তারিখ সম্পর্কে সীরাত গ্রন্থগুলোতে বিভিন্ন মতামত পাওয়া যায়। তন্মধ্যে সর্বাপেক্ষা মশহুর মত হচ্ছে- নবুয়্যতের দশম বর্ষের ২৭শে রজব।\nমি’রাজ শরীফ রজব মাসের ২৭ তারিখ সোমবার শরীফ রাতে হয়েছে এটাই মশহূর, গ্রহণযোগ্য ও দলীলভিত্তিক মত।\n\nএ প্রসঙ্গে তাফসীরে রুহুল বয়ান ৫ম জিলদ ১০৩ পৃষ্ঠায় উল্লেখ আছে-\n\nوهى ليلة سبع وعشرين من رجب ليلة الاثنين وعليه عمل الناس قالوا انه عليه السلام ولد يوم الاثنين بعث يوم الاثنين واسرى به ليلة الاثنين وخرج من مكة يوم الاثنين ودخل الـمدينة يوم الاثنين ومات يوم الاثنين\nঅর্থাৎ: “রাতটি ছিলো রজব মাসের ২৭ তারিখ, সোমবার শরীফ।” এর উপরই বিশ্বের সকল ইমাম, মুজতাহিদ রহমতুল্লাহি আলাইহিমগণের আমল। তাঁরা বলেন, “নিশ্চয়ই সাইয়্যিদুনা হযরত নবী করীম ছল্লাল্লাহু আলাইহি ওয়া সাল্লাম বিলাদত শরীফ লাভ করেছেন সোমবার-এ, আনুষ্ঠানিকভাবে নুবুওওয়াত প্রকাশ পেয়েছে সোমবার-এ, ইসরা ও মিরাজ শরীফ হয়েছে সোমবার-এ, হিজরতের উদ্দেশ্যে মক্কা শরীফ থেকে বের হয়েছেন সোমবার-এ, মদীনা শরীফ-এ প্রবেশ করেছেন সোমবার-এ এবং বিছাল শরীফও লাভ করেছেন সোমবার-এ।”\n[সূত্রঃ তাফসীরে রুহুল বয়ান ৫ম জিলদ ১০৩ পৃষ্ঠা]।\n\nপাক ভারত উপমহাদেশে হাদীছ শরীফ-এর প্রচার-প্রসারকারী হযরত শায়খ আব্দুল হক্ব মুহাদ্দিছ দেহলভী রহমতুল্লাহি আলাইহি তিনি তাঁর বিশ্বখ্যাত ‘মা ছাবাতা বিস সুন্নাহ’ কিতাবের ৭৩ পৃষ্ঠায় লিখেন-\n\nاعلم انه قد اشتهر فيما بين الناس بديار العرب ان معراجه صلى الله عليه وسلم كان لسبع وعشرين من رجب\nঅর্থাৎ: “জেনে রাখুন! নিশ্চয়ই আরব জাহানের দেশগুলোর লোকদের মধ্যে মাশহূর বা প্রসিদ্ধ ছিলো যে, নিশ্চয়ই সাইয়্যিদুনা হযরত নূরে মুজাসসাম, হাবীবুল্লাহ হুযূর পাক ছল্লাল্লাহু আলাইহি ওয়া সাল্লামের মি’রাজ শরীফ সংঘটিত হয়েছিলো রজব মাসের ২৭ তারিখ রাতেই।” সুবহানাল্লাহ!\n[সূত্রঃ ‘মা ছাবাতা বিস সুন্নাহ’ কিতাবের ৭৩ পৃষ্ঠা]।\n\nঅনুরূপভাবে ফাতওয়ায়ে শামী খ্যাত হানাফী মাযহাবের সুপ্রসিদ্ধ ফতওয়ার কিতাব ‘রদ্দুল মুহতার আলা দুররিল মুখতার’ কিতাবুছ ছলাত অধ্যায়ে উল্লেখ রয়েছে-\n\nوجزم الحافظ عبد الغنى الـمقدسى فى سيرته بانه ليلة السابع والعشرين من رجب وعليه عمل اهل الامصار.\nঅর্থাৎ: হযরত ইমাম হাফিয আব্দুল গণী মাক্বদিসী রহমতুল্লাহি আলাইহি তিনি তাঁর সীরাতগ্রন্থে চূড়ান্ত মতামত প্রকাশ করেন যে, মি’রাজ শরীফ হয়েছে রজব মাসের ২৭ তারিখ এবং এর উপরই সমগ্র দেশবাসী উনাদের আমল।\nএছাড়াও আরো নির্ভরযোগ্য অনেক কিতাবেই উল্লেখ আছে যে, মি’রাজ শরীফ রজব মাসের ২৭ তারিখ রাতে হয়েছে।\n[সূত্রঃ ফতোয়ায়ে শামী খ্যাত হানাফী মাযহাবের ফতোয়ার জগতে এনসাইক্লোপিডিয়া হিসেবে প্রসিদ্ধ ‘রদ্দুল মুহতার আলা দুররিল মুখতার’ কিতাবুছ ছলাত অধ্যায়]।\n\nকাজেই, যারা টিভিসহ নানা চ্যানেলে, পত্র-পত্রিকায় ও বই-পুস্তকের মাধ্যমে মি’রাজ শরীফ-এর তারিখ নিয়ে বিভ্রান্তি ছড়ায় তারা উলামায়ে ‘সূ’ বা ধর্মব্যবসায়ী, তারা পথভ্রষ্ট বাতীল ফির্কা ওহাবী।\n\nএদের সম্পর্কেই হাদীছ শরীফ-এ বর্ণিত হয়েছে-\n\nعن حضرت انس رضى الله تعالى عنه قال قال رسول الله صلى الله عليه وسلم ويل لامتى من علماء السوء يتخذون هذا العلم تجارة يبيعونـها من امراء زمانـهم ربحا لانفسهم لا اربح الله تجارتـهم\nঅর্থাৎ: হযরত আনাস রদ্বিয়াল্লাহু তায়ালা আনহুর থেকে বর্ণিত। তিনি বলেন, নূরে মুজাস্সাম হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম ইরশাদ করেন, আমার উম্মতের উলামায়ে ‘সূ’দের জন্যে জাহান্নাম; যারা ইলমকে ব্যবসা হিসেবে গ্রহণ করে তাদের যামানার আমীর-উমরা বা রাজা-বাদশাহদের কাছে অর্থ ও পদ লাভের জন্য তা বিক্রি করে থাকে। তাদের এ ধর্মব্যবসায় আল্লাহ পাক কখনো বরকত দিবেন না।”\n[সূত্রঃ মুত্তাকী হিন্দী, কানযুল উম্মাল]।\n\nহাদীছ শরীফ-এ আরো বর্ণিত রয়েছে-\n\nعن حضرت ابى هريرة رضى الله تعالى عنه قال قال رسول الله صلى الله عليه وسلم يكون فى اخر الزمان دجالون كذابون يأتونكم من الاحاديث بـما لـم تسمعوا انتم ولا اباؤكم فاياكم واياهم لا يضلونكم ولا يفتنونكم.\nঅর্থাৎ: হযরত আবূ হুরায়রা রদ্বিয়াল্লাহু তায়ালা আনহু থেকে বর্ণিত। তিনি বলেন, নূরে মুজাসসাম হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম ইরশাদ করেন, আখিরী যামানায় কিছু সংখ্যক মিথ্যাবাদী দাজ্জাল বের হবে, তারা তোমাদের নিকট এমন সব (মিথ্যা-মনগড়া) কথা উপস্থাপন করবে, যা তোমরা কখনো শুননি এবং তোমাদের বাপ-দাদারাও শুনেনি। সাবধান! তোমরা তাদের থেকে দূরে থাকবে এবং তোমাদেরকে তাদের থেকে দূরে রাখবে। তবে তারা তোমাদেরকে গোমরাহ করতে পারবে না এবং ফিতনায় ফেলতে পারবে না।\n[সূত্রঃ মুসলিম শরীফ, মিশকাত শরীফ]।\n\nশরীয়তের ফায়ছালা হলো উলামায়ে ‘সূ’ বা ধর্মব্যবসায়ীদের ওয়াজ শোনা, তাদের ফতওয়া মানা, তাদেরকে অনুসরণ করা হারাম, আর তাদের ছোহবত থেকে দূরে থাকা ফরয-ওয়াজিব।\n\nএ প্রসঙ্গে মহান আল্লাহ পাক ‘সূরা কাহাফ’-এ ইরশাদ করেন-\n\nولا تطع من اغفلنا قلبه عن ذكرنا واتبع هواه وكان امره فرطا\nঅর্থাৎ: “তোমরা ঐ ব্যক্তিকে অনুসরণ করোনা যার ক্বল্ব্ আমার যিকির থেকে গাফিল। সে নফসের পায়রবী করে আর তার কাজগুলো শরীয়তের খিলাফ।” অর্থাৎ যারা শরীয়তের খিলাফ কাজ করে তথা টিভি চ্যানেলে ক্বুরআন ও সুন্নাহর অপব্যাখ্যার প্রোগ্রাম করে তাদেরকে মহান আল্লাহ পাক তিনি অনুসরণ করতে নিষেধ করেছেন।\nআর হাদীছ শরীফ-এ নূরে মুজাস্সাম, হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম ইরশাদ করেন-\n\nان هذا العلم دين فانطروا عمن تأخذون دينكم\nঅর্থাৎ: “নিশ্চয়ই (কুরআন শরীফ ও সুন্নাহ শরীফ-এর) ইলমই হচ্ছে দ্বীন। সুতরাং, তোমরা কার নিকট থেকে দ্বীন গ্রহণ করছো অর্থাৎ ইলম হাছিল করছো তা লক্ষ্য করো।”\n[সূত্রঃ মিশকাত শরীফ]।\n\nঅতএব, যারা টিভি চ্যানেলসহ নানা চ্যানেলে, পত্র-পত্রিকায় ও বই-পুস্তকের মাধ্যমে মি’রাজ শরীফ-এর তারিখ নিয়ে বিভ্রান্তি ছড়ায় তারা উলামায়ে ‘সূ’ বা ধর্মব্যবসায়ী। এদের কোনো কথাই শরীয়তে গ্রহণযোগ্য নয়।\nআর ২৭শে রজব তারিখ মি’রাজ শরীফ নয় বলে তারা যে বক্তব্য প্রচার করছে তাদের সে প্রচারণা সম্পূর্ণ মিথ্যা ও দলীলবিহীন। ইসলামে দলীলবিহীন কোন বিষয় আদৌ গ্রহনযোগ্য নয়।\n\nএ প্রসঙ্গে মহান আল্লাহ পাক ইরশাদ করেন-\n\nهاتوا برهانكم ان كنتم صادقين\nঅর্থাৎ: যদি তোমরা সত্যবাদী হয়ে থাক, তাহলে দলীল পেশ করো।\n\nকাজেই, যেসব উলামায়ে ‘সূ’ বা ধর্মব্যবসায়ী মি’রাজ শরীফ রজব মাসের ২৭ তারিখ সংঘটিত হওয়ার বিশুদ্ধ ও মশহূর বর্ণনাকে সঠিক নয় বলে প্রচার করছে; তাদেরকে প্রমান দিতে হবে যে, কুরআন শরীফ, হাদীছ শরীফ, ইজমা ও ক্বিয়াসের কোথায় বা কোন দলীলে উল্লেখ আছে যে, মি’রাজ শরীফ রজব মাসের ২৭ তারিখ সঠিক নয়। এরূপ প্রমাণ তারা কখনই দিতে পারবে না, যদি দিতে পারতো তাহলে তাদেরকে হাদীছ শরীফ-এ দাজ্জালে কাযযাব অর্থাৎ চরম মিথ্যাবাদী দাজ্জাল বলে কখনই উল্লেখ করা হতো না।\n\nইসরা ও মি’রাজের ঘটনা কুরআনে অত্যন্ত সংক্ষিপ্ত ও আংশিকভাবে এসেছে। বিস্তারিত ঘটনা বেশ কিছু হাদীসে উল্লেখিত হয়েছে।\nমক্কা শরীফের মসজিদুল হারাম থেকে ফিলিস্তিনের মসজিদুল আক্বসা পর্যন্ত ভ্রমণকে কুরআন শরীফে ইসরা (রাত্রিবেলার ভ্রমণ) হিসেবে উল্লেখ করা হয়েছে।\nআল্লাহ তা’আলা এরশাদ করেন, মহাপবিত্র সে সত্ত্বা, যিনি রাতের বেলায় তাঁর বান্দাকে ভ্রমণ করিয়েছেন, মসজিদুল হারাম থেকে মসজিদুল আক্বসা পর্যন্ত- যার চতুর্পার্শ্বে আমি বরকত দিয়ে ভরে দিয়েছি, যাতে করে তাঁকে আমার কুদরতের কিছু নিদর্শনাদি দেখবার সুযোগ দেই। নিশ্চয়ই তিনি প্রবল শ্রবণকারী ও দর্শনকারী-\n[সূত্রঃ বনী ইসরাইল-১]।\nআর মসজিদুল আক্বসা থেকে ঊর্ধ্বগমনের অংশটুকু মি’রাজ নামে অভিহিত হয়েছে হাদীস শরীফে।\n\nমি’রাজের বিস্তারিত ঘটনাকে সংক্ষেপে নিম্নরূপে পেশ করা যায় :\nআহলে সুন্নাত ওয়াল জামাআতের সকল ইমামগণই সশরীরের মি’রাজ গমনের কথা স্বীকার করেছেন।\nমি’রাজের ঘটনাটির সাথে গতির সম্পর্ক এবং সময় ও স্থানের সঙ্কোচনের তত্ত্ব জড়িত রয়েছে।\nসূর্য্যের আলোর গতি সেকেন্ডে এক লক্ষ ছিয়াশি হাজার (১৮৬০০০) মাইল। পৃথিবীতে সূর্যের আলো পৌঁছতে লাগে আট মিনিট বিশ সেকেন্ড। এ হিসেবে পৃথিবী হতে সূর্যের দূরত্ব- নয় কোটি ত্রিশ লক্ষ (৯৩০০০০০০) মাইল। অথচ নবী করিম صلى الله عليه و آله وسلمমুহূর্তের মধ্যে চন্দ্র, সূর্য, সিদ্রাতুল মোন্তাহা, আরশ-কুরছি ভ্রমণ করে লা-মকানে আল্লাহর দীদার লাভ করে নব্বই হাজার (৯০০০০) কালাম করে পুনরায় মক্কা শরীফে ফিরে আসেন। এসে দেখেন, বিছানা তখনও গরম রয়েছে। এর চেয়ে আশ্চর্য আর কি হতে পারে? নবী করিম صلى الله عليه و آله وسلم-এর নূরের গতি কত ছিল- এ থেকেই অনুমান করা যায়। কেননা, তিনি ছিলেন নূর। যাওয়ার সময় বোরাক ছিল-কিন্তু ফেরার সময় বোরাক ছিল না।\n[সূত্রঃ তাফসীরে রুহুল বয়ান, সূরা বনী ইসরাঈল এর তাফসীর]।\n\nমি’রাজের মধ্যে আর একটি গুরুত্বপূর্ণ বিষয় হলো-অন্যান্য নবীগণের সমস্ত মো’জেযা নবী করিম صلى الله عليه و آله وسلم-এর মধ্যে একত্রিত হয়েছিল।\nযেমনঃ হযরত মুসা (عليه السلام) তূর পর্বতে আল্লাহর সাথে কালাম করেছেন। হযরত ঈছা (عليه السلام) সশরীরে আকাশে অবস্থান করছেন এবং হযরত ইদ্রিছ (عليه السلام) সশরীরে বেহেস্তে অবস্থান করছেন। তাদের চেয়েও উন্নত মাকামে ও উচ্চমর্যাদায় আল্লাহ পাক নবী করিম صلى الله عليه و آله وسلم-কে নিয়ে সবার উপরে তাঁকে মর্যাদা প্রদান করেছেন। হযরত মুসা (عليه السلام) নিজে গিয়েছিলেন তূর পর্বতে। কিন্তু আমাদের প্রিয় নবী صلى الله عليه و آله وسلم-কে আল্লাহ্তায়ালা দাওয়াত করে বোরাকে চড়িয়ে ফেরেস্তাদের মিছিল সহকারে প্রথমে বায়তুল মোকাদ্দাছে নিয়ে ছিলেন। সেখানে সব নবীগণকে সশরীরে উপস্থিত করে হুযুর করিমصلى الله عليه و آله وسلم--এর মোক্তাদী বানিয়ে ছিলেন। সেদিনই সমস্ত নবীগণের ইমাম হয়ে নবী করিম صلى الله عليه و آله وسلم-‘নবীগণেরও নবী রূপে বাস্তবে প্রমাণিত হয়ে ছিলেন। সমস্ত নবীগণ অষ্ট অঙ্গ (দুই হাত, দুই পা, দুই হাঁটু, নাক ও কপাল) দিয়ে সশরীরে নামায আদায় করে ছিলেন সেদিন। সমস্ত নবীগণ যে সশরীরে জীবিত, তারই বাস্তব প্রমাণ মিলেছিল মি’রাজের রাত্রে। সমস্ত নবীগণ আপন আপন রওযায় জীবিত আছেন (হাদীস শরীফ)।\n\nমি’রাজের রাত্রে নবী করিম صلى الله عليه و آله وسلم-কে প্রথম সম্বর্ধনা দেয়া হয়ে ছিল জিব্রাইল, মিকাইল ও ইসরাফিল ফেরেস্তাসহ তাঁদের অধীনে সত্তর হাজার ফেরেস্তা দ্বারা।\nদ্বিতীয় সম্বর্ধনা দেয়া হয়েছিল বাইতুল মোকাদ্দছে নবীগণের (عليه السلام) দ্বারা।\nতৃতীয় সম্বর্ধনা দেয়া হয়েছিল আকাশের ফেরেস্তা, হুর ও নবীগণের দ্বারা।\nচতুর্থ ও শেষ সম্বর্ধনা দিয়েছিলেন স্বয়ং আল্লাহ তায়ালা।\nসিদ্রাতুল মোন্তাহা এবং আরশ মোয়াল্লা অতিক্রম করার পর স্বয়ং আল্লাহ তায়ালা একশত বার সম্বর্ধনামূলক বাক্য ‘হে প্রিয় বন্ধু মোহাম্মদ, আপনি আমার অতি নিকেট আসুন’- একথা বলে নবী صلى الله عليه و آله وسلم-কে সম্মানীত করেছিলেন। কোরআন মজিদের দানা আয়াতটি এদিকেই ইঙ্গিতবহ-বলে ‘তাফসীরে মুগ্নী’ ও ‘মিরছাদুল ইবাদ’ নামক গ্রন্থদ্বয়ের বরাত দিয়ে ‘রিয়াজুন্নাছেহীন’ কিতাবে উল্লেখ করা হয়েছে। উক্ত কিতাবখানা সাতশ বৎসর পূর্বে ফারসি ভাষায় লিখিত।\n[সূত্রঃ ‘তাফসীরে মুগ্নী’ ও ‘মিরছাদুল ইবাদ’ নামক গ্রন্থদ্বয়ের বরাত দিয়ে ‘রিয়াজুন্নাছেহীন’]।\n\nমি’রাজের ঘটনা ঘটেছিল নবুয়্যত প্রকাশের ১১ বৎসর ৫ মাস ১৫ দিনের মাথায়। অর্থাৎ প্রকাশ্য নবুয়্যতের ২৩ বৎসরের দায়িত্ব পালনের মাঝামাঝি সময়ে। সে সময় হুযুর صلى الله عليه و آله وسلم-এর বয়স হয়েছিল ৫১ বৎসর ৫ মাস ১৫ দিন। সন ছিল নবুয়্যতের দ্বাদশ সাল।\n\nতিনটি পর্যায়ে মি’রাজকে ভাগ করা হয়েছে।\n\nমক্কা শরীফ থেকে বায়তুল মোকাদ্দাছ পর্যন্ত মি’রাজের অংশকে বলা হয় ইসরা বা রাত্রি ভ্রমণ।\n\nবায়তুল মোকাদ্দাছ থেকে সিদরাতুল মোন্তাহা পর্যন্ত অংশকে বলা হয় মি’রাজ।\n\nসিদ্রাতুল মোন্তাহা থেকে আরশ ও লা-মকান লা- যামান পর্যন্ত অংশকে বলা হয় ই’রাজ। কিন্তু সাধারণভাবে পূর্ণ ভ্রমণকেই এক নামে মি’রাজ বলে অভিহিত করা হয়ে থাকে।\n\nকোরআন, হাদীসে মোতাওয়াতির এবং খবরে ওয়াহেদ দ্বারা যথাক্রমে এই তিনটি পর্যায়ের মি’রাজ প্রমাণিত।\n\nমি’রাজের প্রথম পর্যায় :\nরজব চাঁদের ২৭ তারিখ সোমবার পূর্ব রাত্রের শেষাংশে নবী করিম صلى الله عليه و آله وسلم-বায়তুল্লায় অবস্থিত বিবি উম্মেহানী (رضي الله عنه)-এর ঘরে অবস্থান করছিলেন। বিবি উম্মেহানী (رضي الله عنه) ছিলেন হযরত আবু তালেবের কন্যা এবং নবী করিম صلى الله عليه و آله وسلم-এর দুধবোন। উক্ত গৃহটি ছিল বর্তমান হেরেম শরীফের ভিতরে পশ্চিম দিকে। হযরত জিব্রাইল (عليه السلام) ঘরের ছাদ দিয়ে প্রবেশ করে নূরের পাখা দিয়ে, অন্য রেওয়ায়াত মোতাবেক-গণ্ড-দেশ দিয়ে নবী করিম صلى الله عليه و آله وسلم-এর কদম মোবারকের তালুতে স্পর্শ করতেই হুযুরের তন্দ্রা টুঁটে যায়। জিব্রাইল (عليه السلام) আল্লাহর পক্ষ হতে দাওয়াত জানালেন এবং নবীজীকে যমযমের কাছে নিয়ে গেলেন। সিনা মোবারক বিদীর্ণ করে যমযমের পানি দিয়ে ধৌত করে নূর এবং হেকমত দিয়ে পরিপূর্ণ করলেন। এভাবে মহাশূন্যে ভ্রমণের প্রস্তুতিপর্ব শেষ করলেন।\nনিকটেই বোরাক দণ্ডায়মান ছিল। বোরাকের আকৃতি ছিল অদ্ভুত ধরনের। গাধার চেয়ে উঁচু, খচ্চরের চেয়ে নীচু, মুখমণ্ডল মানুষের চেহারাসদৃশ, পা উটের পায়ের মত এবং পিঠের কেশর ঘোড়ার মত।\n[সূত্রঃ রুহুল বয়ান-সূরা বনী ইসরাঈল]।\n\nমূলত বোরাক ছিল বেহেস্তী বাহন-যার গতি ছিল দৃষ্টি সীমান্তে মাত্র এক কদম। নবী করিমصلى الله عليه و آله وسلم-বোরাকে সওয়ার হওয়ার চেষ্টা করতেই বোরাক নড়াচড়া শুরু করলো। জিব্রাইল (عليه السلام) বললেন- “তোমার পিঠে সৃষ্টির সেরা মহামানব সওয়ার হচ্ছেন- সুতরাং তুমি স্থির হয়ে যাও”। বোরাক ভালোবাসার আতিশয্যে আবদার স্বরুপ বললো, কাল হাশরের দিনে নবী করিমصلى الله عليه و آله وسلم-আমার জন্য আল্লাহর দরবারে সাক্ষাৎ করবেন বলে ওয়াদা করলে আমি স্থির হবো। নবী করিমصلى الله عليه و آله وسلم-স্নেহের সাথে ওয়াদা করলেন। বোরাক স্থির হলো। তিনি বোরাকে সওয়ার হলেন। জিব্রাইল (عليه السلام) সামনে লাগাম ধরে, মিকাইল (عليه السلام) রিকাব ধরে এবং ইসরাফিল (عليه السلام) পিছনে পিছনে অগ্রসর হলেন। পিছনে সত্তর হাজার ফেরেস্তার মিছিল। এ যেন দুল্হার সাথে বরযাত্রী। প্রকৃতপক্ষে নবী করিম (صلى الله عليه و آله وسلم) ছিলেন আরশের দুলহা।\n[সূত্রঃ তাফসীরে রুহুল বয়ান, সূরা বনী ইসরাঈল তাফসীর]।\n\nমক্কা শরীফ থেকে রওনা দিয়ে পথিমধ্যে মদীনার রওযা মোবারকের স্থানে গিয়ে বোরাক থামলো। জিব্রাইলের ইশারায় তথায় তিনি দু’রাকাত নামায আদায় করলেন। এভাবে ঈসা আলাইহিস সালামের জন্মস্থান বাইতুল লাহাম এবং মাদইয়ান নামক স্থানে হযরত শুয়াইব (عليه السلام)-এর গৃহের কাছে বোরাক থেকে নেমে নবী করিমصلى الله عليه و آله وسلم-দু’রাকাত করে নামায আদায় করলেন। এজন্যই বরকতময় স্থানে নামায আদায় করা ছুন্নত! এই শিক্ষাই এখানে রয়েছে।\nনবী করিমصلى الله عليه و آله وسلم-এরশাদ করেন, আমি বোরাক থেকে দেখতে পেলাম-হযরত মুসা (عليه السلام) তাঁর মাযারে (জর্দানে) দাঁড়িয়ে নামায পড়ছেন।\nঅতঃপর জিব্রাইল (عليه السلام) বায়তুল মোকাদ্দাছ মসজিদের সামনে বোরাক থামালেন। সমস্ত নবীগণ পূর্ব হতেই সেখানে সশরীরে উপস্থিত ছিলেন। জিব্রাইল (عليه السلام) বোরাককে রশি দিয়ে বায়তুল মোকাদ্দাছের ছাখ্রা নামক পবিত্র পাথরের সাথে বাঁধলেন এবং আযান দিলেন। সমস্ত নবীগণ (عليه السلام) নামাযের জন্য দাঁড়ালেন। হযরত জিব্রাইল (عليه السلام) নবী করিমصلى الله عليه و آله وسلم-কে মোসল্লাতে দাঁড় করিয়ে ইমামতি করার জন্য অনুরোধ করলেন! হুযুর صلى الله عليه و آله وسلم-সমস্ত আম্বিয়ায়ে কেরাম ও সত্তর হাজার ফেরেস্তাকে নিয়ে দু’রাকাত নামায আদায় করলেন।\nতখনও কিন্তু নামায ফরয হয়নি।\nপ্রশ্ন জাগে-নামাযের আদেশ নাযিল হওয়ার পূর্বে হুযুর (صلى الله عليه و آله وسلم) কিভাবে ইমামতি করলেন?\nবুঝা গেল- তিনি নামাযের নিয়মকানুন পূর্বেই জানতেন। নামাযের তা’লীম তিনি পূর্বেই পেয়েছিলেন-তানযীল বা নাযিল হয়েছে পরে।\nআজকে প্রমাণিত হলো- নবী করিম (صلى الله عليه و آله وسلم) হলেন ইমামুল মোরছালীন ও নবীউল আম্বিয়া (عليه السلام)। নামায শেষে আয়োজিত সংক্ষিপ্ত সভায় নবীগণ নিজেদের পরিচয় দিয়ে বক্তব্য পেশ করলেন। সর্বশেষ সভাপতি (মীর মজলিস) হিসাবে ভাষণ রাখলেন নবী করিম (صلى الله عليه و آله وسلم)। তাঁর ভাষণে আল্লাহ তায়ালার প্রশংসা করে তিনি বললেন- “আল্লাহ পাক আমাকে আদম সন্তানগণের মধ্যে সর্দার, আখেরী নবী ও রাহমাতুল্লিল আলামীন বানিয়ে প্রেরণ করেছেন”।\nএখানে একটি আক্বিদার প্রশ্ন জড়িত আছে।\nতা হলো-আম্বিয়ায়ে কেরামগণের মধ্যে চারজন ব্যতীত আর সকলেই ইতিপূর্বে ইন্তিকাল করেছেন এবং তাঁদের রওযা মোবারকও পৃথিবীর বিভিন্ন জায়গায় অবস্থিত। যে চারজন নবী জীবিত, তাঁরা হচ্ছেন- হযরত ইদ্রিছ (عليه السلام) বেহেশতে, হযরত ঈছা (عليه السلام) আকাশে, হযরত খিযির (عليه السلام) জলভাগের দায়িত্বে এবং হযরত ইলিয়াছ (عليه السلام) স্থলভাগের দায়িত্বে। জীবিত ও ইন্তিকালপ্রাপ্ত সকল আম্বিয়ায়ে কেরাম (عليه السلام) বিভিন্ন স্থান থেকে মুহূর্তের মধ্যে কিভাবে সশরীরে বায়তুল মোকাদ্দাছে উপস্থিত হলেন?\nতাফসীরে রুহুল বয়ানে এ প্রশ্নের উত্তর এভাবে দেয়া হয়েছে- “জীবিত চারজন নবীকে আল্লাহ তায়ালা সশরীরে এবং ইন্তিকালপ্রাপ্ত আম্বিয়ায়ে কেরামগণকে মেছালী শরীরে বায়তুল মোকাদ্দাছে উপস্থিত করেছিলেন।”\n[সূত্রঃ তাফসীরে রুহুল বয়ান]।\nকিন্তু অন্যান্য গ্রন্থে সশরীরের উপস্থিতির কথা উল্লেখ আছে। কেননা, নবীগণ অষ্ট অঙ্গ দ্বারা সিজদা করেছিলেন। নবীগণ ও অলীগণ মেছালী শরীর ধারণ করে মুহূর্তের মধ্যে আসমান জমিন ভ্রমণ করতে পারেন এবং জীবিত লোকদের মতই সব কিছু শুনতে ও দেখতে পারেন।\n[সূত্রঃ মিরকাত ও তাইছির গ্রন্থ]।\n\nআধুনিক থিউসোফীতেও (আধ্যত্মবাদ) একথা স্বীকৃত। ফিজিক্যাল বডি, ইথিক্যাল বডি, কস্যাল বডি, এস্ট্রাল বডি-ইত্যাদি রূপ ধারণ করা একই দেহের পক্ষে সম্ভব এবং বাস্তব বলেও আধুনিক থিউসোফীর বিজ্ঞানীগণ স্বীকার করেছেন।\n\nআমরা মুসলমান। আল্লাহর কুদরত ও প্রদত্ত ক্ষমতার উপর আমাদের ঈমান নির্ভরশীল। এ বিষয়ে কবি গোলাম মোস্তফার বিশ্বনবী বইখানায় বিস্তারিত আলোচনা করা হয়েছে।\nনবী করীম (صلى الله عليه و آله وسلم) কে জিবরীল (عليه السلام) এর সাহচর্য সশরীরে জাগ্রত অবস্থায় বোরাকে করে মসজিদুল হারাম থেকে মসজিদুল আক্বসা পর্যন্ত ভ্রমণ করানো হয়। সেখানে অবতরণ করে নবী করীম (صلى الله عليه و آله وسلم) অন্যান্য নবীদের ইমাম হয়ে নামায আদায় করেন। অত:পর সে রাতেই তাঁকে মসজিদুল আক্বসা থেকে প্রথম আসমানে নিয়ে যাওয়া হয়। হযরত জিবরীল (عليه السلام) দরজা খোলার জন্য আওয়াজ দিলে দরজা খোলা হয়। নবী করীম (صلى الله عليه و آله وسلم) হযরত আদম (عليه السلام) কে দেখতে পেয়ে তাঁকে সালাম করলেন। হযরত আদম (عليه السلام) প্রিয়নবীকে স্বাগত জানিয়ে সালামের জবাব দিলেন। তাঁর নবুয়্যতের স্বীকৃতি দিলেন। আল্লাহ তা’আলা তখন আদম (عليه السلام)-এর ডান দিকে সমগ্র নেক্কারদের এবং বাম দিকে সমগ্র পাপীদের রূহসমূহ একত্রিত করে নবী করীম (صلى الله عليه و آله وسلم-)কে দেখালেন।\nঅত:পর দ্বিতীয় আসমানে গেলে দেখা হল ইয়াহিয়া (عليه السلام) এবং ঈসা (عليه السلام)-এর সাথে।\nতৃতীয় আসমানে হযরত ইউসুফ (عليه السلام), চতুর্থ আসমানে ইদ্রিস (عليه السلام), পঞ্চম আসমানে হারুন (عليه السلام), ৬ষ্ঠ আসমানে হযরত মুসা (عليه السلام) এবং সর্বশেষ আসমানে ইবরাহীম (عليه السلام) এর সাথে সাক্ষাত হয়। এরপর নবী করীম (স.)কে আরও ঊর্ধ্বে নেয়া হয়, যেখানে ভাগ্যলিপি লেখার আওয়াজ কানে আসছিলো। অত:পর আরও ঊর্ধ্বে সিদরাতুল মুনতাহাতে তাঁকে নিয়ে যাওয়া হয়। সেখান থেকে তিনি আল্লাহর অতি কাছে যাওয়ার সুযোগ পান। সে সময় আল্লাহ তা’আলা তাঁকে যা যা দেবার তা দান করেন এবং পঞ্চাশ ওয়াক্ত নামায ফরয করে দেন। ফেরার পথে হযরত মুসা (عليه السلام) এর সাথে পুনরায় সাক্ষাত হলে তিনি জিজ্ঞেস করলেন, ‘‘আল্লাহ তা’আলা আপনাকে কি নির্দেশ প্রদান করেছেন? তিনি বললেন, পঞ্চাশ ওয়াক্ত নামাযের আদেশ দিয়েছেন। মুসা (عليه السلام) বললেন, আপনার উম্মতের জন্য এটি কঠিন হয়ে যাবে। আপনি আল্লাহর কাছে আবার গিয়ে নামাযের পরিমাণ কমিয়ে দেয়ার দরখাস্ত করুন। রাসুলুল্লাহ (صلى الله عليه و آله وسلم) হযরত জিবরীল (عليه السلام) এর প্রতি তাকিয়ে তাঁর মতামত চাইলেন। জিবরীল (عليه السلام) ইতিবাচক সাড়া দিলে আল্লাহর কাছে ফেরত গিয়ে নামাযের সংখ্যা কমানোর আবেদন জানালেন। কমানো হলো। পুনরায় মুসা (عليه السلام) আরও কমানোর জন্য পাঠালেন। এভাবে বারবার যাওয়া আসা করতে করতে শেষ পর্যন্ত পাঁচ ওয়াক্তে এসে দাঁড়ালো ফরয নামাযের সংখ্যা। হযরত মুসা (عليه السلام) আরও কমানোর জন্য যেতে বললে রাসূলুল্লাহ (صلى الله عليه و آله وسلم) বললেন, আর যেতে আমার ভীষণ লজ্জা হচ্ছে। যতটুকু হয়েছে, তা আমি সন্তুষ্টচিত্তে মেনে নিয়েছি। কিছুদূর চলে আসলে আল্লাহর পক্ষ থেকে ঘোষণা এলো, ‘‘আমার পক্ষ থেকে ফরয নামায চূড়ান্ত করে দিলাম, আমার বান্দাদের জন্য কমিয়ে দিলাম, ওয়াক্তের সংখ্যা পাঁচে নামিয়ে দিলাম; কিন্তু সওয়াব ৫০ ওয়াক্তেরই দেবো’’।\n[বিস্তারিত বর্ণনার জন্য দেখুন : ফতহুল বারী ও তাফসীর ইব্ন কাছীর]।\n\nমি’রাজের অন্যতম প্রধান অর্জন হচ্ছে পাঁচ ওয়াক্ত ফরয নামায।\nসুতরাং স্মরণ রাখতে হবে যে, ৫ বেলার নামাজ দ্বারা যেখানে ৫০ বেলার সওয়াব পাওয়া যাবে, তেমনি ৫ বেলার নামাজের ১ বেলা ছাড় গেলে কিংবা কেউ খামখেয়ালী করে তা মানোন্নীতভাবে না আদায় করলে এতে তার ১০ বেলার সুবিধাই বরবাদ হয়ে যাবে। এ ব্যাপারে সকলের সাবধান থাকা কর্তব্য।\nএছাড়াও নবী করীম (صلى الله عليه و آله وسلم)কে আল্লাহ তা’আলা জান্নাত, জাহান্নামের বিভিন্ন দৃশ্যাবলী এবং আল্লাহর কুদরতের অনেক কিছু দেখান।\nজাহান্নামের প্রধান নিয়ন্ত্রক ফিরিশতাকে তিনি দেখলেন যে, তাঁর চেহারায় হাসি-খুশীর লেশমাত্র নেই। জাহান্নামে অন্যায়ভাবে ইয়াতীমদের ধন সম্পদ আত্মসাতকারীদেরকে দেখলেন, তাদের ঠোঁটগুলো উটের ঠোঁটের মত মোটা। তারা পাথরের ন্যায় জ্বলন্ত অঙ্গার মুখে প্রবেশ করাচ্ছে, আর তা তাদের নাড়িভুঁড়ি সব জ্বালিয়ে গুহ্যদ্বার দিয়ে বের হয়ে আসছে।\nজাহান্নামে তিনি ব্যভিচারীদেরকে দেখলেন যে, তাদের সামনে তাজা সুস্বাদু গোশত রয়েছে, তার পাশে রয়েছে পচা দুর্গন্ধময় গোশত। তারা তাজা ভাল গোশত রেখে পচাটাই খাচ্ছিল। যেহেতু দুনিয়াতে বৈধ স্বামী/স্ত্রী রেখে তারা পরকীয়া প্রেমে লিপ্ত ছিল।\nসুদখোরদের দেখলেন, তাদের পেট ইয়া বড় সাইজের। জাহান্নামে তারা এমনভাবে পড়ে আছে যে, একটুও নড়াচড়া করতে পারছে না। ফেরাউন এবং তার অনুসারীরা জাহান্নামে চলাচলের সময় তাদেরকে পদদলিত করছিলো।\nযেসব বিবাহিত মহিলা তাদের স্বামী থাকা সত্ত্বেও পরপুরুষের সন্তান গর্ভে ধারণ করেছে তাদের শাস্তি দেখতে পেলেন, তাদের স্তনে কড়া লাগিয়ে তাদেরকে শূন্যে ঝুলিয়ে রাখা হয়েছে। এভাবে বহুবিধ গুনাহ’র শাস্তি প্রদানের দৃশ্য দেখানো হয়েছে।\n\nইসরা ও মি’রাজের ঘটনা কুরআনে অত্যন্ত সংক্ষিপ্ত ও আংশিকভাবে এসেছে। বিস্তারিত ঘটনা বেশ কিছু হাদীসে উল্লেখিত হয়েছে।\nমক্কা শরীফের মসজিদুল হারাম থেকে ফিলিস্তিনের মসজিদুল আক্বসা পর্যন্ত ভ্রমণকে কুরআন শরীফে ইসরা (রাত্রিবেলার ভ্রমণ) হিসেবে উল্লেখ করা হয়েছে।\n\nইসরা : আসরা শব্দটি আরবি। এর উৎপত্তি ইসরা থেকে। অভিধানে অর্থ হল, রাতে নিয়ে যাওয়া, রাতে ভ্রমণ করা, রাতে চলা ইত্যাদি। সারিয়াহ হল, রাতের বৃষ্টি এরপর লাইলান নাকেরাহ যোগ করে স্পষ্ট বুঝানো হয়েছে। সম্পূর্ণ রাতে নয়, বরং রাতের কিছু অংশে।\nআসরা এর ব্যবহার পবিত্র কোরআনের সূরা বনী-ইসরাঈলসহ আরও বহু জায়গায় পাওয়া যায়।\nপরিভাষায়, মসজিদে হারাম হতে মসজিদে আক্বসা পর্যন্ত সফরকে (ভ্রমণকে) ইসরা বলা হয়। একরাতের কিছু অংশে মসজিদে হারাম হতে মসজিদে আক্বসা পর্যন্ত ভ্রমণকে ইসরা বলে।\n\nমিরাজ : মিরাজ শব্দটিও আরবি। এটি করণ কারক। যার দ্বারা আরোহণ করা হয়। এটা উরজুন হতে এসেছে। অভিধানে অর্থ হল, সিঁড়ি, সোপান, ধাপ, ঊর্ধ্বগমন ইত্যাদি। কামুসুল ফিক্হ প্রণেতাও এ অর্থ করেছেন। মিরাজ শব্দটি ‘ইসমে আলার’ সীগাহ। অর্থ, উপরের দিকে উঠার যন্ত্র (মাধ্যম)। সিঁড়ি যেহেতু উপরের দিকে উঠার মাধ্যম তাই সিঁড়িকে মিরাজ বলে।\nশারঈ অর্থে বায়তুল মুকাদ্দাস থেকে যে ব্যবস্থাপনার মাধ্যমে রাসূল (صلى الله عليه و آله وسلم)-কে সাত আকাশ অতিক্রম করে লা মাকানে আরশে মুয়াল্লায় আল্লাহর সান্নিধ্যে নিয়ে যাওয়া হয় সে ব্যবস্থাপনাকে মিরাজ বলা হয়। পরিভাষায়, মসজিদে আক্বসা থেকে সাত আকাশ, সিদরাতুল মুনতাহা অতঃপর আরশে মুয়াল্লা ইত্যাদি ভ্রমণকে মিরাজ বলা হয়।\nমহান আল্লাহর নির্দেশে মহানবী (صلى الله عليه و آله وسلم) মানব জ্ঞানের সীমা পেরিয়ে ঊর্ধ্বজগতে আরোহণ করে, আল্লাহর একান্ত সান্নিধ্যলাভ ও বাক্যালাপ করেন, তাই মিরাজ।\nএকরাতের কিছু অংশে রাসূল (صلى الله عليه و آله وسلم) মক্কা থেকে বায়তুল মুকাদ্দাস হয়ে সাত আকাশ পর্যন্ত ভ্রমণ করেন- এটিই মিরাজ।\n‘মক্কা থেকে জেরুসালেম পর্যন্ত দ্রুতগামী উটে করে যাওয়ার সময় ছিলো ১ মাস এবং ফেরার সময়ও ছিলো ১ মাস।’\nহিজরতের আগে একটি বিশেষ রাতের শেষপ্রহরে বায়তুল্লাহ হতে বায়তুল মুকাদ্দাস পর্যন্ত বোরাকে ভ্রমণ, সেখান থেকে বিশেষ ব্যবস্থাপনার মাধ্যমে সাত আকাশ পেরিয়ে আল্লাহর সান্নিধ্যে গমন ও পুনরায় বায়তুল মুকাদ্দাস হয়ে প্রভাতের আগেই স্বগৃহে ফিরে আসেন।\n\nস্বশরীরে মিরাজঃ\nবিশ্বনবী (صلى الله عليه و آله وسلم)-এর মিরাজ দৈহিক ও শারিরীক ছিল।\nমহান আল্লাহ বলেন, ছুবহানাল্লাযী আছরা .............. ইন্নাহু হুয়াচ্ছামিউল বাসির। (সূরা বনী ইসরাঈল, আয়াত- ০১) অর্থাৎ “মহান সেই সত্ত্বা যিনি তার বান্দাকে রাতের একাংশে মসজিদে হারাম হতে মসজিদে আকসা পর্যন্ত ভ্রমণ করিয়েছেন, যার চতুর্দিকে আমি বরকতময় করে দিয়েছি, যাতে আমি তাঁকে আমার অসিম কুদরতের নিদর্শনাবলী দেখিয়ে দেই। নিশ্চয়ই তিনি (আল্লাহ) সর্বশ্রোতা, সর্বদ্রষ্টা”।\nঅত্র আয়াতের বিশ্লেষণ করলে বিস্ময়কর সত্যতার প্রমাণ ঘটে।\n\n‘ছুবহানা’ শব্দের ব্যবহারে বলা যায় যে, এ ঘটনা অবিস্মরনীয় বা আশ্চার্যের বিষয়। কেননা তা স্বাপ্নিক বা আত্মিক হলে এই শব্দের ব্যবহারের প্রয়োজন হতো না। (ছুবহানাল্লাহ্)\nআয়াতের মধ্যে ‘আবদুন’ শব্দটিও এসেছে, আবদুন শব্দের পূর্ণঙ্গতা আসে রুহ ও বদন তথা শরীরের সমষ্টিকে বুঝায়। তাই এই আয়াতে মিরাজ স্বশরীরে হয়েছে তাই প্রমাণিত।\n\nআল্লাহ তাআলা রাসূলের (صلى الله عليه و آله وسلم) জন্য সূরা বানী ইসরাঈল ছাড়াও অন্য জায়গাতে আবদুন ও আব্দুল্লাহ ব্যবহার করেছেন। যেমন, আপনি কি তাকে দেখেছেন, যে নিষেধ করে এক বান্দাহকে হযরত মুহাম্মাদ (صلى الله عليه و آله وسلم) কে, যখন সে নামায পড়ে।\n[সূরা-আলাক : ৯-১০]।\nআল্লাহর বান্দাহ মুহাম্মাদ (صلى الله عليه و آله وسلم) যখন তাঁকে ডাকার জন্য দাঁড়ায় তখন তাঁর কাছে লোকেরা জড়ো হয়ে যায়।\n[সূরা-জ্বীন : ১৯]।\nওই দুটি আয়াতে আবদুন ও আব্দুল্লাহ্ শব্দ রয়েছে। যার অর্থ রাসূলের (صلى الله عليه و آله وسلم) আত্মা ও দেহ। এর অর্থ শুধু আত্মা নয়। তাই বানী ইসরাঈলের বিআবদিহি দ্বারা রাসূলের (صلى الله عليه و آله وسلم) আত্মা ও দেহ উভয়ের সমষ্টিকে বুঝায়। এজন্যে মেরাজ স্বশরীরে হবারই প্রমাণ মিলে।\nওই আয়াতে আসরা শব্দও আছে। আসরা শব্দটি ইসরা হতে এসেছে। অর্থ রাতে ভ্রমণ।\nপবিত্র  কোরআনের (সূরা বানী ইসরাঈল ব্যতীত) অন্যান্য জায়গাতে রাসূল (صلى الله عليه و آله وسلم) ছাড়া অন্যান্য নবীদের ক্ষেত্রেও ইসরা শব্দ ব্যবহার করা হয়েছে। সেসব জায়গাতে ইসরাকে সেসব নবীদের আত্মা ও দেহের উপর প্রয়োগ করা হয়েছে। তাই বানীইসরাঈলের ‘আসরা’ বারাকে রাসূলের (صلى الله عليه و آله وسلم) আত্মা ও দেহ উভয়টির উপর প্রয়োগ করা বুঝায়।\nমিরাজের রাতে রাসূলের (صلى الله عليه و آله وسلم) সাত আকাশ পেরিয়ে আল্লাহর নিদর্শনাবলী দেখা সম্পর্কে আল্লাহ তাআলা বলেন, ‘তাঁর দৃষ্টি (আল্লাহর নিদর্শনাবলী দেখতে) একটু টলেওনি এবং এদিক-ওদিকেও ধাবিত হয়নি। সে নিজ রবের বিরাট বিরাট নিদর্শন দেখেছে।’\n[সূরা-নাজম : ১৭-১৮]।\nমানুষের চোখ দেহেরই অঙ্গ। তাই মিরাজের রাতে রাসূলের (صلى الله عليه و آله وسلم) আল্লাহর নিদর্শন দেখাটা স্বশরীরে হয়েছিল, স্বপ্নে নয়।\nরাসূল (صلى الله عليه و آله وسلم) মিরাজের ঘটনা বর্ণনা করলে, কাফিরেরা মিথ্যারোপ ও ঠাট্টা করলো। এমনকি কতক নও মুসলিম ধর্ম ত্যাগ করলো। মিরাজ স্বপ্নে হলে এ সবের কি সম্ভাবনা ছিলো?\nআয়াতে ‘লিনুরিয়াহু’ শব্দের অর্থে আসছে চুক্ষুসভাবে অবলোকনের মাধ্যমে যে জ্ঞান পরিপূর্ণ হয়। আর এ বিষয়ে হযরত ইবনে আব্বাস (رضي الله عنه) বলেন, এর অর্থ হলো চক্ষু দর্শন স্বপ্ন দর্শন নয়।\nরাসূল (صلى الله عليه و آله وسلم)-এর মিরাজ স্বশরীরে হয়েছে, কাজী আয়াজ বলেন, অধিকাংশ ওলামায়ে কেরাম সলফে ছালেহীন, ফোকাহা, মুহাদ্দীসিন ও মুতাকাল্লোমীন এমত প্রকাশ করেছেন।\n[সূত্রঃ মিরকাত ১১/১৩৮ পৃষ্ঠা]।\n\nআকায়েদে নাছাফীর ইবারাতের অনুবাদ আনুযায়ী হযরত রাসুল (صلى الله عليه و آله وسلم)-এর মিরাজ স্বশরীরে জাগ্রত অবস্থায় সপ্ত আকাশ পেরিয়ে আল্লাহ পাকের ইচ্ছানুযায়ী আরশ্ মুয়াল্লায় সংঘটিত হয়েছে। একথা বাস্তব সত্য যা খবরে মাশহুর দ্বারা সাব্যস্ত। যারা এ মতের বিরোধী তারা বিদ্আতী।\n[সূত্রঃ শরহে আকায়েদে নাছাফী- ১৩৫ পৃষ্ঠা]।\n\nসীরাতে হালবীয়া ১ম খণ্ড ৪০৫ পৃষ্ঠার বর্ণনা মতে, রাসুল (صلى الله عليه و آله وسلم) হযরত উম্মে হানীর ঘরে ঘুমান্ত ছিলেন, উম্মে হানী বলেন, আমি রাতে তাঁকে দেখতে না পেয়ে আমার নিদ্রা  চলে যায়; এই আশংকায় যে, হয়ত কোন কোরাইশী শত্রু তাকে পাকড়াও করেছে। ইবনে সা’দ বলেন, ঐ রাতে তিনি নিখোঁজ হয়ে যান।\n[সূত্রঃ সীরাতে হালবীয়া ১ম খণ্ড ৪০৫ পৃষ্ঠা]।\nমিরাজ স্বপ্নে হলে ঘর হতে অন্তর্হিত (Absent) হওয়ার প্রশ্ন উঠেই না।\n\nতাফসীর ইবন্ কাছীরে আছে, ইবন্ আউস (رضي الله عنه) বর্ণনা করেন, মিরাজ রাত্রির ভোরে হযরত আবু বকর (رضي الله عنه) এসে বললেন, হে আল্লাহর রাসূল (ﷺ)! আপনি রাতের বেলায় কোথায় গিয়েছিলেন? আমি আপনাকে সম্ভাব্য সব স্থানেই খুঁজেছি। তখন মহানবী (صلى الله عليه و آله وسلم) মিরাজের বর্ণনা দেন।\nমিরাজ নিছক স্বপ্নে হলে, হযরত আবু বকর (رضي الله عنه)-এর তালাশ করে না পাওয়ার প্রশ্ন উঠে না।\nপবিত্র কোরআন দ্বারা বুঝা যায় যে, হযরত সুলাইমান (عليه السلام) একটি যানে চড়ে সকালে এক মাসের পথ এবং সন্ধ্যা বেলায় এক মাসের পথ ভ্রমণ করতেন।\n[সূরা-সাবা : ১২]।\nহযরত সুলাইমান (عليه السلام)-এর এ ভ্রমণ সম্ভব হলে আমাদের নবীর (صلى الله عليه و آله وسلم) পক্ষে বোরাক ও রফরফের মাধ্যমে এ ভ্রমণ সম্ভব নয় কি?\nরাসূল (صلى الله عليه و آله وسلم) রোম সম্রাট হিরাক্লিয়াসের কাছে পত্র লিখে দেহইয়া ইবন্ খলীফাকে প্রেরণ করেন। এরপর দেহইয়ার পত্র পৌঁছান, রোম সম্রাট পর্যন্ত পৌঁছা এবং তিনি যে অত্যন্ত বুদ্ধিমান ও বিচক্ষণ সম্রাট ছিলেন এসব কথা বিস্তারিত বর্ণনা করা হয়েছে, যা বুখারী ও হাদীসের অন্যান্য নির্ভরযোগ্য গ্রন্থে বিদ্যমান রয়েছে।\nএ বর্ণনার উপসংহারে বলা হয়েছে যে, রোম সম্রাট হিরাক্লিয়াস পত্র পাঠ করার পর রাসূলের (صلى الله عليه و آله وسلم) অবস্থা জানার জন্য আরবের কিছু সংখ্যক লোককে তার দরবারে সমবেত করতে চাইলেন।\nআবু সুফিয়ান ইবন্ হরব ও তার সঙ্গীরা সে সময় বাণিজ্যিক কাফেলা নিয়ে সে দেশে গমন করেছিল। নির্দেশ অনুযায়ী তাদের দরবারে উপস্থিত করা হলো। আবু সুফিয়ানের আন্তরিক বাসনা ছিলো যে, সে এ সুযোগে রাসূল (صلى الله عليه و آله وسلم) সম্পর্কে এমন কিছু কথাবার্তা বলবে যাতে, সম্রাটের সামনে তার ভাবমূর্তি সম্পূর্ণরূপে বিনষ্ট হয়ে যায়।\nকিন্তু আবু সুফিয়ান নিজেই বলে যে, আমার এ ইচ্ছাকে কার্যে পরিণত করার পথে একটি মাত্র অন্তরায় ছিলো। তা এই যে, আমার মুখ দিয়ে কোনো সুস্পষ্ট মিথ্যা কথা বের হয়ে পড়লে সম্রাটের দৃষ্টিতে হেয় প্রতিপন্ন হবো এবং আমার সঙ্গীরা আমাকে মিথ্যাবাদী বলে ভর্ৎসনা করবে। তখন আমার মনে মিরাজের ঘটনাটি বর্ণনা করার ইচ্ছা জাগে। এটা যে মিথ্যা ঘটনা তা সম্রাট নিজেই বুঝে নিবেন।\nআমি বললাম : আমি তার ব্যাপারটি আপনার কাছে বর্ণনা করছি। আপনি নিজেই উপলব্ধি করতে পারবেন যে, ব্যাপারটি সম্পূর্ণ মিথ্যা।\nহিরাক্লিয়াস জিজ্ঞেস করলেন, ঘটনাটি কি?\nআবু সুফিয়ান বললো : নবুওয়াতের এ দাবীদারের উক্তি এই যে, সে এক রাতে মক্কা থেকে বের হয়ে বায়তুল মুকাদ্দাস পর্যন্ত পৌঁছেছে এবং প্রত্যুষের পূর্বেই মক্কায় আমাদের কাছে ফিরে এসেছে।\nইলিয়ার (মসজিদে আকসার) সর্বপ্রধান যাজক ও পাদরী তখন রোম সম্রাটের পিছনেই দাঁড়িয়ে ছিলেন। তিনি বললেন, আমি সে রাত সম্পর্কে জানি। রোম সম্রাট বললেন, আপনি এ সম্পর্কে কিরূপে জানেন?\nতিনি বললেন : আমি বায়তুল মুকাদ্দাসের সব দরজা বন্ধ না করে শয্যা গ্রহণ করতাম না। সে রাতে আমি সব দরজা বন্ধ করেছিলাম, কিন্তু একটি দরজা আমার পক্ষে বন্ধ করা সম্ভব হলো না (দরজার কপাট স্বস্থান থেকে মোটেই নড়ছিলো না)। মনে হচ্ছিলো যেন আমরা কোনো পাহাড়ের গায়ে ধাক্কা লাগাচ্ছি। আমি অপারগ হয়ে কর্মকার ও মিস্ত্রীদের ডাকলাম। তারা পরীক্ষা করে বললো, কপাটের উপর প্রাচীরের বোঝা চেপে বসেছে। এখন ভোর না হওয়া পর্যন্ত দরজা বন্ধ করার কোনো উপায় নেই। সকালে আমরা চেষ্টা করে দেখবো, কি করা যায়। আমি বাধ্য হয়ে ফিরে এলাম এবং দরজার কপাট খোলাই থেকে গেলো। সকাল হওয়া মাত্র আমি সে দরজার নিকট উপস্থিত হয়ে দেখি যে, মসজিদের দরজার কাছে ছিদ্র করা এক প্রস্তর খন্ড পড়ে রয়েছে। মনে হচ্ছিল যে, ওখানে কোনো জন্তু বাঁধা হয়েছিল।\nতখন আমি সঙ্গীদেরকে বলেছিলাম : আল্লাহ তাআলা এ দরজাটি সম্ভবত, এ কারণে বন্ধ হতে দেননি যে, হয়তো বা আল্লাহর কোনো প্রিয় বান্দাহ আগমন করেছিলেন। তিনি বর্ণনা দেন যে, ঐ রাতে তিনি আমাদের মসজিদে নামায পড়েন। তিনি আরও বিশদ বর্ণনা দিলেন।\nআল্লাহ তাআলা বলেন, সে দর্শনটাকে যেটা আমি তোমাকে (মিরাজের রাতে) দেখিয়েছিলাম, সেটাকে আমি মানুষের জন্য পরীক্ষায় পরিণত করেছিলাম।\n[সূরা-ইসরা : ৬০]।\nএ দর্শনের ব্যাখ্যায় হযরত আব্দুল্লাহ্ ইবন্ আব্বাস (رضي الله عنه) বলেন, ঐ দর্শনটা ছিলো চোখের দেখা। যা রাসূলকে (صلى الله عليه و آله وسلم) সে রাতে দেখানো হয়েছিলো যে রাতে তাঁকে ভ্রমণ করানো হয়েছিল বায়তুল মুকাদ্দাসের দিকে।\n[সূত্রঃ বুখারী : ৩/১০৮]।\nহযরত ইবন্ আব্বাস (رضي الله عنه)-এর অন্য বর্ণনায় রয়েছে, ‘ঐ দেখাটা স্বপ্নে দেখা নয়।’\n[সূত্রঃ সুনান সাঈদ ইবন মানসুর]।\nঅাম্মা আয়িশা সিদ্দিকা (رضي الله عنه) বলেন, মিরাজের রাতে রাসূলের (صلى الله عليه و آله وسلم-) দেহ উধাও হয়নি। এমতাবস্থায় কেবলমাত্র তাঁর আত্মাটাকে ঐ রাতে চড়ানো হয়েছিল। হযরত মুয়াবিয়া (رضي الله عنه) বলেন, রাসূলের (صلى الله عليه و آله وسلم) মিরাজটা ছিলো সত্য স্বপ্ন।\n[সূত্রঃ সুনান সাঈদ ইবন মানসুর]।\nউক্ত দুটি বর্ণনা প্রমাণ করে মিরাজ হয়েছিল স্বপ্নে। স্বশরীরে নয়।\nকিন্তু কিছু কারণে ওই দুটি বর্ণনা দলিলযোগ্য নয়।\nযেমন : আম্মা আয়িশা সিদ্দিকা (رضي الله عنه)-এর বর্ণনায় একজন বর্ণনাকারী অপরিচিত। হযরত মুয়াবিয়ার (رضي الله عنه) বর্ণনাটি মুনকাতি বা সূত্র ছিন্ন।\nহাদীস নীতিশাস্ত্রবিদদের মতে, অজ্ঞাত পরিচয়ের বর্ণনা এবং সূত্র ছিন্ন বর্ণনা দুর্বল বর্ণনা, যা দলিলযোগ্য হয় না।\nআল্লামা কার্যইয়াস বলেন, ঐ হাদীসটি প্রামাণ্য নয়। ইবন্ দিহায়াহা ঐ হাদীসটিকে জাল বলেছেন।\nরাসূলের (صلى الله عليه و آله وسلم) মিরাজের সময় আম্মা আয়িশা সিদ্দিকা (رضي الله عنه) তাঁর স্ত্রী ছিলেন না। এর ফলে আয়িশা (رضي الله عنه) মিরাজ প্রত্যক্ষ করার সুযোগ পাননি। এছাড়া এ বর্ণনা উম্মে হানীর (رضي الله عنه) বর্ণনার বিপরীত। যার ঘর হতে মিরাজের সূত্রপাত হয়েছিল।\nরাসূলের (صلى الله عليه و آله وسلم) মিরাজ সংঘটিত হওয়ার সময় মুয়াবিয়া (رضي الله عنه) ইসলাম গ্রহণ করেননি। তাই তাঁর বর্ণনা মিরাজের সাক্ষ্য নয়। এছাড়া এটা তাঁর ব্যক্তিগত বর্ণনা। যা রাসূল (صلى الله عليه و آله وسلم) থেকে নয়।\nআল্লামা নাসাফী বলেন, মুয়াবিয়া (رضي الله عنه) ও আয়িশার (رضي الله عنه) মতে, মিরাজ স্বপ্নে ছিলো তা নয়। বরং মুয়াবিয়ার মতে, রূইয়া অর্থ স্বপ্ন নয় বরং এর অর্থ রূইয়া বিল আইন বা চোখে দেখা। তাঁর আত্মা তা থেকে বিচ্ছিন্ন হয়নি। বরং মিরাজটা তাঁর দেহ ও আত্মা উভয় সহকারেই হয়েছিল।\nমিরাজ স্বশরীরে হয়েছিল। স্বপ্নে নয়। তাই লা মাযহাবী রাফাদানীদের শায়খ, নবাব সিদ্দিক হাসান খান ভূপালীও স্বীকার করে বলেন, সালাফ ও খালাফ তথা পূর্ববর্তী বিদ্বানদের অধিকাংশের মতে, রাসূলের (صلى الله عليه و آله وسلم) মিরাজ স্বশরীরে ও আত্মাসহকারে জাগ্রত অবস্থায় মক্কা হতে বায়তুল মুকাদ্দাসে এবং তারপর তা সাত আকাশ পর্যন্ত হয়েছিল। এর প্রমাণে বহু সহীহ হাদীস রয়েছে। তাই কোরআনের আয়াত এবং সহীহ হাদীসগুলোর বাহ্যিকভাবে বিরুদ্ধে কোনো রকম ব্যাখ্যা দেবার প্রয়োজন নেই।\nসহীহ বুখারী ও সহীহ মুসলিমে মিরাজের বিশদ বর্ণনা রয়েছে।\n\nতিরমিযী ও নাসায়ী শরীফেও এর কিছু বর্ণনা বিভিন্ন পরিচ্ছেদে রয়েছে।\nইমাম বুখারী ও ইমাম মুসলিম (র.) ৭ জন সাহাবী থেকে তা বর্ণনা করেছেন।\nতাঁরা হলেন -\n১) আবু যর (رضي الله عنه), ২) মালিক ইবন্ সা‘সাআহ (رضي الله عنه), ৩) আনাস ইবন্ মালিক (رضي الله عنه), ৪) আব্দুল্লাহ ইবন্ আব্বাস (رضي الله عنه), ৫) আবু হুরায়রা (رضي الله عنه), ৬) জাবির ইবন্ আব্দুল্লাহ (رضي الله عنه) এবং ৭) আব্দুল্লাহইবন্ মাসউদ (رضي الله عنه)।\nতাফসীরে কুরতুবীতে রয়েছে, ‘ইসরার’ হাদীসসমূহ সব মুতাওয়াতির। আবু বকর নাক্কাশ এ সম্পর্কে ২০ জন সাহাবীর বর্ণনা উদ্ধৃত করেছেন এবং কাযী আয়ায ‘শেফা’ গ্রন্থে আরও বিস্তারিত বিবরণ দিয়েছেন।\nকেউ বলেন, ওর বর্ণনাকারী ৩০ জন সাহাবী ও সাহাবীয়াত্।\n\nউপমহাদেশের অপর এক পরিচিত আলেম মাওলানা সাইয়িদ সুলাইমান নদভী বলেন, হাদীস ও রাসূলের (صلى الله عليه و آله وسلم) জীবনী শাস্ত্রের গ্রন্থাবলীতে মিরাজ বর্ণনাকারী ৪৫ জন সাহাবীর নাম আল্লামা যুরকানী রহমাতুল্লাহি 'আলাইহি লিখেছেন।\n\nইমাম ইবন্ কাছীর (র.) স্বীয় তাফসীরগ্রন্থে এসব বর্ণনা পূর্ণরূপে যাচাই-বাছাই করেছেন। তিনি ২৫ জন সাহাবীর নাম উল্লেখ করেছেন, যাদের কাছ থেকে এসব রেওয়ায়েত বর্ণিত হয়েছে।\nতাঁদের নাম গুলো এই :\n১) উমার ইবন্ খত্তাব (رضي الله عنه), ২) আলি (رضي الله عنه), ৩) ইবন্ মাসউদ (رضي الله عنه), ৪) আবু যর (رضي الله عنه), ৫) মালিক ইবন্ সা‘সাআহ (رضي الله عنه), ৬) আবু হুরায়রা (رضي الله عنه), ৭) আবু সায়ীদ (رضي الله عنه), ৮) ইবন্ আব্বাস (رضي الله عنه), ৯) শাদ্দাদ ইবন্ আউস (رضي الله عنه), ১০) উবাই ইবন্ কাব (رضي الله عنه), ১১) আব্দুর রহমান ইবন্ কুর্য (رضي الله عنه), ১২) আবু হাইয়া (رضي الله عنه), ১৩) আবু লাইলা (رضي الله عنه), ১৪) আব্দুল্লাহইবন্ উমার (رضي الله عنه), ১৫) জাবির ইবন্ আব্দুল্লাহ (رضي الله عنه), ১৬) হুযায়ফা ইবন্ ইয়ামান (رضي الله عنه), ১৭) বুরায়দাহ (رضي الله عنه), ১৮) আবু আইউব আনসারী (رضي الله عنه), ১৯) আবু উমামা (رضي الله عنه), ২০) সামুরা ইবন্ জুনদুব (رضي الله عنه), ২১) আবুল হামরা (رضي الله عنه), ২২) সোহায়েব রুমী (رضي الله عنه), ২৩) উম্মে হানী (رضي الله عنه), ২৪) আয়িশা (رضي الله عنه) এবং ২৫) আসমা বিনত্ আবি বকর (رضي الله عنه)।\nএরপর ইবন্ কাছীর (র.) বলেন, ইসরার হাদীস সম্পর্কে সব মুসলমানের ঐকমত্য রয়েছে। শুধু ধর্মদ্রোহী যিন্দীকরা একে মানেনি।\n\nমিরাজ শরীফের আমলী ফযীলতঃ\nগাউছুল আযম, আওলাদে রসূল, মুহিউদ্দীন হযরত সাইয়্যিদ আব্দুল ক্বাদির জিলানী হাম্বলী আশয়ারী রহমতুল্লাহি আলাইহি বলেন, আমাদের কাছে খবর দিয়েছেন হযরত শায়েখ আবুল বারাকাত হাক্কাতুল্লাহ সাকতী রহমতুল্লাহি আলাইহি। সনদ পরস্পরায় ছাহাবী হযরত আবূ সালামাহ রদ্বিয়াল্লাহু তায়ালা আনহু তাঁর ছাহাবী হযরত আবূ হুরায়রা রদ্বিয়াল্লাহু তায়ালা আনহু তাঁর ও ছাহাবী হযরত সালমান ফারসী রদ্বিয়াল্লাহু তায়ালা আনহু তাঁর থেকে বর্ণিত আছে। তাঁরা বলেন, সাইয়্যিদুনা হযরত রসূলে পাক ছল্লাল্লাহু আলাইহি ওয়া সাল্লাম ইরশাদ করেন, রজব মাসে এমন একটি দিন ও রাত আছে, যে ব্যক্তি ওই দিনে রোযা রাখবে এবং রাতে ইবাদত-বন্দেগী করবে, তাকে শত শত বছর দিনে রোযা রাখার এবং শত শত বছর ইবাদত-বন্দেগী করার ছওয়াব দান করা হবে।” আর সেই দিন রাতটি হচ্ছে রজব মাসের তিনদিন অবশিষ্ট থাকতেই (অর্থাৎ ২৭ রজব তথা মিরাজ শরীফ-এর দিন ও রাত)। ঐ দিন সাইয়্যিদুল মুরসালীন, ইমামুল মুরসালীন হুযূর পাক ছল্লাল্লাহু আলাইহি ওয়া সাল্লামের প্রতি বিশেষ নিয়ামত হাদিয়া করার আনুষ্ঠানিক ঘোষণা প্রদাণ করা হয়েছিলো।\n[সূত্রঃ গুনয়িতুত ত্বালিবীন, ৩য় পর্ব, ৩৩২ পৃষ্ঠা]।\n\nশবে মে'রাজের ফজিলত\n________\nউম্মতের বেলায় শবে মে'রাজ অপেক্ষা শবে কদর উত্তম।\nআর হুজুর কারিম সাল্লাল্লাহু 'আলাইহি ওয়া আলিহি ওয়াসাল্লামের বেলায় শবে মে'রাজ শবে কদর অপেক্ষা উত্তম।\n[সূত্রঃ মাওয়াহিবুল লাদুন্নিয়া, খণ্ড ২, পৃৃষ্ঠা ৪]।\n\nদখলদার ইহুদি ওহাবী বাতীল ফির্কা ব্রিটিশ মদদে আরব দেশ দখলের আগে আরবদেশে রজব শরীফ উদযাপন।\n\n'রুহুল বয়ান' ও 'মা- সাবাতা বিস্ সুন্নাহ্'র ভাষ্য থেকে প্রকাশ যে, মানুষের মধ্যে শবে মি'রাজ উদযাপনের প্রচলন ছিল। বিশেষতঃ আরব দেশের অধিবাসীরা এই মুবারাক রজনীর মাহাত্ম্য ও গুরুত্ব স্বীকার করতেন।\nদেখুন- রুহুল বয়ানে রয়েছেঃ\nশবে মি'রাজ হল রজবের ২৭ তারিখ এবং তার উপর মানুষের আমল রয়েছে।\n[সূত্রঃ রুহুল বয়ান, খণ্ড ৫, পৃৃষ্ঠা ১০৩]।\nপ্রতীয়মান হল- মানুষেরা ঐ রাতে কিছু না কিছু করতেন।\n\nআর মা- সাবাতা বিস্ সুন্নাহয় রয়েছেঃ\nজেনে রেখো, আরব দেশে মানুষের মধ্যে প্রসিদ্ধ যে, হুজুর সাল্লাল্লাহু 'আলাইহি ওয়া আলিহি ওয়াসাল্লামের মি'রাজ শরীফ ২৭শে রজব হয়েছে এবং রজব উদযাপনের দিন ও তারিখ আরব দেশে আরববাসীদের মধ্যে বিখ্যাত ও প্রসিদ্ধ।\n[সূত্রঃ মা- সাবাতা বিস্ সুন্নাহ্, পৃৃষ্ঠা ১৯১]।\n\nরজব শরীফ উদযাপনকে যারা বিদআত বলে, তাদের কথা বাতিল। তারা দ্বীন ইসলামের শত্রু।"
    },
    {
        "1": "পাঁচ রাতের দুআ'র গুরুত্ববহ হাদিস",
        "2": "হযরত আবু উমামা রা. বর্ণিত সূত্র ছাড়াও অপর অনেক সূত্রে হাদিসটি বর্ণিত আছে।\nযেমন\nقال عبد الرزاق: وأخبرني من، سمع البيلماني يحدث عن أبيه، عن ابن عمر قال : \"خمس ليال لا ترد فيهن الد عام: ليلة الجمعة، وأول ليلة من رجب ، وليلة النصف من شعبان ، وليلتي العيدين *\nঅর্থাৎ : \"হযরত আব্দুল্লাহ্ ইবনূ উমর রা. থেকে বর্ণিত।\nপ্রিয় নাবী রাসূলুন কারিম (صلى الله عليه و آله و سلم) ইরশাদ করেন :\nপাঁচ রজনীর দুআ' আল্লাহ্ পাক ফেরৎ দেন না।\n১. জুমুঅা'র রজনী,\n২. রজব মাসের প্রথম রজনী,\n৩. শা'বান মাসের ১৫ তারিখের রজনী,\n৪. ও ৫. ঈদুল ফিৎর ও ঈদুল আদ্বহার রজনীর দুআ'।\"\nগ্রন্থ সূত্র :\n*_* ইমাম আব্দুর রাজ্জাক রহ. : মুসান্নাফ; ৪/৩১৭, হাদিস ২৯২৭; মাক্তুবাতুল ইসলামী, বৈরুত।\n*_* ইমাম বায়হাকী রহ. : শুয়াবুল ঈমান; ২/১৩।\n*_* ইমাম বায়হাকী রহ. : ফাজায়েলে ওয়াক্ত; পৃষ্ঠা ৩১২, হাদিস ১৪৯।\n*_* ইমাম বাজ্জার রহ. : আল মুসনাদ; হাদিস ৭৯২৭।\n*_* ইমাম ইবনূ 'আবিদিন শামী রহ. : ফাতাওয়ায়ে শামী; ৬/৫১-৫২ পৃষ্ঠা, ২/২৩৭ পৃষ্ঠা, অধ্যায় দাফন।\n\nইহা ছাড়াও উক্ত হাদিসটি এই জগৎ বিখ্যাত ফাতাওয়ার কিতাবের যথাক্রমে আযান অধ্যায়ের, ১/৩৮৯ পৃষ্ঠায়; আহকামুল উমরাহ্ অধ্যায়ের, ২/৪৭৩ পৃষ্ঠায়; কিতাবুল ওয়াক্বফ অধ্যায়ের, ৪/৩৬৪ পৃষ্ঠায়; ৫/১৬৭ পৃষ্ঠায়, ৫/১৭৬ পৃষ্ঠায়, ৫/৬৫৬ পৃষ্ঠায় উক্ত রজনীগুলোর গুরুত্ব আলোচনা করে উল্লেখ করেছেন, এই রেফারেন্স দারুল ফিকর ইলমিয়্যাহ, বৈরুত প্রকাশিত কিতাবে রয়েছে।\n\nএই হাদিসটির সনদ সহিহ্।\nতবে ইমাম আব্দুর রাজ্জাক রহ. তাদলীস করেছেন।\n\nআর হাদিস অস্বিকারী সম্প্রদায়টি যে হাদিস সম্পর্কে মন্তব্য করছে তা হযরত আবু উমামা রা. বর্ণিত হাদিস পাক।\nহাদিসটি হচ্ছে :\nعن عن أبي أمامة رضى الله عنه قال رسول الله صلى الله عليه و سلم خمس ليال لا ترد فيهن الدعوة أول ليلة من رجب و ليلة النصف من يس عبان و ليلة الجمعة و ليلة الفطر و ليلة النحر*\nঅর্থাৎ : \"প্রিয় নাবী রাসূলুন কারিম (صلى الله عليه و آله و سلم) ইরশাদ করেন :\nপাঁচ রজনীর দুআ' আল্লাহ্ পাক ফেরৎ দেন না।\n১. রজবের প্রথম রাজনী,\n২. মধ্য শা'বানের রজনী (লায়লাতুন নিসফ মিন শা'বান / শবে বারাআত),\n৩. জুমুঅা'র রজনী,\n৪. ও ৫. ঈদুল ফিৎর ও ঈদুল আদ্বহার রজনী।\nগ্রন্থ সূত্র :\n*_* ইবনূ আসাকীর রহ. : তারীখে দামিস্ক, ১০/৪০৮ পৃষ্ঠা, হাদিস ৯৬৮; দারুল ফিকর্ ইলমিয়্যাহ, বৈরুত লেবানান প্রকাশিত।\n*_* ইমাম সুয়ূতি রহ. : জামিয়ুস সাগীর; ১/৬০৮ পৃষ্ঠা, হাদিস ৩৯৫২।\n*_* ইমাম দায়লামী রহ. : আল মুসনাদুল ফিরদাউস; ২/১৯৬ পৃষ্ঠা, হাদিস ২৯৭৫।\n*_* আল্লামা ইউসূফ নাবাহানী রহ. : ফাৎহুল কাবীর; ২/৮৭ পৃষ্ঠা, হাদিস ৬০৭৫।\n\nউক্ত হাদিসটি ইমাম জালালুদ্দীন সুয়ূতি রহ. দ্বইফ বলেছেন; তিনি বা সকল মুহাদ্দিসিনে ক্বিরাম র. এঁর নিকট দ্বয়ীফ হাদিস 'ফাজায়েলের ক্ষেত্রে আমলযোগ্য হাদিস।\nতাঁদের নিকট অগ্রহনীয় হচ্ছে মঔদ্বু হাদিস। তাঁরা অগ্রহনীয় হাদিস হলে তাকে সরাসরি মাঔদ্বু রায় প্রদান করে থাকেন। অর্থাৎ বলেন, হাদিসটি মঔদ্বু বা জাল।\n\nআর এ যুগের নাসিরুদ্দিন আলবানী স্ব-শিক্ষিত শেখ স্বীয় ইলমী ঘাটতির কারণে দ্বয়ীফ হাদিসকেও জাল অর্থাৎ মঔদ্বু বুঝে নিয়েছে।\n\nতার নিকট দ্বয়ীফ ও মওদ্বু কোনো পার্থ্যক্য নেই।\nতার এই বুঝ পূর্ববর্তী সকল মুহাদ্দিসিনে ক্বিরামের মতানুযায়ী হাদিস অস্বিকারের নামান্তর।\nইহা প্রিয় নাবী রাসূলুন কারিম (صلى الله عليه و آله و سلم) এঁর প্রতি মিথ্যারোপ।\n\nকাজেই\nহাদিসের বর্ণনাকারীর বা হাদিসের মান যাচাইয়ে কোনো হাদিসকে জাল বা মঔদ্বু বলা মুহাদ্দিসিনে ক্বিরামের জন্যে মৃত্যু তূল্য বা সর্বস্বান্ত হওয়া বা দেউলিয়াপনা।\nআর\nসে কারণে মুহাদ্দিসিনে ক্বিরামের নিকট দ্বয়ীফ মানের হাদিস কয়েকটি সূত্রের বর্ণনার কারণে হাসান (Fair) মান বিশিষ্ট হয়। আর হাসান (Fair) মান বিশিষ্ট হাদিস সহিহ্ (Sound) মানের নিকটবর্তী হাদিস।\n\nসুপ্রিয় পাঠক, এই আলোচোনার প্রথমোক্ত সহিহ্ মান বিশিষ্ট হযরত আব্দুল্লাহ্ ইবনূ উমর রা. বর্ণিত সহিহ্ হাদিস পূর্বেই উল্লেখ করেছি।\n\nআমলের জন্যে পূর্বে উল্লোখিত হাদিসই যথেষ্ট। কেননা, সেই হাদিসটির ব্যাপারে কোনো মুহাদ্দিস মন্তব্য করেন নি।"
    },
    {
        "1": "রাতের এক তৃতীয়াংশে আল্লাহ্ সূবহানাহু ওয়াতা'আলার \"অবতরণ\" শব্দের হাদিস সম্পর্কে সঠিক বিশ্বাস",
        "2": "হযরত আবু হুরায়রা (رضي الله عنه) থেকে বর্ণিত।\nপ্রিয় নাবী রাসূলুন কারিম সাল্লাল্লাহু আলাইহি ওয়া আলিহি ওয়াসাল্লাম ইরশাদ করেন :\n\"যখন রাতের এক তৃতীয়াংশ বাকি থাকে তখন আল্লাহ তায়া'লা পৃথিবীর আসমানে নেমে আসেন এবং ঘোষণা করতে থাকেন, কে আমাকে ডাকছ আমি তার ডাকে সাড়া দিব। কে প্রার্থনা করছ আমি তাকে দান করব। কে আছ ক্ষমাপ্রার্থী আমি তাকে ক্ষমা করে দিব।\nগ্রন্থ সূত্র :\n*_* বুখারী শরীফ; হাদিস ১১৪৫,\n*_* মুসলিম শরীফ; হাদিস ৭৫৮।\n\nকোনো প্রকার স্থানের কল্পনা ছাড়াই আল্লাহ্ সূবহানাহু ওয়াতা'আলা স্থান (Place or space) সৃষ্টি করার পূর্বে যেরুপ বিদ্যমান বিরাজমান ছিলেন সেরুপই বিরাজমান, বিদ্যমান।\nস্থানসমুহ (Places or Spaces) তাঁরই সৃষ্টি।\nসৃষ্টির মাঝে তাঁকে প্রবিষ্ট (Entered-in) কল্পনা করা ইসলামী বিশ্বাস নয়। এইরুপ প্রবিষ্টের (Entered-in) বিশ্বাস-আক্বিদা মূর্তিপুঁজারী ও ভ্রষ্ট খ্রিস্টান ও ইহুদিদের বিশ্বাস।\n\nসপ্ত আকাশে \"অবতরন\" এর আক্ষরিক শব্দের বর্ণনা সম্বলিত বুখারী ও মুসলিমে বর্ণিত হাদিসটির ব্যাখ্যায় ইমাম ইবনূ হাজার আসকালানী রহ. নিম্নরূপ বলেন :\n\n\"যারা জোড়ালোভাবে আল্লাহ্ সূবহানাহু ওয়া তা'আলার অবস্থানের জন্যে দিক (Direction) থাকার আক্বিদা রাখে তারা এই হাদিসটি থেকে প্রমাণ গ্রহণ করেছে যে তিনি দিক সমূহের মাঝে উর্দ্ধদিকে অবস্থান করেন।\n\nঅবতরণ-শব্দটির অর্থ ভিন্নরুপে ব্যাখ্যা করতে হবে : কেউ কেউ আক্ষরিকভাবেই হাদিসের বাহ্যিক অর্থে নিয়েছে : এই অর্থের প্রবক্তা হচ্ছে মুশাব্বিহা সম্প্রদায়টি, অথচ আল্লাহ সূবহানাহু ওয়াতা'আলা এই সব থেকে সতত পবিত্র।\nআবার কেউ কেউ সে অধ্যায়ে বর্ণিত এই সকল হাদিসের বৈধতাকেই প্রত্যাখ্যান করেছে। তারা হচ্ছে খাওয়ারিজ (খারিজী সম্প্রদায়) ও মুতা'জিলা সম্পদ্রায়, তারা এই নিয়ে বেশ ঔদ্ধত্য প্রকাশ করে থাকে।\nঅদ্ভূত ব্যাপার হচ্ছে তারা এই সংক্রান্ত ক্বুরআ'নের আয়াতকে রুপাকার্থে ব্যাখ্যা করে।\nঅথচ এই সংক্রান্ত হাদিসকে তারা অজ্ঞতাবশত কিংবা একগুঁয়েমির কারণে প্রত্যাখ্যান করে যায়।\nপক্ষান্তরে\nকেউ কেউ হাদিসগুলোকে স্বীয় অবস্থানে রাখাকে সমীচীন মনে করে থাকেন, তাঁরা কোনো নির্দিষ্টতা আরোপ ব্যতিরেকে হাদিসগুলোকে বিশ্বাস করেন, কোনো প্রকার কাইফিয়্যাহ এবং সৃষ্টি (তাশবিহ্) এর সাথে কোনোরুপ সাদৃশ্যতা স্থাপন করা ছাড়াই আল্লাহর পবিত্রতা মহিমা ঘোষণা করেন : সালাফে সালিহিনগণের সকলে এই মত-পথে প্রতিষ্ঠিত।\nএই অবস্থান সম্পর্কে ইমাম বায়হাকী রহ. ও মাযহাব চতুষ্টয়ের সম্মানিত ইমামগণ রহ., সূফিয়ান ইবনে উয়াইনা, সূফিয়ান আল সাওরী, হাম্মাদ ইবনে সালামা, হাম্মাদ ইবনে যায়দ, আল আউযা'ই, আল লাইস, এবং অন্যান্যরাও অনুরুপ মত ব্যক্ত করেছেন।\n\nকেউ কেউ হাদিসগুলোকে আরবীয়দের ভাষাগত বৈশিষ্ঠ্যের আলোকে ব্যাখ্যা করেছেন।\nকেউ কেউ স্বীয় ব্যাখ্যায় অতিরঞ্জন করেছে, এই অতিরঞ্জন হাদিসগুলোর বর্ণনাকে বিকৃত করে দিয়েছে\"।\n\nআহলুস সূন্নাহ বা সাওয়াদুল আজম এর মুহাদ্দিসিনে ক্বিরাম রহ. উক্ত হাদিসটি সম্পর্কে বলেন :\nমোটকথা এই হাদিস শরিফের ব্যাপারে মুহাদ্দিসিনে ক্বিরামের দু'টি মতামত রয়েছে।\nকাজেই\nতাঁদের মতামত থেকে জানা যায় এর ব্যাখ্যা এরুপ হওয়ার সম্ভবনা প্রবল রয়েছে :\n০১. একটি মত হচ্ছে, অাল্লাহর বিশেষ করুণা বা অনুগ্রহ, নির্দেশ এবং ফিরিশ্তাকূল অবতরণ করেন; যেমন বলা হয়ে থাকে, \"বাদশাহ্ এই শহরটি নির্মাণ করেছেন\", \"তিনি শহরটি নির্মাণের কার্যভার গ্রহণ করেছেন\"।\nঅথচ\nবস্তুত শ্রমিকের দ্বারা কাজটি সম্পাদন করা হয়েছে বা হবে।\n০২. অপর মতটি হচ্ছে, আল্লাহ্ সূবহানাহু ওয়া তা'আলা রাতের সে সময়টিতে দুআ' বা প্রার্থণাকারীদের জন্যে তাঁদের চাওয়াগুলোর আশু জবাব দানে তাঁর বিশেষ নরমতা, কোমলতা বা দয়াপরবশ হওয়ার বিষয়টিকে রুপকঅর্থে এখানে তাকিদ করেছেন।\nযাতে বান্দা আল্লাহর বিশেষ করুণা লাভে ধন্য হন।\nগ্রন্থ সূত্র :\n*_* যুগের সেরা মুহাদ্দিস ইবনূ হাজার আল আসকালানী রহ. কৃত ফাৎহুল বারী শারাহ সহিহ্ আল বুখারী;\n*_* যুগশ্রেষ্ঠ মমুহাদ্দিস ইমাম নববী রহ. কৃত শারাহ সহিহ্ আল মুসলিম।\n\nতদুপরি যুগের সেরা মুহাদ্দিস ইবনূ হাজার আল আসকালানী রহ. তদীয় ফাৎহুল বারী শারাহ সহিহ্ আল বুখারীতে ইমাম বায়জাভী রহ. থেকে একটি উদ্ধৃতি নকল করে অভিমত প্রকাশ করেন যে উক্ত হাদিস শরিফের শব্দ \"অবতরণ\" দ্বারা আল্লাহ্ সূবহানাহু ওয়া তা'আলার স্বীয় অনুগ্রহ বা করুণার নূরের দিকে ইশারা করা হয়েছে; আর এর দ্বারা আল্লাহ্ মহামহিম এঁর ক্ষেত্রে স্থানান্তরের (moving) অর্থ উদ্দেশ্য করা হয় নি; অর্থাৎ এর দ্বারা প্রথমটির সাথে তুলনা করে সৃষ্টির সাদৃশ্যতার ন্যায় নিচের দিকে নেমে আসা (moving) ক্বিয়াস করা বা বুঝে নেয়া যাবে না।\n________\nআল্লাহ্ সূবহানাহু ওয়াতা'আলা সর্বজ্ঞাতা, সর্বজ্ঞানী।"
    },
    {
        "1": "পবিত্র শবে মিরাজের প্রকৃত শিক্ষা",
        "2": "নাহমাদুহু নুসাল্লি ওয়া নুসাল্লিম আ'লা মুখতারে কুল।।আম্মা বা'দঃ-\n\nজগতের ইতিহাসে ব্যাপক আলোড়ন সৃষ্টিকারী ঘটনা ‘মিরাজ’। এর আভিধানিক অর্থ সিঁড়ি, সোপান, ঊর্ধ্বগমন, বাহন, আরোহণ, উত্থান প্রভৃতি। অন্য অর্থে ঊর্ধ্বলোকে আরোহণ বা মহামিলন। যা রাসুলুল্লাহ সাল্লাল্লাহু আলাইহি ওয়া সাল্লাম এর বিশেষ মুজিজা এবং আল্লাহ তাআলার কুদরতের একটি অপার নিদর্শন। নবীকুলের মধ্যে একমাত্র বিশ্বনবী হজরত মুহাম্মদ সাল্লাল্লাহু আলাইহি ওয়া সাল্লাম কে এ অনন্য মর্যাদা প্রদান করা হয়। যাতে তিনি মহান সৃষ্টিকর্তার ঊর্ধ্বজগতের নিদর্শনাবলি ও তাঁর নিয়ামতরাজি স্বচক্ষে অবলোকন করে উম্মতকে তা সবিস্তারে বর্ণনা করতে পারেন। মহানবী (সাল্লাল্লাহু আলাইহি ওয়া সাল্লাম)-এর ঊর্ধ্বলোকে সফর সম্পর্কে পবিত্র কোরআনে আল্লাহ তাআলা ঘোষণা করেছেন,\n\n‘পবিত্র ও মহিমান্বিত তিনি, যিনি তাঁর বান্দাকে এক রজনীতে মসজিদুল হারাম থেকে মসজিদুল আকসায় পরিভ্রমণ করিয়েছিলেন, যার চারপাশ আমি বরকতময় করেছিলাম তাকে আমার নিদর্শন পরিদর্শন করার জন্য, নিশ্চয়ই তিনি সর্বশ্রোতা, সর্বদ্রষ্টা।’\n\n(সূরা বনি ইসরাইল, আয়াত: ১)\n\nহাদিসের ভাষ্য অনুযায়ী, রাসুলুল্লাহ (ﷺ)-এর ৫০ বছর বয়সে নবুওয়াতের দশম বর্ষে রজব মাসের ২৬ তারিখ দিবাগত রজনীতে মিরাজের বিস্ময়কর ঘটনা সংঘটিত হয়েছিল। ওই রাত্রিতে তিনি কাবা শরিফের চত্বরে (হাতিমে) অথবা কারও মতে, উম্মে হানীর ঘরে শায়িত ও নিদ্রিত ছিলেন। এমন সময় ফেরেশতা জিব্রাইল (عليه السلام) সেখানে এসে তাঁকে ঘুম থেকে জাগালেন, ওজু করালেন, সিনা চাক করলেন এবং ‘বোরাকে’ চড়িয়ে মুহূর্তের মধ্যে বায়তুল মোকাদ্দাস পৌঁছালেন। সেখানে হজরত মুহাম্মদ (সাল্লাল্লাহু আলাইহি ওয়া সাল্লাম)‘ইমামুল মুরসালিন’ হিসেবে তাঁর ইমামতিতে সমস্ত নবী-রাসুলকে সঙ্গে নিয়ে দুই রাকাত নফল নামাজ আদায় করলেন। এরপর তিনি আবার ‘বোরাকে’চড়ে মহাকাশ পরিভ্রমণ করলেন এবং সপ্তম আকাশে তাঁর সঙ্গে হজরত আদম (عليه السلام), হজরত ঈসা (عليه السلام), হজরত ইয়াহ্ইয়া (عليه السلام), হজরত ইউসুফ (عليه السلام), হজরত ইদ্রিস (عليه السلام), হজরত হারুন (عليه السلام), হজরত মূসা (عليه السلام) ও হজরত ইব্রাহিম (عليه السلام)-এর সঙ্গে দেখা-সাক্ষাত্ ও সালাম বিনিময় হলো। নবীদের সংবর্ধনা শেষে সেখান থেকে সপ্তম আকাশের ওপর ‘সিদরাতুল মুনতাহা’ নামক স্থানে পৌঁছালেন, যেখানে জিব্রাইল (عليه السلام) থেমে গেলেন।\n\nএরপর নবী করিম (ﷺ) একাকী ‘রফরফে’ চড়ে ‘বায়তুল মামুরে’ উপনীত হয়ে আরশে মুয়াল্লায় আল্লাহর দরবারে উপস্থিত হন। এখানে তিনি শুধু একটি পর্দার অন্তরাল থেকে আল্লাহর সান্নিধ্য লাভ করেন এবং প্রভুর সঙ্গে একান্ত আলাপে মিলিত হন। আশেক ও মাশুকের মধ্যে কথোপকথন হলো। আল্লাহ তাআলা তাঁকে সমগ্র সৃষ্টিরহস্য বুঝিয়ে দিলেন এবং বেহেশত-দোজখ দেখিয়ে দিলেন, যাতে এ সম্বন্ধে কথা বলতে তাঁর মনে কোনো সন্দেহের উদ্রেক না হয়। সবশেষে তিনি সৃষ্টিকর্তার কাছ থেকে পাঁচ ওয়াক্ত নামাজের বিধান নিয়ে আবার বোরাকে আরোহণ করে মুহূর্তের মধ্যে ধরণির বুকে ফিরে এলেন। সংক্ষেপে এই হলো মিরাজের প্রকৃত ঘটনা।\n\nএ মর্মে পবিত্র কোরআনে ইরশাদ হয়েছে,\n\n\n‘অতঃপর সে [মুহাম্মদ (সাল্লাল্লাহু আলাইহি ওয়া সাল্লাম)] তাঁর নিকটবর্তী হলো, অতি নিকটবর্তী; ফলে তাদের মধ্যে দুই ধনুকের ব্যবধান রইল অথবা তারও কম। তখন আল্লাহ তাঁর বান্দার প্রতি যা কিছু প্রকাশ করার ছিল, তা প্রকাশ করলেন।...সে তাকে (জিব্রাইলকে) আরেকবার দেখেছিল সিদরাতুল মুনতাহার কাছে, যার সন্নিকটে রয়েছে জান্নাতুল মাওয়া। যখন বৃক্ষটি যা দ্বারা আচ্ছাদিত হওয়ার তা দ্বারা আচ্ছাদিত ছিল। এ সময় তার দৃষ্টি বিভ্রম হয়নি এবং লক্ষ্যচ্যুতও হয়নি। নিশ্চয়ই সে তার প্রতিপালকের মহানিদর্শনাবলি স্বচক্ষে অবলোকন করেছিল।’\n\n(সূরা আন-নাজম, আয়াত: ৮-১৮)\n\nশবে মিরাজ বা লাইলাতুল মিরাজের প্রকৃতি এতই অস্বাভাবিক যে সাধারণ মানুষের এটা বুঝে আসে না বা জ্ঞানে ধরে না। কিন্তু ঘটনাটি ঘটেছে এবং আরও অনেক অলৌকিক ঘটনার প্রমাণ পবিত্র কোরআন ও হাদিসে রয়েছে, যেমন হজরত মূসা (عليه السلام)-এর সদলবলে হেঁটে নীল নদ পার হওয়া, হজরত ইব্রাহিম (عليه السلام)-এর নমরুদের বিশাল অগ্নিকুণ্ড থেকে রক্ষা পাওয়া, হজরত ঈসা (عليه السلام)-এর আকাশে আরোহণ এবং পুনরায় দুনিয়াতে আগমন হবে, বিবি মরিয়মের স্বামী ব্যতীত পুত্রসন্তান লাভ এবং হজরত মুহাম্মদ (সাল্লাল্লাহু আলাইহি ওয়া সাল্লাম)-এর মিরাজ ভ্রমণ—এসবই বিস্ময়কর ঘটনা। আল্লাহ তাআলা এক বিশেষ উদ্দেশ্যে অর্থাত্ সৃষ্টিরহস্য ও বেহেশত-দোজখ সামনাসামনি দেখিয়ে দেওয়ার জন্য তাঁর প্রিয় হাবিবকে নিজের সান্নিধ্যে তুলে নিয়েছিলেন, যাতে তিনি প্রবল আত্মবিশ্বাস নিয়ে ইসলাম প্রচার করতে পারেন।\n\nশবে মিরাজের উপহার সম্পর্কে বিশিষ্ট সাহাবি হজরত আবদুল্লাহ ইবনে মাসউদ (رضي الله عنه) বর্ণিত হাদিসে উল্লেখ আছে যে মিরাজের রাতে নবী করিম (সাল্লাল্লাহু আলাইহি ওয়া সাল্লাম) ও তাঁর উম্মতের জন্য কয়েকটি জিনিস দান করা হয়—\n\n\nপ্রথমত: পাঁচ ওয়াক্ত নামাজ; যা প্রথমে ৫০ ওয়াক্ত ছিল।\n\n\nদ্বিতীয়ত: তাঁর উম্মতের যেসব ব্যক্তি আল্লাহর সঙ্গে কারও শরিক করবে না, আল্লাহ তার পাপগুলো ক্ষমা করে দেবেন।\n\n\nতৃতীয়ত: সূরা আল-বাকারার শেষ অংশ। চতুর্থত: সূরা বনি ইসরাইলের ১৪ দফা নির্দেশ। যথা-\n\n\n১. একনিষ্ঠভাবে আল্লাহর ইবাদত করা, তাঁর সঙ্গে কারও শরিক না করা,\n২. পিতামাতার সঙ্গে সদাচরণ করা,\n৩. আত্মীয়স্বজন, এতিম ও মুসাফিরের হক মেনে চলা,\n৪. অপচয় না করা,\n৫. অভাবগ্রস্ত ও প্রার্থীকে বঞ্চিত না করা,\n৬. হাতকে গুটিয়ে না রেখে সব সময় কিছু দান করা,\n৭. অন্যায়ভাবে কোনো মানুষকে হত্যা না করা,\n৮. দারিদ্র্যের ভয়ে সন্তান হত্যা না করা,\n৯. ব্যভিচারের নিকটবর্তীও না হওয়া,\n১০. এতিমের সম্পদের ধারে-কাছেও না যাওয়া,\n১১. যে বিষয়ে জ্ঞান নেই তা অনুসন্ধান করা,\n১২. মেপে দেওয়ার সময় সঠিক ওজন পরিমাপ করা,\n১৩. প্রতিশ্রুতি পালন করা,\n১৪. পৃথিবীতে দম্ভভরে চলাফেরা না করা।\n\n\nএসব দিকনির্দেশনা মেনে চললে ইহকালীন ও পারলৌকিক জীবনে অবশ্যই আল্লাহর সন্তুষ্টি অর্জন করা যাবে।\n\nনবী করিম (সাল্লাল্লাহু আলাইহি ওয়া সাল্লাম)-এর মিরাজের প্রকৃতি ও অনুপম শিক্ষা বিভিন্ন দিক দিয়ে অত্যন্ত গুরুত্ববহ ও তাত্পর্যপূর্ণ। যদি মুসলমানদের ব্যক্তিগত, সামাজিক ও রাষ্ট্রীয় জীবনে রাসুলুল্লাহ (সাল্লাল্লাহু আলাইহি ওয়া সাল্লাম)-এর জীবনাদর্শ ও মিরাজের শিক্ষামূলক অধ্যাদেশ বাস্তবায়নের মাধ্যমে একটি আদর্শ ও কল্যাণমুখী জাতি গঠনের রূপরেখা অনুযায়ী নৈতিক ও আধ্যাত্মিক উন্নয়নমুখী কাজ করা যায়, তাহলেই বিশ্বমানবতার সর্বাঙ্গীণ সুখ-শান্তি, সমৃদ্ধি ও মুক্তি সম্ভব হবে।"
    }
]