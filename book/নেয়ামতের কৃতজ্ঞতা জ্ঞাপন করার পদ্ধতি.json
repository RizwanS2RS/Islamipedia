[
    {
        "1": "নেয়ামতের কৃতজ্ঞতা জ্ঞাপন করার পদ্ধতি",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n    প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে। মনে রাখবেন! মসজিদে খাওয়া-দাওয়া ও ঘুমানো, সেহেরী, ইফতার করা এমনকি যমযমের পানি বা দম করা পানি পানও শরয়ীভাবে জায়িয নয় তবে যদি ইতিকাফের নিয়্যত থাকে তবে এই সকল কাজ সাধারনভাবে জায়িয হয়ে যাবে। ইতিকাফের নিয়্যত শুধুমাত্র খাওয়া দাওয়া, পান করা বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।\n"
    },
    {
        "1": "দরূদ শরীফের ফযীলত",
        "2": "   আমীরুল মুমিনিন হযরত ওমর বিন খাত্তাব رَضِیَ اللهُ عَنْہُ বলেন:\nاِنَّ الدُّعَاءَ مَوْقُوْفٌ بَیْنَ السَّمَاءِ وَالْاَرْضِ لَا یَصْعَدُ مِنْہُ شَیْءٌ حَتّٰی تُصَلِّیَ عَلٰی نَبِیِّکَ صَلَّی اللهُ عَلَیْہِ واٰلِہٖ وَسَلَّمَ অর্থাৎ নিশ্চয় দোয়া জমিন ও আসমানের মধ্যখানে ঝুলে থাকে এবং এর উপরে কোন জিনিষ যায়না, যতক্ষণ তোমরা তোমাদের নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم এর প্রতি দরূদ শরীফ পাঠ করে নিবে না।\n(তিরমিযী, কিতাবুল বিতর, ২/২৮, হাদীস ৪৮৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "কৃতজ্ঞতা জ্ঞাপনের ঘটনা",
        "2": "    হযরত সালমান ফারসী رَضِیَ اللهُ عَنْہُ বলেন: এক ব্যক্তিকে দুনিয়াবী অনেক ধন দৌলত দ্বারা ধন্য করা হলো অতঃপর সবকিছু ধীরে ধীরে শেষ হতে লাগলো তখন সে আল্লাহ পাকের প্রশংসা করতে লাগলো, এমনকি তার কাছে শুধুমাত্র বিছানোর একটি চাটাই অবশিষ্ট রইলো কিন্তু সে তবুও আল্লাহ পাকের প্রশংসায় মশগুল রইলো। অপর এক সম্পদশালী ব্যক্তি সেই চাটাই ওয়ালাকে বললো: এখন তুমি কি কারণে আল্লাহ পাকের কৃতজ্ঞতা জ্ঞাপন করছো? সে বললো: আমি সেই নেয়ামতের কারণে আল্লাহ পাকের কৃতজ্ঞতা জ্ঞাপন করছি: যদি আমি সারা দুনিয়ার সম্পদও দিয়ে দিই তবুও সেই নেয়ামত আমি পাবো না। অপর ব্যক্তিটি জিজ্ঞাসা করলো: তা কি? সে উত্তর দিলো: তুমি কি নিজের চোখ, জিহবা, হাত ও পা ইত্যাদি দেখছো না (যে, এসবও আল্লাহ পাকের কত বড় নেয়ামত)?\n(শুয়াবুল ঈমান, ৪/১১২, হাদীস ৪৪৬২)\n    প্রিয় ইসলামী ভাইয়েরা! এই নসিহতপূর্ণ ঘটনা থেকে জানতে পারলাম যে, কৃতজ্ঞতা শুধু ধন সম্পদ ও আনন্দ অর্জনে করা হয় না বরং সর্বাবস্থায় আল্লাহ পাকের কৃতজ্ঞতা জ্ঞাপন করা উচিৎ, কিন্তু আফসোস! আমাদের অবস্থা এমন যে, খুশি ও ধন সম্পদ অর্জনে তো আমরা আল্লাহ পাকের কৃতজ্ঞতা জ্ঞাপন করি আর যদি সামান্য দুঃখ, কষ্ট, পেরেশানী, অসুস্থতা বা অভাব-অনটন অনুভূত হয় তখন অভিযোগের বন্যা বইয়ে দিই, অথচ মানুষ যদি নিজেকে নিয়ে সামান্য চিন্তা করে তবে তার প্রতিপালকের পক্ষ থেকে পাওয়া হাজারো নেয়ামত দৃষ্টিগোচর হবে। সে সারা জীবনই আল্লাহ পাকের প্রদত্ত নেয়ামতের কৃতজ্ঞতা জ্ঞাপন করলেও কম হবে। আসলে এটাই বাস্তবতা যে, যদি মানুষকে পুরো সৃষ্টি জগতের সম্পদ দিয়ে দেয়া হয় এবং চোখ, কান, বাকশক্তি, হাত ও পা এর মতো নেয়ামত না দেয়া হয় তখনই সে এর গুরুত্ব অনুধাবন করতে পারবে, আল্লাহ পাকের এই নেয়ামত সমূহের কৃতজ্ঞতা জ্ঞাপনের প্রতি আমাদের মনোযোগ পর্যন্ত নেই, অথচ চোখ কত বড় নেয়ামত তা কোন অন্ধকে জিজ্ঞাসা করুন, কথা বলার ক্ষমতা কত মহান নেয়ামত তা কোন বোবাকে জিজ্ঞাসা করুন, সর্বাবস্থায় আমাদের সম্পূর্ণ শরীর আল্লাহর নেয়ামতের কেন্দ্র স্বরূপ, এমনকি আমদের মুখের থুথুও (Spit) অনেক বড় একটি নেয়ামত। যাকে আমরা ঘৃণ্য মনে করি, এর গুরুত্ব তাকেই জিজ্ঞাসা করুন, যার মুখে থুথুর (Spit) পরিমাণ প্রয়োজনের তুলনায় কম। শারীরিক অঙ্গ প্রত্যঙ্গের (Parts of body) কৃতজ্ঞতা শুধুমাত্র এটাই নয় যে, বান্দা মুখে বলে দিলো; হে আল্লাহ পাক! তোমার কৃতজ্ঞতা বরং এর কৃতজ্ঞতা কিভাবে আদায় করবে, আসুন! সে ব্যাপারে একটি ঘটনা শ্রবণ করি।\n"
    },
    {
        "1": "শারীরিক অঙ্গ প্রত্যঙ্গের কৃতজ্ঞতা কি?",
        "2": "    হযরত মুহাম্মদ বিন হানী رَحْمَۃُ اللهِ عَلَیْہِ নিজের কোন এক বন্ধুর উদ্ধৃতি দিয়ে বর্ণনা করেন; এক ব্যক্তি হযরত আবু হাযেম رَحْمَۃُ اللهِ عَلَیْہِ কে জিজ্ঞাসা করলেন: “হে আবু হাযেম! চোখের কৃতজ্ঞতা কিরূপ?” তিনি বললেন: “এর দ্বারা ভালো কিছু দেখলে তবে তা প্রকাশ করো এবং যদি খারাপ কিছু দেখো তবে তা গোপন করো।” সে আরয করলো: “কানের কৃতজ্ঞতা কি?“ তিনি বললেন: “যদি এর দ্বারা ভালো কথা শুনো তবে তা স্মরণ রাখো এবং যদি খারাপ কথা শুনো তবে তা গোপন করো।” সে আরয করলো: “হাতের কৃতজ্ঞতা কি?” আবু হাযেম رَحْمَۃُ اللهِ عَلَیْہِ বললেন: “এর দ্বারা এমন বস্তু অর্জন করোনা যা তার জন্য জায়েয নয় এবং এর মধ্যে যা আল্লাহ পাকের হক রয়েছে তা আয়ত্বে রেখো না।” সেই ব্যক্তিটি আরয করলো: “পেটের কৃতজ্ঞতা কি?” তিনি বললেন: “পেটের কৃতজ্ঞতা হলো যে, এর নিচের অংশে খাবার থাকা আর উপরের অংশে ইলম দ্বারা পরিপূর্ণ থাকা।\" সে আরয করলো: “লজ্জাস্থানের কৃতজ্ঞতা কি?” বললেন: যেমন আল্লাহ পাক পবিত্র কুরআনের পারা ১৮ সূরা মুমিনুনের ৫, ৬, ৭ নং আয়াতে ইরশাদ করেন:\nوَ الَّذِیۡنَ ہُمۡ  لِفُرُوۡجِہِمۡ حٰفِظُوۡنَ ۙ(۵) اِلَّا عَلٰۤی اَزۡوَاجِہِمۡ اَوۡ مَا مَلَکَتۡ اَیۡمَانُہُمۡ فَاِنَّہُمۡ غَیۡرُ   مَلُوۡمِیۡنَ ۚ(۶)فَمَنِ ابۡتَغٰی وَرَآءَ ذٰلِکَ فَاُولٰٓئِکَ ہُمُ الۡعٰدُوۡنَ ۚ(۷)\n(পারা-১৮, সূরা মুমিনুন, আয়াত ৫,৬,৭)\nকানযুল ঈমান থেকে অনুবাদ: আর যারা লজ্জাস্থানকে সংযত রাখে, নিজেদের পত্নীগণ অথবা তাদের ঐ শরীয়াত সম্মত দাসীদের নিকট ব্যতীত যারা তাদের হাতের মালিকাধীন। এতে তাদেরকে তিরষ্কার করা হবে না, সুতরাং যারা এ দুপ্রকার ব্যতীত অন্য কিছু কামনা করে তারাই সীমালঙ্ঘনকারী।\n\n    তখন সে বললো: “পায়ের কৃতজ্ঞতা কি?” তিনি বললেন: “যদি তুমি এমন কোন জীবিত ব্যক্তিকে দেখো, যার প্রতি তোমার ঈর্ষা হয় তবে তুমি এই পা দ্বারা সেই ব্যক্তির মতো আমল করো (অর্থাৎ নেক আমল করো) আর যদি তুমি এমন কোন মৃত ব্যক্তিকে দেখো, যার প্রতি তুমি অসন্তুষ্ট, তবে তুমি এই পা দ্বারা সেই ব্যক্তির মতো আমল করা থেকে বিরত থাকো (অর্থাৎ মন্দ কাজের দিকে পা বাড়িও না)। এভাবেই তুমি আল্লাহ পাকের প্রতি কৃতজ্ঞতা প্রকাশকারী হয়ে যাবে।\n\n আর যে শুধুমাত্র মুখেই কৃতজ্ঞতা প্রকাশ করে, অঙ্গ প্রত্যঙ্গ দ্বারা করে না তবে তার উদাহরণ ঐ ব্যক্তির মতো, যার নিকট একটি মাত্র কাপড় রয়েছে আর সে সেই কাপড়ের একপ্রান্ত ধরে আছে কিন্তু পরিধান করে না, তবে সেই কাপড় তাকে গরমে, শীতে, বরফ এবং বৃষ্টি থেকে বাচাঁর উপকার দিবে না।\" (হিলইয়াতুল আউলিয়া, ৩/২৭৯, নম্বর ৩৯৬৩)\n\n    প্রিয় ইসলামী ভাইয়েরা! যে ব্যক্তি আল্লাহ পাকের সন্তুষ্টিতে সন্তুষ্ট থাকে আর সর্বাবস্থায় তাঁর নেয়ামতের কৃতজ্ঞতা জ্ঞাপন করে তবে আল্লাহ পাক তার নেয়ামত আরো বাড়িয়ে দেন, সুতরাং আমাদেরও উচিৎ, সর্বাবস্থায় আপন প্রতিপালকের কৃতজ্ঞতা জ্ঞাপন করতে থাকা। মনে রাখবেন! যদি আমরা আল্লাহ পাকের সকল নেয়ামতের কৃতজ্ঞতা জ্ঞাপন করার অভ্যাস গড়ে নিই তবে اِنْ شَآءَ الله এর অনেক বরকত অর্জিত হবে। হযরত কা’আব رَضِیَ اللهُ عَنْہُ বলেন: আল্লাহ পাক দুনিয়ায় কোন বান্দাকে নেয়ামত দান করেন অতঃপর সে আল্লাহ পাকের সেই নেয়ামতের কৃতজ্ঞতা জ্ঞাপন করে এবং এই নেয়ামতের কারণে আল্লাহ পাকের প্রতি নম্রতা প্রদর্শন করে তবে আল্লাহ পাক তাকে সেই নেয়ামত দ্বারা উপকৃত করেন, এর কারণে তার জন্য আখিরাতে মর্যাদা বৃদ্ধি করেন আর যাকে আল্লাহ পাক দুনিয়ায় নেয়ামত প্রদান করেন এবং সে তার কৃতজ্ঞতা জ্ঞাপন করলো না আর আল্লাহ পাকের জন্য নম্রতাও প্রদর্শন করলো না তবে আল্লাহ পাক দুনিয়ায় এই নেয়ামত হতে অর্জিত উপকার তার কাছ থেকে দুরে রাখেন এবং তার জন্য জাহান্নামের একটি স্তর খুলে দেন, অতঃপর আল্লাহ পাক চাইলে তাকে (আখিরাতে) আযাব দিবেন অথবা ক্ষমা করে দিবেন।\n (রাসায়িলে ইবনে আবিদ দুনিয়া, ৩/৫৫৫, নম্বর ৯৩)(সীরাতুল জিনান, ১/২৪৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "কৃতজ্ঞতার সংজ্ঞা",
        "2": "প্রিয় ইসলামী ভাইয়েরা! আমাদেরও আল্লাহ পাকের সকল নেয়ামতের কৃতজ্ঞতা জ্ঞাপন করা উচিৎ। আসুন! কৃতজ্ঞতার সংজ্ঞা শুনে নিই। যেমন হুজ্জাতুল ইসলাম হযরত ইমাম মুহাম্মদ গাযালী رَحْمَۃُ اللهِ عَلَیْہِ বলেন: কৃতজ্ঞতার অর্থ হলো; “কারো উপকার ও নেয়ামতের কারণে মুখে, অন্তরে বা অঙ্গ প্রত্যঙ্গ দ্বারা তার সম্মান করা।”\n"
    },
    {
        "1": "কৃতজ্ঞতার বিভিন্ন পদ্ধতি",
        "2": "    ইমাম গাযালী رَحْمَۃُ اللهِ عَلَیْہِ আরো বলেন: অন্তরের কৃতজ্ঞতা হলো; নেয়ামতের উত্তম ব্যবহার ও নেককাজ করার ইচ্ছা পোষণ করা আর মুখের কৃতজ্ঞতা হলো; এই নেয়ামত প্রাপ্তির জন্য আল্লাহ পাকের প্রশংসা করা আর অন্যান্য অঙ্গ প্রত্যঙ্গের কৃতজ্ঞতা হলো; আল্লাহ পাকের নেয়ামত সমূহকে আল্লাহ পাকের ইবাদতে ব্যয় করা এবং আল্লাহ পাকের অবাধ্যতায় ব্যয় হওয়া থেকে বাঁচানো, এমনকি চোখের কৃতজ্ঞতা হলো; কোন মুসলমানের ত্রুটি দেখলে তা ভুলে যাওয়া।“ (ইহইয়াউল উলুম, ৪/১০৩)\n    প্রিয় ইসলামী ভাইয়েরা! যদি আমরা নেয়ামতের হক আদায় করে এই পদ্ধতি সমূহ দ্বারা আল্লাহ পাকের কৃতজ্ঞতা জ্ঞাপন করি তবে আল্লাহ পাকের রহমতে আশা করা যায় যে, সেই দয়াময় আল্লাহ পাক নেয়ামতে আরো সমৃদ্ধি দান করবেন আর যদি তাঁর নেয়ামত দ্বারা উপকৃত হওয়া সত্ত্বেও আমরা অকৃতজ্ঞতা ও অভিযোগ করতে থাকি তবে এতে আল্লাহ পাক অসন্তুষ্ট হবেন এবং হতে পারে আমাদের থেকে এই নেয়ামতও ছিনিয়ে নিবেন। আল্লাহ পাক আমাদেরকে অসংখ্য নেয়ামত দান করেছেন, যা গণনা করা মানুষের জ্ঞানে সম্ভব নয়, তাঁর প্রত্যেকটি নেয়ামত অসংখ্য হিকমতের সমষ্টি, যদিও বর্তমানে সায়ন্স (Science) অনেক বেশী উন্নতি করেছে এবং নতুন নতুন জিনিষ আবিস্কৃত হচ্ছে কিন্তু পৃথিবী আজ পর্যন্ত এমন কোন যন্ত্র (Device) বা পদ্ধতি আবিস্কার করতে পারেনি যার দ্বারা আল্লাহ পাকের অসংখ্য নেয়ামত সমূহের সংখ্যা নিরুপন করা যায়, আল্লাহ পাক স্বয়ং ১৪ পারার সুরা আন নাহলের ১৮ নং আয়াতে ইরশাদ করেন:\nوَ اِنۡ تَعُدُّوۡا نِعۡمَۃَ اللّٰہِ لَا تُحۡصُوۡہَا ؕ\n(পারা ১৮, সূরা আন নাহল, আয়াত ১৮)\nকানযুল ঈমান থেকে অনুবাদ: আর যদি আল্লাহর অনুগগ্রহ সমূহ গণনা করো, তবে সেগুলোর সংখ্যা নির্ণয় করতে পারবে না।\n\n    অর্থাৎ বান্দাকে সৃষ্টি করাতে আল্লাহ পাকের যতো নেয়ামত রয়েছে, যেমন; সুস্থ শরীর, বিপর্যয় থেকে মুক্ত দেহ, সুস্থ চোখ, সাধারণ জ্ঞান, এমন শ্রবণশক্তি যা বিষয়কে বুঝতে সাহায্য করে, হাত দ্বারা ধরা, পা দিয়ে চলাফেরা করা ইত্যাদি আরো যতো নেয়ামত বান্দাকে দান করেছেন, যা বান্দার দ্বীনি ও দুনিয়াবী প্রয়োজন পূরনের জন্য সৃষ্টি করা হয়েছে তা এতই বেশী যে, এর গণনা করা সম্ভবই নয়, এমনকি যদি কেউ আল্লাহ পাকের ছোট্ট কোন নেয়ামতের পরিচিতি অর্জনের চেষ্টা করে তবে অর্জন করতে পারবে না, আর ঐ নেয়ামত সমূহের কি অবস্থা হবে যা সমস্ত সৃষ্টিই মিলে গণনা করতে পারবে না? এজন্যই আল্লাহ পাক ইরশাদ করেন: “যদি তোমরা আল্লাহ পাকের নেয়ামতের গণনা করার চেষ্টা করো এবং এই কাজে নিজের পুরো জীবন অতিবাহিত করে দাও তবুও এতে সফল হতে পারবে না।“ (খাযিন, আন নাহল, ১৮ নং আয়াতের ব্যাখ্যা, ৩/১১৭) (সীরাতুল জিনান, ৫/২৯২)\n    এজন্য আমাদের উচিৎ, আল্লাহ পাকের সকল নেয়ামতের জন্য তাঁর কৃতজ্ঞতা জ্ঞাপন করা এবং তাঁর নাফরমানী থেকে বেঁচে থাকা, কেননা নেয়ামতের কৃতজ্ঞতা জ্ঞাপনের কারণে নেয়ামত বৃদ্ধি পায়, যেমন; হযরত উতারিদ কুরাইশী رَضِیَ اللهُ عَنْہُ থেকে বর্ণিত, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাক নিজ বান্দাদের কৃতজ্ঞতার তৌফিক দান করেন, অতঃপর তাকে নেয়ামতের বৃদ্ধি থেকে বঞ্চিত করেন না, কেননা তিনি ইরশাদ করেন:\n\nلَئِنۡ شَکَرۡتُمۡ لَاَزِیۡدَنَّکُمۡ\n(পারা ১৩, সূরা ইব্রাহিম, আয়াত ৭)\nকানযুল ঈমান থেকে অনুবাদ: যদি তোমরা কৃতজ্ঞ হও, তবে আমি তোমাদেরকে আরো অধিক দেবো।\n\n(শুয়াবুল ঈমান, লিল বায়হাকী, ৮/১২৪, হাদীস ৪৫৬২)\n\n    হযরত আলী বিন সালিহ رَحْمَۃُ اللهِ عَلَیْہِ বলেন: “এই (আয়াত) দ্বারা উদ্দেশ্য হচ্ছে, যদি আনুগত্য ও ইবাদত দ্বারা আমার কৃতজ্ঞতা জ্ঞাপন করো তবে আমি নেয়ামত সমূহ বৃদ্ধি করে দিবো।”\n(তাফসিরে তাবারী, পারা ১৩, সুরা ইব্রাহিম, ৭নং আয়াতের পাদটিকা, ৭/৪২০, হাদীস ২০৫৮৫)"
    },
    {
        "1": "কৃতজ্ঞতার স্বরূপ",
        "2": "    প্রিয় ইসলামী ভাইয়েরা! কৃতজ্ঞতার স্বরূপ হলো যে, নেয়ামত প্রদানকারীর নেয়ামতের সম্মানসহ স্বীকারোক্তি দেয়া এবং নফসকে এই বিষয়ের অভ্যস্ত করা। এখানে একটি মাদানী ফুল হলো: বান্দা যখন আল্লাহ পাকের নেয়ামত সমূহ এবং তাঁর বিভিন্ন দয়া ও অনুগ্রহ আর উপকার অবলোকন করে তখন তাঁর কৃতজ্ঞতা জ্ঞাপনে ব্যস্ত হয়ে পড়ে, এতে এই নেয়ামত বৃদ্ধি পায় এবং বান্দার অন্তরে আল্লাহ পাকের ভালবাসা বৃদ্ধি পেতে থাকে, আর এটা অনেক বড় এক মর্যাদা এবং এর চেয়েও উচ্চ মর্যাদা হলো যে, নেয়ামত প্রদানকারীর ভালবাসা এমনভাবে বৃদ্ধি পায় যে, নেয়ামতের দিকে আগ্রহ থাকে না আর এই মর্যাদা হলো সিদ্দিকদের।\n(সীরাতুল জিনান, ৫/১৫৩)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! এতে সন্দেহের কোন অবকাশ নেই যে, বান্দা কোন সময়, কোন মুহুর্তে, কোন অবস্থতাইে নিজ মালিক ও সৃষ্টিকর্তার অসংখ্য ও অগনিত নেয়ামত থেকে সম্পর্কচ্যুত হতে পারে না। এজন্য যদি কখনো পরীক্ষার সম্মুখিন হয়ে যায় বা কোন নেয়ামত শেষ হয়ে যায় তবুও আল্লাহ পাকের প্রদত্ত অন্যান্য অসংখ্য নেয়ামত তো অবশিষ্ট থাকে। সুতরাং বিচক্ষণতা এতেই, যে এমন মুহুর্তে ধৈর্যের আধার হয়ে থাকতে পারে এবং আল্লাহ পাকের সন্তুষ্টির জন্য সহ্য করে নেয় আর এমন সময়ে ধৈর্যধারন করাও রহমত অর্জনের মাধ্যম।\nআসুন! এই বিষয় সম্পর্কিত প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চারটি বাণী শ্রবণ করি এবং আমলের উৎসাহ সৃষ্টি করি।"
    },
    {
        "1": "নবী صَلَّی اللهُ عَلَیْہِ وَاٰلِہٖ وَسَلَّم এর চারটি বাণী",
        "2": "\t(১) দুটি অভ্যাস এমন রয়েছে, তা যার মধ্যে থাকবে আল্লাহ পাক তাকে ধৈর্যশীল ও কৃতজ্ঞ বলে লিখে দিবেন এবং তা যার মধ্যে থাকবে না তাকে না কৃতজ্ঞ বলা হবে, না ধৈর্যশীল (এই অভ্যাস দুটি হলো) * যে নিজের দ্বীনে (ধর্মে) নিজের চেয়ে উচ্চ কাউকে দেখে তার অনুসরন করে এবং দুনিয়াবী বিষয়ে নিজের চেয়ে নিম্নদের দেখে এবং আল্লাহ পাক তাকে ঐ ব্যক্তির উপর যে ফযীলত দান করেছেন সেজন্য আল্লাহ পাকের কৃতজ্ঞতা জ্ঞাপন করে তবে আল্লাহ পাক তাকে ধৈর্যশীল ও কৃতজ্ঞ বলে লিখে দেন। * যে নিজের দ্বীনে (ধর্মে) নিজের চেয়ে নিম্নদের দেখে এবং দুনিয়াবী বিষয়ে নিজের চেয়ে উচ্চদের দেখে অতঃপর নিজে বঞ্চিত হওয়ার কারণে আফসোস করে, তবে আল্লাহ পাক তাকে না ধৈর্যশীল বলে লিখেন না কৃতজ্ঞ। (জামে তিরমীযি, ৪/২২৯, হাদীস ২৫২০)\n\t(২)  আল্লাহ পাক যখন কোন সম্প্রদায়ের মঙ্গল কামনা করেন তখন তাদের হায়াত (স্থায়ীত্ব) বাড়িয়ে দেন এবং তাদের কৃতজ্ঞতার ইলহাম প্রেরণ করেন। (ফিরদাউসুল আখবার, বাবুল আলিফ, ১/১৪৮, হাদীস ৯৫৪)\n\t(৩)   যাকে আল্লাহ পাক কোন নেয়ামত দান করেন অতঃপর সেই বান্দা এই নেয়ামতকে স্থায়ী করতে চায়, তবে তার উচিৎ অধিকহারে\nلَا حَوْلَ وَلَا قُوَّۃَ اِلَّا بِاللهِ পাঠ করতে থাকা। (মুজামুল কবীর, ১৭/৩১০, হাদীস ৮৫৯)\n     (৪)   যখন আল্লাহ পাক নিজ বান্দাদের কোন নেয়ামত দান করেন এবং সে বলে: “اَلْحَمْدُ لِلّٰه” তখন এই বাক্য আল্লাহ পাকের নিকট তাকে নেয়ামত দেয়া থেকেও উত্তম প্রতিপন্ন হয়।\n(ইবনে মাজাহ্, কিতাবুল আদব, ৪/২৫০, হাদীস ৩৮০৫)\n\n    প্রিয় ইসলামী ভাইয়েরা! শুনলেন তো আপনারা! যে আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم আমরা গোলামদের কিরূপ ভালবাসেন এবং কিরূপ সুন্দর ভাবে আমাদেরকে নেয়ামতের কৃতজ্ঞতা জ্ঞাপনের পদ্ধতি ইরশাদ করলেন যে, একজন মানুষের উচিৎ সে দুনিয়াবী বিষয়ে নিজের চেয়ে নিম্ন মর্যাদাবানদের দেখে আল্লাহ পাকের কৃতজ্ঞতা জ্ঞাপন করা, আর দ্বীনি বিষয়ে নিজের চেয়ে উচ্চ মর্যাদাবানদের দেখে তার মতো হওয়ার চেষ্টা করা এবং এর পাশাপাশি নেয়ামতকে স্থায়ী করার ওযীফাও ইরশাদ করেছেন যে, অধিকহারে لَا حَوْل শরীফ পাঠ করো। সুতরাং মানুষের উচিৎ, নিজের চেয়ে অধিক সম্পদশালীদের দেখে আফসোস না করা যে, এই নেয়ামতটি আমার কাছে নেই কেন? বরং আল্লাহ পাক আমাদের যে নেয়ামত সমূহ দিয়েছেন তা নগন্য মনে করবেন না এবং নিজের চেয়ে অভাবী ও গরীব ব্যক্তিদের দিকে তাকিয়ে আল্লাহ পাকের সন্তুষ্টিতে সন্তুষ্ট থেকে ধৈর্য ও কৃতজ্ঞতাপূর্ণ জীবন কাটান এবং এরূপ মানসিকতা তৈরী করুন যে, যদি আল্লাহ পাক কাউকে আমাদের চেয়ে বেশী নেয়ামত দান করে থাকেন তবে এতে নিশ্চয় কোন হিকমত লুকিয়ে আছে, হতে পারে এই নেয়ামত আমাকে দেয়া হলে আমার নফস অবাধ্য হয়ে যেতো এবং এই নেয়ামতের গুরুত্ব না দিয়ে এর কৃতজ্ঞতা জ্ঞাপনের পরিবর্তে অকৃতজ্ঞতা ও আপদ আপতিত হয়ে যেতো। যদি আমরা এরূপ মানসিকতা তৈরী করি তবে اِنْ شَآءَ الله অকৃতজ্ঞ হওয়া থেকে বেঁচে থাকবো।\n\n    প্রিয় ইসলামী ভাইয়েরা! সাধারণত মানুষের স্বভাবে (Nature) এই বিষয়টি থাকে যে, তারা আনন্দের সময় নেয়ামতের স্মরন করে এবং আল্লাহ পাকের কৃতজ্ঞতাও জ্ঞাপন করে কিন্তু যখনই সামান্য বিপদ-আপদ, পেরেশানী এবং কষ্টে পতিত হয় তখন আল্লাহ পাকের নেয়ামত সমূহ এবং তাঁর দয়া ও অনুগ্রহের কথা একেবারেই ভুলে গিয়ে অকৃতজ্ঞতার বাক্য নিজের মুখ থেকে নির্গত হতে থাকে। যেমনটি হযরত হাসান বিন আবু হাসান رَحْمَۃُ اللهِ عَلَیْہِ এই আয়াতে মুবারাকা:\nاِنَّ  الۡاِنۡسَانَ لِرَبِّہٖ  لَکَنُوۡدٌ ۚ(۶(\n(পারা ৩০, সূরা আদিয়াত, আয়াত ৬)\nকানযুল ঈমান থেকে অনুবাদ: নিশ্চয় মানুষ স্বীয় রবের প্রতি বড় অকৃতজ্ঞ।\n\nসম্পর্কে বলেন: মানুষ খুবই অকৃতজ্ঞ, অর্থাৎ বিপদ-আপদ গণনা করে আর নেয়ামত সমূহ ভুলে যায়। (শোকর কে ফাযায়িলত মাকতাবাতুল মদীনা থেকে প্রকাশিত) অথচ আমাদের পূর্ববর্তীদের এই অবস্থা ছিলো যে, রোগ হোক বা অভাব, সহজ হোক বা কঠিন, আনন্দ হোক বা শোক সর্বাবস্থায় আল্লাহ পাকের প্রতি কৃতজ্ঞ থাকতেন।\n"
    },
    {
        "1": "কৃতজ্ঞ বান্দা",
        "2": "    দা’ওয়াতে ইসলামীর মাকতাবাতুল মদীনার প্রকাশিত ৩০৩ পৃষ্ঠা সম্বলিত “আঁসোঁউ কা দরিয়া” কিতাবের ২১১ পৃষ্ঠায় রয়েছে:\nদামেশক বাসীদের মধ্যে একজন ব্যক্তি ছিলো যার নাম আবু আব্দুর রব, এই ব্যক্তি পুরো দামেশকে সবচেয়ে বেশী সম্পদশালী ছিলো। একবার সে ভ্রমনে বের হলে এক নদীর পাড়ে কোন এক চারণভুমিতে রাত হয়ে গেলো, সুতরাং সে সেখানেই তাবু খাটালো। সে চারণভুমির অপর প্রান্ত থেকে একটি আওয়াজ শুনতে পেলো যে, কেউ অত্যধিকহারে আল্লাহ পাকের প্রশংসা করছে। সেই ব্যক্তি এই আওয়াজের খোঁজে বের হলে দেখলো যে এক ব্যক্তি চাটাই জড়িয়ে বসে আছে। সে ঐ ব্যক্তিকে সালাম করলো এবং তাকে জিজ্ঞাসা করলো: তুমি কে? তখন সেই ব্যক্তি বললো: আমি এক মুসলমান। সেই দামেশকের অধিবাসী তাকে জিজ্ঞাসা করলো: তোমার এই অবস্থা কেন? তখন সে উত্তর দিলো: এটি হচ্ছে নেয়ামত, যার কৃতজ্ঞতা জ্ঞাপন করা আমার জন্য ওয়াজিব। দামেশক বাসী বললো: তুমি তো চাটাইতে জড়িয়ে আছো, এটা কেমন নেয়ামত? সে বললো: আল্লাহ পাক আমাকে সৃষ্টি করেছেন ও আমাকে উত্তম বানিয়েছেন আর আমাকে মুসলমান হিসেবে সৃষ্টি করেছেন এবং আমার অঙ্গ প্রত্যঙ্গ সমূহকে সবল করেছেন আর যে বিষয়ের আলোচনা আমার অপছন্দনীয় তা গোপন করেছেন, অতএব যে আমার মতো দিন অতিবাহিত করে, তার চেয়ে বড় নেয়ামত আর কি হতে পারে। সেই দামেশক বাসী বলেন: আমি তাকে বললাম: আল্লাহ পাক আপনার প্রতি দয়া করুক, আপনি কি আমার সাথে যাওয়া পছন্দ করবেন? আমি আপনারই নিকটে নদীর পাড়ে অবস্থান করছি। সেই ব্যক্তি বললো: কেন? আমি বললাম: এজন্য যে, আপনি কিছু আহার করে নিবেন আর আমি আপনার খেদমতে এমন কিছু জিনিস উপস্থাপন করবো যা আপনাকে এই চাটাইয়ে জড়িয়ে থাকার প্রতি অমুখাপেক্ষী করে দিবে। সে বললো: আমার এসব কিছুর প্রয়োজন নেই। এ কথা বলে সে আমার সাথে যেতে অস্বীকৃতি জানালো এবং আমি ফিরে এলাম। (তার কথা শুনার পর) আমার নিজেকে খুবই নগন্য মনে হলো। আমি (মনে মনে) বললাম: আমি দামেশকে আমার চেয়ে বেশী সম্পদশালী আর কাউকে দেখিনি তবুও আমি আরো অন্বেষণে রয়েছি! অতঃপর আমি আল্লাহ পাকের দরবারে আরয করলাম: হে আল্লাহ পাক! আমি তোমার দরবারে আমার এই অবস্থার জন্য তাওবা করছি। এভাবেই আমি তাওবা করলাম এবং কেউ জানতেও পারলো না।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! শুনলেন তো আপনারা! আল্লাহ পাকের সেই নেক বান্দা জনসমাগম থেকে দুরে বিরান ভূমিতে চাটাই জড়িয়ে আল্লাহ পাকের যিকির ও প্রশংসায় ব্যস্ত ছিলো আর যখন দামেশকবাসী লোকটি তার এই অবস্থায় থাকার কারণ জানতে চাইলো তখন কুরবান হয়ে যান যে, সেই আল্লাহর নেক বান্দা অভিযোগ-অনুযোগ এবং নিজের দুরাবস্থার কথা শুনানোর পরিবর্তে আল্লাহ পাকের সন্তুষ্টিতে সন্তুষ্ট থেকে আল্লাহ পাকের কৃতজ্ঞতা জ্ঞাপন করলেন, তাছাড়া তার আল্লাহ পাকের উপর তাওয়াক্কুল তথা ভরসাও অত্যন্ত মহান এবং অনুসরন যোগ্য যে, যখন দামেশকবাসী তাকে বিভিন্ন সুযোগ সুবিধা প্রদান এবং তার সাথে যাওয়ার কথা বললো তখন এই আত্মপরিতৃপ্ত ব্যক্তি সরাসরি অস্বীকার করে দিলো।\n\n    প্রিয় ইসলামী ভাইয়েরা! আমাদের মধ্যে অনেকে এমন যে, যার দা’ওয়াতে ইসলামীর দ্বীনি কাজ সমূহের কোন না কোন দ্বীনি কাজের যিম্মাদারী আকারে এই নেয়ামত অর্জিত হয়েছে। অনেকে কোন না কোন বিভাগে দ্বীনি কাজের সাড়া জাগাচ্ছেন হয়তো, কেউবা কোন মজলিশের নিগরানও হয়ে গেছেন, কেউবা কোন মজলিশের সদস্য হয়ে নেকীর দাওয়াত প্রসারের কাজে ব্রত আছেন, কেউ নিগরান বা কেউ অধিনস্থ, মোটকথা আমাদের মধ্যে যাদেরই কোন না কোনভাবে দা’ওয়াতে ইসলামীর দ্বীনি কাজের যিম্মাদারী অর্পিত হয়েছে, তবে যেনো আমরা এই নেয়ামতেরও কৃতজ্ঞতা জ্ঞাপন করতে থাকি এবং নিজের পক্ষ থেকে এই যিম্মাদারীর ১০০% (শতভাগ) হক আদায় করার ভরপুর চেষ্টা চালিয়ে যাই। অনেক সময় এই নেয়ামতের যথাযত গুরুত্ব না দেয়ার কারণে যিম্মাদারী চলেও যায়, পরে বান্দা আফসোস করে যে, হায়! আমি যদি আমার যিম্মাদারীত্বের সময়ে এই কাজটা করতাম, ঐ কাজটা করতাম, কিন্তু এখন শুধুই আফসোস করতে পারবেন, সুতরাং আমাদের উচিৎ যে, সাংগঠনিক যিম্মাদারী রূপে যে নেয়ামত অর্জিত হয়েছে, তার কৃতজ্ঞতা আদায় স্বরূপ মাদানী মারকাযের পক্ষ থেকে দ্বীনি কাজের যে লক্ষ্য আমাদের দেয়া হয়েছে, নির্দিষ্ট সময়ের মধ্যে তা সম্পন্ন করার দৃঢ় সংকল্প করা এবং নিজের এই মানষিকতা তৈরী করুন যে, আল্লাহ পাক যেনো এই দ্বীনি কাজ সম্পূর্ণ করাতে আমার শ্রমও অর্ন্তভুক্ত করেন। কেননা দ্বীনের কাজ থেমে থাকবে না, এখন এটা আমার সৌভাগ্য যে, এই দ্বীনি কাজ সম্পন্ন হওয়াতে আমিও অংশিদার হয়ে যাই। এজন্য আল্লাহ পাকের নিকট তৌফিকও চাইতে থাকুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! আল্লাহ পাক তাঁর বান্দাদের (বিভিন্ন পদ্ধতিতে যাচাই বাচাই করেন) কখনো রোগ দ্বারা, কখনো জান-মালের হ্রাস দ্বারা, কখনো শত্রুর ভয়-ভীতি দ্বারা, কখনো কোন ক্ষতি দ্বারা, কখনো বিপদ-আপদ দ্বারা এবং কখনো নতুন নতুন ফিতনা দ্বারা পরীক্ষা করেন আর দ্বীনের তাবলীগ তো বিশেষকরে সেই পথ যাতে পদে পদে পরীক্ষা, এতেই আনুগত্য ও অবাধ্যতা, এতেই সত্যিকার ভালবাসা এবং ভালবাসার দাবীকারীদের মাঝে পার্থক্য নিরূপন হয়ে যায়। হযরত নূহ عَلَیْہِ السَّلَام এর প্রতি তাঁর সম্প্রদায়ের অধিকাংশের ঈমান না আনা, হযরত ইব্রাহীম\nعَلَیْہِ السَّلَام কে আগুনে নিক্ষেপ করা, শিশু সন্তানকে কুরবানী করা, হযরত আইয়ুব عَلَیْہِ السَّلَام কে রোগাক্রান্ত করা, তাঁর সন্তান ও সম্পদ ধ্বংস করে দেয়া, হযরত মূসা عَلَیْہِ السَّلَام এর মিশর থেকে মাদায়িন যাওয়া, মিশর থেকে হিজরত করা, হযরত ঈসা عَلَیْہِ السَّلَام কে নির্যাতন করা এবং আম্বিয়ায়ে কিরামদের عَلَیْهِمُ السَّلَام শহীদ হওয়া, এসবই পরীক্ষা এবং ধৈর্যরেই উদাহরণ আর সম্মানিত ব্যক্তিদের পরীক্ষা ও ধৈর্য সকল মুসলমানের জন্য একটি উদাহরনীয় দৃষ্টান্ত স্বরূপ। সুতরাং সকল মুসলমানের উচিৎ, তাদের যখনই কোন বিপদ আসে এবং কোন নীপিড়ন বা কষ্টে ভোগেন তখন ধৈর্যধারন করা এবং আল্লাহ পাকের সন্তুষ্টিতে সন্তুষ্ট থাকা আর অধৈর্য না হওয়া।\n    সদরুশ শরীয়া মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বলেন: “অনেক কড়া একটি কথা যা সকলেই জানে যে, কেউ যতই অমনোযোগী হোক না কেন, কিন্তু যখন (সে কোন কষ্ট পায় বা সে কোন বিপদ এবং) রোগে ভোগে তখন সে কিভাবে আল্লাহ পাককে স্মরন করে এবং তাওবা ও ইস্তিগফার করতে থাকে। আরে এ তো অনেক বড় মর্যাদাবানদের বৈশিষ্ট্য যে, তারা কষ্টকেও সেইভাবে স্বাগত জানায়, যেভাবে আনন্দকে স্বাগত জানাতো। কিন্তু আমাদের মতো গুনাহগার কমপক্ষে এটাতো করি যে, (যখন কোন বিপদ বা কষ্ট আসে তবে) ধৈর্যধারণ করি এবং কান্না-কাটি করে এর কারণে অর্জিত সাওয়াব হাত ছাড়া না করি আর এটুকু সকলেই জানে যে, অধৈর্য হলে তো আর আগত বিপদ কেটে (চলে) যায় না বরং অধৈর্যের কারণে হাদীসে মুবারাকায় বর্ণিত প্রতিদান ও সাওয়াব থেকে বঞ্চিত হওয়াটাও আরেকটি বিপদ।\n(বাহারে শরীয়াত, ১/৭৯৯। সীরাতুল জিনান, ১/২৫৫)\n    আমাদেরও উচিৎ, আল্লাহ পাক আমাদের যা যা নেয়ামত দ্বারা ধন্য করেছেন তাতে সন্তুষ্ট থেকে তাঁর কৃতজ্ঞতা জ্ঞাপন করা, কেননা নেয়ামতের কৃতজ্ঞতা জ্ঞাপন করার তৌফিক অর্জিত হওয়াও একটি নেয়ামত। হযরত মূসা عَلَیْہِ السَّلَام আরয করলো: হে আল্লাহ পাক! আমি তোমার কৃতজ্ঞতা কিভাবে আদায় করবো যে, আমার কৃতজ্ঞতা জ্ঞাপন করাও তো তোমার একটি নেয়ামত। আল্লাহ পাক ইরশাদ করেন: যখন তুমি জেনে যাবে যে, সকল নেয়ামত আমার পক্ষ থেকে এবং তাতে সন্তুষ্ট থাকবে তবে এটাই হলো কৃতজ্ঞতা আদায় করা। (ইহইয়াউল উলুম, ৪/১০৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "“শোকর কে ফাযায়িল” কিতাবের পরিচিতি",
        "2": "    প্রিয় ইসলামী ভাইয়েরা! কৃতজ্ঞতা জ্ঞাপনের আরো ফযীলত ও উপকারীতা এবং আকর্ষনীয় তথ্য (Interesting information) জানার জন্য দা’ওয়াতে ইসলামীর মাকতাবাতুল মদীনার প্রকাশিত “শোকর কে ফাযায়িল” কিতাবটি অধ্যায়ন করুন। اَلْحَمْدُ لِلّٰه এই কিতাবে বুর্যুগগণের কৃতজ্ঞতা প্রকাশের ধরন, কৃতজ্ঞতা আদায়ের পদ্ধতি, কৃতজ্ঞতা জ্ঞাপনকারীদের ঘটনা, নেয়ামত বৃদ্ধির কারণ, বিভিন্ন দোয়া, কৃতজ্ঞতা আদায় করার ফযীলত আর অকৃতজ্ঞদের জন্য সতর্কবার্তা এবং অনেক মাদানী ফুল বর্ণনা করা হয়েছে। সুতরাং আজই এই কিতাবটি মাকতাবাতুল মদীনা থেকে উপযুক্ত মূল্যে সংগ্রহ করে নিজেও অধ্যায়ন করুন এবং অন্যদেরও পড়ার জন্য উৎসাহিত করুন। দা’ওয়াতে ইসলামীর ওয়েব সাইট www.dawateislami.net থেকে এই কিতাবটি পাঠ করতেও পারবেন, ডাউনলোড (Download) এবং প্রিন্ট আউটও (Print Out) করতে পারবেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "চৌক দরস",
        "2": "    প্রিয় ইসলামী ভাইয়েরা! আমাদের উচিৎ, আমরা যেনো সর্বদা আল্লাহ পাক প্রদত্ত নেয়ামতের কৃতজ্ঞতা আদায় করি, আল্লাহ পাকের কৃতজ্ঞতা জ্ঞাপনকারী বান্দা হওয়ার জন্য দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যাই এবং সাব ইউনিটের ১২টি দ্বীনি কাজে সত্বঃস্ফূর্ত ভাবে অংশগ্রহণ করি। সাব ইউনিটের ১২টি দ্বীনি কাজের মধ্যে একটি দ্বীনি কাজ হলো চৌক দরস। মসজিদ ও ঘর ছাড়াও যেই স্থানে (চৌক, বাজার, স্কুল, কলেজ, প্রতিষ্ঠান ইত্যাদি) যেই মাদানী দরস দেয়া হয়, তাকে দা’ওয়াতে ইসলামীর পরিভাষায় চৌক দরস বলে। চৌক দরসের উদ্দেশ্য হলো এমন মানুষকে নেকীর দাওয়াত দেয়া, যারা মসজিদে আসে না, যেনো তারাও মসজিদে আসে, জামাআত সহকারে নামায আদায়কারী হয়ে যায় এবং দা’ওয়াতে ইসলামীর বার্তাকে গ্রহণ করে সুন্নাতের পথে পরিচালিত হয়ে যায়।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! মানুষের জীবন অতিবাহিত করার জন্য যে সমস্ত জিনিসের প্রয়োজন হয় আল্লাহ পাক আমাদের সেই সব নেয়ামত দান করেছেন, খাওয়া-দাওয়ার লাখো উপকরণ এবং এতে বিভিন্ন স্বাদ আল্লাহ পাকেরই নেয়ামত, শরীরকে ঢাকার জন্য এবং শীত-গ্রীস্মের প্রভাব থেকে বাঁচার জন্য পোষাক আল্লাহ পাকের নেয়ামত, দূর-দুরান্তে সহজে ভ্রমনের জন্য বিভিন্ন যানবাহনও আল্লাহ পাকের নেয়ামত, মোটকথা আল্লাহ পাকের এক একটি নেয়ামত স্বয়ং হাজারো নেয়ামতের সমষ্টি। কিন্তু আফসোস! শত কোটি আফসোস! যদি কোন হিকমতের কারণে আমাদের কোন নেয়ামত অর্জিত না হয় তবে আমরা অন্যান্য নেয়ামত সমূহকেও ভূলে বিভিন্ন ভাবে আল্লাহ পাকের প্রতি অকৃতজ্ঞতা প্রদর্শন করে থাকি। যেমন; কখনো সামান্য কোন রোগ বা বিপদ এসে গেলে তবে অবিলম্বে অকৃতজ্ঞতা প্রদর্শন করে এই ধরনের বাক্যও বলে থাকি যে, অমুক তো খুবই সুখে আছে, জানি না আমার কোন গুনাহ হয়ে গেছে যে, সমস্ত বিপদ আর পেরেশানী আমার উপর ভেঙ্গে পড়লো। অনুরূপভাবে কারো ব্যবসায় সামান্য ক্ষতি হয়ে গেলে যতক্ষন পর্যন্ত দু-চার জনের সামনে হতাশা প্রকাশ করবে না ততক্ষন শান্ত হয় না, কারো নিকট মোটর সাইকেল (Bike) থাকলে, সে এতে কৃতজ্ঞতা প্রকাশ করার বদলে না শুধু কারের (Car) আকাঙ্খা করে বরং অনেক সময় নাজায়িয ও হারাম পন্থায় কার (Car) কিনে নেয়, অনুরূপ যদি কেউ শারীরিক ভাবে পঙ্গু হয়, তবে সেও অকৃতজ্ঞতার বিপদে পতিত হয়ে যায়। যদি কারো অভাবের দিনগুলোতে এক আধ দিন উপবাস থাকার উপলক্ষ্য হয়ে যায় তবে সেও অধৈর্য হয়ে পড়ে অথচ খাবার ছাড়া আল্লাহ পাকের অন্যান্য হাজারো নেয়ামত তার সাথে বিদ্যমান। এমন সময়ে আমাদের পূর্ববর্তীদের ধরনের প্রতি দৃষ্টি দেয়া উচিৎ যে, কিভাবে তাঁরা মানুষদের সংশোধন করতেন। আসুন একটি ঘটনা শ্রবণ করি।\n\n"
    },
    {
        "1": "এক অভিযোগকারীর সংশোধনের এক অনুপম দৃষ্টান্ত",
        "2": "    হযরত সাঈদ বিন আমের رَحْمَۃُ اللهِ عَلَیْہِ বর্ণনা করেন: এক ব্যক্তি হযরত ইউনুস বিন ওবাইদ رَحْمَۃُ اللهِ عَلَیْہِ এর খেদমতে উপস্থিত হয়ে নিজের অভাবের অভিযোগ করতে লাগলো, তখন তিনি رَحْمَۃُ اللهِ عَلَیْہِ তাকে জিজ্ঞাসা করলেন: যে চোখ দ্বারা তুমি দেখছো, তার বদলে এক লাখ দিরহামে কি তুমি রাজি আছো? সে বললো: না। তিনি বললেন: তোমার একটি হাতের বদলে একলাখ দিরহাম? সে বললো: না। অতঃপর তিনি বললেন: তবে কি পায়ের বদলে? সে বললো: না। বর্ণনাকারী বলেন; তিনি رَحْمَۃُ اللهِ عَلَیْہِ আল্লাহ পাকের অন্যান্য নেয়ামত সমূহ স্মরন করানোর পর বলেন: আমি তো তোমার নিকট লাখো টাকার সম্পদ দেখছি অথচ তুমি অভাবের অভিযোগ করছো? (হিলইয়াতুল আউলিয়া, নম্বর ২০২, ইউনুস বিন আব্দুল্লাহ, ৩/২৫, হাদীস ৩০১৭)\n\n    প্রিয় ইসলামী ভাইয়েরা! এটা তো অভাবের সময় অধৈর্য ও অকৃতজ্ঞ ব্যক্তির অবস্থা এবং যাকে আল্লাহ পাক অনেক ধন-সম্পদ দ্বারা ধন্য করেছেন, সে খাওয়া-দাওয়ার উপকরণের অসম্মান করে এই ধরনের অকৃতজ্ঞতা জ্ঞাপন করে যে, বেঁচে যাওয়া খাবার কোন মুসলমানকে খাওয়ানোর পরিবর্তে এভাবেই ফেলে দেয়। আফসোস! আমাদের সমাজে প্রচলিত অন্যান্য অনেক শরীয়াত বর্হিভূত রীতিনীতির মতো বেঁচে যাওয়া খাবার নষ্ট করার প্রবণতাও বেড়েই চলেছে। চারিদিকে খাবারের অসম্মানের বেদনাদায়ক দৃশ্য দেখা যাচ্ছে। পারিবারিক অনুষ্ঠান হোক কিংবা বুযুর্গানে দ্বীনের رَحِمَہُمُ اللهُ الْمُبِيْن ওরশের তাবাররুক, সামাজিক অনুষ্ঠান হোক বা বিয়ের অনুষ্ঠান, চারিদিকে খাবার নষ্ট করার হতাশাজনক চিত্র, পাত্রে অবশিষ্ট সামান্য খাবার, পেয়ালায় বেঁচে যাওয়া ঝোল, পাত্রের অবশিষ্ট তরকারী এবং ব্যবহার যোগ্য রুটির টুকরো পুনরায় ব্যবহার করার মানসিকতা অধিকাংশ মানুষের মধ্যে নেই। এভাবে প্রচুর পরিমাণে খাবার প্রায়ই ডাষ্টবিনে ফেলে দেয়া হয়। অথচ এটা অপচয়, সুতরাং এ পর্যন্ত যতটুকুই অপচয় করেছেন, দয়া করে তা থেকে তাওবা করে নিন! ভবিষ্যতে খাবারের একটি দানাও এবং ঝোলের একটি ফোঁটাও যেনো অপচয় না হয় এর জন্য দৃঢ় সংকল্প করে নিন এবং রিযিকের গুরুত্ব দিন।\n\n    উম্মুল মুমিনীন হযরত আয়েশা সিদ্দীকা رَضِیَ اللهُ عَنْہَا বলেন: রাসূলে পাক صَلَّی اللهُ عَلَیْہِ وَاٰلِہٖ وَسَلَّم তাঁর বরকতময় ঘরে তাশরীফ আনলেন, রুটির টুকরো পতিত অবস্থায় দেখে সেটা তুলে নিয়ে মুছলেন অতঃপর খেয়ে নিলেন আর ইরশাদ করলেন: আয়েশা! (رَضِیَ اللهُ عَنْہَا) ভালো জিনিসের সম্মান করো। কারণ এ বস্তু (অর্থাৎ রুটি) যখন কোন সম্প্রদায় থেকে চলে গেছে, তখন (আর) ফিরে আসেনি। (ইবনে মাজাহ, ৪/৪৯, হাদীস ৩৩৫৩) অর্থাৎ যদি অকৃতজ্ঞতার কারণে কোন সম্প্রদায় থেকে রিযিক চলে যায় তবে আর ফিরে আসে না।\n    প্রিয় ইসলামী ভাইয়েরা! অনুরূপভাবে গ্লাসে অবশিষ্ট মুসলমানের উচ্ছিষ্ট পরিষ্কার পরিচ্ছন্ন পানি ব্যবহারযোগ্য হওয়ার পরও অযথা ফেলে দেয়াও উচিৎ নয়, বর্ণিত আছে: سُـوْرُ الْـمُـؤمِـنِ شِـفَـاءٌ অর্থাৎ মুসলমানের উচ্ছিষ্টে শিফা রয়েছে। (ফাতাওযায়ে ফাকিহিয়াতিল কাবির, ৪/১১৭) নিজের মুসলমান ভাইয়ের উচ্ছিষ্ট খাবার ব্যবহারে যেমন শিফা পাওয়ার আশা করা যায়, তেমনি পরস্পরের মধ্যে ভ্রাতৃত্বের বন্ধন সৃষ্টি হওয়া, পারস্পারিক ভালবাসা বৃদ্ধি পায়, অহঙ্কারের মতো রোগ থেকে বাঁচা যায়, বিনয় ও নম্রতা সৃষ্টির পাশাপাশি গুনাহ ক্ষমারও সুসংবাদ রয়েছে।\n    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “নম্রতার একটি নির্দশন এটাও যে, মানুষ তার মুসলমান ভাইয়ের উচ্ছিষ্ট পানি (অর্থাৎ পান করার পর অবশিষ্ট পানি) পান করে নেয়া আর যে তার ভাইয়ের উচ্ছিষ্ট পানি পান করবে, তার ৭০টি মর্যাদা বৃদ্ধি করা হয়, ৭০টি গুনাহ মুছে দেয়া হয় এবং তার জন্য ৭০টি নেকী লিখা হয়। (কানযুল উম্মাল, কিতাবুল আখলাক, ৩/৫১, হাদীস ৫৭৪৫)\n\n    আল্লাহ পাক আমাদেরকে অভাব ও সমৃদ্ধিতে আল্লাহ পাকের কৃতজ্ঞতা আদায় করা এবং রিযিকের গুরুত্ব দিয়ে অপচয়ের গুনাহ থেকে বাঁচার তৌফিক দান করুন। اٰمین بِجاہِ خاتَمِْالنَّبِیّیْن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "মারাত্মক রোগ থেকে নিরাপত্তা",
        "2": "    প্রিয় ইসলামী ভাইয়েরা! অকৃতজ্ঞতার একটি ধরন আমাদের সমাজে সাধারনত দেখা যায় যে, যতক্ষণ বান্দা সুস্থ ও সবল থাকে তখন আল্লাহ পাকের নেয়ামত সুস্থতা ও সুস্বাস্থ্যের জন্য কৃতজ্ঞতা জ্ঞাপন করে না এবং যখনই সামান্য মাথা ব্যথা হয় বা জ্বর আসে বা সামান্য সর্দি হয়ে যায় তবে এতে ধৈর্যধারন করে প্রতিদান অর্জনের পরিবর্তে অধৈর্য এবং অকৃতজ্ঞ হয়ে পড়ে। দুনিয়ার অন্যান্য ধর্মে অসুস্থতাকে শুধুমাত্র মুসিবত ও বিপদ মনে করা হয়, অথচ দ্বীনে ইসলাম এমন সুন্দর ধর্ম যে, এতে যেমন সুস্থতা এবং সুসাস্থ্যকে নেয়ামত ঘোষণা করা হয়েছে তেমনি অসুস্থতা ও কষ্টকেও নেয়ামত বলে গন্য করা হয়, কেননা অসুস্থতা যেমন গুনাহের কাফফারার মাধ্যম তেমনি অনেক ছোট অসুস্থতা মারাত্মক রোগ থেকে নিরাপত্তার উপায়ও হয়ে থাকে।\n    ফকীহে মিল্লাত মুফতী জালালুদ্দীন আমজাদী رَحْمَۃُ اللهِ عَلَیْہِ বলেন: রোগের কারণে যদিও কষ্ট অনুভূত হয় কিন্তু বাস্তবে তা অনেক বড় নেয়ামত, যার কারণে মুমিনের চির-প্রশান্তি ও সহজতার অনেক বড় ভান্ডার অর্জিত হয়। এই প্রকাশ্য অসুস্থতা বাস্তবে রূহানী রোগের মহান চিকিৎসা স্বরূপ, শর্ত হলো বান্দাকে মুমিন হতে হবে আর বড় থেকে বড় অসুস্থতায় ধৈর্য ও কৃতজ্ঞতা জ্ঞাপনকারী হতে হবে। যদি ধৈর্যধারন না করে কান্না-কাটি শুরু করে দেয়, তবে অসুস্থতা থেকে কোন আক্ষরিক উপকৃত হবে না অর্থাৎ সাওয়াব থেকে বঞ্চিত হয়ে যাবে। অনেক বোকা অসুস্থতায় অযথা বকবক করতে থাকে আর অনেকে আল্লাহ পাকের দিকে অত্যাচারের ইঙ্গিত করে কুফরিতেও পৌঁছে যায়, এটা তার জন্য অত্যন্ত বেদনাদায়ক এবং দুনিয়া ও আখিরাতের জন্য ধ্বংসের কারণ। وَالْعِیَاذُ بِاللهِ\n(আনওয়ারুল হাদীস, ১৯৭)\n    মনে রাখবেন! হাদীস শরীফে অসুস্থতার যে ফযীলত বর্ণনা করা হয়েছে, আমাদের তা এভাবে অর্জিত হবে যে, যদি আমরা মুখে অভিযোগ প্রকাশ করার পরিবর্তে  ধৈর্য ও কৃতজ্ঞতা প্রকাশ করি।\n    হযরত আতা বিন ইয়াসার رَضِیَ اللهُ عَنْہُ থেকে বর্ণিত, যখন কোন বান্দা অসুস্থ হয় তখন আল্লাহ পাক তার নিকট দু’জন ফিরিশতা প্রেরণ করেন এবং তাদের বলেন: দেখো, সে তাকে দেখতে আসা ব্যক্তিদের কি বলে? যদি সেই রোগী তাকে দেখতে আসা ব্যক্তিদের উপস্থিতিতে আল্লাহ পাকের প্রশংসা করে (অর্থাৎ কৃতজ্ঞতা প্রকাশ করে) তবে ফিরিশতারা তার সেই কথা আল্লাহ পাকের দরবারে আরয করে, অথচ আল্লাহ পাক অধিক জানেন। তখন আল্লাহ পাক ইরশাদ করেন: আমার বান্দার প্রতি আমার হক রয়েছে যে, আমি তাকে জান্নাতে প্রবেশ করাই আর যদি তাকে আরোগ্য দান করি তবে তার মাংসকে উন্নত মাংসে পরিবর্তন করে দিই এবং তার গুনাহ মুছে দিই। (মুয়াত্তা ইমাম মালেক, ২/৪২৯, হাদীস ১৭৯৮)\n\n\nصَلُّوْا عَلَی الْحَبِیْب!                     صَلَّی اللهُ عَلٰی مُحَمَّد\n\n\n\n\n\n    প্রিয় ইসলামী ভাইয়েরা! বিয়ে আর অন্যান্য খুশির মুহুর্তগুলোও আল্লাহ পাকের মহান নেয়ামত, কিন্তু খুশির এই মুহুর্তগুলো সঠিকভাবে পালন করার পদ্ধতি কি আমাদের জানা আছে? আল্লাহ পাকের প্রদত্ত এই নেয়ামতের কৃতজ্ঞতা কিভাবে আদায় করা উচিত? কোন কাজটি করলে, বিয়ে ইত্যাদিতে অযথা কাজ থেকে বেঁচে সঠিকভাবে আমরা এই নেয়ামতের কৃতজ্ঞতা আদায় করতে পারবো? আসুন! এই বিষয়ে কিছু মাদানী ফুল শ্রবণ করি। সর্বপ্রথম আমাদের এই উল্লাসিত মুহুর্তে নেয়ামতের কৃতজ্ঞতা জ্ঞাপন করে আল্লাহ পাকের অবাধ্যতা থেকে বাঁচার চেষ্টা করতে হবে। হযরত যিয়াদ বিন উবাইদ رَحْمَۃُ اللهِ عَلَیْہِ থেকে বর্ণিত: নেয়ামত অর্জনকারীর উপর আল্লাহ পাকের একটি হক এটাও যে, এই নেয়ামত দ্বারা নাফরমানীতে যেনো লিপ্ত না হয়। (তারিখে মদীনাতুদ দামেশক লি ইবনে আসাকির, যিয়াদ বিন উবাইদ, ১৯/১৯১) কিন্তু আফসোস! শত কোটি আফসোস!! আমাদের মধ্যে অধিকাংশই খুশির এই সময়েও আল্লাহ পাকের অবাধ্যতায় লিপ্ত হয়ে, অশ্লিলতার ছড়াছড়ি করে এবং মানুষের হক নষ্ট করে, তাছাড়া বিভিন্ন ধরনের গুনাহ করে নিজ প্রতিপালকের অসন্তুষ্টির কারণ সৃষ্টি করে। অনেক মূর্খ ব্যক্তি খুশির এই সময়ে مَعَاذَ الله গান-বাজনার অনুষ্ঠানও করে থাকে এবং লজ্জার চাদর সরিয়ে সারারাত ছেলেরা ও বেপর্দা মেয়েরা নাচ গান করে, এই ধরনের মিশ্র পরিবেশে লোক কুদৃষ্টির কারণে নিজের চোখকে হারাম দ্বারা পূর্ণ করে এবং তাদের এই বিষয়ের বিন্দুমাত্র অনুভূতি হয় না যে, অপরিচিত মহিলাদের দেখা মানুয়ের নয় শয়তানেরই কাজ। যেমনটি প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلْمَرْاَةُ عَوْرَةٌ فَاِذَا خَرَجَتْ اِسْتَشْرِفَهَا الشَّيْطَانُ অর্থাৎ মহিলা হলো লুকানোর বস্তু, যখন সে বের হয় তখন শয়তান তাকে উঁকি মেরে দেখে। (তিরমীযি, অধ্যায়: ১৮, ২/৩৯২, হাদীস ১১৭৬) হুজ্জাতুল ইসলাম হযরত ইমাম মুহাম্মদ গাযালী رَحْمَۃُ اللهِ عَلَیْہِ বলেন: যে ব্যক্তি নিজের চোখকে সংযত রাখতে পারে না, সে নিজের লজ্জাস্থানেরও নিরাপত্তা দিতে পারে না। (ইহইয়াউ উলুমুদ্দীন, ৩/১২৫)\n\n    মনে রাখবেন! যে জাতি বিলাসীতা ও আনন্দ-স্ফুর্তিতে পড়ে আল্লাহ পাকের অবাধ্যতা করে, সে জাতি ধ্বংসের অতল গহ্বরে পতিত হতে থাকে। যেমন; দা’ওয়াতে ইসলামীর মাকতাবাতুল মদীনার প্রকাশিত তাফসীর “সীরাতুল জিনান” ৪র্থ খন্ডের ২৭ নং পৃষ্ঠায় কিছুটা এরূপ বর্ণিত রয়েছে:\n জাতির উন্নতি ও অবনতি সম্পর্কিত আল্লাহর বিধান\n    কুদরতের এই বিধান যে, কোন জাতিকে নেয়ামত দান করে ততক্ষণ পর্যন্ত সেই নেয়ামতকে আযাবে পরিবর্তন করেন না, যতক্ষণ না সেই জাতি নিজের মন্দ আমলের কারণে নিজেই নিজেকে এই নেয়ামতের অযোগ্য প্রমাণ করে না। পূর্ববর্তী ও বর্তমান জাতির উন্নতি ও অবনতির জন্য এটিই অটল বিধান যে, নেয়ামতের কৃতজ্ঞতা ও হক আদায় করাতে নেয়ামত বৃদ্ধি পায় এবং অকৃতজ্ঞতার জন্য শাস্তি দেয়া হয়। এখানে এই বিষয়টি মনে রাখবেন যে, কুদরতের এই বিধান শুধুমাত্র অমুসলিম জাতির জন্য নয় বরং মুসলমানও যদি সেই উম্মত্ততায় চলে, তবে আল্লাহ পাক তাদের কাছ থেকেও নিজের দানকৃত নেয়ামত ফিরিয়ে নেন এবং তাদেরও অপমান ও অসম্মানের মুখোমুখি হতে হয়, যেমন; মুসলমানের উন্নতি ও অবনতির কারণের অর্ন্তনিহিত জ্ঞানের অধিকারীরা খুবই জানে যে, যতক্ষণ মুসলমান আল্লাহ পাকের দানকৃত নেয়ামতের হক আদায় করেছে ততক্ষণ উন্নতির চরম শিখরে প্রতিষ্ঠিত ছিলো, দুনিয়ার বড় বড় সুপার পাওয়ারও (Super Powers) তাদের শাসনের অধীনে ছিলো এবং অমুসলিমরা মুসলমানের নাম শুনে কাঁপতে থাকতো আর যখন থেকে মুসলমানেরা নেয়ামতের কৃতজ্ঞতা এবং এর হক আদায় করাতে উদাসীন হলো তখন থেকে তাদের শক্তি ও অমুসলিমদের উপর একচ্ছত্র আধিপত্য বিস্তার শেষ হতে আরম্ভ করলো। (সীরাতুল জিনান, ৪/২৭)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "ডাক্তারী চিকিৎসা বিভাগ",
        "2": "    দেশে ও বিদেশে যেসকল ইসলামী ভাই ও ইসলামী বোন দা’ওয়াতে ইসলামীর বিভিন্ন বিভাগের মাধ্যমে সুন্নাতের খেদমতে লিপ্ত রয়েছে, তাদের চিকিৎসা সুবিধা দেয়ার জন্য “ডাক্তারী চিকিৎসা বিভাগ” নামে একটি বিভাগ প্রতিষ্ঠা করা হয়েছে। এই বিভাগের অধিনে আন্তর্জাতিক মাদানী মারকায ফয়যানে মদীনায় প্রতিষ্ঠিত হাসপাতালের মাধ্যমে মাসে ওপিডিতে প্রায় ৩০০০ রোগীর চিকিৎসা করা হয় এবং প্রয়োজনে রোগীর ল্যাবরেটরী টেষ্টও করানো হয়। যাতে হাজারো টাকা মাসে খরচ হয়ে থাকে। ফয়যানে মদীনা হাসপাতাল ও ডাক্তারী চিকিৎসা বিভাগে মাসে কয়েক লক্ষ টাকা ব্যয় হয়ে থাকে।\n"
    },
    {
        "1": "নেয়ামতের কৃতজ্ঞতা কিভাবে আদায় করবো?",
        "2": "    প্রিয় ইসলামী ভাইয়েরা! এখনই আমরা খুশি উদযাপনের ভুল পদ্ধতি সম্পর্কে শুনলাম যে, বিয়ের অনুষ্ঠানে আনন্দের নামে গান-বাজনা, নর্তকির নাচ, বান্দার হক ধ্বংস করা, এসব কিছুই নেয়ামতের গুরুত্ব না দেয়া এবং আল্লাহ পাকের অবাধ্যতাই। যদি আমাদের এই সুযোগে খুশি প্রকাশ করতেই হয় তবে এমনভাবে করুন যাতে আল্লাহ পাকের সন্তুষ্টি অর্ন্তভূক্ত থাকে।\n"
    },
    {
        "1": "মুখ দ্বারা কৃতজ্ঞতা আদায় করুন!",
        "2": "    আল্লাহ পাকের পক্ষ থেকে অর্জিত প্রত্যেক নেয়ামতের জন্য বরং সর্বাবস্থায় কৃতজ্ঞতা আদায় করে মূখে “اَلْحَمْدُ لِلّٰهِ رَبِّ الْعٰلَمِیْنَ عَلٰی كُلِّ حَال” বলার অভ্যাস গড়ে নিন।\n"
    },
    {
        "1": "নফল নামায আদায় করুন",
        "2": "    আল্লাহ পাকের নেয়ামতের কৃতজ্ঞতা আদায় করার নিয়্যতে নফল নামায আদায় করুন, নেয়ামত প্রাপ্তিতে সিজদায়ে শোকর আদায় করা রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর সুন্নাত। যেমনটি হযরত আবু বকর رَضِیَ اللهُ عَنْہُ বলেন: যখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কোন প্রকার খুশি অর্জিত হতো তখন হুযুর صَلَّی اللهُ عَلَیْہِ وَاٰلِہٖ وَسَلَّم সিজদায়ে শোকর আদায় করতেন।\n\n\n"
    },
    {
        "1": "কুরআনের তিলাওয়াত করুন",
        "2": "    অনুরূপভাবে নেয়ামতের কৃতজ্ঞতা জ্ঞাপনের একটি উত্তম পদ্ধতি হলো; যেই আল্লাহ পাক আমাদের এই নেয়ামত দান করেছেন তাঁরই কালাম (কুরআনে করীম) এর তিলাওয়াত করুন, বিশেষকরে সূরা আর রহমান এর তিলাওয়াত, অনুবাদ ও তাফসীর পাঠ করুন যে, এতে আল্লাহ পাক জান্নাতের অসংখ্য নেয়ামতের বর্ণনা করেছেন, এরূপ করাতে জান্নাতের সেই নেয়ামত পাওয়ার আগ্রহ সৃষ্টি হবে এবং নেক আমলের প্রতি আকর্ষণ বৃদ্ধি পাবে।\n দ্বীনি ইজতিমায় অংশগ্রহণ করুন\n    তাছাড়া কৃতজ্ঞতা আদায়ের এক সহজ পদ্ধতি হলো; খুশির এসব মুহুর্তে দ্বীনি মাহফিল ও নেকী সমৃদ্ধ ইজতিমার আয়োজন করুন এবং এতে নেয়ামতের মূল্যায়ন এবং মর্যাদার গুরুত্ব সম্পর্কে মাদানী ফুল বয়ান করুন।\n"
    },
    {
        "1": "মাদানী কাফেলায় সফর করুন",
        "2": "    হায়! নেয়ামতের কৃতজ্ঞতা স্বরূপ যদি দ্বীনের খেদমতের মহান উদ্দেশ্য নিয়ে আশিকানে রাসূলের সাথে মাদানী কাফেলায় সফর করার সৌভাগ্য হয়ে যেতো, তবে এভাবে নেয়ামতের কৃতজ্ঞতাও আদায় হয়ে যেতো এবং নেকীর দাওয়াতও প্রসার হতো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! বয়ান শেষ করার পূর্বে সুন্নাতের ফযীলত এবং কয়েকটি সুন্নাত ও আদব বর্ণনা করার সৌভাগ্য অর্জন করছি। রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে আমার সুন্নাতকে ভালবাসলো, সে (মূলত) আমাকে ভালবাসলো আর যে আমাকে ভালবাসলো, সে জান্নাতে আমার সাথে থাকবে। (মিশকাতুল মাসাবিহ, কিতাবুল ঈমান, ১/৯৭, হাদীস ১৭৫)\n"
    },
    {
        "1": "আংটি পরিধানের সুন্নাত ও আদব",
        "2": "    প্রিয় ইসলামী ভাইয়েরা! আসুন! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর “১৬৩ মাদানী ফুল” পুস্তিকা থেকে আংটি পরিধানের কয়েকটি সুন্নাত ও আদব শুনি। * পুরুষের জন্য স্বর্ণের আংটি পরিধান করা হারাম। রাসূলে পাক صَلَّی اللهُ عَلَیْہِ وَاٰلِہٖ وَسَلَّم স্বর্ণের আংটি পরিধান করতে নিষেধ করেছেন। (বুখারী, ৪/৬৭, হাদীস ৫৮৬৩) * (অপ্রাপ্ত বয়ষ্ক) ছেলেকে স্বর্ণ-রৌপ্যের অলংকার পরানো হারাম, যে ব্যক্তি পরাবে সে গুনাহ্গার হবে। (বাহারে শরীয়াত, ৩/৪২৮। দুররে মুখতার ও রদ্দুল মুহতার, ৯/৫৯৮) * লোহার আংটি জাহান্নামীদেরই অলংকার। (তিরমিযী, ৩/৩০৫, হাদীস ১৭৯২)\n"
    },
    {
        "1": "ঘোষণা",
        "2": "    আংটি পরিধানের অবশিষ্ট সুন্নাত ও আদব তারবিয়্যতি হালকায় বর্ণনা করা হবে, সুতরাং তা জানতে তারবিয়্যতি হালকায় অবশ্যই অংশগ্রহণ করুন।"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n   বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n    হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।”\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللہُ تَعَالٰی عَلَیْہِ وَاٰلِہٖ وَسَلَّمَ এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে এ সম্মানিত লোকটি কে! যখন তিনি চলে গেলেন তখন রাসূলে পাক  صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: “সে যখন আমার উপর দরূদ শরীফ পাঠ করে তখন এভাবে পড়ে।” (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।” (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।” (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n     সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n    ফরমানে মুস্তাফা صَلَّی اللهُ عَلَیْہِ وَاٰلِہٖ وَسَلَّم: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]