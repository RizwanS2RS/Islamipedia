[
  {
    "1": "সন্তান-সন্তুতিকে নৈতিক শিক্ষাদান",
    "2": "★দরসে হাদিসঃ সন্তান-সন্তুতিকে নৈতিক শিক্ষাদান\n\nعَنْ عَلىَّ رَضى الله عنه ان رسول الله صلى الله عليه وسلم قالَ ادّبوا اولادكم على ثلاث خصالٍ حُبّ نبيكم وحب الى بيته وتلاوة القران فان حملة القران فى ظل عرش الله يوم لاظِلَّ اِلا ظلّه مع اصفيابه [رواه الطبرانى]\n\nঅনুবাদ : হযরত আলী রাদ্বিয়াল্লাহু তা‘আলা আনহু হতে বর্ণিত, তিনি বলেন, রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন, তোমাদের সন্তানদের তিনটি আদর্শ শিক্ষা দাও, তোমাদের নবীর প্রতি ভালোবাসা পোষণ, তাঁর পরিবার ও বংশধরদের প্রতি ভালোবাসা পোষন এবং কুরআন তিলাওয়াত শিক্ষা দাও। কেননা কুরআনের জ্ঞান বহনকারী আল্লাহর আরশের ছায়ায় অবস্থান করবে, যেদিন তাঁর ছায়া ব্যতীত আর কোন ছায়া থাকবে না। সেদিন নবী ও ওলীগণের সাথে আরশের ছায়ায় অবস্থান করবে।\n\n [তাবরানী শরীফ]\n\nপ্রাসঙ্গিক আলোচনাঃ \n\nবর্ণিত হাদীস শরীফে সন্তান-সন্তুতিদের নৈতিক শিক্ষাদান ও আদর্শ চরিত্র গঠনের নির্দেশনা উপস্থাপিত হয়েছে। পিতা-মাতার জন্য সন্তান-সন্তুতি আল্লাহর এক মহান নিয়ামত, নিজ সন্তান-সন্তুতিকে নৈতিক শিক্ষায় গড়ে তুলতে পারলে তারাই হবে উজ্জ্বল ভবিষ্যৎ। সন্তান আদর্শবান চরিত্রবান ও নৈতিকতায় নিজেকে সমুন্নত করতে পারলে তারা পিতা-মাতার সুনাম ও সুখ্যাতি অর্জনে গুরুত্বপূর্ণ নিয়ামক ভূমিকা পালনে সমর্থ হন। সন্তান যদি আদর্শহীন ও চরিত্রহীন পরিবেশে গড়ে উঠে তা গোটা পরিবার সমাজ ও রাষ্ট্রের জন্য কলংকের কারণ হয়ে যায়। সন্তানদের নৈতিক শিক্ষাদানে আদর্শ মানুষরূপে গড়ে তুলতে পিতা-মাতার ভূমিকা অনস্বীকার্য।\n\n১. সন্তানের অন্তরে নবীপ্রেম সৃষ্টি করা\n\nনবীজির প্রতি অকৃত্রিম প্রেম ভালোবাসাই খোদা প্রাপ্তির পূর্বশর্ত। ইহকালীন শান্তি ও পরকালীন মুক্তির জন্য আল্লাহ্ ও তাঁর রাসূল সাল্লাল্লাহু তা‘আলা আলায়হি ওয়াসাল্লামের সন্তুষ্টি অর্জনের বিকল্প নেই।\n\nছোটকাল থেকেই শিশুদের অন্তরে নবীপ্রেম সৃষ্টি করার জন্য মাতাপিতাকে অগ্রণী ভূমিকা পালন করতে হবে। নবীজীর প্রতি আনুগত্য প্রদর্শন। অন্তরাত্মার গভীর শ্রদ্ধা নিবেদন। নবীজির মহানত্ব ও শ্রেষ্ঠত্ব সম্পর্কে সন্তানকে জ্ঞান দান করতে হবে। ইসলাম প্রচারে নবীজির ত্যাগ ও কুরবানীর ইতিহাস ও চর্চা ও অনুশীলনের মাধ্যমে সন্তানদের অন্তরে নবীপ্রেম জাগ্রত করতে হবে। অন্তরে নবী প্রেম সৃষ্টির সহায়ক বিভিন্ন কর্মসূচির সাথে নিজ সন্তানদের সম্পর্ক ও সংযোগ সৃষ্টি করতে হবে। এ পর্যায়ে নাত-ই রসূল সাল্লাল্লাহু তা‘আলা আলায়হি ওয়াসাল্লাম শিক্ষা দান, ঈদে মিলাদুন্নবীর মাহফিল ও জশনে জুলুসের বৃহত্তম সমাবেশে নিজ সন্তানদের উপস্থিতকরণ, ধর্মীয় দ্বীনি সুন্নী আক্বিদাভিত্তিক মাহফিলে অংশগ্রহণ ও যোগ্য অভিজ্ঞ আলেমে দ্বীনদের মাহফিলে কুরআন সুন্নাহর সঠিক বর্ণনা শ্রবণ ও তদানুযায়ী আমলের প্রশিক্ষণ সন্তানদের ব্যবহারিক জীবনে বাস্তবায়ন ইত্যাদি পন্থায় সন্তানদের অন্তরে রাসূলপ্রেমের চেতনা সৃষ্টি করা, দরূদ শরীফের গুরুত্ব ও ফজিলত সম্পর্কে সন্তানদের জ্ঞান দান, দরূদ সালামের প্রতি মহব্বত ও ভালোবাসা সৃষ্টি করান। অন্যথায় নিজের অনুসৃত আদর্শের বিপরীতে সন্তান গড়ে উঠলে এর ভয়াবহ করুণ পরিণতি পরিবারের অভিভাবক, মাতাপিতাকেই বহন করতে হবে।\n\nনিজ সন্তানদের প্রতি অবহেলার কারণে অনেক সুন্নী পরিবারের সন্তান-সন্তুতি, সুন্নী আক্বিদা বিরোধী ভাবধারা ও চিন্তা চেতনায় প্রভাবিত হয়ে পড়ছে। ফলে আদর্শিক বিরোধের কারণে পারিবারিক অশান্তি ও পিতা মাতার প্রতিও অশ্রদ্ধার কারণে দুর্ভাগ্যজনক পরিণতির শিকার হচ্ছে।\n\n২. সন্তানদের অন্তরে আহলে বায়তের ভালোবাসা সৃষ্টি করা\n\nআহলে বায়ত তথা নবীজির পরিবার-পরিজন ও বংশধরদের প্রতি ভালোবাসা প্রদর্শন ঈমানের অপরিহার্য বিষয়। তাঁদের প্রতি সম্মান শ্রদ্ধা ও ভালোবাসা নিবেদন ইহকালীন শান্তি ও পরকালীন নাজাতের অন্যতম ওসীলা। পক্ষান্তরে তাঁদের প্রতি অবজ্ঞা, অসম্মান, অশ্রদ্ধা ও বিদ্বেষপোষণ সকল প্রকার খোদায়ী শাস্তি ও অশান্তির মূল কারণ। নবীজির পরিবার তথা বংশধরগণ এমন পূতপবিত্র সত্তা যাঁদের স্মরণ ও সম্মান প্রদর্শনকে নামাযের অভ্যন্তরে বিধানভুক্ত করা হয়েছে। যাদের প্রতি শ্রদ্ধাভরে দরূদ পাঠ না করলে সর্বোত্তম ও সর্বশ্রেষ্ঠ ইবাদত নামাযও পরিপূর্ণ হবে না। আল্লাহর দরবারে কবুলও হবে না। তাঁদের ত্যাগ ও কুরবানির বদৌলতে বিশ্বব্যাপী আজ ইসলাম প্রসারিত। তাঁদের ব্যবহারিক জীবনের আদর্শ ও অনুপম গুণাবলীর সংস্পর্শে আশ্রিত হয়ে পৃথিবীর দিগ দিগন্তে অগনিত সত্যান্বেষী মুক্তিকামী মানুষ সিরাতুল মুস্তাকিমের সন্ধান লাভে ধন্য হয়েছে।\n\nতাঁদের আদর্শ শিক্ষা কর্ম ও অবদান, সন্তানদের মাঝে তুলে ধরা ও তাঁদের জীবনাদর্শের প্রতি অনুপ্রেরণা সৃষ্টি করা তাঁদের আদর্শ অনুসরণের প্রয়োজনীয়তা ও গুরুত্ব বর্ণনা করে সন্তানদেরকে নৈতিকভাবে বলিষ্ট চরিত্রের অধিকারী করা পিতা-মাতার দায়িত্ব ও কর্তব্য।\n\n৩. কুরআন মজীদের তিলাওয়াত শিক্ষা দেয়া \u003d\n\nকুরআন তিলাওয়াত সর্বোত্তম ইবাদত। নৈতিক শিক্ষার মূল উৎস হচ্ছে কুরআনের শিক্ষা। পবিত্র কুরআনুল করীম এমন এক ঐশীগ্রন্থ যেটা অর্থ না বুঝলেও প্রতিটি অক্ষর তিলাওয়াতে দশটি নেকী অর্জনের সুসংবাদ রয়েছে।\n\nআল কুরআন আল্লাহ্ প্রদত্ত পূর্ণাঙ্গ জীবন বিধান। আল কুরআনকে যারা মনেপ্রাণে বিশ্বাস করেন, তাদের প্রধান কর্তব্য হলো আল কুরআনের আবেদন বুঝা, অনুধাবন করা ও অনুশীলন করা, কুরআনের শিক্ষা নিজে গ্রহণ করা ও অন্যদের মাঝে তা প্রচার করা। আল কুরআন সম্পর্কে স্বয়ং রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nخيركم من تعلم القران وعلمه [البخارى]\n\nতোমাদের মাজে সর্বোত্তম বক্তি। সে যে কুরআন শিখে এবং শিখায়। [বুখারী] ৪. এ মহাগ্রন্থ আল কুরআন এমন এক ঐশীগ্রন্থ, যার সত্যতার ব্যাপারে বিন্দুমাত্র সন্দেহের অবকাশ নেই। এর প্রতিটি কথা, প্রতিটি বাণী, প্রতিটি বক্তব্য, প্রতিটি তথ্য, প্রতিটি সংবাদ যা এতে বর্ণিত হয়েছে সেগুলো নিরেট নির্ভুল নিখুঁত, শাশ্বত চিরন্তন। বিগত দেড় হাজার বছরের ইতিহাসে পৃথিবীর কোন জ্ঞানী মহাজ্ঞানী, দার্শনিক আল কুরআনকে চ্যালেঞ্জ করতে পারেনি। এতে রয়েছে মানুষের ভালমন্দের নির্দেশনা, হারাম-হালালের বর্ণনা, কল্যাণ-অকল্যানের পথ। কোনটি মানবতার মুক্তি ও শান্তির পথ কোনটি ধ্বংস ও শাস্তির পথ, কোনটি জান্নাতের পথ, কোনটি জাহান্নামের পথ, কোন পথে আল্লাহ্ ও তার রসূলের সন্তুষ্টি; কোন পথে আল্লাহ্ ও তার রসূলের অসন্তুষ্টি। এ সব বিষয়ে আলোচিত হয়েছে মহাগ্রন্থ আল কুরআনে। কিন্তু দুঃখজনক হলেও বাস্তব আজকের মুসলিম সমাজ কুরআন চর্চা ও কুরআন শিক্ষা সম্পর্কে ক্রমাগত বিছিন্ন হয়ে পড়েছে, এ মহান কিতাবের আবেদন ও মর্মবাণী সম্পর্কে আজকের ছাত্র সমাজ, যুব সমাজ অবহিত নন।\n\nমা-বাবার উদাসীনতা অবহেলা ও দায়িত্বহীনতার কারণে আজকে অনেক মুসলিম পরিবারের সন্তানেরা কুরআন পড়তে জানে না। কেউ কেউ পড়তে পারলেও এর মর্ম বুঝতে আগ্রহ নেই।\n\nঅনেক মুসলিম পরিবারের কর্তা ব্যক্তিরা সন্তান-সন্তুতিকে বাংলা, ইংরেজি, গণিত, সমাজ, বিজ্ঞান, ভুগোল, অর্থনীতি, পৌরনীতি, বিজ্ঞান-প্রযুক্তি ইত্যাদি বিষয়ে জ্ঞান দানে সচেষ্ট অথচ বিশ্বের সর্বশ্রেষ্ঠ ও সর্বোত্তম মহাগ্রন্থ ও সর্বাধিক পঠিত আল কুরআনের ব্যাপারে উদাসীন।\n\nইচ্ছা-অনিচ্ছায় কুরআনকে উপেক্ষা করে যাচ্ছে। আপনি যে কোনো দৃষ্টিভঙ্গি পোষণ করুন না কেন একবার কুরআন পড়–ন, কুরআনকে ভালবাসুন, কুরআনের সাথে সম্পর্ক সৃষ্টি করুন। কুরআনের মর্মবাণীটা অনুধাবন করুন। কুরআনের নির্দেশিত পথে চলুন, নিজের সন্তানকে পরিচালিত করুন। পরিবারের সস্য ও সহকর্মীদের মাঝে কুরআনের নীতি আদর্শ প্রচার করুন। সর্বত্র কুরআনের আলো ও হেদায়ত ছড়িয়ে দিন। কুরআনের দাবী অনুযায়ী কুরআনকে আঁকড়িয়ে ধরুন। জানার জন্য বুঝার জন্য, মানার জন্য কুরআন পড়–ন, নিজের সন্তানের মাঝে এ প্রেরণা সৃষ্টি করুন। কুরআন বুঝার মাধ্যমে ছাহেবে কুরআন তথা কুরআনের ব্যাখ্যাকার। কুরআনের বাস্তব মডেল নবী মুহাম্মদুর রসূলুল্লাহর জীবনাদর্শকে গ্রহণ করুন। নবীজিকে প্রাণাধিক ভালোবাসুন, নবীজির মর্যাদা নবীজির অনন্যতা অনুধাবন করুন, কুরআনের নির্যাস কুরআনের নির্ভুল সর্বাধিক গ্রহনযোগ্য নির্ভরযোগ্য অনুবাদ ও তাফসীরগ্রন্থসমূহ অধ্যয়ন করা প্রয়োজন। আ’লা হযরত অনূদিত কানযুল ঈমান সংগ্রহ করা, নিয়মিত পড়া এবং অন্যকে পড়তে উৎসাহিত করা দরকার। বাংলা, উর্দু, ইংরেজি, হিন্দিসহ বিভিন্ন ভাষায় অনূদিত কানযুল ঈমান মুসলমানদের ঈমান আক্বিদা সুরক্ষায় রক্ষা কবচ। নিজের পরিবার-বাড়িতে দোকানে প্রতিষ্ঠানে কর্মস্থলে যেখানেই থাকুন আপনার কর্মসূচিতে কুরআন তিলাওয়াতকে অপরিহার্য করে নিন। কুরআন তিলাওয়াত ও এর অর্থ বুঝে প্রিয় নবীর সাহাবায়ে কেরাম, তাবেয়ীন, তবে তাবেয়ীন, আইম্মায়ে মুজতাহিদীন, বুজুর্গানে দ্বীন, আউলিয়ায়ে কামেলীন, গাউস, কুতুব, আবদাল, আল্লাহর পুণ্যাত্মা প্রিয় বান্দাদের মর্যাদা কুরআনের আলোকে বুঝার চেষ্টা করুন। তাহলে আপনি সফল হবেন। মহান আল্লাহ্ হিদায়ত নসীব করুন।\n\n৫. সন্তান-সন্তুতিকে ইবাদতে অভ্যস্ত করা:\n\nশিশুকাল থেকে সন্তান-সন্তুতির অন্তরে ইবাদত বন্দেগী ও নামাযের প্রতি অনুপ্রাণিত করা, নামাযের মহবত তাদের অন্তরে সৃষ্টি করা, পিতা-মাতার দায়িত্ব। প্রিয়নবী সাল্লাল্লাহু আলায়হি ওয়াসাল্লাম এরশাদ করেছেন\n\nمروا اولادكم بالصلواة وهم ابناء سبع سنين واخرجواهم وهم انبياء عشر وفرقوا بينهم فى المضاجع [ رواه ابوداود]\n\nঅর্থ: তোমাদের সন্তানদের নামায পড়ার নির্দেশ দাও যখন তারা সাত বছর বয়সে উপনীত হয় এবং এজন্য তাদেরকে জোর তাকিদ দাও যখন তারা দশ বছর বয়সে পৌঁছিতে। আর তখন তাদের জন্য পৃথক শয্যার ব্যবস্থা করো। [আবু দাউদ]\n\n৬. সন্তানদের মাঝে সমতা রক্ষা\n\nছেলে হোক, মেয়ে হোক উভয়ের প্রতি সমতা রক্ষা করা, ভরণ পোষণ, অন্ন, বস্ত্র, খাদ্য চিকিৎসা অন্যান্য সুযোগ সুবিধা, আদর, মায়া-মমতা, সর্বক্ষেত্রে সন্তানদের মাঝে সততা রক্ষা ইসলামের এক মহান শিক্ষা। হাদীস শরীফে এরশাদ হয়েছে।\n\nاعدلوا بين ابنائكم اعدلوا بين ابنائكم [رواه النسائى]\n\nঅর্থ: তোমরা নিজেদের সন্তানদের মাঝে ন্যায় বিচার করো, তোমাদের সন্তানদের মাঝে ইনসাফ করো। [ইমাম নাসাঈ]\n\nআল্লাহ্ আমাদের সন্তানদের নৈতিক শিক্ষাদানের তাওফিক দান করুন। আমিন।\n\n \n\n "
  },
  {
    "1": "অনর্থক কথা বলা, অন্যকে ছোট করা ও নিজের পান্ডিত্য জাহির করার শাস্তি",
    "2": "দরসে হাদিসঃ অনর্থক কথা বলা, অন্যকে ছোট করা ও নিজের পান্ডিত্য জাহির করার শাস্তিঃ\n\n⭕ রাসূলুল্লাহ (ﷺ) ইরশাদ করেন, যাদের কে আমি সবচেয়ে বেশি ঘৃনা করি এবং যারা কিয়ামতের দিন আমার থেকে সবচেয়ে বেশি দূরে অবস্থান করবে তারা হল সেইসব লোক,\n\n→ যারা অনর্থক কথা বলে,\n\n→ যারা অন্যকে ছোট করে এবং\n\n→ যারা কথা বলার সময় নিজেদের পাণ্ডিত্য জাহির করে। (সহিহ জামে তিরমিযি)\n\nআমাদের সমাজে এমন লোকের অভাব নেই যারা হাসি ঠাট্টার ছলে মানুষকে কিংবা নিজের বন্ধু-বান্ধবকে ছোট করে Oversmartness দেখাতে চায়। অথচ কেউ তাতে কষ্ট পেল কিনা তাতে কিছু যায় আসে না। তাদের নাম ব্যঙ্গ করে ডাকে। যেমনঃ আল্লাহর অনেক নাম আছে কাদির, বাছির, আওয়াল। এসব নাম ব্যঙ্গ করে ডাকে, নামের পূর্বে আব্দুল ব্যবহার তো করেই না। তার মানে তারা অজ্ঞতাবশত আল্লাহর পবিত্র নামকে ব্যঙ্গ করল। \n\nএতে যেন তারা খুব আনন্দ পায়। (নাউযুবিল্লাহ) \n\nএছাড়াও নিজেদের জ্ঞানী হিসেবে প্রকাশ করার নিয়্যতে নানান তর্ক-বিতর্কে লিপ্ত হয়। তারা সবাই এই হাদিসের হুকুমের আওতাভুক্ত হবে। \n\nআল্লাহ আমাদের এসব পাপ থেকে হেফাযত করুন। (আমিন)\n\n \n\n "
  },
  {
    "1": "হানাফী মাযহাবে আটার মুল্য দিয়ে ফিতরা আদায় করার অকাট্য দলিল",
    "2": "হানাফী মাযহাবে আটার মূল্য দিয়ে সদকাতুল ফিতর অকাট্য দলীল\nসালাফী লা’মাযহাবীরা পবিত্র সদকাতুল ফিতর বিষয়ে হানাফী মাযহাবের বিরোধীতা করে। তারা বলে হানাফী মাযহাবে নাকি মনগড়া ফিতরার বিধান রয়েছে। নাউযুবিল্লাহ। হানাফী মাযহাবে ফিতরার বিষয়ে সহীহ কোন হাদীছ শরীফ নাকি নাই। নাউযুবিল্লাহ। এছাড়া তাদের আপত্তি সমূহ নিম্নরূপ:\n\n \n\n১) অর্ধ সা’ গম বা আটা দিয়ে ফিতরার কোন দলীল নেই।\n\n২) টাকা দিয়ে সদকাতুল ফিতর আদায় করা যাবে না সরাসরি খাদ্যদ্রব্য দিতে হবে।\n\n৩) স্থানীয় এলাকার ফসল দিয়ে সদকাতুল ফিতর আদায় করতে হবে, যেমন বাংলাদেশের জন্য চাউল।\n\nওহাবী লা’মাযহাবীদের এসকল চরম মিথ্যাচার ও বিভ্রন্তিমূলক বক্তব্যের জবাব ধারাবাহিক ভাবে দেয়া হলো-\n\n ১) এক সা’ গম বা আটা সম্পর্কে পবিত্র হাদীছ শরীফের দলীলঃ\n\nعَبْدِ اللَّهِ بْنِ أَبِي صُعَيْرٍ عَنْ أَبِيهِ، - قَالَقَالَ رَسُولُ اللَّهِ صلى الله عليه وسلم ‏\"‏ صَاعٌ مِنْ بُرٍّ أَوْ قَمْحٍ عَلَى كُلِّ اثْنَيْنِصَغِيرٍ أَوْ كَبِيرٍ حُرٍّ أَوْ عَبْدٍ ذَكَرٍ أَوْ أُنْثَىأَمَّا غَنِيُّكُمْ فَيُزَكِّيهِ اللَّهُ وَأَمَّا فَقِيرُكُمْفَيَرُدُّ اللَّهُ عَلَيْهِ أَكْثَرَ مِمَّا أَعْطَاهُ\n\nঅর্থ: হযরত আবদুল্লাহ ইবনু আবূ সু’আইর রদ্বিয়াল্লাহু আনহু থেকে বর্ণিত, তিনি বলেন,সাইয়্যিদুল মুরসালীন, ইমামুল মুরসালীন,হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম ইরশাদ মুবারক করেন, ছোট,বড়, স্বাধীন, গোলাম, পুরুষ অথবা নারী প্রত্যেক দুইজনের উপর এক সা’ গম (ফিতরাহ) নির্ধারিত। মহান আল্লাহ পাক তোমাদের ধনীদেরকে এ দ্বারা পবিত্র করবেন এবং তোমাদের দরিদ্রদেরকে মহান আল্লাহ পাক তাদের দানের চাইতে অধিক দিবেন। (সুনানে আবু দাউদ, কিতাবুয যাকাত: হাদীছ ১৬১৯)\n\nكنا نؤدي زكاة الفطر على عهد رسول الله صلى الله عليه وسلم مدين من قمح، بالمد الذي تقتاتون به.\n\nঅর্থ: হযরত আসমা বিনতে আবু বকর রদ্বিয়াল্লাহু আনহা বলেন, যে মুদ (পাত্র) দ্বারা তোমরা খাদ্যবস্তু  গ্রহণ করে থাক এমন দুই মুদ (আধা সা) গম আমরা সাইয়্যিদুল মুরসালীন, ইমামুল মুরসালীন,হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম উনার যামানায়  সদকাতুল ফিতর আদায় করতাম। (মুসনাদে আহমদ ৬/৩৪৬)\n\nপবিত্র হাদীছ শরীফ খানা সহীহ এবং এ সনদটি হাসান। সালাফী মুরুব্বী নাসীরউদ্দীন আলবানী স্বীকার করেছে যে,এই পবিত্র হাদীছ শরীফের সনদ সহীহ বুখারী শরীফ ও মুসলিম শরীফের শর্তে উত্তীর্ণ, সহীহ।\n\nইমাম হযরত তহাবী রহমতুল্লাহি আলাইহি এ পবিত্র হাদীছ শরীফ বর্ণনা করার পর বলেন,\n\nفهذه أسماء تخبر أنهم كانوا يؤدون في عهد النبي صلى الله عليه وسلم زكاة الفطر مدين من قمح، ومحال أن يكونوا يفعلون هذا إلا بأمر رسول الله صلى الله عليه وسلم، لأن هذا لا يؤخذ حينئذٍ إلا من جهة توقيفه إياهم على ما يجب عليهم من ذلك.\n\nঅর্থ: হযরত আসমা রদ্বিয়াল্লাহু আনহু বর্ণনা করেছেন, সাইয়্যিদুল মুরসালীন,ইমামুল মুরসালীন, হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম উনার যামানায়  হযরত সাহাবায়ে কিরাম রদ্বিয়াল্লাহু আনহুমগন সদকাতুল ফিতর দিতেন আধা সা গম। এ তো সম্পূর্ণ অসম্ভব যে, সাইয়্যিদুল মুরসালীন, ইমামুল মুরসালীন, হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম উনার সুমহান নির্দেশ মুবারক ছাড়া উনারা এই কাজ করতেন। কারণ দ্বীন বিষয়ে উনাদের কর্তব্য কী তা জানার একমাত্র সূত্র সাইয়্যিদুল মুরসালীন,ইমামুল মুরসালীন, হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম উনার মুবারক শিক্ষা ও নির্দেশনা মুবারক। (শরহে মা’য়ানিল আছার ২/৪৩: হাদীছ ৩১১৪)\n\nأن النبي صلى الله عليه وسلم بعث مناديا ينادي في فجاج مكة : ألا إن صدقة الفطر واجب على كل مسلم، ذكر أو أنثى، حر أو عبد، صغير أو كبير، مدان من قمح، أو صاع مما سواه من الطعام.\n\nঅর্থ: হযরত আবদুল্লাহ ইবনে আমর ইবনুল আস রদ্বিয়াল্লাহু আনহু উনার থেকে বর্ণিত,সাইয়্যিদুল মুরসালীন, ইমামুল মুরসালীন,হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম তিনি একজন ঘোষক প্রেরণ করলেন তিনি যেন পবিত্র মক্কা শরীফের পথে পথে এ ঘোষণা করেন যে- জেনে রেখো! প্রত্যেক মুসলিম নর-নারী, গোলাম-স্বাধীন, ছোট-বড় প্রত্যেকের উপর সদকায়ে ফিতর অপরিহার্য। দুই মুদ (আধা সা) গম কিংবা এক সা অন্য খাদ্যবস্তু। (জামে তিরমিযী ১/৮৫)\n\nفرض رسول الله صلى الله عليه وسلم زكاة الفطر مدين من حنطة.\n\nঅর্থ: হযরত সাঈদ ইবনুল মুসাইয়্যাব রহমতুল্লাহি আলাইহি বলেন, সাইয়্যিদুল মুরসালীন, ইমামুল মুরসালীন, হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম সদকাতুল ফিতর নির্ধারণ করেছেন দুই মুদ (আধা সা) গম। (মারাসীলে আবু দাউদ পৃ. ১৬)\n\nআল্লামা ইবনে আবদুল হাদী রহমতুল্লাহি আলাইহি তিনি বলেন, এ পবিত্র হাদীছ শরীফ উনার সনদ দিবালোকের ন্যায় স্পষ্ট ও সহীহ।\n\nأمر رسول الله صلى الله عليه وسلم في صدقة الفطر بصاع من شعير أو مدين من قمح.\n\nঅর্থ: হযরত সাঈদ ইবনুল মুসাইয়্যাব রহমতুল্লাহি আলাইহি, হযরত উবাইদুল্লাহ ইবনে আবদুল্লাহ ইবনে উতবাহ রহমতুল্লাহি আলাইহি, হযরত কাসেম ও সালেম রহমতুল্লাহি আলাইহি বলেছেন, সাইয়্যিদুল মুরসালীন, ইমামুল মুরসালীন, হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম তিনি আদেশ মুবারক করেছেন সদকাতুল ফিতরে এক সা যব বা দুই মুদ (আধা সা) গম আদায় করার। (শরহু মাআনিল আছার ১/৩৫০)\n\nহযরত বদরুদ্দীন আইনী রহমতুল্লাহি আলাইহি বলেন, হাদীছটি সহীহ\n\nكان الصدقة تعطى على عهد رسول الله صلى الله عليه وسلم وأبي بكر وعمر نصف صاع من حنطة.\n\nঅর্থ: হযরত সাঈদ ইবনুল মুসাইয়্যাব রহমতুল্লাহি আলাইহি তিনি বলেন,সাইয়্যিদুল মুরসালীন, ইমামুল মুরসালীন,হাবীবুল্লাহ হুযুর পাক ছল্লাল্লাহু আলাইহি ওয়া সাল্লাম  উনার যামানায় এবং আফদ্বালুন নাস বা’দাল আম্বিয়া সিদ্দীকে আকবর আলাইহিস সালাম, খলীফাতুল মুসলিমীন আমীরুল মু’মিনিন ফারুকে আযম আলাইহিস সালাম উনাদের শাসনামলে সদকাতুল ফিতর দেওয়া হত আধা সা গম। (শরহু মাআনিল আছার ১/৩৫০)\n\nআল্লামা  ইবনে আবদুল বার রহমতুল্লাহি আলাইহি তিনি বলেছেন, এটি হযরত সাঈদ ইবনুল মুসাইয়্যাব রহমতুল্লাহি আলাইহি থেকে ছিকা রাবীগণ বর্ণনা করেছেন। হাদীছটির সকল রাবী ছিকা ও নির্ভরযোগ্য।\n\nহযরত খুলাফয়ে রাশেদীন আলাইহিমুস সালাম উনাদের আমল:\n\nহযরত আবু কিলাবা রহমতুল্লাহি আলাইহি তিনি বলেন, স্বয়ং ঐ ব্যক্তি আমাকে বলেছেন, যিনি আফদ্বালুন নাছ বা’দাল আম্বিয়া হযরত আবু বকর ছিদ্দীক আলাইহিস সালাম উনার নিকট এক সা’গম দ্বারা দুই ব্যক্তির সদকাতুল ফিতর আদায় করেছেন। (মুসান্নাফ ইবনে আবী শাইবা ৬/৫০০; মুসান্নাফ আবদুর রাযযাক ৩/৩১৬)\n\nঅন্য বর্ণনায় এসেছে,\n\nكنا نخرج زكاة الفطر على عهد عمر بن الخطاب عليه السلام نصف صاع.\n\nঅর্থ: হযরত ছালাবা ইবনে আবু সুআইব রদ্বিয়াল্লাহু আনহু তিনি বলেন, আমরা খলীফাতুল মুসলিমীন, আমীরুল মু’মিনীন ফারূক্বে আ’যম উমর ‍ইবনুল খত্তাব আলাইহিস সালাম উনার খেলাফত আমলে সদকাতুল ফিতর দিতাম আধা সা’গম।(শরহু মাআনিল আছার ১/৩৫০; শরহু মুশকিলুল আছার ৯/৩৯)\n\n أدوا زكاة الفطر مدين من حنطة.\n\nঅর্থ: হযরত আবুল আশআছ রহমতুল্লাহি আলাইহি তিনি বলেন, খলিফাতুল মুসলিমীন হযরত উছমান যুন নুরাইন আলাইহিস সালাম তিনি আমাদের উদ্দেশ্যে খুতবা দিলেন। ঐ খুতবায় তিনি বলেছেন,তোমরা যাকাতুল ফিতর আদায় কর দুই মুদ (আধা সা’) গম। (শরহু মুশকিলিল আছার ৯/৩৯)\n\nহযরত আল্লামা বদরুদ্দীন আইনী রহমতুল্লাহি আলাইহি বলেছেন, পবিত্র হাদীছ শরীফের সনদ ছহীহ ও শক্তিশালী। এই পবিত্র হাদীছ শরীফের সনদ ইমাম হযরত মুসলিম রহমতুল্লাহি আলাইহি উনার শর্তে উত্তীর্ণ।\n\nহযরত তাবেয়ী রহমতুল্লাহি আলাইহিম উনাদের আমল:\n\nহযরত ইমাম শুবা রহমতুল্লাহি আলাইহি তিনি, হযরত হাকাম ও হাম্মাদ রহমতুল্লাহি আলাইহিম উনাদেরকে সদকাতুল ফিতরের পরিমাণ সম্পর্কে জিজ্ঞাসা করেছিলেন। উত্তরে উনারা বলেছেন, نصف صاعحنطة আধা সা’ গম। ইমাম হযরত শুবা রহমতুল্লাহি আলাইহি তিনি বলেন, আমি হযরত আবদুর রহমান ইবনুল কাসেম রহমতুল্লাহি আলাইহি এবং হযরত সাআদ ইবনে ইবরাহীম রহমতুল্লাহি আলাইহি উনাদেরকেও এ প্রশ্ন করেছি, ,  فقالا مثلذلك  উনারাও একই কথা বলেছেন।(মুসান্নাফ ইবনে আবী শাইবা ৬/৫০৩; শরহু মাআনিল আছার ১/৩৫১)\n\n عن الصغير والكبير، والحر والعبد، عن كل إنسان نصف صاع من قمح.\n\nহযরত ইবরাহীম নাখাঈ রহমতুল্লাহি আলাইহি তিনি বলেন, ছোট-বড়, গোলাম-স্বাধীন প্রত্যেকের পক্ষ থেকে প্রদেয় হচ্ছে আধা সা’ গম। (মুসান্নাফ ইবনে আবী শাইবা ৬/৫০১)\n\nহযরত আবু হাবীব রহমতুল্লাহি আলাইহি তিনি বলেন, আমি হযরত আবদুল্লাহ ইবনে শাদ্দাদ রহমতুল্লাহি আলাইহি উনাকে সদকাতুল ফিতর সম্পর্কে জিজ্ঞাসা করেছিলাম। উত্তরে তিনি বলেছেন,نصفصاع من حنطة أو دقيق ن আধা সা’ গম বা আটা। (মুসান্নাফ ইবনে আবী শাইবা ৬/৫০৩)\n\nবিশিষ্ট মুহাদ্দিস রহমতুল্লাহি আলাইহি উনাদের বক্তব্য:\n\nইমাম হযরত ত্বহাবী রহমতুল্লাহি আলাইহি তিনি আধা সা’ গম সম্পর্কে অনেকগুলো পবিত্র হাদীছ ও আছার শরীফ রেওয়ায়েত করার পর বলেন,\n\nهذا كل هذا كل ما روينا في هذا الباب عن رسول الله صلى الله عليه وسلم وعن أصحابه من بعده وعن تابعيهم من بعدهم كلها على أن صدقة الفطر من الحنطة نصف صاع ومما سوى الحنطة صاع، وما علمنا أن أحدا من أصحاب رسول الله صلى الله عليه وسلم ولا من التابعين روي عنه خلاف ذلك، فلا ينبغي لأحد أن يخالف ذلك، إذ كان قد صار إجماعا في زمن أبي بكر وعمر وعثمان و علي إلى زمن من ذكرنا من التابعين.\n\nঅর্থ: এ পরিচ্ছেদে আমি সাইয়্যিদুল মুরসালীন, ইমামুল মুরসালীন, নূরে মুজাসসাম, হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম উনার থেকে, তারপর উনার সম্মানিত ছাহাবায়ে কিরাম রদ্বিয়াল্লাহু আনহুম উনাদের থেকে এবং উনাদের পর হযরত তাবেয়ী রহমতুল্লাহি আলাইহি উনাদের থেকে যেসব রেওয়ায়েত উল্লেখ করেছি, তা প্রমাণ করে যে,সদকাতুল ফিতরের পরিমাণ হলো গম থেকে আধা সা’ আর গম ছাড়া অন্যান্য খাদ্যসামগ্রী থেকে এক সা’। সাইয়্যিদুল মুরসালীন, ইমামুল মুরসালীন, নূরে মুজাসসাম, হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম উনার কোনো ছাহাবী রদ্বিয়াল্লাহু আনহুম ও কোনো তাবেয়েী রহমতুল্লাহি আলাইহি উনাদের থেকে এর বিপরীত কিছু বর্ণিত আছে বলে আমাদের জানা নেই। সুতরাং এর বিরোধিতা করার অবকাশ কারো নেই। কারণ তা ছিল ইজমায়ী ও সর্বসম্মত বিষয়, আফদ্বালুন নাছ বা’দাল আম্বিয়া ছিদ্দীক্বে আকবর আলাইহিস সালাম তিনি, খলীফাতুল মুসলিমীন আমীরুল মু’মিনীন ফারূক্বে আ’যম আলাইহিস সালাম তিনি,খলিফাতুল মুসলিমীন হযরত যুন নূরাইন আলাইহিস সালাম তিনি ও আমীরুল মু’মিনীন হযরত কাররামাল্লাহু ওয়াজহাহূ আলাইহিস সালাম তিনি অর্থাৎ উনাদের যমানা থেকে উপরোক্ত হযরত তাবেয়ী রহমতুল্লাহি আলাইহি উনাদের যামানা পর্যন্ত। (উমদাতুল ক্বারী শরহে সহীহুল বুখারী ১৪/১৬২)\n\nইমাম হযরত আবু বকর জাসসাস রহমতুল্লাহি আলাইহি (ওফাত : ৩৭০ হি.) তিনি বলেন,\n\nروي نصف صاع من بر عن النبي صلى الله عليه وسلم وأبي بكر عليه السلام وعمر عليه السلام وعثمان عليه السلام وعلي عليه السلام وابن مسعود رضى الله تعالى عنه وجابر رضى الله تعالى عنه وام المؤمنين عائشة عليها السلام وابن الزبير رضى الله تعالى عنه وأبي هريرة رضى الله تعالى عنه وأسماء بنت أبي بكر رضى الله تعالى عنها وقيس بن سعد رضي الله تعالى عنه أجمعين، وعامة التابعين، ولم يرو عن أحد من الصاحابة بأنه لا بجزئ نصف صاع من بر.\n\nঅর্থ: আধা সা’ গম সাইয়্যিদুল মুরসালীন,ইমামুল মুরসালীন, নূরে মুজাসসাম,হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম উনার থেকে এবং আফদ্বালুন নাছ বা’দাল আম্বিয়া ছিদ্দীক্বে আকবর আলাইহিস সালাম উনার থেকে, খলীফাতুল মুসলিমীন আমীরুল মু’মিনীন ফারূক্বে আ’যম আলাইহিস সালাম উনার থেকে,খলিফাতুল মুসলিমীন হযরত যুন নূরাইন আলাইহিস সালাম উনার থেকে ও আমীরুল মু’মিনীন হযরত কাররামাল্লাহু ওয়াজহাহূ আলাইহিস সালাম উনার থেকে,হযরত আব্দুল্লাহ ইবনে মাসউদ রদ্বিয়াল্লাহু আনহু উনার থেকে, হযরত জাবির রদ্বিয়াল্লাহু আনহু উনার থেকে, উম্মুল মু’মিনীন হযরত ছিদ্দীক্বা আলাইহাস সালাম উনার থেকে, হযরত ইবনু যুবাইর রদ্বিয়াল্লাহু আনহু উনার থেকে, হযরত আবু হুরায়রা রদ্বিয়াল্লাহু আনহু উনার থেকে,হযরত আসমা বিনতে আবু বকর রদ্বিয়াল্লাহু আনহা উনার থেকে, হযরত কাইস ইবনে সাআদ রদ্বিয়াল্লাহু আনহু প্রমুখ ছাহাবায়ে কিরাম রদ্বিয়াল্লাহু আনহুম উনাদের থেকে ও অধিকাংশ তাবেয়ী রহমতুল্লাহি আলাইহিম উনাদের থেকে বর্ণিত হয়েছে। কোনো ছাহাবী রদ্বিয়াল্লাহু আনহু উনার থেকে এ কথা বর্ণিত হয়নি যে,আধা সা’ গম প্রদান করলে ফিতরা আদায় হবে না। (শরহু মুখতাছারিত তহাবী ২/২৩৪৫)\n\nالقول بإيجاب القول بإيجاب نصف صاع من بر قول قوي، وأدلته كثيرة.\n\nঅর্থ: হযরত আল্লামা ইবনে আবদুল হাদী আল হাম্বলী রহমতুল্লাহি আলাইহি (ওফাত: ৭৪৪ হি.) বলেন, ওয়াজিব ফিতরার ক্ষেত্রে আধা সা গমের সিদ্ধান্তটি একটি শক্তিশালী সিদ্ধান্ত এবং তা অনেক দলীল দ্বারাপ্রমাণিত। (তানকীহু তাহকীকি আহাদীসিত তালীক ২/২৪৫)\n\nসালাফী লা’মাযহাবী ও বিরোধিতাকারীদের অনুসরণীয় মুরুব্বীদের মতামত:\n\nসালাফীদের অন্যতম মান্যবর ইবনে তাইমিয়া মনে করে, আধা সা’ গম দ্বারা সদকায়ে ফিতর আদায় হবে। তার বিশিষ্ট শাগরিদ ইবনে মুফলিহ  সে ‘কিতাবুল ফুরূ’তে ইবনে তাইমিয়ার বক্তব্য এভাবে উল্লেখ করেছে,\n\nواختار شيخنا بأنه يجزئ نصف صاع من بر، وقال : وهو قياس المذهب في الكفارة، وإنه يقتضيه ما نقله الأثرم.\n\nঅর্থ:  আমাদের (লা’মাযহাবীদের) শায়েখ (ইবনে তাইমিয়া) এ মত গ্রহণ করেছে যে,আধা সা’ গম দ্বারা সদকায়ে ফিতর আদায় হবে। তিনি বলেন, কাফফারার ক্ষেত্রে হাম্বলী  মাযহাব একথাই বলে এবং ইমাম আছরাম রহমতুল্লাহি আলাইহি এর বর্ণনাও তা নির্দেশ করে। (আলফুরূ ১/৭০৯; যাদুল মাআদ ২/২০; তামামুল মিন্নাহ ৩৮৬)\n\nইবনে তাইমিয়ার প্রধান ছাত্র ইবনুল কাইয়্যিম বলেছে,\n\nوفيه عن النبي صلى الله عليه وسلم آثار مرسلة ومسندة يقوي بعضها بعضا.\n\nঅর্থ: আধা সা’ গমের বিষয়ে সাইয়্যিদুল মুরসালীন, ইমামুল মুরসালীন, নূরে মুজাসসাম, হাবীবুল্লাহ হুযূর পাক ছল্লাল্লাহু আলাইহি ওয়া সাল্লাম উনার থেকে একাধিক মুরসাল ও মুসনাদ হাদীছ বর্ণিত আছে, যেগুলো সমষ্টিগতভাবে শক্তিশালী।(যাদুল মাআদ  ২/১৮-২০)\n\nসালাফীদের অন্যতম মুরুব্বী নাসীরউদ্দীন আলবানী বলেছে,\n\nزاد فيه أحاديث مرفوعة إلى النبي صلى الله عليه وسلم وفي الباب آثار مرسلة ومسنده يقوي بعضها بعضا، كما قال ابن القيم في الزاد وقد ساقها فيه، فليراجعها من شاء، وخرجتها أنا في التعليقات الجياد. فثبت من ذلك أن الواجب في صدقة الفطر من القمح نصف صاع، وهو اختيار شيخ الإسلام ابن تيمية كما في الاختيبارات. ص : ٦٠ وإليه مال ابن القيم كما سبق، وهو الحق إن شاء الله تعالى.\n\n অর্থ: আধা সা’ সম্পর্কে কয়েকটি  মারফূ হাদীছ শরীফ রয়েছে এবং এ বিষয়ে অনেক মুরসাল ও মুসনাদ আছর  রয়েছে, যেগুলো সমষ্টিগতভাবে শক্তিশালী। আল্লামা ইবনুল কাইয়্যিম  ‘‘যাদুল মাআদ’’ কিতাবে এমনটি বলেছেন এবং তিনি ঐসব আছার উল্লেখ করেছেন। এ থেকে প্রমাণ হয় যে, গমের ওয়াজিব ফিতরা হলো আধা সা’। আর এটি ইবনে তাইমিয়ার অভিমত এবং ইবনুল কাইয়্যিম এ দিকেই ঝুঁকেছেন। ইনশাআল্লাহ এটিই সঠিক মত। (তামামুল মিন্নাহ ফি তা’লিকী আলা ফিক্বহীস সুন্নাহ ১খন্ড ৩৮৬ পৃষ্ঠা)\n\nএছাড়া অন্যান্য কিছু পবিত্র হাদীছ শারীফ খেজুর ও যবের পরিমাপ দ্বারাও ফিতরা আদায়ের কথা বলা হয়েছে। এগুলোর ভুল ব্যাখ্যা করে সালাফী ওহাবীরা বিভ্রান্তি সৃষ্টি করে। যেমন, হযরত আবূ সাঈদ খুদরী রদ্বিয়াল্লাহু আনহু উনার থেকে বর্ণিত। তিনি বলেন, আমরা এক সা’ পরিমাণ খাদ্য অথবা এক সা’ পরিমাণ যব অথবা এক সা’ পরিমাণ খেজুর অথবা এক সা’ পরিমাণ পনির অথবা এক সা’ পরিমাণ কিসমিস দিয়ে زَكَاةَ الفِطْرِ সাদাকাতুল ফিতর আদায় করতাম। (বুখারী-২/১৩১, হাদীছ-১৫০৬)\n\nকিন্তু আমাদের  হানাফী মা’যহাবে গম বা আটার মূল্যের উপর ফিতরা দেয়ার কথা বলা হয়েছে। কারণ এ ব্যাপারে ছহীহ হাদীছ শরীফ ও খুলাফায়ে রাশেদীন আলাইহিমুস সালাম, হযরত ছাহাবায়ে কিরাম রদ্বিয়াল্লাহু আনহুম, তাবেয়ী ও তাবে তাবেয়ীন সলফে সালেহীন রহমতুল্লাহি আলাইহিম উনাদের আমল বিদ্যামান। অর্ধ সা’ গম বা সমমূল্যের দ্বারা যে ফিতরা দেয়ার কথা বলা হয়েছে সেটা অস্বীকার করার বিন্দুমাত্র সুযোগ নাই। সুতরাং সম্মানিত হানাফী মাযহাব মোতাবেক প্রতি ব্যক্তির জন্য অর্ধ সা’ গম বা আটা বা সমমূল্য দ্বারা সদকাতুল ফিতর আদায় করা ওয়াজিব। অন্য মত গ্রহণ করা সুযোগ নাই। যারা এর বিরোধিতা করবে তারা পবিত্র হাদীছ শরীফ উনার অস্বীকারকারী হিসাবে সাব্যস্ত হবে।\n\n২য় আপত্তি: “টাকা দিয়ে সদকাতুল ফিতর আদায় করা যাবে না সরাসরি খাদ্যদ্রব্য দিতে হবে।”\n\nটাকা দিয়ে সদকাতুল ফিতর আদায় করার দলীল: সালাফী লা’মাযহাবীরা বলে- টাকা দিয়ে সদকাতুল ফিতর আদায় হবে না। খাদ্য সামগ্রীই দিতে হবে। অথচ তাদের এমন বক্তব্য নেহায়েত হাস্যকর। বিখ্যাত ইমাম ও মুহাদ্দিস হযরত ইবনে আবী শায়বা রহমতুল্লাহি আলাইহি উনার “মুছান্নাফে আবী শায়বা” কিতাবে একটা বাব রচনা করেছেন যার নাম فِي إِعْطَاءِ الدِّرْهَمِ فِي زَكَاةِالْفِطْرِ অর্থাৎ “সাদাকায়ে ফিতর দিরহাম বা টাকা দ্বারা আদায় করার সম্পর্কে”। এই অধ্যায় থেকে কয়েকটা পবিত্র হাদীছ শরীফ উল্লেখ করা হলো,\n\nحَدَّثَنَا أَبُو أُسَامَةَ ، عَنْ زُهَيْرٍ ، قَالَ : سَمِعْتُ أَبَا إِسْحَاقَ يَقُولُ : أَدْرَكْتُهُمْ وَهُمْ يُعْطُونَ فِي صَدَقَةِ رَمَضَانَ ، الدَّرَاهِمَ بِقِيمَةِ الطَّعَامِ\n\nঅর্থ: হযরত যুহাইর রহমতুল্লাহি আলাইহি উনার থেকে বর্ণিত। তিনি বলেন, আমি হযরত আবূ ইসহাক রহমতুল্লাহি আলাইহি উনার থেকে শুনেছি যে, তিনি বলেছেন,আমি হযরত ছাহাবায়ে কিরাম রদ্বিয়াল্লাহু আনহুম উনাদেরকে এই অবস্থায় পেয়েছি যে, উনারা পবিত্র রমাদ্বান মাসে সাদাকায়ে ফিতর খাবারের বিনিময়ে দিরহাম বা টাকা দ্বারা আদায় করতেন। (ইবনে আবি শায়বা-৩/১৭৪, পবিত্র হাদীছ নং ১০৪৭২)। উক্ত বর্ণনার সনদ সম্পূর্ণ ছহীহ\n\nحَدَّثَنَا وَكِيعٌ ، عَنْ سُفْيَانَ ، عَنْ هِشَامٍ ، عَنِ الْحَسَنِ ، قَالَ : لاَ بَأْسَ أَنْ تُعْطِيَ الدَّرَاهِمَ فِي صَدَقَةِ الْفِطْرِ\n\nঅর্থ: হযরত হাসান বসরী রহমতুল্লাহি আলাইহি তিনি বলেন, দিরহাম বা টাকা দ্বারা সাদাকায়ে ফিতর আদায় করার দ্বারা কোনো সমস্যা নেই। (ইবনে আবি শায়বা-৩/১৭৪; হাদীছ-১০৪৭১, ইকমালু মুয়লিম শরহে মুসলিম ৩/২৫৭)\n\nحَدَّثَنَا وَكِيعٌ ، عَنْ قُرَّةَ ، قَالَ : جَاءَنَا كِتَابُ عُمَرَ بْنِ عَبْدِ الْعَزِيزِ فِي صَدَقَةِ الْفِطْرِ : نِصْفُ صَاعٍ عَنْ كُلِّ إنْسَانٍ ، أَوْ قِيمَتُهُ نِصْفُ دِرْهَمٍ\n\nঅর্থ: হযরত উমর ইবনে আব্দুল আযীয রহমতুল্লাহি আলাইহি তিনি সদকাতুল ফিতর সস্পর্কে একটি চিঠি লিখলেন,প্রত্যেক মানুষের জন্য অর্ধ সা’ অথবা অর্ধ সা’ এর পরিমান দিরহাম বা টাকা। (ইবনে আবি শায়বা-৩/১৭৪; হাদীছ-১০৪৭০)\n\nউপরোক্ত পবিত্র পবিত্র হাদীছ শরীফ থেকে প্রমাণিত হলো ফিতরার জন্য নির্ধারিত খাদ্য সামগ্রীর সমমূল্য দিরহাম বা টাকা দিয়ে দেয়া যাবে, যা ছহীহ হাদীছ শরীফ দ্বারা প্রমাণিত।\n\n৩য় আপত্তি: “স্থানীয় এলাকার ফসল দিয়ে সদকাতুল ফিতর আদায় করতে হবে।”\n\nআপত্তির জবাব: সালাফীরা বলে বাংলাদেশের জন্য চাউল দিয়ে ফিতরা দিতে হবে। বাংলাদেশের মানুষ যেহেতু ভাত খায়, তাই এখানে চাউল দিতে হবে- এমন কথা পবিত্র হাদীছ শরীফ বিরোধী। মূলত,এমনটা করা এটা সম্পূর্ণ বিদয়াত। কারণ কোনো পবিত্র হাদীছ শরীফে এ কথা বলা হয়নি যে- যার যার এলাকার ফসল দিয়ে ফিতরা দিতে হবে। বরং পবিত্র হাদীছ শরীফের মধ্যে স্পষ্ট কি দিয়ে ফিতরা দিতে হবে তার দলীল বর্ণিত আছে। কারণ যারা ছহীহ হাদীছ শরীফের আমলের কথা বলে তারা অর্থাৎ সালাফীরা প্রকৃতপক্ষে নফছকে অনুসরন করে থাকে যার কারণে ছহীহ হাদীছ বাদ দিয়ে নিজের মন মতো কিয়াস করে ফতওয়া দেয়, আবার তারাই বলে মাযহাব মানা যাবে না। কিয়াস করে তারা নিজেরাই আলাদা একটা ফিরকা হিসাবে নিজেদেরকে চিহ্নিত করলো। সুস্পষ্ট দলীল থাকার পরও কেন চাউল দিয়ে সালাফীরা ফিতরা দিতে চায়? এটা কি পবিত্র হাদীছ শরীফের স্পষ্ট বিরোধিতা নয়?\n\nসুতরাং প্রমাণিত হলো সম্মানিত হানাফী মাযহাবে সদকাতুল ফিততের যে আমল ও দলীল তা অত্যন্ত নির্ভরযোগ্য ও বিশুদ্ধ হাদীছ শরীফ দ্বারা প্রমাণিত। শুধূ এ বিষয়ই নয়, বরং হানাফী মাযহাবের সকল আমলই অত্যন্ত মাযহাবের নির্ভরযোগ্য। সুবহানাল্লাহ।"
  },
  {
    "1": "জানাজা শেষে মানুষটি কেমন ছিল বলা",
    "2": "জানাজা শেষে মানুষটি কেমন ছিল বলা?\nপ্রশ্নঃ জানাজা শেষে \"লোকটি কেমন ছিলো\" জিজ্ঞাসার উত্তরে \"ভালো ছিলো\" বললে কি মৃত ব্যক্তির কোন উপকার হয়?\n═══❖▪️❖═══ ✍️ ইমরান বিন বদরী ≪\n\nউত্তরঃ নাহমাদুহু ওয়ানূসাল্লি আ\u0027লা রাসুলিহীল কারীম আম্মা বা\u0027দ। কিছুদিন আগে করা এক ভাইয়ের প্রশ্নটির উত্তর লিখতে গিয়ে দেখলাম এই বিষয়টি নিয়ে আসলেই আমাদের সমাজে রয়েছে নানান বিতর্ক। কেউ বিষয়টিকে ইতিবাচকভাবে নিলেও কেউ কেউ আবার এর বিপরীত মেরুতে অবস্থান করেন। অনেকে এ বিষয়ে প্রশ্ন ছূড়েদেন যে \"কেন আমি একজন গুনাহগার ব্যক্তিকে ভালোর সার্টিফিকেট ধরিয়ে দেবো\"! ইত্যাদি ইত্যাদি। আমি আসলে সেই বিতর্কের কোন সমাধান কিংবা আলোচনা করে প্রজ্জ্বলিত করতে ইচ্ছুক নই বরং ক্ষুদ্রজ্ঞানে কয়েকটি কথাই বলছি এতে যদি কারো সামান্যতম উপকারও হয় সেটিই হবে অধমের পরম সার্থকতা। বক্রতাজনিত কারণে কারো বোধগম্য না হলে ক্ষমাসুন্দর দৃষ্টিতে দেখার আর্জি থাকলো।\n\n🌓জন্ম মৃত্যু এটি সম্পূর্ণ মহান আল্লাহ পাকের দেয়া হায়াতের উপর নির্ভর করে। খোদাপ্রদত্ত হায়াতের পরিসমাপ্তি যে কবে হবে তা কারো জানা নেই। জন্মেছি যখন ভুবনে মরণের দরজা দিয়ে একদিন সবাইকে পার হতেই হবে। মৃত্যুর পর আমাদের জন্য পড়ে আছে অনন্তকাল, যে কালের কোনো পরিসমাপ্তি নেই। মহান রাব্বুল আলামীন সূরা আলে ইমরানের ১৮৫ আয়াতে বলেন,\nكُلُّ نَفْسٍ ذَآئِقَةُ الْمَوْتِ وَإِنَّمَا تُوَفَّوْنَ أُجُورَكُمْ يَوْمَ الْقِيَامَةِ فَمَن زُحْزِحَ عَنِ النَّارِ وَأُدْخِلَ الْجَنَّةَ فَقَدْ فَازَ وَما الْحَيَاةُ الدُّنْيَا إِلاَّ مَتَاعُ الْغُرُورِ\nঅর্থাৎ, \"প্রত্যেক প্রাণীকে আস্বাদন করতে হবে মৃত্যু। আর তোমরা কিয়ামতের দিন পরিপূর্ণ বদলা প্রাপ্ত হবে। তারপর যাকে দোযখ থেকে দূরে রাখা হবে এবং জান্নাতে প্রবেশ করানো হবে, তার কার্যসিদ্ধি ঘটবে। আর পার্থিব জীবন ধোঁকা ছাড়া অন্য কোন সম্পদ নয়\"।\n\nউপরোক্ত আয়াতে কারিমায় মহাপরাক্রমশালী মালিক বলেন পার্থিব এই জীবনটি ধোঁকা ছাড়া আর কিছুই নয়। এতে এটাই প্রমাণিত যে এ জীবন শেষ নয় মরার পরেও অনন্তকালের একটি জীবন অপেক্ষমাণ। প্রকৃতপক্ষে আমাদের এ দুনিয়াবি জীবনটি ক্ষনস্থায়ী, এ জীবনকে স্থায়ী ভাবা ধোঁকা ছাড়া আর কিছুই নয়। এছাড়াও আমাদের স্মরণ রাখা চাই দুনিয়া হচ্ছে পরকালের প্রস্তুতির পাঠশালা, যারা এখানে ভালো প্রস্তুতি নিয়ে পরকালে প্রবেশ করবে তারাই বরং সফলকাম হবে। জীবন যেহেতু আমার তাই আমার জীবনের প্রতিটি ক্ষেত্রে মহান আল্লাহ এবং তার প্রিয় হাবিবের দেখিয়ে দেয়া পথেই পরিচালিত করতে হবে। যেহেতু ভালো আর মন্দের বিচারে ক্ষমতা আল্লাহ আপনাকে দিয়েছেন সেহেতু অমার্জিত বিচারের প্রতি সজাগ থাকা চাই। এর পরেও কোন মু\u0027মিন বান্দা চাইবেনা কোন মুসলমান ভাই জাহান্নামের প্রজ্জ্বলিত আগুনে নিক্ষিপ্ত হোক। ঈমানের সহিত কালেমা পড়া প্রতিটি মুসলমান অন্তত এটা চাইবে যে কাল কিয়ামতের দিন বিচারের কাঠগড়া থেকে মুক্তি পেয়ে জান্নাতিদের কাতারে শামিল হতে।\n\nআসুন উম্মতের কাণ্ডারী রাসুলে পাক সাল্লাল্লাহু তায়ালা আলাইহি ওয়াসাল্লামের একটি হাদীস শরীফ দেখি, যেখানে গভীরভাবে চিন্তা করলে অনেক অজানা বিষয় চোখদর্পণে দেখা যাবে। আশাকরি এ হাদিস শরীফের একটি আমলই আমাদেরমত গুনাহগার বান্দার মুক্তির অন্যতম মাধ্যম  হতে পারেন। একথা সত্য যে মৃত ব্যক্তির সমালোচনায় প্রকৃতপক্ষে আমাদের কারো কোন উপকারই হয়না। বরং আমরা একজন মুসলমান হিসেবে আরেক মুসলমানকে ক্ষমা করে উত্তম প্রশংসা করে সাহায্যের হাত বাড়াতে পারি। আর আমাদের সেই উত্তম প্রশংসাই হতে পারে একজন মৃত মুসলমান ভাইয়ের শেষ ঠিকানা জান্নাতে।\n\nআল্লাহর হাবীব সাল্লাল্লাহু তায়ালা আলাইহে ওয়াসাল্লাম এ গুনাহগার উম্মতের নাজাতের জন্য ইহ জগতের শেষ মুহূর্তেও -\u0027রাব্বি হাবলী উম্মতি,রাব্বি হাবলী উম্মতি\u0027 বলে বলে বিদায় নিয়েছেন। মহান রাব্বুল আলামিনও উম্মতে মুহাম্মদীর মুক্তির জন্য অনেক সুযোগ সুবিধার মাঝেও \u0027লাইলাতুল ক্বদরের\u0027 মত রাত্রিও উপহার দিয়েছেন, যাতে গুনাহগার বান্দাগন ইবাদত করে গুনাহ মাফের মাধ্যমে পরকালের প্রস্তুতি নিতে পারেন। গুনাহ মাফের এতো এতো সুযোগ থাকার পরেও গুনাহগার উম্মতে মুহাম্মদীকে রাসুলুল্লাহ সল্লাল্লাহু আলাইহে ওসাল্লাম পৃথিবীতে মহান আল্লাহর দরবারে সাক্ষী করে দিলেন। এটা কিভাবে ? রাসুলে পাক সল্লাল্লাহু আলাইহি ওয়াসাল্লাম বললেন,\n«أنتم شهداء االله يفأرضه»\nঅর্থাৎ \u0027\u0027তোমরা জমীনে আল্লাহর সাক্ষী স্বরুপ\u0027\u0027। সুবহানাল্লাহ!\n\nমোটকথা, যে সাক্ষীদের সাক্ষীই হতে পারে আমাদের মত গুনাহগার বান্দাদের জন্য জান্নাত লাভের অন্যতম একটি উপায়। মৃত ব্যক্তির প্রশংসা করলে যে বান্দা আল্লাহর সাক্ষী হয়ে যান সে সম্পর্কে হাদীস শরীফটি ইমাম নাসাঈ (রহ.) উনার সুনানে জানাজা অধ্যায়ে উল্লেখ করেছেন, হজরত আনাস রাদিআল্লাহু তায়ালা আনহু থেকে বর্ণিত। তিনি বলেন,\n\"একটি জানাজা যেতে লাগলে তার উত্তম প্রশংসা করা হল। রাসুলুল্লাহ সাল্লাল্লাহু আলাইহি ওয়াসাল্লাম বললেন, (ওজাবাত) তার জন্য জান্নাত নির্ধারিত হয়ে গেল। আর একটি জানাজা যাচ্ছিল, যার পাপের আলোচনা করা হচ্ছিল। রাসুলুল্লাহ সাল্লাল্লাহু আলাইহি ওয়াসাল্লাম বললেন, (ওজাবাত) তার জন্য দোযখ সাব্যস্ত হয়ে গেল। তখন উমর রাদিআল্লাহু আনহু বললেন, আপনার উপর আমার মাতা-পিতা উৎসর্গ হোক; একটি জানাজা যাচ্ছিল যার ভাল প্রশংসা করা হল, আর আপনি বললেন যে, তার জন্য জানাত সাব্যস্ত হয়ে গেল। অন্য আর একটি জানাজা যাচ্ছিল তার পাপের আলোচনা করা হচ্ছিল আর আপনি বললেন যে, তার জন্য দোযখ সাব্যস্ত হয়ে গেল। রাসুলুল্লাহ সাল্লাল্লাহু আলাইহি ওয়াসাল্লাম বললেন, \"তোমরা যার ভাল প্রশংসা কর তার জন্য জান্নাত সাব্যস্ত হয়ে যায় আর তোমরা যার পাপের আলোচনা কর তার জন্য দোযখ সাব্যস্ত হয়ে যায়। কারণ, তোমরা জমীনে আল্লাহর সাক্ষী স্বরুপ\"।\n\n\nপ্রিয় পাঠক, এখন আপনিই বলুন মৃত ব্যক্তির প্রসঙ্গে আপনার ধারণাটা কেমন হওয়া উচিৎ। যার জানাজা পড়ে দোয়া করতে এসেছেন তাকে কিভাবে আপনি  সমালোচনার মুখে নিক্ষিপ্ত করবেন! উল্লেখিত হাদিসের আলোকে স্পষ্ট বলতে পারি যে উম্মতে মুহাম্মদির প্রশংসার কারনে আল্লাহ পাক চাইলে একজন গুনাহগার বান্দাকেও জান্নাতের অধিকারী করতে সাহায্য করেন। সুতরাং জানাজার পর কেউ জিজ্ঞেস করলে আপনিই সিদ্ধান্ত নিন কেমন উত্তর দিবেন।\n\n🌓 এছাড়াও অন্যত্রে রাসুলে পাক সাল্লাল্লাহু আলাইহি ওয়াসাল্লাম বলেছেন,\nايّما مسلم،شهد له اربعة بخير،ادخله اللّٰه الجنة\nঅর্থাৎ, চারজন মুমিন ব্যক্তি যদি একজন মুসলমানকে ভালো বলে সাক্ষ দেয়, তাহলে আল্লাহ তায়ালা তাকে জান্নাতে প্রবেশ করাবেন। বর্ণনাকারী বলেন, যদি তিনজন হয়? রাসুল সাল্লাল্লাহু আলাইহি ওয়াসাল্লাম বলেন তাহলেও। যদি এতে দুজন হয়? রাসুলে পাক সাল্লাল্লাহু আলাইহি ওয়াসাল্লাম বললেন তাহলেও। হযরত ওমর রাদ্বিয়াল্লাহু আনহু বলেন এরপরে একজনের ব্যপারে আমি আর প্রশ্নও করিনি। (কিতাবুল জানাইয- সহিহ বুখারী)।\n\nআসুন, ইসলামের রাহে উম্মতে মুহাম্মদীর মুক্তির পথ উম্মুক্ত করি। গুনাহমুক্ত জীবন গড়ার তাওফিক আল্লাহ আমাদের সবাইকে দান করুন। আমিন।\n \n "
  },
  {
    "1": "আযানের সময় কুকুর ডাকে কেন",
    "2": "#প্রশ্নঃআজানের_সময়_কুকুর_ডাকেকেন..?\n\nউত্তরঃআজানের সময় দেখা যায় আকাশের দিকে মুখ উঁচু করে কুকুরগুলো ডেকে ওঠে। অনেকেরই মনে প্রশ্ন জাগে আজানের সময় কুকুরগুলো কেন ডাকে.?\n\n\nএ প্রশ্নের উত্তর রয়েছে প্রিয় নবী (নবী করীম সাল্লাল্লাহু আলাইহি ওয়াসাল্লাম)\u0027র হাদিসে শরীফে।\n\n\u0027\u0027আজান দিলেই কুকুরগুলো ডেকে উঠে এর কারণ আজানের শব্দ শুনে শয়তান বায়ু ত্যাগ করতে করতে পালায়ন করে।\n\u0027\u0027-বুখারী, মুসলিম, মিশকাত হা/৬৫৫।\n\nমোরগ ফেরেস্তা দেখলে ডাকে।\n-সহীহ মুসলিম।\nগাধা শয়তান দেখলে চিৎকার করে।\n-সহীহ মুসলিম।\n\nকুকুর ও গাধা অনিষ্ট সৃষ্টিকারীদের (তথা জিন-শয়তান) দেখে চিৎকার করে।\n-আবু দাউদ মিশকাত।\n\nআজানের শব্দ শুনে শয়তানকে বায়ু ত্যাগ করতে করতে পলায়নরত অবস্থায় দেখে কুকুরগুলো ডাকতে থাকে।\n\nপ্রিয় নবী (নবী করীম সাল্লাল্লাহু আলাইহি ওয়াসাল্লাম)\u0027র সাহাবী হযরত জাবির (রদ্বিঃ) হতে বর্ণিত,তিনি বলেন,আমি নবী করীম সাল্লাল্লাহু আলাইহি ওয়াসাল্লামকে বলতে শুনেছি , তিনি বলেন,\n\"যখন তোমরা রাত্রে কুকুরের চিৎকার এবং গাধার ডাক শুনতে পাবে তখন আল্লাহর কাছে অভিশপ্ত শয়তান হতে পানাহ্ চাইবে।\n\nকেননা,ওরা এমন কিছু দেখতে পায় যা তোমরা দেখতে পাওনা। \"\n-(মিশকাত শরীফ, পৃষ্ঠা-৩৭৩)।"
  },
  {
    "1": "প্রকৃত অভাবী কে",
    "2": "প্রকৃত অভাবী কে?\n\n#আখেরাতে যে লোক শূন্য-রিক্ত হস্তে হাজির হবে.....\n\n\n\n\n▶️জলিলুল ক্বদর সাহাবী হযরত আবু হুরায়রা রাদিয়াল্লাহু আনহু থেকে বর্ণিত তিনি বলেন, একদা আঁক্বা ও মাওলা নবীয়ে বে-মেছাল মুহাম্মাদ মোস্তফা সাল্লাল্লাহু আলাইহে ওয়া আ-লিহি ওয়া সাল্লাম জিজ্ঞাসা করেন-\nأَتَدْرُونَ مَا الْمُفْلِسُ ». قَالُوا الْمُفْلِسُ فِينَا مَنْ لاَ دِرْهَمَ لَهُ وَلاَ مَتَاعَ. فَقَالَ « إِنَّ الْمُفْلِسَ مِنْ أُمَّتِى يَأْتِى يَوْمَ الْقِيَامَةِ بِصَلاَةٍ وَصِيَامٍ وَزَكَاةٍ وَيَأْتِى قَدْ شَتَمَ هَذَا وَقَذَفَ هَذَا وَأَكَلَ مَالَ هَذَا وَسَفَكَ دَمَ هَذَا وَضَرَبَ هَذَا فَيُعْطَى هَذَا مِنْ حَسَنَاتِهِ وَهَذَا مِنْ حَسَنَاتِهِ فَإِنْ فَنِيَتْ حَسَنَاتُهُ قَبْلَ أَنْ يُقْضَى مَا عَلَيْهِ أُخِذَ مِنْ خَطَايَاهُمْ فَطُرِحَتْ عَلَيْهِ ثُمَّ طُرِحَ فِى النَّارِ -\nতোমরা কি জান মুফলেস (অভাবী) কে?\nসাহাবারা বললেন, আমাদের দৃষ্টিতে মুফলেস বা অভাবী হল সেই লোক যার টাকা-পয়সা বা খাওয়ার ব্যবস্থা নাই।\nনবীজী সাল্লাল্লাহু আলাইহে ওয়া আ-লিহি ওয়া সাল্লাম এরশাদ ফরমান-\nপ্রকৃতপক্ষে মুফলেস বা রিক্তহস্ত অভাবী হবে সেই লোক যে কেয়ামতের দিন তার সালাত, সিয়াম, যাকাত ইত্যাদি আমল নিয়ে হাজির হবে,\n✔️ কিন্তু সে অমুককে গালি দিয়েছে,\n✔️ কিংবা অপবাদ দিয়েছে,\n✔️ কারো সম্পদ অন্যায়ভাবে গ্রাস করেছে,\n✔️ কারো রক্ত প্রবাহিত করেছে\n✔️ অথবা কাউকে আঘাত করেছে....\nসেদিন তার কৃত পূণ্যসমূহ তার আমলনামা থেকে যাদেরকে সে এসব করেছে তাদের আমলনামায় দিয়ে দেয়া হবে। দিতে দিতে যখন তার নেকআমলগুলোও শেষ হয়ে যাবে তখন যাদেরকে সে আঘাত করেছে তাদের আমলনামা থেকে গুনাহসমূহ এর আমলনামায় দেয়া হবে, অত:পর এগুলো সহ (দুনিয়াতে নেক আমলকারী) ঐ লোককে জাহান্নামে নিক্ষেপ করা হবে।\n[সহিহ মুসলিম]\nআল্লাহ আমাদেরকে হেদায়েত গ্রহণ করার তওফীক দান করুন। আমীন।\n \n "
  },
  {
    "1": "রওজা মোবারক ও মিম্বর শরীফের ফযীলত",
    "2": "♥রওজা মুবারক এবং মিম্বর শরীফের ফযীলত\n\n\n⚛ হযরত আবদুল্লাহ ইবনে যায়দ আল-মাযিনী(রাদ্বিয়াল্লাহু আনহু) হতে বর্নিত,রসুলে পাক সল্লল্লাহু আলাইহি ওয়াসাল্লাম এরশাদ ফরমান,”আমার ঘর এবং আমার মিম্বরের মাঝখানে বেহেশতের বাগানসমুহের মধ্যে থেকে একটি বাগান আছে” ( বুখারী শরীফ, খঃ২;পৃঃ ৬১;হাদিস নং:১১৯৫।\nমুসলিম শরীফ, খঃ২,পৃঃ ১০১০;হাদিস নংঃ৫০০,১৩৯০)\n\n⚛ কোন কোন রেওয়ায়েতে বর্নিত আছে,\nহযরত আবু সাঈদ খুদরী(রাদ্বিয়াল্লাহু আনহু) হতে বর্নিত,রসুলে পাক সল্লল্লাহু আলাইহি ওয়াসাল্লাম এরশাদ করেন,”আমার কবর এবং আমার মিম্বরের মাঝখানে বেহেশতের বাগানসমুহের মধ্যে থেকে একটি বাগান আছে। ( মুসনাদে আহমদ, খঃ১৮;পৃঃ ১৫৪;হাদিসঃ ১১৬১০)\n\n\n\n⚛ বুখারির রেওয়ায়েতে আরো বর্নিত আছে যে,\nআবু হুরায়রা রাদ্বিয়াল্লাহু আনহু হতে বর্নিত,রসুলে পাক সল্লাল্লাহু আলাইহি ওয়াসাল্লাম এরশাদ করেন,”আমার মিম্বর আমার হাওযের ওপর” (বুখারী, খঃ২;পৃঃ৬১;হাদিসঃ১১৯৬)\n\n⚛ কোন কোন রেওয়ায়েতে বর্নিত আছে যে,\nহযরত জাবের ইবনে আবদুল্লাহ (রাদ্বিয়াল্লাহু আনহু) হতে বর্নিত,রসুলে পাক সল্লল্লাহু আলাইহি ওয়াসাল্লাম এরশাদ করেন,” আমার মিম্বর বেহেশতের দরজায় অথবা বেহেশতের উচ্চ বাগানে অবস্থিত” (মুসনাদে আহমদ,খঃ২৩; পৃঃ ৩৬৭;হাদিসঃ১৫১৮৭)\n\nমিম্বরের নিকটে মিথ্যা কসম করার ওপর বিশেষভাবে ধমক দেওয়া হয়েছে।\n\n⚛ হযরত জাবের ইবনে আবদুল্লাহ (রাদ্বিয়াল্লাহু আনহু)হতে বর্নিত,রসুলে পাক সল্লল্লাহু আলাইহি ওয়াসাল্লাম এরশাদ করেন,”যে ব্যক্তি মুসলমানদের হক ধ্বংস করার জন্য আমার মিম্বরের নিকটে মিথ্যা শপথ গ্রহণ করবে, সে নিজের অবস্থান দোযখে তৈরী করবে।” (সুনানে আবূ দাউদ, খঃ৩,পৃঃ২২২;হাদিসঃ৩২৪৬)\n\nঅপর হাদিসে বলা হয়েছেঃঃ\n\n⚛ হযরত উমামা ইবনে সা’লাবা(রাদ্বিয়াল্লাহু আনহু) হতে বর্নিত,রসুলে পাক সল্লল্লাহু আলাইহি ওয়াসাল্লাম এরশাদ করেন,”যে ব্যক্তি মুসলমানদের হক ধ্বংস করার জন্য আমার মিম্বরেরর নিকটে মিথ্যা শপথ গ্রহণ করবে, তার ওপর আল্লাহর,ফেরেশতাদের এবং লোকদের অভিশাপ” (সুনানে নাসাঈ, খঃ৫; পৃঃ৪৩৭;হাদিসঃ৫৯৭৪)\n\n⚛ বাস্তব ক্ষেত্রে যখন মিম্বরের স্থানটি বেহেশতের অংশবিশেষ, তখন কোরআন মাজীদেরর আয়াতঃ”তোমরা বেহেশতের মধ্যে বাজে ও মিথ্যা কথা শুনতে পাবে না” ( সূরা নাবা- ৭৮:৩৫)\nএই আয়াত অনুসারে বেহেশতে যেমন মিথ্যার অস্তিত্ব বিলুপ্ত, সে স্থানে মিথ্যা থাকতে পারে না।সুতারাং মিম্বরের নিকটে মিথ্যা বলা হারাম হবে।\n \n "
  },
  {
    "1": "শেষ জমানায় উম্মতে মোহাম্মদী ﷺ",
    "2": "শেষ জমানায় উম্মতে মোহাম্মদী ﷺ\n\n১) হযরত আবূ হুরাইরা (রাদ্বিআল্লাহুতা’লা ’আনহু)\nবর্ণনা করেন, আল্লাহর রাসূল (সল্লাল্লাহুতা’লা ’আলাইহি ওয়া সাল্লাম) ফরমান: আমার উম্মতের ভেতরে আমাকে সেসব লোকই বেশি ভালোবাসবে – যারা আমার (ওফাতের) পরে আসবে! তাঁদের কেউ এমন ইচ্ছেও পোষণ করবে যে, যদি সে আমাকে দেখতো – তাহলে, আমার জন্যে সে তার পরিবার-পরিজন ও ধন- সম্পদও কুরবান করে দিতো\n▪ (মিশকাত: ৬০২৪ ও মুসলিম শরীফাঈন)।\n\n(২) হযরত আমর ইবনে শুয়াইব (রাদ্বিআল্লাহু ’আনহু) তাঁর বাবা থেকে এবং তিনি তাঁর দাদা থেকে বর্ণনা করেন, একদিন আল্লাহর রাসূল সল্লাল্লাহুতা’লা ’আলাইহি ওয়া সাল্লাম (সাহাবায়ে কেরামকে) জিজ্ঞেস করলেন: ঈমানের দিক থেকে কোন সৃষ্টি তোমাদের কাছে বিস্ময়কর?তাঁরা বললেন: ফেরেশতারা। তিনি ফরমালেন: তারা কি আর ঈমান না এনে পারে? তারা যে তাদের\nপালনকর্তার কাছেই রয়েছে? তাঁরা বললেন: তাহলে, নবীগণ। তিনি ফরমালেন: তাঁরা কি আর ঈমান না এনে পারেন? তাঁদের প্রতি যে ওহী নাযিল হয়? তাঁরা বললেন: তাহলে, আমরা। তিনি ফরমালেন: আমি যেহেতু তোমাদের মাঝে প্রকাশিত রয়েছি – সেহেতু, তোমরাও কি আর ঈমান না এনে পারো? বর্ণনাকারী বলেন, এরপরে আল্লাহর রাসূল (সল্লাল্লাহুতা’লা ’আলাইহি ওয়া সাল্লাম) ফরমালেন: আমার কাছে ঈমানের দিক দিয়ে ঐ\nসৃষ্টি বেশি বিস্ময়কর – যে জাতি আমার (ইন্তেকালের) পরে আসবে এবং তারা আসমানী কিতাব (আল-কুরআন) পেয়ে – তাতে বর্ণিত বিধিবিধানের প্রতি ঈমান আনবে\n▪ (মিশকাত: ৬০২৮ ও ইমাম বায়হাকীর দালায়িলুন নবুয়ত)।\n \n(৩) হযরত আব্দুর রহমান ইবনে ’আলা হাদ্বরামী (রাদ্বিআল্লাহুতা’লা ’আনহু) বলেন, জনৈক ব্যক্তি আমাকে জানিয়েছেন, তিনি নবীজীকে (সল্লাল্লাহুতা’ লা ’আলাইহি ওয়া সাল্লাম) বলতে শুনেছেন: এ উম্মতের শেষ পর্যায়ে এমন এক সম্প্রদায় আসবে – যাদের নেক- আমলের সওয়াব তাদের প্রথম যুগের লোকদের (সাহাবায়ে কেরামের) সমতুল্য হবে, তারা মানুষজনকে সৎ কাজের আদেশ ও অসৎ কাজ করতে নিষেধ করবে এবং ফেতনাবাজদের সঙ্গে লড়াই\nকরবে\n▪ (মিশকাত: ৬০২৯ ও ইমাম বায়হাকীর দালায়িলুন নবুয়ত)।\n\n(৪) হযরত আবূ উমামা (রাদ্বিআল্লাহুতা’লা ’আনহু) বর্ণনা করেন, আল্লাহর রাসূল (সল্লাল্লাহুতা’\nলা ’আলাইহি ওয়া সাল্লাম) ফরমান:\nদ যারা আমাকে দেখেছে – তাদের জন্যে (একবার) সুখবর। আর যারা আমাকে না দেখে আমার প্রতি ঈমান এনেছে – তাদের জন্যে সাতটি সুখবর ।\n▪ (মিশকাত: ৬০৩০ ও মুসনাদে আহমাদ)!\n\n(৫) হযরত ইবনে মুহাইরিঝ (রাদ্বিআল্লাহুতা’লা ’আনহু) বলেন, একদিন আমি অন্যতম সাহাবী আবূ\nজুমুয়াকে (রাদ্বিআল্লাহুতা’লা ’আনহু) বললাম:\nআপনি আল্লাহর রাসূলের (সল্লাল্লাহুতা’\nলা ’আলাইহি ওয়া সাল্লাম) কাছ থেকে শুনেছেন – এমন একটি হাদীছ শরীফ আমাকে বলুন? তিনি বললেন: হাঁ; আমি তোমাকে চমৎকার একটি হাদীছ শরীফ বলবো! একদিন আমি আল্লাহর রাসূলের (সল্লাল্লাহুতা’ লা ’আলাইহি ওয়া সাল্লাম) সঙ্গে খাওয়া- দাওয়া করছিলাম। আবূ উবাইদা ইবনুল জাররাহও (রাদ্বিআল্লাহুতা’লা ’আনহু) আমাদের সঙ্গে ছিলেন। তিনি জিজ্ঞেস করলেন: ওগো আল্লাহর রাসূল! আমাদের চেয়েও উত্তম কেউ আছে কি? কেননা, আমরা আপনার প্রতি ঈমান এনেছি এবং আপনার সঙ্গে থেকে জিহাদই করেছি। তিনি ফরমালেন: হাঁ; তোমাদের পরে এমনি এক সম্প্রদায় আসবে – যারা আমার প্রতি ঈমান আনবে; অথচ তারা আমাকে দেখি নি\n▪ (মিশকাত: ৬০৩১, মুসনাদে আহমাদ ও সুনানে দারিমী)!\n \n "
  },
  {
    "1": "হাদিস মানবো না সুন্নাহ মানবো",
    "2": "হাদিস মানবো না সুন্নাহ মানবো\n\n“সকল সুন্নাতই হাদীস, কিন্তু সব হাদীস সুন্নাত নয়।”\n[আর] “সকল হাদীস সমুহের মধ্য থেকে শুধু সুন্নাতেরই অনুসরন করতে হবে।”\nআল্লাহ তা’আলা কুরআন শরীফে বলে দিয়েছেন-\nفَاسْأَلُوا أَهْلَ الذِّكْرِ إِنْ كُنْتُمْ لا تَعْلَمُونَ\nঅর্থাৎ তোমরা যদি না জেনে থাক তবে আহলে যিকিরদেরকে জিজ্ঞাসা কর। [কোরআন শরীফ; সুরা নাহল আয়াত-৪৩।]\nমুফাসসিরীনে কেরাম বলেন উক্ত আয়াতে আহলে যিকির দ্বারা উদ্দেশ্য হল উলামায়ে কেরাম। আর উক্ত হুকুম হল সাধারন মানুষের জন্য। অর্থাৎ সাধারন মানুষ কোন বিষয় না জেনে থাকলে তার দায়িত্ব হল ওলামায়ে কেরামকে জিজ্ঞাসা করে তদ্বানুযায়ী আমল করা। তাদেরকে আল্লাহ তা’আলা বলেননি যে, তোমরা না জেনে থাকলে কুরআন ও হাদীস গবেষণা করে তদ্বানুযায়ী আমল করবে।\n[অথচ] আমাদের মধ্য থেকে কিছু ব্যক্তি এমন আছেন যারা নিজেরাই কুরআন-হাদীস গবেষণা করে আমল করতে চান। যদিও তিনি আলেম নন।\nএমন অ-আলেম ব্যক্তিরা দলিল হিসাবে পেশ করেন –وَلَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ\nঅর্থ- আমি কুরআনকে সহজ করে দিয়েছি উপদেশ গ্রহণের জন্য তবে আছে কি কোন উপদেশ গ্রহনকারী? [ক্বুরআ’ন শরীফ; সূরা কমার আয়াত -১৭।]তারা বলে, কুরআন তো খুবই সহজ। যা আল্লাহ তা’আলা নিজেই বলে দিয়েছেন। কাজেই তা গবেষণা করে তদ্বানুযায়ী আমল করাতে অসুবিধা কোথায়? – [অথচ] আয়াতের অর্থ থেকে যে কেউ অতি সহজেই বুঝতে পারবে যে, কুরআনকে সহজ করা হয়েছে উপদেশ গ্রহণের জন্য; হুকুম আহকামের উপর আমল করার জন্যে সকলের জন্যে সহজ নয়। অর্থাৎ আল্লাহ তা’আলা কুরআন শরীফে পূর্ববর্তী উম্মতের যে ঘটনা উল্লেখ করেছেন, তাদেরকে যে নছীহত করেছেন, আল্লাহ তা’আলার হুকুম পালনার্থে তাদেরকে যে নেয়মত দান করেছেন এবং হুকুম না মানার কারনে যে আযাব দিয়েছেন তা যে কেউ খুব সহজেই অনুধাবন করতে পারবে।\nঅপর দিকে কুরআন থেকে মাসআলা নিঃসরণ অত্যন্ত কঠিন কাজ। তা কেবল মুজতাহিদের পক্ষেই সম্ভব। নিন্মের আয়াতটিতে এদিকেই ইশারা করা হয়েছে-إِنَّا سَنُلْقِي عَلَيْكَ قَوْلاً ثَقِيلاً\nঅর্থাৎঃ অচিরেই আমি আপনার উপর কিছু ভারী কথা অবতীর্ণ করব। [কুরআন শরীফ; সূরা মুজ্জাম্মিল, আয়াত-৫।]\n\nঅনুরূপভাবে হাদীস থেকে হুকুম আহকাম বের করা (Extracting)-ও অত্যন্ত কঠিন কাজ। সাধারন মানুষের জন্যে তা একেবারেই অসম্ভব।\n⬅ কেন?\n⬅ মুহাদ্দিছীনদের দায়িত্ব শুধু মাত্র হাদীস জমা করে দেওয়া। তারা আমলযোগ্য হাদীস ও আমলবিহীন হাদীসের মেধ্য কোন পার্থক্য করেন না । তাই হাদীসের কিতাবসমূহে সর্ব প্রকার হাদীস বিদ্যমান থাকে।যেমনঃ-\n(১) রহিত হাদীস সমূহ।\n(২) মারজুহ তথা অনাগ্রাধিকারপ্রাপ্ত হাদীস ।\n(৩) নির্দিষ্ট স্থানের জন্য খাছ হাদীস।\n(৪) নির্দিষ্ট ব্যক্তির জন্য খাছ হাদীস।\n(৫) নির্দিষ্ট সময়ের জন্য খাছ হাদীস ।\n(৬) মওজু তথা জাল হাদীস।\nএছাড়াও বিভিন্ন ধরনের হাদীস থাকে। উপরে উল্লেখিত ১ম, ২য় ও ৬ষ্ট প্রকার কোন অবস্থাতেই আমলযোগ্য নয়। ৩য়, ৪র্থ ও ৫ম প্রকার ক্ষেত্রবিশেষে আমলযোগ্য হতে পারে। সর্বাবস্থায় নয়।  :—বিষয়টিকে ভালোভাবে স্পষ্ট করার জন্য প্রতিটি প্রকারের একটি করে উদহারন নিম্নে দেওয়া হল।যথাঃ-(১) রহিত হাদীসঃ\nعَنْ أَبِي هُرَيْرَةَ قَالَ إِنَّ رَسُولَ اللَّهِ صَلَّى اللَّهُ عَلَيْهِ وَسَلَّمَ قَالَ إِذَا شَرِبَ الْكَلْبُ فِي إِنَاءِ أَحَدِكُمْ فَلْيَغْسِلْهُ سَبْعًا\nঅর্থাৎঃ হযরত আবু হুরাইরা (রা) থেকে বর্ণিত রাসূলুল্লাহ সাল্লাল্লাহু আলাইহি ওয়াসাল্লাম বলেছেন, যখন কুকুর তোমাদের কারো পাত্রে পানি পান করে, সে যেন উক্ত পাত্র সাত বার ধুয়ে নেয়।\n[গ্রন্থ সূত্রঃ বুখারী শরীফ হাদীস নং-১৭২।]\n(২) মারজূহ হাদীসঃ\nعَنْ عَبْدِ اللَّهِ بْنِ عَبْدِ اللَّهِ بْنِ عُمَرَ عَنْ أَبِيهِ قَالَ سُئِلَ رَسُولُ اللَّهِ -صلى الله عليه وسلم- عَنِ الْمَاءِ وَمَا يَنُوبُهُ مِنَ الدَّوَابِّ وَالسِّبَاعِ فَقَالَ -صلى الله عليه وسلم- « إِذَا كَانَ الْمَاءُ قُلَّتَيْنِ لَمْ يَحْمِلِ الْخَبَث\nঅর্থাৎঃ হযরত ইবনে ওমর (রা) থেকে বর্ণিত রাসূলুল্লাহ সাল্লাল্লাহু আলাইহি ওয়াসাল্লামকে ঐ পানি সম্পর্কে জিজ্ঞাসা করা হয়েছিল যা মরুভূমিতে নিচু জায়গায় জমে থাকে এবং যেখানে চতুস্পদ জন্তু ও হিংস্র প্রাণী আসা যাওয়া করে। তিনি বললেন, পানি যখন দুই মটকা পরিমান হয় তখন তা আর নাপাক হয় না।\n[গ্রন্থ সূত্রঃ আবূ দাউদ শরীফ হাদীস নং-৬৩।]\n(৩) নির্দিষ্ট স্থানের জন্য খাছ হাদীসঃ\nعَنْ أَبِي سَعِيدٍ الْخُدْرِيِّ قَالَ قيلَ يَا رَسُولَ اللَّهِ أَتَتَوَضَّأُ مِنْ بِئْرِ بُضَاعَةَ وَهِيَ بِئْرٌ يُطْرَحُ فِيهَا لُحُومُ الْكِلَابِ وَالْحِيَضُ وَالنَّتَنُ فَقَالَ الْمَاءُ طَهُورٌ لَا يُنَجِّسُهُ شَيْءٌ\nঅর্থাৎঃ আবু সাঈদ খুদরী (রা) থেকে বর্ণিত তিনি বলেন রাসূলুল্লাহ সাল্লাল্লাহু আলাইহি ওয়াসাল্লামকে জিজ্ঞাসা করা হয়েছিল যে, আমরা কি বুজাআহ নামক কুয়া থেকে উযূ করব? আর তা এমন একটি কুয়া যেখানে মহিলাদের হায়েযের নেকড়া, মৃত কুকুরসমূহ এবং নাপাক বস্তুসমূহ ফেলা হয়। রাসূলুল্লাহ সাল্লাল্লাহু আলাইহি ওয়াসাল্লাম বললেন, পানি পবিত্র। তাকে কোন বস্তু নাপাক করতে পারে না।[গ্রন্থ সূত্রঃ নাসাই শরীফ হাদীস নং-৩২৬।]\n(৪) নির্দিষ্ট ব্যক্তির জন্য খাছঃ\nعن أبي هريرة أن رسول الله صلى الله عليه و سلم إذا كان أحدكم في المسجد فوجد ريحا بين أليتيه فلا يخرج حتى يسمع صوتا أو يجد ريحا\nঅর্থাৎঃ হযরত আবু হুরাইরা (রা) থেকে বর্ণিত রাসূলুল্লাহ সাল্লাল্লাহু আলাইহি ওয়াসাল্লাম বলেছেন, যখন তোমাদের কেউ মসজিদে থাকে আর সে তার পায়ু পথে বায়ু অনুভব করে, সে ততক্ষণ পর্যন্ত (উযূর নিয়তে) বাহির হবে না যতক্ষণ না সে শব্দ শুনে বা গন্ধ পায়।\n[গ্রন্থ সূত্রঃ তিরমিজী শরীফ হাদীস নং-৭৫।]\nহাদীস থেকে বুঝা যায়। কারো বায়ু নির্গমন হওয়া সত্তেও যদি সে শব্দ না শুনে বা গন্ধ না পায় তাহলে তার উযূ ভঙ্গ হবে না। হাদীসটি সম্পূর্ন সহীহ।\n\n\n\n(৫) নির্দিষ্ট সময়ের জন্য খাছঃ\nعَنِ ابْنِ عُمَرَ أَنَّ رَسُولَ اللَّهِ -صلى الله عليه وسلم- أَمَرَ بِقَتْلِ الْكِلاَبِ\nঅর্থাৎঃ ইবনে উমর (রা) থেকে বর্ণিত রাসূলুল্লাহ সাল্লাল্লাহু আলাইহি ওয়াসাল্লাম কুকুরকে হত্যা কারার জন্য আদেশ দিয়েছেন।\n[গ্রন্থ সূত্রঃ মুসলিম শরীফ হাদীস নং ৩৯৮৮।]\n(৬) জাল হাদীসঃ\nعن جابر قال قال رسول الله صلى الله عليه و سلم من كثرت صلاته بالليل حسن وجهه بالنهار\nঅর্থাৎঃ হযরত জাবের (রা) থেকে বর্ণিত রাসূলুল্লাহ সাল্লাল্লাহু আলাইহি ওয়াসাল্লাম বলেছেন, যার রাতে (তাহাজ্জুদ) নামাজ বেশি হয় দিনে তার চেহারা উজ্জ্বল হয়।\n[গ্রন্থ সূত্রঃ ইবনে মাজাহ হাদীস নং ১৩৩৩।]\n❇ ❇ পর্যালোচনাঃ\nউপরে উল্লেখিত হাদীসসমূহের মধ্যে :—\n⬅ ১ম হাদীসটি তিনবার ধোয়ার হাদীস দ্বারা রহিত হয়ে গিয়েছে।\n⬅ ২য় হাদীসের বিপরিতে রয়েছে স্থির পানিতে পেষাব করার নিষেধাজ্ঞার হাদীস। যা দ্বারা উল্লেখিত হাদীসটি মারজূহ হয়েছে।\n⬅ ৩য় হাদীসের হুকুমটি বুজাআহ নামক কুপের সাথে খাছ।\n⬅ ৪র্থ হাদীসটি ঐ নির্দিষ্ট ব্যক্তির জন্য খাছ যে ওয়াসওয়াসার রোগে আক্রান্ত।\n⬅ ৫ম হাদীসটি ইসলামের প্রথম যুগের জন্য খাছ। যা পরবর্তীতে রহিত হয়ে গিয়েছে।\nএকারনেই উলামায়ে কেরাম সাধারন মানুষের জন্য কোন আলেমের নেগরানী ও পরামর্শ ব্যতীত হাদীস অধ্যায়ন করা থেকে কঠোরভাবে নিষেধ করেছেন। এটা তাদেরকে গোমরাহীর দিকে নিয়ে যেতে পারে।\n\nবিখ্যাত তা‘বে তাবেঈন লাইস বিন সা‘দ বলেছেন-\nالحديث مضلة الا للعلماء.\nঅর্থাৎঃ উলামা ব্যতীত অন্যদের জন্য হাদীস গোমরাহীর করণ।\nসুফিয়ান ইবনে উয়াইনাহ বলেছেন-\nالحديث مضلة الا للفقهاء.\nঅর্থঃ ফুকাহা ব্যতীত অন্যদের জন্য হাদীস পথ ভ্রষ্টতার কারন।\n[অথচ] আমাদের মধ্য থেকে কিছু ইংরেজি শিক্ষিত আছেন তারা নিজেরাই হাদীস অধ্যয়ন করে তদানুযায়ী আমল করতে চেষ্টা করেন। তারা নিজেদেরকে আহলে হাদীস বলে দাবী করেন।\nপূর্বের আলোচনার দ্বারা স্পষ্ট হয়ে যাওয়ার কথা যে সমুদ্রতুল্য হাদীস ভান্ডারের প্রতিটি হাদীসই উম্মতের জন্য অনুসরনীয় নয়।\nযেমন- হাদীস রয়েছে রাসূলুল্লাহ সাল্লাল্লাহু আলাইহি ওয়াসাল্লাম ১১টি বিবাহ্ করেছেন। একই সাথে তার নয়টি স্ত্রী ছিলেন। এবং তিনি মহর ছাড়া বিবাহ করেছেন। তাহলে কি এগুলো উম্মতের জন্য হালাল হয়ে যাবে? (নাউজুবিল্লাহ!)\nবিখ্যাত তাবেঈ ইব্রাহীম নাখঈ বলেছেন-\nاني لاسمع الحديث فانظرالي ما يؤخذ به فاخذ به و ادع سائره.\nঅর্থাৎঃ আমি হাদীস শোনার পর তার প্রতি গভীরভাবে লক্ষ্য করি। এরপর যেটা গ্রহন করার তা গ্রহন করি। আর অন্যান্য সমস্ত হাদীস ছেড়ে দেই।\nইবনে আবী লাইলা বলেন-\nلا يفقه الرجل في الحديث حتي ياخذ منه و يدع.\nঅর্থাৎঃ কোন ব্যক্তি ততক্ষন পর্যন্ত হাদীসে গভীর জ্ঞান অর্জন করতে পারবে না যতক্ষণ না সে কিছু হাদীস গ্রহন করে আর কিছু হাদীস ছেড়ে দেয়।\nবিখ্যাত ইমাম আব্দুল্লাহ ইবনে ওহাব বলেন-\nلولا ان الله انقذني بمالك و الليث لضللت.فقيل له كيف ذلك؟ قال:اكثرت من الحديث فحيرني فكنت اعرض ذلك علي مالك و الليث فيقولان لي :خذ هذا و دع هذا.\nঅর্থাৎঃ যদি আল্লাহ তাআলা আমাকে ইমাম মালেক ও লাইস বিন সা‘দ দ্বারা হেফাযত না করতেন, আমি পথভ্রষ্ট হয়ে যেতাম। অতপর তাঁকে জিজ্ঞাসা করা হল তা কিভাবে? তিনি বললেন আমি হাদীস নিয়ে বেশি চর্চা শুরু করেছিলাম ফলে তা আমাকে বিভ্রান্ত করেছিল। অতপর আমি তা মালেক(রহ) ও লাইস (রহ) এর নিকট পেশ করতাম। তারা বলতেন এটা গ্রহন কর আর এটা ত্যাগ কর।\n[গ্রন্থ সূত্রঃ আছারুল হাদীসিশ শরীফ পৃঃ ৮১, ৮২।]\nতারা এত বড় ব্যক্তি হয়েও যখন এমন কথা বলেছেন, তাহলে সাধারন মানুষের বিষয়টি কেমন হতে পারে।\nএই ইবনে ওহাব (রহ) সম্পর্কে বর্ণিত আছে, তিনি এক লক্ষ বিশ হাজার হাদীস সংকলন করেছিলেন। তিনি বলেন, আমি অতিরিক্ত হাদীস চর্চা করার কারনে গোমরাহ হতে গিয়েছিলাম।\nএখন প্রশ্ন হল, আমরা হাদীসের উপর কিভাবে আমল করব?\n⬅ এর উত্তর হল হাদীস সমূহের মধ্য থেকে যেগুলো উম্মতের জন্য অনুসরনীয় আমরা সেগুলোর উপর আমল করব। আর সেটাকেই সুন্নাত বলে।\nহাদীসের বিশল ভান্ডার থেকে সুন্নাত বের করা এটা ফুকাহাদের দায়িত্ব। এটা সাধারন মানুষের জন্য সম্ভব নয়।\n⬅ কেন?\n⬅ হাদীসের অর্থ ফুকাহয়ে কেরাম গভীরভাবে বুঝতে পারেন।\nইমাম তিরমিজী (রহ) তিরমিজী শরীফে মৃত ব্যক্তিকে গোসল দেওয়ার পদ্ধতি বর্ননা করে বলেন-\nو كذلك قال الفقهاء و هم اعلم بمعاني الحديث.\nঅর্থাৎঃ ফুকাহায়ে কেরাম এমনই বলেছেন। আর হাদীসের অর্থ সম্পর্কে তারাই বেশি জানেন।\nইমাম আবু হানিফা তাবেয়ী (রহ) এঁর উস্তাদ হযরত আ‘মাশ (রহ) যিনি অনেক বড় মুহাদ্দিস ছিলেন। তিনি একদা হযরত আবু হানিফা (রহ) কে একটি মাসআলা জিজ্ঞাসা করলেন। ঈমাম আবু হানিফা (রহ) মাসআলাটির জবাব দিয়ে দেন। অতপর তিনি জিজ্ঞাসা করলেন, তুমি কোথা থেকে জবাবটি দিলে? ইমাম সাহেব বললেন, আপনি আমাকে অমুক অমুক থেকে যে হাদীসগুলো বর্ণনা করেছেন সেগুলো থেকে আমি উত্তর দিয়েছি। অতপর আ‘মাশ (রহ) বলেন-\nيا معشر الفقهاء! انتم الاطباء و نحن الصيادلة.\nঅর্থঃ হে ফকীহদের দল, তোমরাই হলে ডাক্তার আর আমরা হলাম ফার্মাসিষ্ট।\nঅর্থাৎ ফার্মাসিষ্ট (Pharmacist) যেমন তার কাছে অনেক ঔষধ থাকা সত্তেও সে জানে না কোন রোগের জন্য কোন ঔষধ (Medicine)। অনুরূপভাবে মুহাদ্দিসীনে কেরামও তাদের নিকট অনেক হাদীস থাকা সত্ত্বেও তারা তা থেকে মাসআলা বের করতে পারেন না।\n– এখানে লক্ষ্য করার বিষয় হল, হযরত আ‘মাশ (রহ) এত বড় মুহাদ্দিস হওয়া সত্ত্বেও তিনি মওজুদ হাদীস (Collected Hadiths) থেকে মাসআলা ইস্তেমবাত (Extract) করতে পরেননি। তাহলে একজন সাধারন ইংরেজি শিক্ষিত লোকের পক্ষে কিভাবে সম্ভব হতে পারে?\n⬅ তাহলে দেখা গেল, “সকল সুন্নাতই হাদীস, কিন্তু সব হাদীস সুন্নাত নয়।”\nআর আমাদেরকে হাদীস সমুহের মধ্য থেকে শুধু সুন্নাতের অনুসরন করতে হবে।\nরাসূলুল্লাহ সাল্লাল্লাহু আলাইহি ওয়াসাল্লামের হাদীসসমূহে লক্ষ্য করলে দেখা যায় তিনি কোন হাদীসে এটা বলেননি যে, তোমরা আমার হাদীসের অনুসরন করবে।\n⬅ [বরং] যেখানেই অনুসরনের কথা বলা হয়েছে সেখানে সুন্নাতে অনুসরনের কথা বলা হয়েছে।\n\n নিম্নে নমুনা স্বরূপ কিছু হাদীস উল্লেখ করা হল-\n1)عَنْ عِرْبَاضِ بْنِ سَارِيَةَ قَالَ صَلَّى لَنَا رَسُولُ اللَّهِ صَلَّى اللَّهُ عَلَيْهِ وَسَلَّمَ الْفَجْرَ ثُمَّ أَقْبَلَ عَلَيْنَا فَوَعَظَنَا مَوْعِظَةً بَلِيغَةً ذَرَفَتْ لَهَا الْأَعْيُنُ وَوَجِلَتْ مِنْهَا الْقُلُوبُ قُلْنَا أَوْ قَالُوا يَا رَسُولَ اللَّهِ كَأَنَّ هَذِهِ مَوْعِظَةُ مُوَدِّعٍ فَأَوْصِنَا قَالَ أُوصِيكُمْ بِتَقْوَى اللَّهِ وَالسَّمْعِ وَالطَّاعَةِ وَإِنْ كَانَ عَبْدًا حَبَشِيًّا فَإِنَّهُ مَنْ يَعِشْ مِنْكُمْ يَرَى بَعْدِي اخْتِلَافًا كَثِيرًا فَعَلَيْكُمْ بِسُنَّتِي وَسُنَّةِ الْخُلَفَاءِ الرَّاشِدِينَ الْمَهْدِيِّينَ وَعَضُّوا عَلَيْهَا بِالنَّوَاجِذِ وَإِيَّاكُمْ وَمُحْدَثَاتِ الْأُمُورِ فَإِنَّ كُلَّ مُحْدَثَةٍ بِدْعَةٌ وَإِنَّ كُلَّ بِدْعَةٍ ضَلَالَةٌ.\nঅর্থাৎঃ হযরত ইরবাজ (রা) থেকে বর্ণিত তিনি বলেন,………………রাসূলুল্লাহ সাল্লাল্লাহু আলাইহি ওয়াসাল্লাম বলেছেন, আমি তোদেরকে আল্লাহ তাআলাকে ভয় করতে এবং (আমীরের কথা) শুনতে ও মানতে উপদেশ দিচ্ছি, যদিও সে একজন হাবশী গোলাম হয়। তোমাদের মধ্য থেকে আমার পরে যে বেচে থাকবে সে অচিরেই বিভিন্ন মতবিরোধ দেখতে পাবে। তাই তোমরা আমার সুন্নাত ও হিদায়েতপ্রাপ্ত খোলাফায়ে রাশেদিনের সুন্নাত ধর। তা মজবূতভাবে আঁকড়ে ধর। এবং তোমরা (দ্বীনের মধ্যে) নতুন জিনিস থেকে বেঁচে থাক। (দ্বীনের মধ্যে) প্রতিটি নতুন জিনিসই বেদআত। আর প্রতিটি বেদআতই ভ্রষ্টতা।\n[গ্রন্থ সূত্রঃ মুসনাদে আহমাদ হাদীস নং ১৭১৪৭।]\n■ লক্ষ্য করুন, তিনি বলেন নি, যে, তোমরা আমার হাদীস ও হিদায়েতপ্রাপ্ত খোলাফায়ে রাশেদিনের হাদীস ধর।\n(2) قال أنس بن مالك قال لي رسول الله صلى الله عليه و سلم يا بني إن قدرت أن تصبح وتمسي وليس في قلبك غش لأحد فافعل ثم قال لي يا بني وذلك من سنتي ومن أحيا سنتي فقد أحبني ومن أحبني كان معي في الجنة.\nঅর্থাৎঃ হযরত আনাস বিন মালেক (রা) থেকে বর্ণিত রাসূলুল্লাহ সাল্লাল্লাহু আলাইহি ওয়াসাল্লাম আমাকে বলেছেন, যে, হে প্রিয় বৎস! যদি তুমি এভাবে সকাল ও সন্ধ্যা করতে পার যে, তোমার অন্তরে কারো জন্য কোন হিংসা নেই, তাহলে তা কর। অতপর তিনি আমাকে বললেন হে প্রিয় বৎস! তা আমার সুন্নাতের অন্তর্ভুক্ত। আর যে আমার সুন্নাতকে মহব্বত করল সে আমাকে মহব্বত করল। আর যে আমাকে মহব্বত করল সে আমার সাথে জান্নাতে থাকবে।\n[গ্রন্থ সূত্রঃ তিরমিজী শরীফ হাদীস নং ২৬৮৩।]\n■ লক্ষ্য করুন, তিনি বলেন নি, যে,  যে আমার হাদীসকে মহব্বত করল সে আমাকে মহব্বত করল……।\n3)عَنْ مَالِك أَنَّهُ بَلَغَهُ أَنَّ رَسُولَ اللَّهِ صَلَّى اللَّهُ عَلَيْهِ وَسَلَّمَ قَالَ تَرَكْتُ فِيكُمْ أَمْرَيْنِ لَنْ تَضِلُّوا مَا تَمَسَّكْتُمْ بِهِمَا كِتَابَ اللَّهِ وَسُنَّةَ نَبِيِّهِ.\nঅর্থাৎঃ হযরত মালেক (রহ) থেকে বর্ণিত,তার নিকট পৌছেছে যে, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, আমি তোমাদের মধ্য দুটি জিনিস রেখে যাচ্ছি। তোমরা যতক্ষন পর্যন্ত তা ধরে রাখবে পথভ্রষ্ট হবে না। আল্লাহ তাআলার কিতাব ও তার নবীর সুন্নাত।\n[গ্রন্থ সূত্রঃ মুআত্তা মালেক হাদীস নং ৬৮৫।]\n■ লক্ষ্য করুন, তিনি বলেন নি যে, তিনি “নবীর হাদীস” রেখে যাচ্ছেন। বরং বলেছেন “নবীর সুন্নাত”।\n4)عن أبي سعيد الخدري قال Y قال رسول الله صلى الله عليه و سلم من أكل طيبا وعمل في سنة وأمن الناس بوائقه دخل الجنة .\nঅর্থাৎঃ হযরত আবু সাঈদ খুদরী (রা) থেকে বর্ণিত, তিনি বলেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, যে ব্যক্তি হালাল খাবে এবং সুন্নাতের উপর আমল করবে আর মানুষ যার ক্ষতি থেকে নিরাপদে থাকবে সে জান্নাতে প্রবেশ করবে।\n[গ্রন্থ সূত্রঃ তিরমিযী শরীফ হাদীস নং ২৫২০।]\n■ লক্ষ্য করুন, তিনি বলেন নি, যে, হাদীসের উপর আমল করবে; বরং তিনি বলেছেন সুন্নাতের উপর আমল করবে।\n\n5)قَالَ النَّبِيَّ صَلَّى اللَّهُ عَلَيْهِ وَسَلَّمَ مَا أَحْدَثَ قَوْمٌ بِدْعَةً إِلَّا رُفِعَ مِثْلُهَا مِنْ السُّنَّةِ فَتَمَسُّكٌ بِسُنَّةٍ خَيْرٌ مِنْ إِحْدَاثِ بِدْعَةٍ.\nঅর্থাৎঃ রাসূলুল্লাহ সাল্লাল্লাহু আলাইহি ওয়াসাল্লাম বলেছেন, যখনই কোন জাতি কোন বিদআত চালু করে তখন তাদের থেকে সমপরিমান সুন্নাত উঠিয়ে নেওয়া হয়। তাই একটি সুন্নাতকে আঁকড়ে ধরা একটি বেদআত চালু করা থেকে (অনেক) উত্তম।\n[গ্রন্থ সূত্রঃ মুসনাদে আহমদ হাদীস নং ১৬৯৭০।]\n■ লক্ষ্য করুন, তিনি বলেন নি, যে, সমপরিমাণ হাদীস উঠিয়ে নেয়া হয়; বরং তিনি বলেছেন সুন্নাত উঠিয়ে নেয়া হয়।আবার তিনি এটিও বলেন নি, যে,  একটি হাদীসকে আঁকড়ে ধরা একটি বেদআত চালু করা থেকে (অনেক) উত্তম।\n6)قَالَ النَّبِيَّ صَلَّى اللَّهُ عَلَيْهِ وَسَلَّمَ من أحيا سنة من سنتي قد أميتت بعدي فإن له من الأجر مثل من عمل بها من غير أن ينقص من أجورهم شيئا.\nঅর্থাৎঃ নবী করীম সাল্লাল্লাহু আলাইহি ওয়াসাল্লাম বলেছেন, যে ব্যক্তি আমার সুন্নাতসমূহের মধ্য থেকে এমন সুন্নাতকে জিন্দ করবে যা আমার পরবর্তীতে মিটিয়ে দেওয়া হয়েছিল, সে উক্ত সুন্নাতের উপর যাহারা আমল করিবে তাদের সকলের সমপরিমান ছাওয়াব পাবে। অথচ আমল কারীদের ছাওয়াব থেকে বিন্দুমাত্র হ্রাস করা হবে না।\n[গ্রন্থ সূত্রঃ তিরমিযী শরীফ হাদীস নং ২৬৭৭।]\n■ লক্ষ্য করুন, তিনি বলেন নি, যে, যে ব্যক্তি আমার হাদীস সমূহের মধ্য থেকে এমন হাদীসকে জিন্দ করবে যা আমার পরবর্তীতে মিটিয়ে দেওয়া হয়েছিল….।\n7)عَنْ أَنَسٍ أَنَّ نَفَرًا مِنْ أَصْحَابِ النَّبِىِّ -صلى الله عليه وسلم- سَأَلُوا أَزْوَاجَ النَّبِىِّ -صلى الله عليه وسلم- عَنْ عَمَلِهِ فِى السِّرِّ فَقَالَ بَعْضُهُمْ لاَ أَتَزَوَّجُ النِّسَاءَ. وَقَالَ بَعْضُهُمْ لاَ آكُلُ اللَّحْمَ. وَقَالَ بَعْضُهُمْ لاَ أَنَامُ عَلَى فِرَاشٍ. فَحَمِدَ اللَّهَ وَأَثْنَى عَلَيْهِ. فَقَالَ « مَا بَالُ أَقْوَامٍ قَالُوا كَذَا وَكَذَا لَكِنِّى أُصَلِّى وَأَنَامُ وَأَصُومُ وَأُفْطِرُ وَأَتَزَوَّجُ النِّسَاءَ فَمَنْ رَغِبَ عَنْ سُنَّتِى فَلَيْسَ مِنِّى.\nঅর্থাৎঃ হযরত আনাস (রা) থেকে বর্ণিত, নবী করীম সাল্লাল্লাহু আলাইহি ওয়াসাল্লাম এঁর একদল সাহাবী রাসূলুল্লাহ সাল্লাল্লাহু আলাইহি ওয়াসাল্লাম এঁর বিবিদেরকে তাঁর গোপনে আমলের ব্যপারে জিজ্ঞাসা করলেন। অতপর কেউ বললেন, আমি মহিলাদেরকে বিবাহ্ করব না। কেউ বললেন আমি আর গোশত খাব না। কেউ বললেন আমি আর বিছানায় ঘুমাব না। অতপর তিনি আল্লাহ তাআলার প্রশংসা করলেন এবং ছানা পাঠ করলেন। আর বললেন মানুষের কি হল তারা এমন এমন বলে। অথচ আমি নামাজ পড়ি এবং ঘুমাই। রোযা রাখি এবং ছেড়ে দেই। আর আমি মহিলাদেরকে বিবাহ্ করি। যে আমার সুন্নাত থেকে বিমূখ হবে সে আমার দলভূক্ত নয়।\n[গ্রন্থ সূত্রঃ মুসলিম শরীফ হাদীস নং ৩৪৬৯।]\n■ লক্ষ্য করুন, তিনি বলেন নি, যে, যে আমার হাদীস থেকে বিমূখ হবে…..।\n8)عن عبد الله بن عمرو قال : قال رسول الله صلى الله عليه و سلم إن لكل عمل شرة وإن لكل شرة فترة فمن كانت شرته إلى سنتي فقد أفلح ومن كانت شرته إلى غيرذلك فقد أهلك.\nঅর্থাৎঃ হযরত আব্দুল্লাহ ইবনে আমর (রা) থেকে বর্ণিত, তিনি বলেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, প্রতিটি আমলের একটি উত্থান আছে। আর প্রতিটি উত্থানের বিরতি আছে। সুতরাং যার উত্থান আমার সুন্নাতের দিকে হবে সে সফলকাম। আর যার উত্থান আমার সুন্নাত ব্যতীত অন্য দিকে হবে সে ধবংস হবে।\n[গ্রন্থ সূত্রঃ সহীহ ইবনে হিব্বান,হাদীস নং ১১।]\n■ লক্ষ্য করুন, তিনি বলেন নি, যে,  যার উত্থান (আমল) আমার হাদীস ব্যতীত অন্য দিকে হবে সে ধবংস হবে।\n\nউপরে নমুনা সরূপ কিছু হাদীস উল্লেখ করা হল মাত্র। প্রতিটি হাদীসে সুন্নাতের অনুসরনের কথা বলা হয়েছে। কোথাও হাদীসের অনুসরনের কথা বলা হয়নি। [এজন্যই] হকের উপর প্রতিষ্ঠিত জামাআতকে আহলুস সুন্নাহ ওয়াল জামআহ বলে। আহলুল হাদীস নয়।\nআহলুল হাদীস পরিচয়দান একটি গলদ ব্যবহার।\nমোটকথা আমরা সর্বপ্রকার হাদীসের উপর আমলের জন্য আদিষ্ট নই।\n[বরং] হাদীসের মধ্য থেকে যা আমাদের জন্য অনুসরনীয় (আর সেটাকেই সুন্নাত বলে) আমরা তার উপরে আমল করার জন্য আদিষ্ট।\nআর হাদীস থেকে সুন্নাত বের করা তার দায়িত্ব নয় যে কুরআন পর্যন্ত ছহীহ করে পড়তে পারে না, হাদীসতো অনেক দুরের কথা। বরং তা এমন বিজ্ঞ আলেমের দায়িত্ব যিনি কুরআন ও হাদীসে গভীর পান্ডিত্য রাখেন।\nআল্লাহ তাআলা আমাদের সবাইকে দ্বীনের সহীহ্ (বাস্তবসম্মত) বুঝ দান করুন। আমিন।"
  },
  {
    "1": "কাবলাল জুমা ও বাদাল জুমা",
    "2": "কাবলাল জুমা ও বা’দাল জুমা\n\nকাবলাল জুমা ও বা’দাল জুমা সম্পর্কেঃ-\n\nএক.হযরত আব্দুল্লাহ ইবনে মাসউদ রাঃ হতে বর্ণিত\nانه كان يُصلي قبلَ الجمعةِ اربعًا،وبعدها اربعًا\nনবিজী সাল্লাল্লাহ আলাইহী ওয়াসাল্লাম কাবলাল জুমআ চার রাকাত এবং বা’দাল জুমআ চার রাকাত পডতেন।\n\nসুত্র:-তাবরানী -মু’জামুল আওসাত ৪/১৯৬ হাদীস নাম্বার ৩৯৫৯;\nইবনে হাজার আসকালানী-ইত্তেহাফুল মুহরাহ ৮/২৮৫ হাদীস নাম্বার ৯৩৮৯,\n\nহাদীসটির মান ও সনদ বিশ্লেষন:-\n\nহাদীসটি সহীহ।উক্ত সনদে “আত্তাব ইবনু বশীর” সম্পর্কে ইমামদের মত পেশ করা হলো-\n\nক.ইমাম ইবনে আদি রহঃ বর্ননা করেন যে, ইয়াইয়া ইবনে মঈন বলেন তিনি বিশ্বস্হ (আদি-আল কামেল ৭/৬৪, ক্রমিক ১৫১৭)।\n\nখ.হযরত উসমান ইবনে সাঈদ রহঃ তিনি ইয়াহইয়া ইবনে মঈনকে উক্ত রাবী সম্পর্কে জিগ্যেস করলে তিনি বলেন রাবীটি বিশ্বস্হ (আদি-আল কামেল ৭/৬৪, ক্রমিক ১৫১৭)।\n\nগ.ইমাম আদি সর্বশেষ বলেন-ارجو انه لا بأس به\nআমি আশা করি তার হাদীস গ্রহন করতে কোন অসুবিধা নাই।\n(আদি-আল কামিল ৭/৬৫, ক্রমিক ১৫১৭)।\n\nঘ.ইমাম হিব্বান তাকে সিকাহ রাবীর তালিকায় স্হান দিয়েছেন।\n(হিব্বান-কিতাবুস সিকাত ৮/৩২২,ক্রমিক ১৪৮০৭)\n\nঙ.ইমাম ইজলিও ওনাকে সিকাহ বা বিশ্বস্হ বলেছেন।\n(ইজলী-তারিখুস সিকাত ২/১২৫,ক্রমিক ১১৯৯)।\n\nদুই.ইমাম আব্দুর রাজ্জাক তিনি তাবেয়ী মা’মার থেকে তিনি কাতাদাহ রহ: হতে তিনি বলেন-\nانَّ ابْنَ مسعودٍ كانَ يُصلِّي قبلَ الجمعةِ أربعَ ركعاتٍ وبعدها اربعَ ركعاتٍ\nনিশ্চয়ই আব্দুল্লাহ ইবনে মাসউদ রা: কাবলাল জুমা চার রাকাত ও বা’দাল জুমা চার রাকাত পডতেন।\n\nসনদের মানঃ-হাদীসটি বুখারী ও মুসলিমের শর্তানুযায়ী সহীহ।\n\nসুত্রঃ-আব্দুর রাজ্জাক-আল মুসান্নাফ ৩/২৪৭,হাদীস নং ৫৫২৪;\n\nদ্রঃ-কাবলাল জুমা ও বা’দাল জুমা সম্পর্কে আরো অনেক হাদীস আমার কাছে মওজুদ আছে।সুতরাং যারা কাবলাল জুমা ও বা’দাল জুমাকে অস্বীকার করতে চায় তারা কখনো ঈমানদার হতে পারেনা বরং তারা হলো মুসলমানদের ঈমান ও আমলের শুরু।\n \n \n "
  },
  {
    "1": "আরশে লেখা আছে- লা ইলাহা ইল্লাল্লাহু মুহাম্মাদুর রাসুলুল্লাহ ﷺ",
    "2": "আরশে লেখা আছে- লা ইলাহা ইল্লাল্লাহু মুহাম্মাদুর রাসুলুল্লাহ ﷺ\n\nমুসলমানের ঈমানী কলেমা শরীফ নিয়ে আজ ইয়াজিদ ও মুনাফেকের দল নতুন ফতোয়াবাজীতে লিপ্ত হয়েছে। তাই মনোযোগ দিয়ে পড়ুন ও শেয়ার করুন।\n\nহাদিছ শরীফগুলো পড়ুন:\n\n★হাদীস নং- ১\n\nروى سيدنا عبد الله بن عمر رضي الله عنهما قال: قال رسول الله صلى الله عليه وآله وسلم (لما اقترف آدم الخطيئة قال: يا رب أسألك بحق محمد إلا غفرت لي فقال الله تعالى يا آدم كيف عرفت محمدا ولم أخلقه؟ قال: يا رب إنك لما خلقتني رفعت رأسي فرأيت علي قوائم العرش مكتوبا لا إله إلا الله محمد رسول الله فعلمت أنك لم تضف إلى اسمك إلا أحب الخلق إليك فقال الله تعالى صدقت يا آدم إنه لأحب الخلق إلى وإذ سألتني بحقه فقد غفرت لك ولو لا محمد ما خلقتك\n\nঅনুবাদ: হযরত আব্দুল্লাহ বিন উমর রাদিয়াল্লাহু আনহু থেকে বর্ণিত, রাসুল [ﷺ] বলেছেন, যখন আদম আলাইহিস সালামের কাছে তাঁর নিষিদ্ধ বৃক্ষের ফল ভক্ষণের বিষয়টি ধরা পড়ল, তখন তিনি বললেন, হে আল্লাহ, আমি মুহাম্মাদের [ﷺ] ওয়াসীলা নিয়ে তোমার দরবারে ফরিয়াদ করছি, আমাকে ক্ষমা করে দাও।\nঅতঃপর আল্লাহ বললেন, হে আদম, তুমি মুহাম্মাদকে কীভাবে চিনলে, এখনো যাকে সৃষ্টি করি নাই?\nআদম (আ:) বললেন, হে আল্লাহ, তুমি যখন আমাকে সৃষ্টি করেছিলে, আমি তখন আমার মাথা উঠিয়েছিলাম। তখন দেখতে পেয়েছিলাম, আরশের খুটিগুলোর উপর লেখা, লা ইলাহা ইল্লাল্লাহু মুহাম্মাদুর রাসুলুল্লাহ। তখন আমি বুঝতে পেরেছিলাম, সমগ্র সৃষ্টির মধ্য সবচেয়ে প্রিয় না হলে তুমি তাঁর নাম তোমার নামের সাথে মিলাতে না।\nঅতঃপর আল্লাহ বললেন, হে আদম তুমি ঠিকই বলেছ। নিশ্চয়ই সমগ্র সৃষ্টির মধ্যে সে আমার সবচেয়ে প্রিয়, আর যেহেতু তুমি তাঁর ওয়াসীলা নিয়ে আমার কাছে দোয়া করেছ, তাই তোমাকে ক্ষমা করে দিলাম। আর (জেনে রাখ), মুহাম্মাদকে সৃষ্টি না করলে আমি তোমাকে সৃষ্টি করতাম না।\n\nরেফারেন্স:\n\nদালাইলুন নুবুওওয়াহ লিল বাইহাকী ৫/৪৮৯\nআল মুস্তাদরাক লিল হাকিম-২/৬১৫ আল মু’জামুল আওসাত লিত তাবারানী- ৬৪৯৮\n\nযে সকল মুহাদ্দিসীন এ হাদীসটিকে সহীহ বলেছেন:\n\n১-ইমাম হাকিম বলেছেন হাদিসটি সহীহ। আল মুস্তাদরাক-২/৬১৫\n২- ইমাম তকি উদ্দীন সুবকী বলেন, হাদিসটি হাসান। শিফাউস সিকাম, পেইজ-১২০\n৩- ইমাম তকী উদ্দীন দামেশকী বলেন, হাদীসটি বিশুদ্ধ। দাফউ শুবহাহ: ১/৭২\n৪-ইমাম কস্তল্লানী বলেন, হাদিসটি বিশুদ্ধ। মাওয়াহিবুল লাদুনিয়াহ: ১/১৬\n৫- ইমাম সামহুদী বলেন, হাদিসটি সহীহ। ওয়াফাউল ওয়াফা: ২/৪১৯\n৬- ইমাম জালালুদ্দীন সুয়ুতী বলেন, বিভিন্ন সনদে বর্ণিত এ হাদিসটি বিশুদ্ধ। আল খাসাইস: ১/৮\n৭- ইবনু তাইমিয়্যাহ এ হাদীসটি দলীল হিসাবে তাঁর কিতাবে উল্লেখ করেছেন। মাজমাউল ফাতাওয়া: ২/১৫৯\n\nসুতরাং প্রসিদ্ধ মুহাদ্দিসগণের এসব মন্তব্যের পর আর কোনো সন্দেহ থাকল না; নিঃসন্দেহে বলা যায় হাদিসটি সহীহ।\n\n★ হাদীস নং- ২\n\nআর এই পবিত্র কালিমা শরীফ সহীহ সনদে হাদীস শরীফে বর্ণিত আছে। আসুন, আমরা সনদ-সহ হাদীস শরীফখানা লক্ষ্য করি:\n\nحدثنا علي بن حمشاد العدل املاء هرون بن العباس الهاشمي ثنا جندل بن والق ثنا عمرو بن أوس الانصاري\nحدثنا سعيد بن ابي عروبة عن قتادة عن سعيد بن المسيب عن ابن عباس رضي الله عنه قال اوحي الله الي عيسي عليه السلام يا عيسي امن بمحمد صلي الله عليه و سلم وامر من ادركه من امتك ان يؤمنوا به فلو لا محمد صلي الله عليه و سلم ما خلقت ادم عليه السلام ولولا محمد صلي الله عليه و سلم ما خلقت الجنة و النار ولقد خلقت العرش علي الماء فضطرب فكتبت عليه “لا اله الا الله محمد رسول الله صلي الله عليه و سلم فسكن. هذا حديث صحيح الاسناد\n\nঅর্থ: হযরত ইমাম হাকিম নিশাপুরী রহমাতুল্লাহি আলাইহি বলেন, আমাদের কাছে (এই) হাদীস শরীফ বর্ণনা করেছেন হযরত আলী বিন হামশাদ আদল ইমলা রহমাতুল্লাহি আলাইহি। তিনি বলেন, আমাদের কাছে হাদীস শরীফ বর্ণনা করেছেন হারূন বিন আব্বাস হাশেমী রহমাতুল্লাহি আলাইহি। তিনি বলেন, আমাদের কাছে হাদীস শরীফ বর্ণনা করেছেন জানদাল বিল ওয়াকিল রহমাতুল্লাহি আলাইহি। তিনি বলেন, আমাদের কাছে হাদীস শরীফ বর্ণনা করেছেন হযরত আমর বিন আউস রদ্বিয়াল্লাহু আনহু।\n\nসনদ পরিবর্তন/ দ্বিতীয় সনদ: হযরত ইমাম হাকিম রহমাতুল্লাহি আলাইহি বলেন, আমাদের কাছে হাদীস শরীফ বর্ণনা করেছেন হযরত সাঈদ বিন আবু উরূবাহ রহমাতুল্লাহি আলাইহি; তিনি হযরত ক্বাতাদাহ রহমাতুল্লাহি আলাইহি থেকে; তিনি সাঈদ বিন মুসাঈয়িব রহমাতুল্লাহি আলাইহি থেকে; তিনি হযরত আবদুল্লাহ ইবনে আব্বাস রদ্বিয়াল্লাহু আনহু থেকে:\n\nহযরত ইবনে আব্বাস (রা:) বলেন, ” মহান আল্লাহ পাক তার রসূল হযরত ঈসা আলাইহিস সালামকে ওহী প্রেরণ করলেন: হে হযরত ঈসা আলাইহিস সালাম ! আপনি মুহাম্মাদ [ﷺ]-এর প্রতি ঈমান আনুন এবং আপনার উম্মতের মধ্যে ওনাকে যারা পেতে চায় তাদের নির্দেশ করুন, তারা যেন ওনার প্রতি ঈমান আনে। যদি মুহম্মদ [ﷺ] না হতেন তবে আদম আলাইহিস সালামকে সৃষ্টি করতাম না, যদি মুহম্মদ [ﷺ] সৃষ্টি না হতেন তবে জান্নাত এবং জাহান্নাম সৃষ্টি করতাম না। আর যখন আমি পানির ওপর আরশ সৃষ্টি করলাম তখন তা টলমল করছিলো, যখনই আরশের মধ্যে لا اله الا الله محمد رسول الله ﷺ লিখে দেই, তৎক্ষণাৎ আরশ স্থির হয়ে যায়।” এই হাদীস শরীফের সনদ সহীহ।”\n\nদলীল – আল মুসতাদরাক আলাছ ছহীহাঈন লিল হাকীম নিসাবূরী রহমাতুল্লাহি আলাইহি, – কিতাবু তাওয়ারীখিল মুতাক্বাদ্দিমীন- যিকরু আখবারী সাইয়্যিদুল মুরসালীন ওয়া খাতামুন নাব্যিয়িন মুহম্মদ বিন আব্দুল্লাহ বিন আব্দুল মুত্তালিব মুছতাফা ছলাওয়াতুল্লাহি আলাইহি ওয়া আলিহীত ত্বহীরিন, ৪র্থ খণ্ড, ১৫৮৩ পৃষ্ঠা। মুখতাছারুল মুসতাদরাক, ২য় খণ্ড, ১০৬৭ পৃষ্ঠা।\n\n \n\n\n★ হাদীস নং-৩\n\nবিখ্যাত ইমাম হাফিজে হাদীস আল্লামা জালালুদ্দীন সূয়ুতি রাহমাতুল্লাহি আলাইহি তাঁর কিতাবে উল্লেখ করেন –\n\nعن ابن عباس رضي الله عنه قال: قال رسول الله صلي الله عليه و سلم ما في الجنة شجرة عليها ورقة الا مكتوب عليها لا اله الا الله محمد رسول الله صلي الله عليه و سلم\n\nঅর্থ: হযরত ইবনে আব্বাস রদ্বিয়াল্লাহু আনহু থেকে বর্ণিত, তিনি বলেন যে হুজুর পাক [ﷺ] ইরশাদ করেন, জান্নাতের এমন কোনো গাছ নেই যার পাতার মধ্যে [لا اله الا الله محمد رسول الله ﷺ] এই বরকতময় কালিমা শরীফ লিখিত নেই।”\n\nদলীল – খাছায়েছুল কুবরা, ১ম খণ্ড, ১৩ পৃষ্ঠা। আল হিলইয়া লি আবু নুয়াইম রহমাতুল্লাহি আলাইহি।\n\n★ হাদীস নং- ৪\n\nহযরত ইমাম জালালুদ্দীন সূয়ুতি রাহমাতুল্লাহি আলাইহি আরো বর্ননা করেন –\n\nعن حضرت جابر رضي الله عنه قال: قال رسول الله صلي الله عليه و سلم مكتوب علي باب الجنة لا اله الا الله محمد رسول الله صلي الله عليه و سلم\n\nঅর্থ: হযরত জাবির রদ্বিয়াল্লাহু আনহু বর্ণনা করেন যে হুজুর পাক [ﷺ] ইরশাদ মুবারক করেন, জান্নাতের দরজাসমূহে লিখা রয়েছে – لا اله الا الله محمد رسول الله ﷺ\n\nদলীল- খাছায়িছুল কুবরা, ১ম খণ্ড\n\n★ হাদীস নং- ৫\n\nকিতাবে একটি গুরুত্বপূর্ণ ঘটনা বর্ণনা রয়েছে –\n\nعن حضرت ابي الحسن علي بن عبد الله الهاشمي الرقي رحمة الله عليه قال : دخلت بلاد الهند، فرايت في بعض قرأها شجرة ورد اسود ينفتح عن وردة كبيرة طيبة الراءحة سوداء عليها مكتوب بخط ابيض لا اله الا الله محمد رسول الله صلي الله عليه و سلم ابو بكرن الصديق عليه السلام عمر الفاروق رضي الله عنه فشككت في ذاك وقلت انه معمول فعمدت الي حبة لم تفتح ففتحتها فرايت فيها كما رايت في ساءر الورد في البلد منه شيء كثير\n\nঅর্থ: হযরত ইবনে আসাকির রহমাতুল্লাহি আলাইহি এবং হযরত ইবনে নাজ্জার রহমাতুল্লাহি আলাইহি দু’জন স্বীয় ইতিহাসগ্রন্থে হযরত আবুল হাসান আলী ইবনে আব্দুল্লাহ আল হাশীমি আররক্বী রহমাতুল্লাহি আলাইহি থেকে বর্ণনা করেন; তিনি বলেন, “আমি ভারতবর্ষের কোনো এক এলাকায় পৌঁছে একটি কালো রঙ্গের গোলাপ গাছ দেখলাম। এর একটি ফুল অনেক বড়, যার রঙ কালো, সুগন্ধিময় নয় তবে অত্যন্ত মনোমুগ্ধকর ছিলো। ওই ফুলটির গায়ে সাদা হরফে লিখা ছিলো –\n\nلا اله الا الله محمد رسول الله صلي الله عليه و سلم ابو بكرة صديق رضي الله غنه عمر الفاروق رضي الله عنه\n\nআমি মনে মনে চিন্তা করলাম এবং আমার বিশ্বাস হলো, নিশ্চয়ই এটা কারো কাজ হবে। তাই আমি অন্য একটি বন্ধ (অ-ফোটা) কলি খুলে দেখলাম। আশ্চর্যের বিষয়, তাতেও এ রকমই লিখা ছিলো। এ ধরনের গোলাপ গাছ সেখানে প্রচুর পরিমাণ ছিলো।” সুবহানাল্লাহ্ !!\n\nদলীল – ইবনে আসাকির ইবনে নাজ্জার।\n\nউপরোক্ত নির্ভরযোগ্য দলীল থেকে প্রমাণিত হলো যে কালিমা শরীফ হচ্ছে ” লা’ইলাহা ইল্লাল্লাহু মুহম্মদুর রসূলাল্লাহ” [ﷺ]।\nঅথচ সালাফী-ওহাবীপন্থী মুরতাদরা বলছে, এ ধরনের কোনো কালিমা শরীফ নাকি ইসলামে নাই। নাউযুবিল্লাহ !! শুধু তাই নয় মওদূদীবাদী জামাতের জালেম মৌ: তারেখ মনোয়ার বলেছে কালিমা শরীফে ” লা’ইলাহা ইল্লাল্লাহু ” এই বাক্যের পাশাপাশি “মুহম্মদুর রসূলাল্লাহ [ﷺ] লিখা না-কি শিরক। নাউযুবিল্লাহ !! অথচ উপরোক্ত হাদীস শরীফ দেখুন, স্পষ্টভাবেই দুইটা কালাম একসাথেই আছে। এবং হাদীস শরীফের ইমামবৃন্দ-ও পাশাপাশিভাবে নিজেদের কিতাবে তা উল্লেখ করেছেন। এতো সহীহ দলীল থাকার পরও কীভাবে এরা বিরোধিতা করে? হাদীস শরীফে বর্ণিত আছে; মহানবী (দ:) এরশাদ ফরমান – “আখেরী জামানায় কিছু মিথ্যাবাদী দাজ্জালের চেলা বের হবে। এরা এমন সব কথা বলবে যা তোমরা শোনোনি, তোমাদের বাপ দাদারাও শোনেনি।” [দলীল – মুসলিম শরীফ]। আল্লাহ আমাদের সবাইকে এসব কুলাঙ্গার থেকে হেফাজত করুন, আমীন।\n \n "
  },
  {
    "1": "পাগড়ী পড়া সুন্নাত",
    "2": "পাগড়ী পড়া সুন্নাত\n\nহে আবু আব্দির রাহমান (ইবনে উমর রা.-এর উপ নাম) পাগড়ি কি সুন্নত ?\n\nقال نعم\n\nউত্তরে তিনি বলেন হ্যাঁ।\n[সূত্রঃ উমদাতুল ক্বারী খণ্ড ১৯ পৃষ্ঠা ৭১০]।\nকোন কোন আলেম এটাকে “পোশাকের সুন্নতও বলেছেন। যারা সুন্নাত বলেছেন, তারাও সুন্নাতে জায়েদা বলেছেন।\n\n(أقرب الوسائل إلى شرح الشمائل)\n\nআল্লামা শওকানী রহমাতুল্লাহি ‘আলাইহি বলেন,\n\nوالاحاديث يدل على استحباب لبس العمامة\nএকাধিক সূত্রে হাদীসের বর্ণনা পাগড়ি পরিধান মুস্তাহাব প্রমাণ করে।\n\n( نيل الاوطار جلد٢ صفحة ١١٠)\n\nআল্লামা মুনাভী রহমাতুল্লাহি আলাইহি “ফয়যুল ক্বাদীর”এ বলেন, পাগড়ী পরিধান করা মুস্তাহাব।\n\n(درس ترمذى كتاب إللباس جاد ٩ صفحة ٣٤٣)\nআল্লামা ইবনুল হাজ্জ রহমাতুল্লাহি ‘আলাইহি “মাদখাল” নামক কিতাবে পাগড়ি পরিধান করা মুবাহ বলেছেন।\n\n(الدعامة صفحة١٠١)\n\nসুন্নত আদায়ের যে সওয়াব রয়েছে পাগড়ী সুন্নত মনে করে পরিধান করলে সেই সওয়াব হবে।\n\nউপরন্তু রাসুলে কারিম সাল্লাল্লাহু আলাইহি ওয়াসাল্লাম পাগড়ি বাঁধার ব্যাপারে উদ্বুদ্ধও করেছেন।\n\nমুবারাক এক হাদিসে এসেছে :\n\nعَلَيْكُمْ بِالْعَمَائِمِ فَإِنَّهَا سِيمَا الْمَلَائِكَةِ\nঅর্থাৎঃ তোমরা পাগড়ি বাঁধো; কেননা তা ফেরেশতাদের প্রতীক।\n[সূত্রঃ শুআবুল ইমান, হাদিস নং- ৫৮৫১]।\nবদর যুদ্ধের দিন আল্লাহ তাআলা পাঁচ হাজার ফেরেশতা মুসলমানদের সাহায্যের জন্যে পাঠিয়েছিলেন। তাদের সবাই পাগড়িবাঁধা ছিল।\nঅন্য একটি হাদিসে এসেছে, রাসুলে মাকবুল সাল্লাল্লাহু আলাইহি ওয়াসাল্লাম হযরত আলি রাদ্বিয়াল্লাহু অানহুকে ডেকে পাগড়ি বেঁধে দিলেন। অতঃপর বললেন :\n\nفاعتموا فإن العمامة سيما الإسلام وهى حاجز بين المسلمين والمشركين\nঅর্থাৎ: পাগড়ি বাঁধো; কারণ, পাগড়ি ইসলামের নিদর্শন এবং কুফর ও ঈমানের মাঝে পার্থক্য নিরূপণকারী।\n[সূত্রঃ জামেউল আহাদিস, হাদিস নং-৩৮৩৫৪]।\n\nঅনুবাদ ছাড়া আরো হাদিস দিচ্ছি :\n১ : عن ابن عباس قال: لما عمم رسول الله صلى الله عليه وسلم عليا بالسحاب قال له: “يا علي! العمائم تيجان العرب، والاحتباء حيطانها، وجلوس المؤمن في المسجد رباطه” .”الديلمي”.\nكنز العمال في سنن الأقوال والأفعال – ১৫ / ৪৮৩\n: ২ إن فرق ما بيننا وبين المشركين العمائم على القلانس . كنز العمال في سنن الأقوال والأفعال – ১৫ / ৩০৬\n. ৩ – … عَنْ خَالِدِ بْنِ مَعْدَانَ قَالَ: أُتِيَ النَّبِيُّ صَلَّى اللَّهُ عَلَيْهِ وَسَلَّمَ بِثِيَابٍ مِنَ الصَّدَقَةِ فَقَسَمَهَا بَيْنَ أَصْحَابِهِ فَقَالَ: ” اعْتَمُّوا خَالِفُوا عَلَى الْأُمَمِ قَبْلَكُمْ ” شعب الإيمان – ৮ / ২৯৫\nআরো অনেক হাদিস দেওয়া যাবে। হাদিসের কিছু কিছু কিতাবে পাগড়ি বিষয়ে পৃথক অনুচ্ছেদও রয়েছে। এর দ্বারাই বিষয়টির গুরুত্ব সহজেই অনুমেয়।\n\nপাগড়িকে আরবিতে الْعِمَامَةُ বলা হয়। আর الْعَمَائِمُ হচ্ছে এর বহুবচন। তবে পাগড়ির জন্যে الْعِصَابَةُ শব্দও ব্যবহৃত হয়। الْعَصَائِبُ হল এর বহুবচন। হাদিস ও ফিকহের কিতাবে দুনো শব্দই ব্যবহার হয়েছে। এ সংক্রান্ত কোনো বিধান জানতে হলে দুনো শব্দ লিখে সার্চ দিলে ফলাফল পাওয়া যাবে।\n\nএকটি হাদিসে এসেছে :\n\nأَنَّ النَّبِيَّ صَلَّى اللَّهُ عَلَيْهِ وَسَلَّمَ أَمَرَهُمْ أَنْ يَمْسَحُوا عَلَى الْعَصَائِبِ .\nقَال الْخَطَّابِيُّ : الْعَصَائِبُ الْعَمَائِمُ سُمِّيَتْ عَصَائِبَ ؛ لأَنَّ الرَّأْسَ يُعْصَبُ بِهَا\nদেখুন : سنن أبو داود مع شرح الخطابي ১ / ১০১ ، ১০২।\n\nকারো কারো মতে, পাগড়ি হচ্ছে রাসুলে কারিম সাল্লাল্লাহু আলাইহি ওয়াসাল্লাম এর স্বভাবগত সুন্নত (سنة عادية)। তবে মূলনীতি হল, কেউ যদি স্বভাবগত সুন্নতকে সুন্নতে নববী হিসেবে গ্রহণ করে, নিঃসন্দেহে সওয়াব পাবে। এতে কারো দ্বিমত নেই।\n\nবর্তমানে বাংলাদেশে পাগড়ি না পরার মহামারি দেখা দিয়েছে। অনেক সুন্নতের মতো পাগড়ির সুন্নতও উপেক্ষিত। পাগড়িকে অনেকে আধুনিক পোশাক ও সাজসজ্জার অন্তরায় মনে করে। আবার অনেকে ঝামেলা ভাবে। কারো ইচ্ছে হলে পাগড়ি পরবে না; কিন্তু পাগড়িকে খারাপ জানা ও পাগড়ি নিয়ে উপহাস করা অত্যন্ত নিন্দনীয় এবং গোনাহের কাজ। সাধারণ মানুষ তো দূরের কথা আলেম সমাজ এবং মুত্তাকী লোকেরাও পাগড়ি বাঁধছে না। এমন একটি সুপ্রমাণিত বিষয়কেও যদি অবহেলা করা হয়, তাহলে কোন্ বিষয়ের ওপর আমল করব?\nকেউ নিজে পাগড়ি না পরলেও পাগড়িকে সুন্নত মনে করা আবশ্যক। সময়-সুযোগ হলে পরতে পারেন। পরতে উৎসাহ দিবেন।\n\nপাগড়ি বিষয়ে বিস্তারিত জানতে কুয়েত সরকারের অর্থায়নে ও তত্ত্বাবধানে প্রণীত বিশ্বের সর্ববৃহৎ ফিকহি বিশ্বকোষ আলমাউসুআতুল ফিকহিয়্যার عِمَامَة ভুক্তি দেখা যেতে পারে। খ- নং- ৩০, পৃষ্ঠা- ৩০০।\n\nহযরত জাবির রাদ্বিয়াল্লাহু আনহু বলেন, মক্কা বিজয়ের দিন রাসূলুল্লাহ সাল্লাল্লাহু আলাইহি ওয়াসাল্লাম (মক্কায়) প্রবেশ করলেন। তখন তাঁর মাথায় কালো পাগড়ি ছিল।\n[সূত্রঃ সহীহ মুসলিম, হা/ ১৩৫৮]।\n\nহযরত মুগীরা ইবনে শুবা রাদ্বিয়াল্লাহু আনহু বলেন, একবার রাসূলুল্লাহ সাল্লাল্লাহু আলাইহি ওয়াসাল্লাম ওযু করলেন এবং মাথার অগ্রভাগ ও পাগড়ির উপর মাসাহ করলেন।\n[সূত্রঃ সহীহ মুসলিম, হা/ ৮১]।\nতাঁর পাগড়ি পরিধান সংক্রান্ত এ ধরনের আরো অনেক বর্ণনা হাদীসের বিভিন্ন কিতাবে বর্ণিত হয়েছে।\nসাহাবা, তাবেয়ীগণও নামাযে এবং নামাযের বাইরে বিভিন্ন সময় ব্যাপকভাবে পাগড়ি ব্যবহার করতেন।\n[দ্রষ্টব্য : সহীহ বুখারী ১/৫৬]।\n\nহযরত সুলাইমান ইবনে আবি আবদিল্লাহ রাহমাতুল্লাহি ‘আলাইহি বলেন, আমি মুহাজির সাহাবীগণকে কালো, সাদা, হলুদ, সবুজ বিভিন্ন রঙের পাগড়ি পরতে দেখেছি।\n[সূত্রঃ মুসান্নাফে ইবনে আবী শাইবা, হা/ ২৫৪৮৯]।\n\nহযরত আবদুল্লাহ ইবনে উমর রাদ্বিয়াল্লাহু আনহু সম্পর্কে বর্ণিত আছে, তিনি মক্কা মুকাররমার উদ্দেশে বের হলে সঙ্গে পাগড়ি নিতেন এবং তা পরিধান করতেন।\n[সূত্রঃ সহীহ মুসলিম, হা/ ২৫৫২]।\n\nহযরত আবু উবাইদ রাহমাতুল্লাহি ‘আলাইহি বলেছেন, আমি আতা ইবনে ইয়াযিদকে পাগড়ি পরিহিত অবস্থায় নামায পড়তে দেখেছি।\n[সূত্রঃ মুসনাদে আহমদ, হা/ ১১৭৮০]।\n\nসুপ্রিয় পাঠক, আসুন জেনে নেই, পাগড়ী কত হাত হবে এবং কোন রংয়ের পাগড়ী নবীজীর খাস সুন্নাতের অন্তর্ভক্ত।\n\nনবী পাক সাল্লাল্লাহু আলাইহে ওয়া সাল্লাম পাঁচ রংয়ের পাগড়ী পরিধান করেছেন মর্মে বর্ণনা পাওয়া যায়।\nকালো, সাদা, যাফরান, হলুদ এবং ছাই বর্ণের পাগড়ী পরিধান করা নবীজীর খাছ সুন্নাতের অন্তর্ভুক্ত।\nযেমন-\n\n১/ পূর্বোক্ত হযরত জাবের বিন আব্দুল্লাহ হতে বর্ণিত, তিনি বলেন-\n\nعن جابر بن عبد الله ان النبي صلي الله عليه وسلم دخل يوم الفتح وعليه عمامة سوداء\n\n‘নিশ্চয় নবীজী সাল্লাল্লাহু আলাইহে ওয়া সাল্লাম মক্কা বিজয়ের দিন যখন তথায় প্রবশে করেন তাঁর মাথা মোবারকে ছিল কালো পাগড়ী।’\n[সূত্রঃ মুসলিম, কিতাবুল হজ্জ, ৩/১৩৩]।\n\n২/ ইমাম সাখাবী মা আয়েশা ছিদ্দিকা হতে বর্ণনা করেন যে-\n\nان عمامة رسول الله صلي الله عليه وسلم في السفر كانت بيضاء والحضر كانت سوداء\n\n‘নিশ্চয় সফররত অবস্থায় নবী পাক সাল্লাল্লাহু আলাইহে ওয়া সাল্লাম সাদা পাগড়ী এবং মুকীম অবস্থায় কালো পাগড়ী পরিধান করতেন।’\n[সূত্রঃ সুবুলুল হুদা ওয়ার রাশাদ, ৭/২৭৬]।\n\n\n\n\n৩/ হযরত যায়দ বিন আসলাম থেকে বর্ণিত, তিনি বলেন-\n\nكان رسول الله صلي الله عليه وسلم يصبع ثيابه كلها بالزعفران حتي العمامة\n\n‘নবীজী সাল্লাল্লাহু আলাইহে ওয়া সাল্লাম সব কাপড়কেই যাফরান দ্বারা রং করেছেন এমন কী পাগড়ীসহ।’\n[সূত্রঃ সুবুলুল হুদা ওয়ার রাশাদ, ৭/২৭৩]।\n\n৪/ হযরত আবু হুরায়রা হতে বর্ণিত, তিনি বলেন-\n\nخرج علينا رسول الله صلي الله عليه وسلم وعليه قميص اصفر ورداء اصفر وعمامة صفراء\n\n‘নবীজী আমাদের সাথে হলুদ জামা, হলুদ চাঁদর এবং হলুদ পাগড়ী পরিধান করে বের হলেন।’\n[সূত্রঃ সুবুলুল হুদা ওয়ার রাশাদ, ৭/২৭৩]।\n\n৫/ হযরত জাফর বিন আমর বিন হুরাইছ তার পিতা থেকে বর্ণনা করেন যে, তিনি বলেন-\n\nرأيت علي النبي صلي الله عليه وسلم عمامة حرقانية\n\n‘আমি নবীজীকে ছাই রংয়ের পাগড়ি পরিহিত অবস্থায় দেখেছি।’\n[সূত্রঃ নাসাঈ শরীফ, কিতাবুল যিনাত]।\n\nএছাড়াও তাবেয়ী সুলাইমান ইবনু আব্দিল্লাহর বর্ণনায় সাহাবীগণ লাল এবং সবুজ পাগড়ী পরেছেন বলেও বর্ণনায় পাওয়া যায়।\nতিনি বলেন-\n\nادركت المهاجرين الاولين يعتمون بعمائم كرابيس سود وبيض وحمر وخضر وصفر\n\n‘আমি প্রথম যুগের মুহাজির সাহাবীদেরকে দেখেছি যে, তাঁরা সুতী, কালো, সাদা, লাল, সবুজ এবং হলুদ রংয়ের পাগড়ি পরিধান করতেন।’\n[সূত্রঃ মুসান্নাফে ইবনে আবী শায়বাহ- ২৫৪৮৯]।\n\nপাগড়ীর পরিমাপ সম্পর্কে-\n০১. ‘মিরআত শরহে মিশকাত’ গ্রন্থে বর্ণিত যে, হুযুর পাকের পাগড়ী মোবারকের দৈর্ঘ্য ছিল সাত হাত এবং প্রস্থ ছিল এক বিঘত হতে কিছু বেশি।\n\n০২. ‘মাদারেজুন নবুওয়াত’ কিতাবে এসেছে যে, পাগড়ীর সর্বোচ্চ দৈর্ঘ্য ১৪ হাত এবং সর্বনিু ৭ হাত। আর পাগড়ীর প্রান্ত সর্বোচ্চ পিঠের মাঝামাঝি ও সর্বনিু চার আঙ্গুল পরিমাণ।\n\n০৩. আ‘লা হযরত ফাতাওয়ায়ে রেজভীয়ায় পাগড়ীর দৈর্ঘ্য সম্পর্কে কয়েকটি মত উল্লেখ করেছেন:\n(১) পাগড়ির দৈর্ঘ্য সাত হাত কিংবা তার চেয়ে কিছু বেশি।\n(২) সর্বোচ্চ ১২ হাত ও সর্বনিু ৫ হাত।\n(৩) শায়খ আব্দুল হক মুহাদ্দেসে দেহলভী তার ‘রেসালায়ে লিবাস’ এর মধ্যে দৈর্ঘ্য ৩১ হাত পর্যন্ত বর্ণনা করেছেন।\n(৪) সাধারণের নিকট যেরূপ প্রচলন রয়েছে এরূপ আমল করতে শরয়ী কোন ভয় নেই।\n\n০৪. শামায়েলে নববীতে এসেছে পাগড়ীর প্রস্থ দেড় হাত এবং তা সুতী কাপড়ের ব্যবহার করা মুস্তাহাব।\n \n "
  }
]