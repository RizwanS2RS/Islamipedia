[
    {
        "1": "কবর থেকে উঠার ভয়ানক দৃশ্য",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n\n\n\n"
    },
    {
        "1": "দরুদ শরীফের ফযিলত",
        "2": "      \tআল্লাহ পাকের সর্বশেষ নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَوْلَی النَّاسِ بِیْ یَوْمَ الْقِیَامَۃِ اَکْثَرُہُمْ عَلَیَّ صَلَاۃً অর্থাৎ কিয়ামতের দিন মানুষের মধ্যে আমার সবচেয়ে বেশি নিকটবর্তী থাকবে সেই ব্যক্তি, যে আমার উপর বেশি পরিমাণে দরুদ শরীফ পাঠ করেছে।\n(তিরমিযী, আবওয়াবুল বিতির, ১৪৪ পৃ:, হাদিস: ৪৮৪)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "বয়ান শ্রবণ করার নিয়্যত সমূহ",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগির, ৮১ পৃ:, হাদিস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শ্রবণ করার পূর্বেও ভালো ভালো নিয়্যত করে নিন! যেমন নিয়্যত করুন!\n          * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * দো’জানো হয়ে বসবো * বয়ানের মাঝখানে অলসতা করা থেকে বেঁচে থাকবো * নিজের সংশোধনের জন্য বয়ান শুনবো * যা কিছু শুনবো অপরের নিকট পর্যন্ত পৌঁছে দেয়ার চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "আল্লাহ পাক মৃতদেরকে উঠানোর ক্ষমতা রাখেন",
        "2": "      \tউবাই বিন খলফ, যে মক্কার অনেক বড় ও প্রসিদ্ধ অমুসলিম ছিলো, একদিন সে কোন মৃত মানুষের একদম পচে গলে যাওয়া পুরনো হাঁড় নিলো আর সেগুলো নিয়ে রাসূলে করীম صَلَّی اللهُ عَلَیْہِ وَاٰلِہٖ وَسَلَّم ’র দরবারে গিয়ে বললো: হে মুহাম্মদ صَلَّی اللهُ عَلَیْہِ وَاٰلِہٖ وَسَلَّم! আপনি কি আমাদের সাথে অঙ্গিকার করছেন যে, যখন আমাদের হাঁড়সমূহ পুরনো হয়ে সম্পূর্ণভাবে গলে যায়, অতঃপর কিয়ামতের দিন আমাদেরকে আল্লাহ পাক পূনরায় উঠাবেন আর নতুন জীবন দান করবেন? এটা বলে উবাই বিন খলফ হাতে নেয়া সেই হাঁড়গুলোকে হাতের সাহায্যে গুড়ো করে সেগুলোকে বাতাসে উড়িয়ে দিলো, এরপর বললো: হে মুহাম্মদ صَلَّی اللهُ عَلَیْہِ وَاٰلِہٖ وَسَلَّم!  কে আছে যে, এগুলোকে পূনরায় জীবিত করবে? এর উত্তরে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: হ্যাঁ! তিনি হলেন (অনেক শক্তিশালী) আল্লাহ পাক, যিনি তোমাদেরকে মৃত্যু দান করবেন, এরপর মারা যাওয়ার পর জীবিত করবেন এবং তোমাদেরকে জাহান্নামে নিক্ষেপ করবেন। তখন পারা ২৩, সূরা ইয়াসিন শরীফের এই আয়াত অবতির্ণ হয়:\n(তাফসীরে খাযিন, পারা: ২৩, সূরা ইয়াসিন, আয়াতের পাদটিকা: ৭৭, ৪/১৩-১৪ সারাংশ)\nوَ ضَرَبَ لَنَا مَثَلًا وَّ نَسِیَ خَلْقَہٗ ؕ قَالَ مَنْ  یُّحْیِ  الْعِظَامَ  وَ  ھِیَ  رَمِیْمٌ ( ۷۸) قُلْ یُحْیِیْہَا الَّذِیْۤ  اَنْشَاَھَاۤ  اَوَّلَ  مَرَّۃٍ ؕ  وَ  ھُوَ  بِکُلِّ  خَلْقٍ عَلِیْمُۨ  (ۙ۷۹)\n(পারা: ২৩, সূরা ইয়াসিন, আয়াত: ৭৮-৭৯)  কানযুল ঈমান থেকে অনুবাদ: আর আমার জন্য উপমা রচনা করে এবং নিজের সৃষ্টির কথা ভুলে গেছে। বললো: এমন কে আছে যে, অস্থিতগুলোতে প্রাণ সঞ্চার করবে যখন সেগুলো একেবারে পঁচে গলে যায়?। আপনি বলুন! সেগুলো তিনিই জীবিত করবেন, যিনি প্রথমবারেই তাদেরকে সৃষ্টি করেছেন এবং তাঁরই নিকট প্রত্যেক সৃষ্টির জ্ঞান রয়েছে।\n\n\n      \tএই আয়াতের সারাংশ হলো যে, কেমন বোকা এসব মানুষ, যারা আমার জন্য উপমা বর্ণনা করে আর নিজেদের সৃষ্টিকে ভুলে বসেছে। তারা কি নিজেদেরকে দেখে না যে, শুরুতে তারা শুধুমাত্র এক বিন্দু অপবিত্র ফোঁটা ছিলো, যেটা গলে যাওয়া হাঁড়ের চেয়েও তুচ্ছ, আল্লাহ পাক তাঁর ক্ষমতাবলে তাতে প্রাণ সঞ্চার করলেন, একটি পানির ফোঁটার মধ্যে হাত, পা, নাক, কান, চক্ষু দান করলেন, হৃদস্পন্দন, চিন্তা করার জন্য মস্তিষ্ক দিয়ে জীবন্ত একটা মানুষ বানিয়ে দিলেন, আর এখন নিজেদের এত কিছু ভুলে গেলে, এমন অহংকারী হয়ে গেলে যে, আল্লাহ পাকের কুদরতকে অস্বীকার করে তর্ক করতে চলে আসলে? হে মাহবুব صَلَّی اللهُ عَلَیْہِ وَاٰلِہٖ وَسَلَّم! তাদেরকে বলে দিন! সেই পচে গলে যাওয়া হাঁড়গুলোকে তিনিই জীবিত করবেন, যিনি পূর্বে তাদেরকে বানিয়েছেন, যেই খোদা, মাত্র এক ফোঁটা পানিকে মাংস, চর্বি ও হাঁড়ে রুপান্তর করতে পারেন। নিশ্চয় তিনি হলেন আল্লাহ পাক, প্রতিটি সৃষ্টির ব্যাপারে খুব ভালোভাবে অবগত আছেন।\n(সিরাতুল জিনান, পারা: ২৩, সূরা ইয়াসিন, আয়াতের পাদটিকা: ৭৭, ৮/২৮২)\n"
    },
    {
        "1": "এটা তো ব্যস একটা ঝটকা ছিলো..!!",
        "2": "          প্রিয় ইসলামী ভাইয়েরা! কিয়ামত অতি সন্নিকটে, তা অবশ্যই আসবে, মৃত্যুর পর উঠানো হবে, নিশ্চিত উঠানো হবে, এটা সেই মহান প্রতিপালকের প্রতিজ্ঞা, যিনি সমস্ত সত্যবাদীদের চেয়ে বড় সত্যবাদী, যাঁর পক্ষে মিথ্যা বলা শোভা পায় না এবং অসম্ভব, এটি সেই প্রতিপালকের ওয়াদা, যিনি এই দুনিয়া সৃষ্টি করেছেন, তিনিই একদিন একে ধ্বংস করে দিবেন, অতঃপর ইন্তিকালের পর পূনরায় আমাদেরকে উঠানো হবে, আমাদের আমলের হিসাব হবে, সেদিন নেকীর জন্য জান্নাত দান করা হবে, কিন্তু আহ! গুনাহগার যদি আল্লাহ পাকের রহমত থেকে বঞ্চিত থাকে তবে জাহান্নাম হবে তার ঠিকানা।\n"
    },
    {
        "1": "কবর থেকে উঠার ভয়ানক দৃশ্য",
        "2": "      \tআমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم কিয়ামত সংগঠিত হওয়ার পুরো দৃশ্য বর্ণনা করেছেন, যেমনটি হাদিসে মুবারকা অনুযায়ী হযরত ইসরাফিল عَلَیْہِ السَّلَام তাঁর মুখে শিঙ্গা নিয়ে দাঁড়াবেন, যখন আল্লাহ পাক তাঁকে নির্দেশ দিবেন, তিনি শিঙ্গায় ফুঁক দিবেন, তা একটি ভয়ানক চিৎকারের আওয়াজ হবে, সেই আওয়াজে ভূমিকম্পের সৃষ্টি হবে, তারকারাজি খসে পড়বে, চাঁদ ও সূর্য একটা আরেকটার সাথে সংঘর্ষ হয়ে ভেঙ্গে পড়বে, সমুদ্রের মাঝখানে একটা নৌকা তুফানের কবলে পড়ে যেমনিভাবে কম্পিত হয়ে থাকে, তেমনিভাবে পৃথিবী কেঁপে উঠবে, তখনই কিয়ামত সংগঠিত হবে, সকলে মৃত্যুর ধাপ অতিত্রুম করবে। এরপর ফেরেশতাদেরও মৃত্যু আসবে, সমস্ত ফেরেশতারা মৃত্যুর স্বাদ গ্রহন করবে, তখন শুধুমাত্র একজন অনন্ত ও অসীম প্রতিপালক ব্যতীত কেউ জীবিত থাকবে না, যতক্ষণ পর্যন্ত আল্লাহ পাক চাইবেন, সকলের উপর মৃত্যু অব্যাহত থাকবে, অতঃপর আল্লাহ পাক ইরশাদ করবেন: আরশ বহনকারী ফেরেশতারা জীবিত হয়ে যাও। ব্যস তারা জীবিত হয়ে যাবে। এরপর হুকুম হবে জিব্রাইল ও মিকাইল عَلَیْہِمَا السَّلَام জীবিত হয়ে যাও। তাঁরা জীবিত হয়ে যাবেন। এখন আল্লাহ পাক হযরত ইসরাফিল عَلَیْہِ السَّلَام কে আদেশ করবেন: اُنْفُخْ نَفخَۃَ الْبَعْثِ মরার পর উঠানোর জন্য শিঙ্গায় ফুঁক দাও...! হযরত ইসরাফিল عَلَیْہِ السَّلَام তৃতীয়বার শিঙ্গায় ফুঁক দিবেন, ব্যস সেই শিঙ্গায় ফুঁক দেয়ার সাথে সাথেই সমস্ত রুহসমূহ বের হয়ে যাবে, আল্লাহ পাক ইরশাদ করবেন: আমার সম্মান ও মহত্বের শপথ! সমস্ত রুহ আপন আপন দেহে চলে যাও। অতএব সমস্ত রুহ আপন আপন শরীরে চলে যাবে, এবার মাটি খুলে যাবে আর তোমরা সকলে আল্লাহ পাকের দরবারে উপস্থিত হবে। (মুসনদে ইসহাক বিন রাহবিয়া, ১/২৬১, হাদিস: ১০)\n\n          হে আশিকানে রাসূল! কিয়ামত খুব সন্নিকটে, কিয়ামত অবশ্যই হবে, আল্লাহ পাকের কুদরতের একটা দৃশ্য হবে যে, হাজারো বছরের পুরনো মৃতরাও পূনরায় ওঠে দাড়িয়ে যাবে।\n"
    },
    {
        "1": "যখন কবর খোলা হবে...!!",
        "2": "          اَللهُ اَكْبَرُ! প্রিয় ইসলামী ভাইয়েরা! আমরা মুসলমান, আমরা আল্লাহ পাকের কুদরতকেও মানি এবং এটাও বিশ্বাস রাখি যে, কিয়ামত সংগঠিত হবে, আমাদের মৃত্যুর পর পূনরায় উঠানো হবে, এখন একটু সেই দৃশ্যটি কল্পনা করুন! আহ! সেই সময়টা যখন এই আসমানকে গুছিয়ে নেয়া হবে, এই মাটিকে তামার মাটিতে পরিবর্তন করে দেয়া হবে, আহ! যখন نَفْخَۃُ الْبَعْث হবে অর্থাৎ দ্বিতীয়বার উঠানোর জন্য শিঙ্গায় ফুঁক দেয়া হবে, কবর কিভাবে খুলে যাবে, কোটি কোটি মৃত মানুষ যাদের হাঁড় পর্যন্ত পচে গলে গেছে, আল্লাহ পাকের কুদরতে পূনরায় ওঠে দাঁড়িয়ে যাবে, হ্যাঁ! হ্যাঁ! আমাদেরকে পূনরায় উঠানো হবে, তবে মনে রাখবেন! এই উঠানোটা এমন হবে না, যেমনটি আমরা দুনিয়াতে এসেছি, আমরা এই দুনিয়াতে একই পদ্ধতিতে এসে থাকি, কেউ ধনী বা কেউ গরিব, বাদশাহ হোক বা ফকির, ডাক্তার হোক বা প্রকৌশলী, আলিম বা মূর্খ, ইবাদত পরায়ন হোক বা গুনাহগারের সর্দার, যখন দুনিয়াতে আসে সকলে বস্ত্রবিহীন এসে থাকে, সকলে নিজের শিশুসুলভ দেহ নিয়ে এসে থাকে, সকলেরই কোমল হাত, পা থাকে কিন্তু মনে রাখবেন! কিয়ামতের জন্য উঠানোটা এমন হবে না, সেই উঠানোটা আমল অনুযায়ী হবে, আমরা এই দুনিয়াতে যেমনটি আমল করবো, ঠিক সেইভাবে, সেই আকৃতি ও ধরনে শান্ত বা ভীত সন্ত্রস্ত অবস্থায়, খুব সুন্দর অথবা কুৎসিত আকৃতিতে, লজ্জিত ও অপদস্ততার সহিত কাঁদতে কাঁদতে বরং আনন্দ উদযাপন করতে করতে উঠবো।\nআল্লাহ পাক ইরশাদ করেন:\nوَ  اِذَا الْقُبُوْرُ بُعْثِرَتْ ۙ(۴ )  عَلِمَتْ نَفْسٌ مَّا قَدَّمَتْ وَ اَخَّرَتْ ؕ(۵)\n(পারা: ৩০, সূরা ইনফিতার, আয়াত: ৪-৫)          কানযুল ঈমান থেকে অনুবাদ: আর যখন কবরগুলোকে উন্মোচিত করা হবে। তখন প্রত্যেক আত্মা অবগত হবে সে সম্পর্কে, যা সে পূর্বে প্রেরণ করেছে এবং পশ্চাতে (রেখে এসেছে)।\n\n      \tঅর্থাৎ যখন কবর খোলা হবে, মৃতদেরকে পূনরায় জীবিত করে হাশরের জন্য বের করা হবে, তখন প্রত্যেকে জেনে নিবে যে, দুনিয়াতে তারা কি কি আমল করেছে, যে নেকী করেছে, সেও তা জানতে পারবে, আর যে গুনাহ করেছে সেও তা জানতে পারবে।\n(তাফসীরে খাযিন, পারা: ৩০, সূরা ইনফিতার, আয়াতের পাদটিকা: ৪-৫, ৪/৪০১ পৃ:)\n"
    },
    {
        "1": "কবর থেকে উঠার বিভিন্ন অবস্থাদি",
        "2": "      \tআল্লামা ইবনে জাওযী رَحْمَۃُ اللهِ عَلَیْہِ লিখেন: বর্ণনায় এসেছে যখন বান্দা ইন্তিকাল করে তখন তার আমল ভালো হোক বা মন্দ, তার শিয়রে জমা হয়ে যায়, যখন তাকে গোসল দেয়া হয়, কাফন পরিধান করানো হয়, তার জানাযায় নামায পড়ানো হয়, এই সময়ে সে আমলের সাথে সাথেই থাকে আর সেগুলোর সাথেই তাকে কবরে রাখা হবে, মানুষ তো মৃতকে দাফন করে শুইয়ে দিয়ে চলে আসে কিন্তু আমল তার সাথে কবরেই রয়ে যায়, অতঃপর কিয়ামত পর্যন্ত তার আমল তার সাথে কবরেই থাকে, এমনকি যখন কবর খোলা হবে, মৃতদেরকে পূনরায় জীবিত করা হবে, তখন তার আমল ভালো হোক বা মন্দ, তাদের সাথেই কবর থেকে বের হবে, অতঃপর যখন সে আখিরাতের হিসাবের জন্য হাশরের ময়দানের দিকে অগ্রসর হবে, তার সকল ভালো ও মন্দ আমল একত্রিত হয়ে যাবে, সেগুলোর মধ্যে কোন ছোট বা বড় গুনাহ ভুলিয়ে দেয়া হবে না, তার বাহ্যিক ও অভ্যন্তরীণ সমস্ত আমল সামনে এসে যাবে। (বুস্তানুল ওয়ায়েযীন, ৭৮ পৃ:)\n      \tআল্লামা ইবনে জাওযি رَحْمَۃُ اللهِ عَلَیْہِ এক জায়গায় লিখেন: যখন লোকেরা কবর থেকে উঠবে, তখন তাদের আমলও সাথে উঠবে, যদি সেই বান্দা আনুগত্যশীল হয়, নেকী সম্পাদনকারী হয়, গুনাহ বর্জনকারী হয় তবে তার আমল দুনিয়ায়ও তাকে সহযোগিতা করবে আর যখন কবর থেকে উঠবে, তখনও তার নেক আমল তাকে কিয়ামতের ভয়াবহতা থেকে হেফাযত করবে, তাকে সাহায্য করবে, তাকে ভালোবাসা ও সহানুভূতি দিবে, কান্না করলে তখন নেক আমল বলবে: হে আমার বন্ধু! হে আমার প্রিয়! এসবকিছু (অর্থাৎ জাহান্নামের আগুন, কিয়ামতের ভয়াবহতা) তোমার জন্য নয়, আল্লাহ পাকের আনুগত্যকারীদেরকে এই আযাবগুলো দেয়া হবে না, এসব আযাবের উপযুক্ত তো সে, যে আল্লাহ পাকের অবাধ্যতা করেছে, তাঁর নিদর্শনগুলোকে মিথ্যা প্রতিপন্ন করেছে এবং নিজের প্রবৃত্তির চাহিদার অনুসরণ করেছে, হে আমার প্রিয়! তুমি তো আনুগত্যশীল বান্দা। (বুস্তানুল ওয়ায়েযীন, ৩০ পৃ:)\n\n\n\n\n"
    },
    {
        "1": "আমলসমূহ মানুষদেরকে স্বাগত জানাবে",
        "2": "      \tহযরত আমর বিন কাইস رَحْمَۃُ اللهِ عَلَیْہِ বলেন: মুসলমান যখন নিজের কবর থেকে বের হবে তখন তার আমল খুব সুন্দর আকৃতি ও উত্তম সুগন্ধি আকারে তাকে স্বাগত জানাবে আর তাকে জিজ্ঞাসা করবে: তুমি কি আমাকে চেনো? বান্দা বলবে: তুমি খুব সুন্দর, খুবই সুগন্ধিময়ও কিন্তু আমি তোমাকে চিনি নাই। তার ভালো আমল বলবে: দুনিয়ায় তুমিও এরকম ছিলে, তোমার সুগন্ধ (অর্থাৎ তোমার চরিত্র, তোমার আমল ও তোমার জীবন) অনেক সুন্দর ছিলো, আমি তোমার নেক আমল, যতক্ষণ পর্যন্ত তুমি দুনিয়ায় ছিলে আমি তোমার ওপর আরোহন করেছি (অর্থাৎ তোমাকে আকাঙ্খা থেকে দূরে রেখেছি, তোমাকে নেকীর মধ্যে লিপ্ত রেখেছি), আজ তুমি আমার উপর আরোহন করো।\n      \tএটা হবে নেককার মুসলমানের অবস্থা পক্ষান্তরে অমুসলিমের আমল তাকে স্বাগত জানানো তো অনেক দূরের কথা বরং খুবই দূর্গন্ধময় আকৃতি ধারণ করবে, যখন বান্দা কবর থেকে উঠবে তখন তার মন্দ আমল আসবে, জিজ্ঞাসা করবে: তুমি কি আমাকে চেনো? অমুসলিম বলবে: তুমি এতো কুৎসিত, তোমার কাছ থেকে কিরূপ দূর্গন্ধ ছড়াচ্ছে, আমি তোমাকে চিনি না। তার মন্দ আমল বলবে: তুমিও দুনিয়ায় এমন দূর্গন্ধময় ছিলে, আমি তোমার মন্দ আমল, দুনিয়ায় তুমি আমার উপর আরোহিত ছিলে, আজ আমি তোমার উপর আরোহন করবো।\n(তাফসীরে তাবারী, পারা: ৭, সূরা আনআম, আয়াতের পাদটিকা: ৩১, ৫/১৭৮ পৃ:, নং: ১৩১৯০ সারাংশ)\n"
    },
    {
        "1": "হাশরের ভয়ে প্রাণ দিয়ে দিলো",
        "2": "      \tহযরত মিসওয়ার বিন মাখরামা رَحْمَۃُ اللهِ عَلَیْہِ এজজন নেককার বুযুর্গ ছিলেন, একদিন তাঁর সামনে কেউ এই আয়াতটি পাঠ করলো:\nیَوْمَ نَحْشُرُ الْمُتَّقِیْنَ  اِلَی  الرَّحْمٰنِ وَفْدًا (ۙ۸۵) وَّ نَسُوْقُ الْمُجْرِمِیْنَ اِلٰی جَہَنَّمَ وِرْدًا (ۘ۸۶)\n(পারা: ১৬, সূরা মরিয়ম, আয়াত: ৮৫-৮৬)      কানযুল ঈমান থেকে অনুবাদ: যেদিন আমরা খোদাভীরুদেরকে পরম দয়াময়ের প্রতি নিয়ে যাবো মেহমান বানিয়ে, এবং অপরাধিদেরকে জাহান্নামের দিকে খেদায়ে নিয়ে যাবো পিপাসার্ত অবস্থায়।\n\n      \t(اَلله! اَلله! এই আয়াতদ্বয়ের মধ্যে বলা হয়েছে; যে ব্যক্তি খোদাভীরু, ধার্মিক, গুনাহ থেকে দূরে অবস্থানকারী, নেক আমল সম্পাদনকারী, যখন লোকেরা কবর থেকে উঠবে তখন মেহমান বানিয়ে আল্লাহ পাকের দরবারে উপস্থিত করানো হবে কিন্তু যে অপরাধি হবে, গুনাহের বাজার উত্তপ্তকারী হবে, তাকে জাহান্নামের দিকে নিয়ে যাওয়া হবে।) হযরত মিসওয়ার رَحْمَۃُ اللهِ عَلَیْہِ যখন এই আয়াতটি শুনলেন তখন বিনয় প্রকাশ করতে গিয়ে বললেন: আহ! আমি তো অপরাধি খোদাভীরু নই। হে তিলাওয়াতকারী, এই আয়াতটি আবার পড়ো, সে পূনরায় সেই আয়াতটি পড়লো তখন তিনি رَحْمَۃُ اللهِ عَلَیْہِ খোদাভীতির আধিক্যতার কারণে একটি চিৎকার দিলেন, এর সাথেসাথেই তাঁর দেহ পিঞ্জর থেকে রুহ উড়াল দিলো। (ইহয়াউল উলুম, কিতাবুল খওফ ওয়ার রজা, ৪/২২৫ পৃ:)\n\n          اَللهُ اَكْبَرُ! আহ! আমাদেরও যদি এরূপ খোদাভীতির দৌলত নসিব হয়ে যেতো, আহ! সেই ভয়ানক দৃশ্য...!! আহ! কবরে হাজার হাজার বছরের একাকীত্বের পর আল্লাহ পাকের সামনে দন্ডায়মান হওয়ার সেই সময়টি...!! আমাদের ব্যাপারে আল্লাহ পাকের গোপন সিদ্ধান্ত কী হবে তা আমরা জানি না, আহ! না জানি আল্লাহ পাকের রহমতের হকদার হয়ে ভালো অবস্থায় কবর থেকে উঠানো হবে নাকি অপরাধি হিসেবে উঠানো হবে, আমরা জানি না...!! আল্লাহ না করুক, আল্লাহ না করুক যদি অপরাধি হিসেবে উঠানো হয়, তবে বিশ্বাস করুন! খুবই কঠিন পেরেশানীর সম্মুখিন হতে হবে।\n"
    },
    {
        "1": "এই ফয়সালা আজই করতে হবে",
        "2": "          হে আশিকানে রাসূল! যখন মৃতরা জীবিত হয়ে কবর থেকে উঠবে, তখন আমরা নিজেদের জন্য কী পছন্দ করবো? আমরা কি চাইবো যে, আমি কবর থেকে যখন উঠবো তখন কেমন অবস্থায় উঠবো, আমার আমল আমাকে সুসংবাদ শুনাবে নাকি আমাকে হতাশ করবে, আমার আমল আমার জন্য বাহন হবে নাকি খুবই কঠিন দূর্গন্ধময় আকৃতিতে আমার পিঠের উপর আরোহন করবে? আমাকে জাহান্নামের দিকে নিয়ে যাওয়া হবে নাকি জান্নাতের সুসংবাদ শুনানো হবে? আমরা কোনটা চাইবো? এর ফয়সালা আমাদেরকে আজকেই করতে হবে। আমরা যেভাবে কবর থেকে উঠতে চাই, এই দুনিয়ায় আমাদেরকে সেভাবেই আমল করতে হবে, যদি আমরা নেক আমল করি তবে সাকারাতের সময়, কবরে, হাশরে, কবর থেকে উঠার সময়, পুলসিরাতে আমাদের সাহায্যকারী ও সহযোগি হবে, আমাদের শুভাকাঙ্খি হবে আর যদি আজ আমরা মন্দ আমল করি, গুনাহের বাজার গরম করি, নির্জনে নির্ভয়ে গুনাহ করতে থাকি, আল্লাহ পাক দেখছেন, এই কথাটি ভুলে যাই তবে যখন কবর থেকে উঠবো, তখন খুবই লজ্জিত ও অপমানের সম্মুখিন হতে হবে। সুতরাং আমরা কোনটা চাই? আমরা কবর থেকে কিভাবে উঠাকে পছন্দ করি? এর ফয়সালা আমাদেরকে আজই করতে হবে।\n\n\n\n\n"
    },
    {
        "1": "প্রত্যেকে ভিন্ন ভিন্ন আকৃতিতে উঠবে",
        "2": "      \tএকদা সাহাবিয়ে রাসূল হযরত মুয়ায বিন জাবাল رَضِیَ اللهُ عَنْہُ নবী করীম صَلَّی اللهُ عَلَیْہِ وَاٰلِہٖ وَسَلَّم কে আরয করলেন: ইয়া রাসূলাল্লাহ  صَلَّی اللهُ عَلَیْہِ وَاٰلِہٖ وَسَلَّم! কুরআনে করীমে ইরশাদ করা হয়েছে কিয়ামতের দিন মানুষদেরকে দলে দলে উঠানো হবে। এর ভাবার্থ কি? প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: হে মুয়ায! তুমি একটি বৃহৎ বিষয়ে জিজ্ঞাসা করেছো, এই বলে তাঁর চোখ মুবারক দিয়ে পানি চলে আসলো। অতঃপর ইরশাদ করলেন: আমার উম্মতের লোকদের ১০ ভাগে বিভক্ত করে উঠানো হবে, আল্লাহ পাক যাদেরকে মুসলমানদের দল থেকে আলাদা করে দিবেন এবং যাদের আকৃতি পরিবর্তন করে দেয়া হবে, তাদের মধ্যে (১): কেউ কেউ বানরের আকৃতিতে উঠবে (২): কিছু হবে তারা, যাদেরকে শূকরের আকৃতিতে উঠানো হবে (৩): কাউকে উল্টো করে দেয়া হবে, তাদের পা উপরে আর চেহারা নিচের দিকে থাকবে, এরা চেহারার উপর ভর করে হাঁটবে\n(৪): কাউকে অন্ধ করে উঠানো হবে, তারা পেরেশানীর শিকার হবে\n(৫): কাউকে বোবা ও বধির করে উঠানো হবে, তারা কিছু বুঝতে পারবে না (৬): কেউ তাদের জিহ্বা চিবিয়ে খাবে আর তাদের জিহ্বা তাদের বুক পর্যন্ত ঝুলে থাকবে, তাদের মুখ থেকে লালা ঝরবে লোকেরা তাদেরকে দেখে ঘৃণা করবে (৭): কেউ কেউ এভাবে উঠবে যে, তাদের হাত পা কাটা থাকবে (৮): কেউ কেউ আগুনের শিখলের সাথে ঝুলে থাকবে (৯): অনেকে এভাবে উঠবে যে, তাদের দূর্গন্ধ মৃত লাশের চেয়েও বেশি হবে (১০): কিছুলোক এভাবে উঠবে যে, তাদেরকে আলকাতরা (এক প্রকার কালো ও তরল পদার্থ, যা সড়ক নির্মাণে এবং ছাদে ব্যবহার করা হয়ে থাকে যাতে পানি থেকে সুরক্ষা থাকে) এর চাদর পড়ানো হবে, যা খুব দ্রুত তাদের ত্বকের সাথে লেগে যাবে।\n\n      \t(তারা কারা হবে, এর বিস্তারিত বর্ণনা করতে গিয়ে অদৃশ্যের ব্যাপারে অবগত নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (১): যারা বানরের আকৃতিতে উঠবে, তারা হলো চোগলখোর (২): যারা শূকরের আকৃতিতে উঠবে, তারা হলো ঘুষখোর, হারাম উপার্জনকারী ও অন্যায়ভাবে টেক্স গ্রহনকারী (৩): যারা উল্টো হয়ে উঠবে, যাদের মাথা নিচে ও পা উপরের দিকে থাকবে, তারা হলো সুদখোর (৪): যাদেরকে অন্ধ করে উঠানো হবে, তারা হলো অন্যায়ভাবে বিচারকার্য সম্পাদনকারী (৫): যাদেরকে বোবা, বধির করে উঠানো হবে, তারা হলো নিজেদের আমল নিয়ে অহংকারের শিকার ব্যক্তি (৬): যারা নিজেদের জিহ্বা চিবিয়ে খাবে, তারা হলো ঐ আমলহীন মুবাল্লিগ, যা বলে, তা করে না (অর্থাৎ অন্যকে নেকীর দাওয়াত দেয়, নিজে গুনাহে নিমজ্জিত থাকে) (৭): যাদের হাত পা কাটা অবস্থায় উঠবে, তারা হলো যারা প্রতিবেশিদের কষ্ট দিতো (৮): যাদেরকে আগুনের শিখলের সাথে ঝুলিয়ে রাখা অবস্থায় উঠানো হবে, তারা হলো বিচারকের কাছে মানুষের বিরুদ্ধে মিথ্যা অভিযোগ পৌঁছানোকারী (৯): যারা মৃতের দূর্গন্ধের চেয়েও বেশি দূর্গন্ধ অবস্থায় উঠবে, তারা হলো প্রবৃত্তির চাহিদা ও স্বাদে নিমজ্জিত আর নিজের সম্পদ থেকে হুকুকুল্লাহ (যেমন; যাকাত, ফিতরা ইত্যাদি) আদায় করতো না (১০):\nআর হলো তারা যাদেরকে আলকাতরার চাদর পরিধান করানো হবে, তারা হলো অহংকারের শিকার হওয়া ব্যক্তিরা।\n(আত তাযকিরা ফি আহওয়ালিল মাওতা ওয়া উমুরিল আখিরাত, ১৭৯ পৃ:)\n          اَلله! اَلله! হে আশিকানে রাসূল! এই বর্ণনার প্রতি বার বার মনোযোগ দিন! প্রবৃত্তির চাহিদার অনুসরণ করে, দুনিয়ার স্বাদে বিভোর হয়ে আল্লাহ পাকের আনুগত্য থেকে কখনো উদাসিন হবেন না! “আমি” “আমি” করা, অহংকার ও গর্ব করার বিপদের ফাঁদ থেকে বেঁচে থাকুন, যদি এখনো পর্যন্ত এগুলোর মধ্য হতে কখনো কোন গুনাহ করে বসেন তাহলে তাওবা করুন! নতুবা মনে রাখবেন! যদি এই গুনাহের মধ্যে নিমজ্জিত অবস্থায় জীবন অতিবাহিত হয়, তবে আহ! আল্লাহ না করুক! যদি কবর থেকে উঠার সময় আমাদেরকে শিক্ষার পাত্র বানিয়ে দেয়া হয়, তবে আমাদের কী অবস্থা হবে...!!\n"
    },
    {
        "1": "অমুসলিমরা যখন কবর থেকে উঠবে",
        "2": "তখন শয়তান তাদের হাত ধরে নিবে\n      \tহযরত সাঈদ জারিরী رَضِیَ اللهُ عَنْہُ বলেন: আমার নিকট এই বর্ণনা পৌঁছেছে যে, কিয়ামতের দিন যখন অমুসলিমদেরকে কবর থেকে উঠানো হবে, তখন শয়তান তাদের হাত ধরে নিবে, তারা শয়তানের সাথেই থাকবে এমনকি আল্লাহ পাক তাদের উভয়কে জাহান্নামে যাওয়ার নির্দেশ দিবেন, তখন অমুসলিম বলবে:আহ! যদি আমার ও তোমার মাঝখানে পূর্ব ও পশ্চিমের সমান দূরত্ব হয়ে যেতো...!! তুমি কতইনা খারাপ সঙ্গী!\n(তাফসীরে তাবারী, পারা: ২৫, সূরা যুখরুফ, ৩৮ নং আয়াতের পাদটিকা, ১১/১৮৯ পৃ:, হাদিস: ৩০৮৭০)\n"
    },
    {
        "1": "কুফরকে ঘৃণা করুন!",
        "2": "          প্রিয় ইসলামী ভাইয়েরা! اَلْحَمْدُ لِلّٰه আমরা মুসলমান, এটা অবশ্যই আল্লাহ পাকের অনেক বড় নেয়ামত, আমাদের কালেমা পড়া, মুসলমান হওয়া  اِنْ شَآءَالله জাহান্নাম থেকে বেঁচে জান্নাতে যাওয়ার মাধ্যম হয়ে যাবে, কিন্তু মনে রাখবেন! জাহান্নাম থেকে হেফাযত ও জান্নাতের হকদার হওয়ার জন্য শুধুমাত্র মুসলমান হওয়াই যথেষ্ট নয় বরং ঈমান সহকারে দুনিয়া থেকে যাওয়াও জরুরী।\n      \tএজন্য আমাদের উচিত, আমাদের নিজেদের ঈমানের চিন্তা করা, আল্লাহ পাক আমাদের ঈমানের দৌলত দ্বারা ধন্য করেছেন, এর মূল্যায়ন করা, এর কৃতজ্ঞতাও আদায় করা এবং পাশাপাশি কুফরের প্রতি ঘৃণা (Hate)ও প্রকাশ করতে থাকুন। হাদিসে পাকে রয়েছে: যার মাঝে ৩টি বিষয় পাওয়া যাবে, সে ঈমানের স্বাদ পাবে (এই ৩টির মধ্য হতে একটি ইরশাদ করেন:) সে ঈমানের পর কুফরির দিকে প্রত্যাবর্তন করাকে এভাবে অপছন্দ করে, যেমনিভবে আগুনে পতিত হওয়াকে অপছন্দ করে।\n(বুখারি, বাবু হালাওয়াতিল ঈমান, ৭৪ পৃ:, হাদিস: ১৬)\n"
    },
    {
        "1": "ঈমান সুরক্ষার চিন্তা করুন!",
        "2": "      \tআহ! আফসোস! আজকাল ঈমানের নিরাপত্তার চিন্তা খুব কম লোকেরই হয়ে থাকে * সাধারণত লোকেরা নিজেদের নফসের উপর ভরসা করে থাকে * বদ মাযহাবী ও খারাপ\nলোকদের সাহচর্যে (Company) বসা * গুনাহে নিমজ্জিত থাকা * আমরা কী শিখছি, কার থেকে শিখছি ইত্যাদির কোন চিন্তাই না করা * ইলমে দ্বীন থেকে দূরে থাকা * অমুসলিমদের অনুসরণ করা * তাদের সাহিত্য (Literature) পড়া * অশুভ (Inauthentic) ব্যক্তি ও অশুভ পদ্ধতি (সোশ্যাল মিডিয়া, ইন্টারনেট, ইউটিউব, ফেসবুক ইত্যাদির) মাধ্যমে দ্বীন শিখার চেষ্টা না করা ইত্যাদি ঈমান থেকে বঞ্চিত হওয়ার কারণ, কিন্তু আফসোস! বর্তমান সময়ের অধিকাংশ (Majority) মানুষকে এসব কাজে নিমজ্জিত দেখা যায়।\n          হে আশিকানে রাসূল! আল্লাহ পাক আমাদেরকে ঈমানের দৌলত দান করেছেন, তো আমাদের উচিত একে মূল্যায়ন করা এবং এর নিরাপত্তা রক্ষা করা আমাদের দায়িত্ব, এজন্য আমাদের উচিত আল্লাহ পাকের গোপন সিদ্ধান্তের ব্যাপারে সর্বক্ষণ ভয় করতে থাকা আর প্রতিটি মূহুর্তে ঈমান নিয়ে চিন্তা করতে থাকা।\n"
    },
    {
        "1": "মুখ থেকে আগুন বের হবে...!!",
        "2": "          প্রিয় ইসলামী ভাইয়েরা! কে কোন অবস্থায় কবর থেকে উঠবে, শুনুন! হাদিসে পাকে রয়েছে, অদৃশ্যের ব্যাপারে অবগত নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: কিয়ামতের দিন এক জাতিকে কবর থেকে এভাবে উঠানো হবে যে, তাদের মুখ দিয়ে আগুন বের হবে। জিজ্ঞাসা করা হলো: ইয়া রাসূলাল্লাহ ! صَلَّی اللهُ عَلَیْہِ وَاٰلِہٖ وَسَلَّم এরা কারা? ইরশাদ করলেন: (ঐসব লোক যারা অন্যায়ভাবে এতিমের সম্পদ ভক্ষণ করে) তোমরা কি আল্লাহ পাকের এই বাণীটি দেখোনি:\n(মুসনদে আবি ইয়ালা ৫/৪৫০, হাদিস: ৭৪৩৭)\nاِنَّ الَّذِیْنَ یَاْکُلُوْنَ اَمْوَالَ الْیَتٰمٰی ظُلْمًا اِنَّمَا یَاْکُلُوْنَ فِیْ بُطُوْنِہِمْ نَارًا ؕ وَ سَیَصْلَوْنَ  سَعِیْرًا\n(পারা: ৪, সূরা নিসা, আয়াত: ১০)              কানযুল ঈমান থেকে অনুবাদ: ঐসব লোক যারা এতিমদের ধন-সম্পদ অন্যায়ভাবে গ্রাস করে তারা তো তাদের পেটের মধ্যে আগুনই ভর্তি করে এবং অনতিবিলম্বে তারা জ্বলন্ত আগুনে যাবে।\n"
    },
    {
        "1": "এতিমের সম্পদ অন্যায়ভাবে খাবেন না!",
        "2": "          প্রিয় ইসলামী ভাইয়েরা! এতিমের সম্পদ অন্যায়ভাবে ভক্ষণ করার কয়েকটি দিক হতে পারে, যেমন: * কোন ব্যক্তির ইন্তিকাল হলো, তার উত্তরাধিকারের মধ্যে এতিম শিশুও রয়েছে, এখন উত্তরাধিকারীদের বন্টনের পূর্বে সেই মৃত ব্যক্তির রেখে যাওয়া সম্পদ দ্বারা চারদিনের ফাতেহা, দশদিনের ফাতেহা, চেহলাম ইত্যাদির খতম দিতে পারবে না, কেননা এতে এতিমের সম্পদ রয়েছে। সুতরাং এহেন অবস্থায় চারদিনের ফাতেহা  ইত্যাদি ইসালে সাওয়াবের খরচাদি আলাদা টাকা দিয়ে করতে হবে * এতিম শিশুকে উত্তরাধিকার থেকে বঞ্চিত করা, তার সম্পদে অন্যায়ভাবে হস্তক্ষেপ করা ইত্যাদি এসবকিছু এতিমের সম্পদ অন্যায়ভাবে খাওয়ার অবস্থাদি, যা আজকাল আমাদের সমাজে ব্যাপক হারে বেড়ে গেছে। আল্লাহ পাক আমাদের এই করুণ অবস্থার প্রতি দয়া করো, আহ! যদি আমাদের খোদাভীরুতা অর্জিত হয়ে যেতো, পরহেযগারীতা নসিব হয়ে যেতো, আহ! নিজেদের জীবনের প্রতিটি বিষয়ে যদি শরয়ী নির্দেশনা নেয়ার অভ্যাস হয়ে যেতো। আল্লাহ পাক আমাদেরকে অন্যায়ভাবে সম্পদ আত্মসাৎ করার বিপদ থেকে নিরাপদ রাখো।\n\n\n\n\n\nاٰمِين بِجا هِ النَّبِىِّ الْاَمينصَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "নেককার লোকদের কবর থেকে উঠার দৃশ্য",
        "2": "          হে আশিকানে রাসূল! যখন কবর খোলা হবে, মৃতদেরকে জীবিত করা হবে, তখন গুনাহগাররা খুবই ভয়ানক ও কষ্টদায়ক অবস্থায় উঠবে\n* অনুরূপভাবে যারা নেককার লোক রয়েছে * এই দুনিয়ার জীবন নেকীর মাধ্যমে কাটিয়েছে * দুনিয়ার ভালোবাসা, ধন সম্পদের লোভ, আরাম ও আয়েশ এবং অহেতুক কার্যাদি থেকে বিরত থেকে নিজের জীবনকে আল্লাহ পাকের সন্তুষ্টিমূলক কাজের জন্য ওয়াকফ করে দেয়, এমন লোকেরা যখন কবর থেকে উঠবে * তাদের পদ্ধতিটাও তো ভিন্ন হবে * তাদের অবস্থা ঈর্ষনীয় হবে * তাদের মধ্যে এমনও অনেক হবে, যাদেরকে উঠার সাথে সাথেই সুসংবাদ শুনানো হবে * কিছুলোক এমনও হবে, যাদের নেক আমল খুব ভালো ও খুব সুন্দর আকৃতিতে তাদেরকে স্বাগত জানাবে * কিছু এমনও হবে, যাদেরকে বাহন দেয়া হবে আর সেই বাহনের উপর বসে হাশরের ময়দানের দিকে যাবে এবং * কিছুলোক এমন সৌভাগ্যবান হবে, যাদেরকে কবর থেকে উঠানোর সাথেসাথেই ডানা দান করা হবে, যা দ্বারা তারা উড়ে উড়ে জান্নাতে চলে যাবে অথচ অন্যান্য লোকেরা তখন হিসাব নিকাশ নিয়ে ব্যস্ত থাকবে।\n          سُبْحٰانَ لله নেককার লোকদের কেমন শান হবে, কোন নেককার বান্দাকে কিভাবে কবর থেকে উঠানো হবে, আসুন! হাদিসে মুবারকা শ্রবণ করি!\n"
    },
    {
        "1": "কালেমায়ে তায়্যিবা পাঠকারী",
        "2": "      \tসাহাবি ইবনে সাহাবি হযরত আব্দুল্লাহ বিন ওমর رَضِیَ اللهُ عَنْہُمَا হতে বর্ণিত, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করন: যে ব্যক্তি لَاۤ اِلٰهَ اِلَّا اللهُ  পাঠ করে, তার না মৃত্যুর সময় সংশয় হবে, আর না কবরের অন্ধকারে ভয় হবে, আর না কবর থেকে উঠার সময় কোন ভয় হবে। নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم আরও ইরশাদ করেন: আমি যেনো দেখছি (যে, শিঙ্গায় ফুঁক দেয়া হয়েছে, মৃতরা কবর থেকে বের হচ্ছে আর) মুসলমানরা, যারা কালেমায়ে তায়্যিবা পাঠ করে, (এর উপর ঈমানও রাখে) নিজেদের মাথা থেকে মাটি ঝাড়ছে আর এরূপ বলে বলে উঠছে:\n(মু’জামুল আওসাত, ৬/৪৮০, হাদিস: ৯৪৭৮, সামান্য পরিবর্তন সহকারে)\nاَلْحَمْدُ لِلّٰہِ الَّذِیْۤ  اَذْہَبَ عَنَّا الْحَزَنَ ؕ\n(পারা: ২২, সূরা ফাতির, আয়াত: ৩৪)                              কানযুল ঈমান থেকে অনুবাদ: সমস্ত প্রশংসা আল্লাহরই জন্য, যিনি আমাদের দুঃখ দূরীভূত করেছেন।\n\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "মুয়াজ্জিনরা কবর থেকে আযান দিতে দিতে উঠবে",
        "2": "      \tসাহাবিয়ে রাসূল হযরত জাবির رَضِیَ اللهُ عَنْہُ বর্ণনা করেন; আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: নিশ্চয় আযান প্রদানকারী ও তালবিয়া (অর্থাৎ لَبَّیْک اللہم لبیک) পাঠকারী কিয়ামতের দিন কবর থেকে আযান ও তালবিয়া পাঠরত অবস্থায় উঠবে।\n(মু’জামুল আওসাত, ২/৩৬৬, হাদিস: ৩৫৫৮)\n"
    },
    {
        "1": "নামাযের জন্য দ্রুত গমনকারীদের ফযিলত",
        "2": "      \tমুকাশাফাতুল কুলুব কিতাবে রয়েছে: যখন কিয়ামত সংগঠিত হবে, তখন কবর থেকে (১): এমন একটি দল উঠবে, যাদের চেহারা তারকার ন্যায় উজ্জল হবে, ফেরেশতারা তাদেরকে জিজ্ঞাসা করবে: তোমাদের আমল কী ছিলো (যার বরকতে তোমাদের এই সৌভাগ্য অর্জন হয়েছে)? তারা বলবে: আমরা আযান শোনার সাথে সাথেই সমস্ত কাজ কর্ম ছেড়ে দিয়ে অযু করার জন্য দাঁড়িয়ে যেতাম। (২): অতঃপর এমন আরও একটি দল আসবে যাদের চেহারা চাঁদের মতো আলোকিত থাকবে, ফেরেশাতারা তাদেরকে জিজ্ঞাসা করবে: তোমরা এমন কি আমল করতে? তারা বলবে: আমরা সময়ের পূর্বে অযু করে নামাযের জন্য প্রস্তুতি গ্রহন করতাম।\n(৩): অতঃপর আরও একটি দল আসবে, তাদের চেহারা সূর্যের ন্যায় আলোকিত থাকবে, ফেরেশতারা তাদের আমলের ব্যাপারে জিজ্ঞাসা করবে। তারা বলবে: আমরা মসজিদে গিয়ে আযান শুনতাম (অর্থাৎ আযানের পূর্বেই মসজিদে চলে যেতাম)। (কুতুল কুলুব, ২/১৬৮)\n\n\n\n\n"
    },
    {
        "1": "মুখ থেকে সুগন্ধি বের হবে",
        "2": "      \tহযরত আনাস বিন মালিক رَضِیَ اللهُ عَنْہُ বলেন: যখন কিয়ামত সংগঠিত হবে, তখন রোযাদাররা এই শান নিয়ে কবর থেকে বের হবে যে, তাদের মুখ থেকে মুশকের ন্যায় কড়া সুগন্ধ বের হবে, তাদেরকে এই সুগন্ধি দ্বারা চিনতে পারবে। অতঃপর যখন তারা হাশরের ময়দানে পৌঁছে যাবে তখন তাদের জন্য দস্তরখানা বিছানো হবে, সেখানে খাবার দেয়া হবে। তাদের হুকুম দেয়া হবে: খাও! কেননা তোমরা তখন ক্ষুধার্ত থাকতে, যখন মানুষ পেট ভরে আহার করতো, পান করো! কেননা তোমরা তখন পিপাসার্ত থাকতে, যখন মানুষ পানি দ্বারা পিপাসা নিবারণ করতো। ব্যস এখন সেই সৌভাগ্যবানরা খাবে, পান করবে আর আরাম করবে, যখন লোকেরা ক্ষুধার্ত ও পিপাসার্ত অবস্থায় হিসাব নিকাশে ব্যস্ত থাকবে।\n(যাহরুল ফেরদৌস, ১/৭৮৫, হাদিস: ৩৮১)\n\n                        سُبْحٰنَ الله! প্রিয় ইসলামী ভাইয়েরা! মনোযোগ দিন! কেমন সহজ সহজ নেকী রয়েছে, কালেমায়ে তায়্যিবা পড়ুন! اِنْ شَآءَالله না মৃত্যুর সময় ভয় হবে, আর না কবরের মধ্যে ভয় হবে আর যখন কবর থেকে উঠবেন, তখনও হৃদয় প্রশান্ত হবে, কোন ভয় অন্তরে কাজ করবে না * আযান দেয়ার অভ্যাস করুন! اِنْ شَآءَالله কবর থেকে আযান দেয়া অবস্থায় উঠবেন * পাঁচ ওয়াক্ত নামায জামাআত সহকারে পড়ুন, আযান হওয়ার সাথে সাথেই বরং আযানের পূর্বেই অযু করে\nনামাযের জন্য প্রস্তুত হয়ে যান বরং আযান মসজিদে পৌঁছেই শ্রবণ করার অভ্যাস গড়ুন! আল্লাহ পাক চাইলে তবে কিয়ামতের দিন আলোকিত চেহারা নিয়ে উঠবেন * রোযা রাখার অভ্যাস গড়ুন! রমযানুল মুবারকের রোযা তো ফরয, তা তো রাখতেই হবে, এর পাশাপাশি নফল রোযা রাখারও অভ্যাস করুন! শরীর অনুমতি দিলে তবে ফরয ও ওয়াজিব আদায়ের ক্ষেত্রে আর হালাল রিযিক উপার্জনে কষ্টসাধ্য না হলে তবে প্রতিদিন রোযা রাখুন! এটা সম্ভব না হলে তবে কমপক্ষে সপ্তাহে একটি রোযা রাখুন! বরং সোমবার শরীফে রোযা রাখার অভ্যাস বানিয়ে নিন কেননা আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم প্রতি সোমবার শরীফে রোযা রাখতেন (মুসলিম, কিতাবুস সিয়াম, ৪২৩ পৃ:, হাদিস: ১১৬২) প্রত্যেক জুমাবার রোযা রাখার অভ্যাস বানিয়ে নিন! সম্ভব হলে তবে আইয়্যামে বীয (অর্থাৎ প্রতি চন্দ্র মাসের ১৩, ১৪, এবং ১৫ তারিখে রোযা রাখুন), اِنْ شَآءَالله  কবর থেকে এমন অবস্থায় উঠা নসিব হবে যে, মুখ থেকে মুশকের সুগন্ধ আসবে, হাশরবাসীরা রোযাদারদের এই সুগন্ধি দ্বারা চিনতে পারবে আর আল্লাহ পাক চাইলে তবে হাশরের ময়দানে যখন লোকেরা নফসী নফসী করবে, উত্তপ্ত তামার জমিন...অগ্নি বর্ষণকারী সূর্য...সেই ভয়ানক পরিস্থিতিতে মানুষ ঘামের পানিতে গোসল করবে, কিছু লোক তো নিজের ঘামের মধ্যেই ডুবে থাকবে, কঠিন ক্ষুধা ও পিপাসা হবে, এমন ভয়ংকর দিনে, এমন ভয়াবহ পরিস্থিতিতে লোকেরা হিসাব নিকাশের চিন্তায় বিভোর থাকবে আর রোযাদাররা খুশিমনে দস্তরখানায় বসে মজার মজার খাবার খাবে। আল্লাহ পাক আমাদেরকে এসব নেক আমল করার তাওফিক দান করো। اٰمِين بِجا هِ النَّبِىِّ الْاَمينصَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "নেক আমল নাম্বার ২০ এর উৎসাহ",
        "2": "          প্রিয় ইসলামী ভাইয়েরা! ঈমানের হেফাযতের চিন্তাধারা পেতে, পরকালীন জীবনের প্রস্তুতি নিতে, নেকী করার ও গুনাহ থেকে বেঁচে থাকার জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান, ১২টি দ্বীনি কাজের মধ্যে বেশি বেশি অংশগ্রহন করুন, শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দেয়া “৭২টি নেক আমল” এর উপর আমল করুন, এর বরকতে\n اِنْ شَآءَالله সুন্নাতের অনুসরণ, নেকীর প্রতি আগ্রহ ও ঈমান হেফাযতের মানসিকতা সৃষ্টি হবে। “৭২টি নেক আমল” এর ২০ নাম্বার নেক আমল হলো; আপনি কি আজকে দাওয়াতে ইসলামীর দ্বীনি কাজের জন্য নিজের নিগরানের প্রদত্ত শিডিউল অনুযায়ী কমপক্ষে দুই ঘন্টা সময় দিয়েছেন? এই নেক আমলের উপর আমল করলে তবে আমরা দাওয়াতে ইসলামীর দ্বীনি কাজে অংশগ্রহনকারী হয়ে যাবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "জানাযার আহকাম",
        "2": "          প্রিয় ইসলামী ভাইয়েরা! আসুন! শায়খে তরিকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর “মৃত ব্যক্তির অসহায়ত্ব” পুস্তিকা থেকে জানাযার আহকাম সম্পর্কে শ্রবণ করি: প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ২টি বাণী লক্ষ্য করুন: (১): যখন কোন জান্নাতী ব্যক্তি ইন্তিকাল করে, তখন আল্লাহ পাক লজ্জাবোধ করেন যে, ঐসব লোকদের আযাব দিতে, যারা তার জানাযার খাটিয়ার সাথে হাঁটে আর এর পেছন পেছন চলে এবং যারা তার জানাযার নামায আদায় করেছে। (ফিরদাউসুল আখবার, ১/২৮২, হাদিস: ১১০৮) (২): মুমিন বান্দার ইন্তিকালের পর সর্বপ্রথম পুরুষ্কার এটাই দেয়া হবে যে, তার জানাযায় অংশগ্রহনকারী সকলকে ক্ষমা দেয়া হবে। (মুসনদুল বাযার, ১১/৮৬, হাদিস: ৪৭৯৬) * জানাযার নামাযে আল্লাহ পাকের সন্তুষ্টি, ফরয আদায়, মৃত ব্যক্তি ও তার নিকট আত্মীয়দের মনখুশি ইত্যাদি ভালো ভালো নিয়্যত সহকারে অংশগ্রহন করা উচিত। * জানাযার সাথে যাওয়ার সময় নিজের পরিণতির ব্যাপারে ভাবতে থাকা যে, যেভাবে আজ একে নিয়ে যাওয়া হচ্ছে, সেইভাবে একদিন আমাকেও নিয়ে যাওয়া হবে, যেভাবে একে মণকে মণ মাটির নিচে দাফন করা হবে, ঠিক সেভাবে আমাকেও একদিন দাফন করা হবে। এভাবে গভীর চিন্তাভাবনা করা ইবাদত ও সাওয়াবের কাজ।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tজানাযার অবশিষ্ট আহকাম তরবিয়্যতি হালকায় বলা হবে সুতরাং সেগুলো জানার জন্য অবশ্যই তরবিয়্যতি হালকায় অংশগ্রহন করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n\n      হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n\n\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n\n\n\n\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n\n\n (তারীখে ইবনে আসাকীর, ১৯/৪৪১৫)\n\n\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n\n\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\n\nصَلُّوْا عَلَی الْحَبِیْب!                 صَلَّی اللهُ عَلٰی مُحَمَّد\n\n\n\n\n\n\n\n\n\n\n"
    },
    {
        "1": "সাপ্তাহিক ইজতিমার হালকার সিডিউল ২১ নভেম্বর ২০২৪ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n\n\n\n\n\n\n\n"
    },
    {
        "1": "জানাযার অবশিষ্ট আহকাম",
        "2": "          * জানাযা কাঁধে নেয়া সাওয়াবের কাজ, হাদিসে পাকে রয়েছে: “যে ব্যক্তি জানাযার খাটিয়া কাঁধে নিয়ে চল্লিশ কদম হাঁটে তার চল্লিশটি কবীরা গুনাহ ক্ষমা করে দেয়া হয়।” অন্য এক হাদিসে পাকে রয়েছে: “যে (ব্যক্তি) জানাযার চারটি পায়া কাঁধে নেয় তাকে স্থায়ীভাবে ক্ষমা করে দেয়া হবে।” (জাওহারা, ১৩৯ পৃ:, দুররে মুখতার, ৩/১৫৯, বাহারে শরীয়ত, ১/৮২৩) * সুন্নাত হলো যে, একের পর এক চারটি পায়া কাঁধে নেয়া আর প্রত্যেকবার দশ কদম করে চলা। সম্পূর্ণ সুন্নাত হলো; প্রথমে মাথার ডান দিকের পায়া কাঁধে নিবে এরপর ডান পায়ের দিকের পায়া কাঁদে নিবে এরপর মাথার বাম পাশের পায়া কাঁধে নিবে এরপর বাম পায়ের দিকে আর এভাবে দশ কদম করে মোট চল্লিশ কদম হবে। (আলমগিরি, ১/১৬২, বাহারে শরীয়ত, ১/৮২২) * জানাযা কাঁধে নেয়ার সময় জেনে বুঝে কষ্ট পায় এমনভাবে লোকজনকে ধাক্কা দেয়া, যেমন কিছু কিছু লোক কোন ব্যক্তিত্ব সম্পন্ন ব্যক্তির জানাযায় করে থাকে, এটা নাজায়িয ও হারাম এবং জাহান্নামে নিয়ে যাওয়ার মতো কাজ।\n* স্বামী তার নিজের স্ত্রীর খাটিয়া কাঁধেও নিতে পারবে, কবরেও নামাতে পারবে এবং মুখও দেখতে পারবে। শুধুমাত্র গোসল দেয়ানো ও কোন প্রতিবন্ধকতা ছাড়া শরীর স্পর্শ করা নিষেধ। (বাহারে শরীয়ত, ১/৮১২-৮১৩) * জানাযার সাথে উঁচু আওয়াজে কালেমা তায়্যিবা কালেমা শাহাদাত কিংবা হামদ ও নাত ইত্যাদি পড়া জায়িয। (ফাতোওয়ায়ে রযবীয়া, ৯/১৩৯ থেকে ১৫৮)\nপ্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি? ৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি? ১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে?\n২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]