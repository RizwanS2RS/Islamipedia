[
    {
        "1": "পতনের কারণ",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব  কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরুদ শরীফের ফযিলত",
        "2": "عَنْ اَبِي طَلْحَةَ الْاَنْصَارِيِّ قَالَ: اَصْبَحَ رَسُولُ اللهِ صَلَّى اللهُ عَلَيْهِ وَسَلَّمَ يَوْمًا طَيِّبَ النَّفْسِ يُرَى فِي وَجْهِهِ الْبِشْرُ قَالُوا يَا رَسُولَ اللهِ اَصْبَحْتَ الْيَوْمَ طَيِّبَ النَّفْسِ يُرَى فِي وَجْهِكَ الْبِشْرُ قَالَ اَجَلْ اَتَانِي آتٍ مِنْ رَبِّي عَزَّ وَجَلَّ فَقَالَ مَنْ صَلَّى عَلَيْكَ مِنْ اُمَّتِكَ صَلَاةً كَتَبَ اللهُ لَهُ عَشْرَ حَسَنَاتٍ وَمَحَا عَنْهُ عَشْرَ سَيِّئَاتٍ وَرَفَعَ لَهُ عَشْرَ دَرَجَاتٍ وَرَدَّ عَلَيْهِ مِثْلَهَا۔\n\n      \tহযরত আবু তালহা আনসারি رَضِیَ اللهُ عَنْہُ বলেন: একবার সকালে আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم এর চেহারা মোবারকে আনন্দের প্রভাব ছিল। সাহাবায়ে কিরাম عَلَیْہِمُ الرِّضْوَان এর কারণ জিজ্ঞাসা করলে তখন ইরশাদ করলেন: আল্লাহ পাক বার্তা পাঠিয়েছেন যে, হে মাহবুব صَلَّی اللهُ عَلَیْہِ وَاٰلِہٖ وَسَلَّم! আপনার যে উম্মত আপনার উপর একবার দরুদ পাঠ করবে, আমি তার জন্য দশটি নেকী লিপিবদ্ধ করব, তার দশটি গুনাহ ক্ষমা করব, দশটি মর্যাদা বৃদ্ধি করব এবং ততটাই রহমত বর্ষণ করব।\n(মুসনাদে আহমদ, ৫ম খন্ড, পৃষ্টা ৫০৯, হাদিস: ১৬৩৫২)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "        প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "জাতির পতন কেনো হয়...?",
        "2": "    \tপারা: ১৩, সূরা রাদ, আয়াত: ১১ তে আল্লাহ পাক ইরশাদ করেন:\n\nاِنَّ اللّٰہَ  لَا یُغَیِّرُ مَا بِقَوۡمٍ حَتّٰی یُغَیِّرُوۡا مَا بِاَنۡفُسِہِمۡ ؕ\n(পারা ১৩, রা’দ, আয়াত ১১)\nকানযুল ঈমান থেকে অনুবাদ: নিশ্চয় আল্লাহ কোনো সম্প্রদায়ের কাছে থেকে তাঁর নিয়ামতের পরিবর্তন করেন না যতক্ষণ পর্যন্ত তারা নিজেরা নিজেদের অবস্থান পরিবর্তন করে না।\n\n        তাফসীরে সিরাতুল জিনানে রয়েছে: এই আয়াতে কুদরতের একটি কানুন বর্ণনা করা হয়েছে যে আল্লাহ পাক ততক্ষণ পর্যন্ত কোনো জাতি থেকে নিজের দানকৃত নিয়ামত ফিরিয়ে নেন না, যতক্ষণ পর্যন্ত সে জাতি নিজেই নিজের ভালো কাজকে মন্দ কাজ দিয়ে পরিবর্তন না করে ।\n(তাফসীরে সিরাতুল জিনান, পারা: ১৩, সূরা রাদ, আয়াতের ব্যাখ্যা: ১১, খন্ড: ৫, পৃষ্ঠা: ৮৫)\n    \tএই আয়াতে করীমা দ্বারা প্রতীয়মান হলো; আল্লাহ পাক যখন কোনো জাতিকে তাঁর নিয়ামত দ্বারা ধন্য করেন, তাদেরকে দুনিয়াতে উন্নতি, সম্মান, মর্যাদা, সুখ, নিরাপত্তা ও শান্তি দান করেন তখন তাদের কাছ থেকে অকারণে এসব নিয়ামত ফিরিয়ে নেন না যতক্ষণ না ঐ জাতি স্বয়ং নিজেদের ভালো অবস্থা পরিবর্তন করে না। যখন কোনো  জাতি পথভ্রষ্ট হয়ে যায় * ভালো আমলের বদলে মন্দ আমল করতে থাকে\n* উত্তম বৈশিষ্টের স্থলে মন্দ বৈশিষ্ট অর্জন করে * মেহনতের বদলে অলসতার শিকার হয় * দায়িত্ব পালন করার পরিবর্তে পরোয়াহীনভাবে চলে * খোদাভীরুতার পরিবর্তে গুনাহের পথ অবলম্বন করে * কৃতজ্ঞতা আদায় করার পরিবর্তে অকৃতজ্ঞতা প্রকাশ করে, তখন ঐ জাতীর মর্যাদাকে অপমানে, শান্তিকে অশান্তিতে, উন্নতিকে অবনতিতে, উত্থানকে পতনে আর সফলতাকে ব্যর্থতায় পরিবর্তন করে দেওয়া হয়।\n"
    },
    {
        "1": "জাতির অধঃপতনের ইতিহাস",
        "2": "    \tপৃথিবীর ইতিহাস খুলে দেখুন! কুদরতের এটাই কানুন। এই দুনিয়ায় হাজারো জাতির আগমন হয়েছে। তাদেরকে উন্নতি, উত্থান, সম্মান, সচ্ছ্বলতা, নিরাপত্তা ও শান্তির নিয়ামত দ্বারা ধন্য করা হয়েছে কিন্তু যখন তারা নিয়ামতের অবমূল্যায়ন করেছে, তখন তাদেরকে অন্যদের জন্য দৃষ্টান্তস্বরূপ বানিয়ে দেয়া হয়েছে।\n        আ’দ জাতি: তাদেরকে শক্তি দান করা হয়েছিলো, মাল ও দৌলত দ্বারা ধন্য করা হয়েছিলো কিন্তু যখন তারা নাফরমানী করলো, নিয়ামতের অমূল্যায়ন করলো তখন রব্বে কাহহার আল্লাহ পাক তাদের উপর অন্ধকারের শাস্তি প্রেরণ করলেন আর তা দৃষ্টান্ত হিসেবে হয়ে রয়ে গেলো।\n(সিরাতুল আম্বিয়া, ২২৩ পৃষ্ঠা)\n        সামুদ জাতি: তারা ছিলো দালান নির্মাণে পারদর্শী জাতি।  আল্লাহ পাক তাদেরকে নিয়ামত দান করেছেন, শক্তি দান করেছেন, মাল ও দৌলত দ্বারা ধন্য করেছেন, দুনিয়াতে সম্মান দান করেছেন কিন্তু তারা অবাধ্য হলো, অকৃতজ্ঞ হলো। মহান রব তাদের কঠিন ভূমিকম্প দিয়ে বরবাদ করে দিলেন। (তাফসীরে সিরাতুল জিনান, খন্ড: ৩, পৃষ্ঠা: ৩৫৯)\n    \tমোটকথা; যতক্ষণ পর্যন্ত কোনো জাতি নিজেদের ভালো অবস্থা বদলে ফেলে না, আল্লাহ পাক তাঁর নেয়ামত থেকে বঞ্চিত করেন না। যখন কোনো জাতি নিজের ভালো অবস্থা পরিবর্তন করে, ভালো কাজের স্থলে মন্দ কাজ করে, কৃতজ্ঞতার বদলে অকৃতজ্ঞতা প্রকাশ করে, আনুগত্যের পরিবর্তে নাফরমানী করে তখন আল্লাহ পাকের শাস্তির চাবুক বর্ষণ করা হয়, অতঃপর তাদেরকে কোনো অবকাশ দেওয়া হয় না, তাদেরকে অন্য জাতির জন্য শিক্ষণীয় দৃষ্টান্তে পরিণত করা হয়।"
    },
    {
        "1": "উন্নতি ও উত্থান উত্তরাধিকারসূত্রে প্রাপ্ত নেয়ামত নয়",
        "2": "        প্রিয় ইসলামী ভাইয়েরা! এই আয়াতে করীমা দ্বারা জানা গেলো যে উন্নতি ও উত্থান কোনো উত্তরাধিকারসূত্রে প্রাপ্ত বস্তু নয়। অমুক জাতি সর্বদা উন্নতিই করবে আর অমুক জাতি সর্বদা অধঃপতনেই থাকবে- এমন হয় না। না...!! এরকম কখনো হয় না যে, উন্নতি, সফলতা, মর্যাদা, আভিজাত্য, এসব নেয়ামত বংশ, নাম, পেশা, রং বা সৌন্দর্য্যের সাথে সম্পর্কিত বরং উন্নতি ও উত্থান উত্তম আদর্শের সাথে সম্পর্কিত। প্রসিদ্ধ মুফাসিসর, হাকীমুল উম্মত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: জাতি ছোটো হোক বা বড়, এমনকি নবী (عَلَیْہِ السَّلَام) এর স্বদেশীয়, স্বগোত্রীয় বরং আম্বিয়া (عَلَیْهِمُ السَّلَام) এর নিকট-আত্মীয়, এমনকি আম্বিয়া (عَلَیْهِمُ السَّلَام) এর বংশধর -যেই হোক; কেউ যদি  আল্লাহ পাকের নেয়ামতের অমর্যাদা, অকৃতজ্ঞতা করে, তার কাছ থেকে নেয়ামত ছিনিয়ে নেয়া হবে।\n(তাফসীরে নঈমী, পারা: ১০, সূরা আল আনফান, আয়াতের ব্যাখ্যা: ৫৩, খন্ড: ১০, পৃষ্ঠা: ৫৪)"
    },
    {
        "1": "মক্কার অমুসলিমরা বদরের ময়দানে কেনো অপদস্থ হয়েছে...?",
        "2": "    \tদেখুন! মক্কাবাসীরা ছিলো হযরত ঈসমাইল عَلَیْہِ السَّلَام এর আওলাদ, আল্লাহ পাক তাদের নেয়ামত দিয়ে ধন্য করেছেন, তাদেরকে কাবা শরীফের খেদমত করার সুযোগ দিয়েছেন। মক্কায়ে মুকাররমা যেখানে কোনো ফল ফলাদি, সবজি, কোনো শস্য উৎপাদন হতো না, ঐ শহরে তাদের জন্য বিভিন্ন ধরনের ফলমূল ও শস্যের ব্যবস্থা করেছেন। তাদের জন্য ব্যবসা বাণিজ্য সহজ করে দিয়েছেন। বড় বড় দেশে মক্কাবাসীদের গুরুত্বের চোখে দেখা হতো। কিন্তু তারা নেয়ামতের অমূল্যায়ন করলো-  পৃথিবীর সবচেয়ে বড় তাওহীদের নিশানা অর্থাৎ কাবা শরীফকে শিরকের স্থানে পরিণত করলো। আল্লাহ পাকের প্রিয় নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم কে অস্বীকার করলো, আল্লাহ পাকের নিদর্শন থেকে মুখ ফিরিয়ে নিলো, আহলে হক (অর্থাৎ সাহাবায়ে কিরামের عَلَیْہِمُ الرِّضْوَان) উপর জুলুম ও অত্যাচারের পাহাড় তুলে দিলো। অবশেষে পরিণতিতে- বদরের ময়দানে মক্কার অমুসলিমদের অহংকার মাটিতে মিশিয়ে দেওয়া হলো আর তারা এমনভাবে পরাজিত হলো যে সবার জন্য দৃষ্টান্ত হয়ে রইলো। তাহলে. এমনটা কেনো হলো? আল্লাহর নবী হযরত ঈসমাইল عَلَیْہِ السَّلَام এর বংশধর, কাবা শরীফের খেদমতগার সম্প্রদায় শেষ পর্যন্ত কেনো পরাজিত হয়ে অপদস্থ হলো? আল্লাহ পাক ইরশাদ করেন:\n\nذٰلِکَ بِاَنَّ  اللّٰہَ  لَمۡ یَکُ مُغَیِّرًا  نِّعۡمَۃً اَنۡعَمَہَا عَلٰی قَوۡمٍ حَتّٰی یُغَیِّرُوۡا مَا بِاَنۡفُسِہِمۡ ۙ\n(পারা ১০, আনফাল, আয়াত ৫৩)\nকানযুল ঈমান থেকে অনুবাদ: এটা এজন্য যে, আল্লাহ কোনো জাতি থেকে, যেই অনুগ্রহ তাদেরকে প্রদান করেছেন তা পরিবর্তন করেন না যতক্ষণ পর্যন্ত তারা নিজেরা বদলে না যায় এবং আল্লাহ শ্রোতা, জ্ঞাতা।\n"
    },
    {
        "1": "ইয়েমেনবাসী প্লাবনে কেনো পতিত হলো?",
        "2": "    \tআরবের একটি গোত্র ছিলো সাবা। এরা আল্লাহর নবী হযরত হুদ عَلَیْہِ السَّلَام এর বংশধর ছিলো, ইয়েমেনে তাদের বসবাস ছিলো। আল্লাহ পাক তাদেরকে অতুলনীয় নেয়ামত দ্বারা ধন্য করেছিলেন। তাদের বসতির পরিবেশ এমন পরিচ্ছন্ন ও পবিত্র ছিলো যে ঐ বসতির মধ্যে মশা-মাছি, সাপ-বিচ্ছু, পোকা-মাকড় কিছুই ছিলো না। আবহাওয়া ছিলো খুবই মৃদু, না বেশি গরম, না বেশি ঠান্ডা। মাটি ছিলো অনেক উর্বর। তাদের বাগানগুলো ফলে ফুলে ভরপুর থাকতো। এমনকি কেউ যদি মাথায় ঝুড়ি নিয়ে বাগানের পাশ দিয়ে হেঁটে যেতো, তার ঝুড়ি নানান জাতের ফলমূল দিয়ে পূর্ণ হয়ে যেতো, তার গাছ থেকে ফল ছেঁড়ার প্রয়োজনও হতো না-  এতো বেশি ফল ধরতো। মোটকথা, ঐ জাতি খুবই সুখে ছিলো। সুখ-শান্তি ও আরাম ও আয়েশে দিনাতিপাত করছিলো। কিন্তু তারা অবাধ্যতা করে বসলো। আল্লাহ পাক ঐ জনপদে ১৩ জন আম্বিয়ায়ে عَلَیْهِمُ السَّلَام  প্রেরণ করলেন, ঐসব অবাধ্যরা আম্বিয়ায়ে কেরামদের عَلَیْهِمُ السَّلَام  মিথ্যা প্রতিপন্ন করলো, অহংকার করলো, কুফরে পতিত হলো, জেদ দেখালো, আম্বিয়ায়ে কেরামদের عَلَیْهِمُ السَّلَام  শানে বেয়াদবি করলো। তখন, আল্লাহ পাক তাদের উপর আযাব নাজিল করলেন, আল্লাহ পাক তাদের উপর বন্যার আযাব পাঠালেন। যার ফলে তাদের বাগান, ঘর বাড়ি সবকিছু ডুবে ধবংস হয়ে গেলো। (আজায়িবুল কুরআন মাআ গারায়িবুল কুরআন, পৃষ্ঠা: ২০০-২০১ সারাংশ)\n    \tকুরআনে করীমে এই অবাধ্য জাতির বর্ণনা এইভাবে এসেছে:\n\nلَقَدۡ کَانَ لِسَبَاٍ  فِیۡ مَسۡکَنِہِمۡ اٰیَۃٌ ۚ جَنَّتٰنِ عَنۡ یَّمِیۡنٍ وَّ شِمَالٍ ۬ؕ     کُلُوۡا مِنۡ رِّزۡقِ رَبِّکُمۡ وَ اشۡکُرُوۡا لَہٗ ؕ\t بَلۡدَۃٌ طَیِّبَۃٌ   وَّ  رَبٌّ غَفُوۡرٌ (۱۵) فَاَعۡرَضُوۡا فَاَرۡسَلۡنَا عَلَیۡہِمۡ سَیۡلَ الۡعَرِمِ وَ بَدَّلۡنٰہُمۡ بِجَنَّتَیۡہِمۡ جَنَّتَیۡنِ ذَوَاتَیۡ  اُکُلٍ خَمۡطٍ وَّ اَثۡلٍ وَّ شَیۡءٍ مِّنۡ سِدۡرٍ قَلِیۡلٍ (۱۶) ذٰلِکَ جَزَیۡنٰہُمۡ  بِمَا کَفَرُوۡا ؕ\t وَ ہَلۡ نُجٰزِیۡۤ   اِلَّا الۡکَفُوۡرَ (۱۷)\n(পারা ২২, সাবা, আয়াত ১৫-১৭)\nকানযুল ঈমান থেকে অনুবাদ: নিশ্চয় “সাবা” এর জন্য তাদের ভূমিতে নিদর্শন ছিলো, দুইটি বাগান ডানে ও বামে। আপন প্রতিপালকের রিযিক আহার করো এবং কৃতজ্ঞতা প্রকাশ করো। পবিত্র শহর এবং ক্ষমাশীল প্রতিপালক। অতঃপর তারা মুখ ফিরিয়ে নিলো। সুতরাং আমি তাদের উপর প্রবল বন্যা প্রেরণ করলাম এবং তাদের বাগানসমূহের পরিবর্তে দুইটি বাগান তাদেরকে প্রদান করেছি, যেগুলোর মধ্যে উৎপন্ন হয় বিস্বাদ ফলমূল এবং ঝাউ গাছ আর অল্প কিছু কুলগাছ। আমি তাদেরকে এ বদলা দিলাম তাদের অকৃতজ্ঞতার শাস্তি। এবং আমি কাকে শাস্তি দিই? তাকেই, যে অকৃতজ্ঞ।\n\n        প্রিয় ইসলামী ভাইয়েরা! বোঝা গেলো; উন্নতি ও উত্থান নাম ও বংশের সাথে সম্পর্কিত নয়। এজন্য কে কার পুত্র, কার নাতি, কে বেশি টাকা ওয়ালা -  এসব দেখা হয় না বরং উন্নতি ও উত্থানের জন্য দেখা হয় অভ্যাস।\n"
    },
    {
        "1": "মুসলিম জাতির চারটি বড় দায়িত্ব",
        "2": "        প্রিয় ইসলামী ভাইয়েরা! এ কথা সবার জানা যে, প্রত্যেকটি বস্তুর কোনো না কোনো উদ্দেশ্য থাকে। যতক্ষণ ঐ বস্তু নিজের উদ্দেশ্য পূরণ করতে থাকে, তার গুরুত্ব থাকে, সেটার মালিক তার হেফাযতও করে থাকে। যদি ঐ বস্তু তার উদ্দেশ্য পূরণ না করে, তবে তার গুরুত্বও আর  থাকে না, তার হেফাযতও করা হয় না।  একটি কলমকেই দেখুন! কলমের উদ্দেশ্য হলো লেখা। যতক্ষণ কলম লিখতে থাকে, মানুষ সেটাকে বুকের সাথে লাগিয়ে রাখে। যখন সেটা লেখা বন্ধ করে দেয় তখন আগের মতো গুরুত্ব ও মূল্য আর অবশিষ্ট থাকে না। না সেটাকে সংরক্ষণ করে রাখা হয়, না বুকের সাথে লাগিয়ে রাখা হয়।\n    \tএটাই জগতের রীতি। তো, আমরা মুসলমানদেরও কিছু দায়িত্ব রয়েছে, যতক্ষণ আমরা ঐ দায়িত্ব পালন করতে থাকবো, উন্নতি, সফলতা, উত্থান আমাদের ভাগ্যে লেখা হবে। যদি আমরা আমাদের দায়িত্ব পালন করা ছেড়ে দিই তাহলে আমরা আমাদের সম্মান ও মর্যাদা হারিয়ে যাবে।\n"
    },
    {
        "1": "আমাদের দায়িত্বগুলো কি?",
        "2": "    \tআল্লাহ পাক কুরআনে করীমে ইরশাদ করেন:\n\nکُنۡتُمۡ خَیۡرَ اُمَّۃٍ اُخۡرِجَتۡ لِلنَّاسِ تَاۡمُرُوۡنَ بِالۡمَعۡرُوۡفِ وَ تَنۡہَوۡنَ عَنِ الۡمُنۡکَرِ وَ تُؤۡمِنُوۡنَ بِاللّٰہِ ؕ\n(পারা ৪, আলে ইমরান, আয়াত ১১০)\nকানযুল ঈমান থেকে অনুবাদ: তোমরা শ্রেষ্ঠতম ঐসব উম্মতের মধ্যে, যাদের আত্মপ্রকাশ ঘটেছে মানব জাতির মধ্যে, সৎকাজের নির্দেশ দিচ্ছো এবং মন্দ কাজ থেকে বারণ করছো, আর আল্লাহর উপর ঈমান রাখছো।\n\n         ইমাম ফখরুদ্দিন রাযী رَحْمَۃُ اللهِ عَلَیْہِ বলেন: আয়াতে করীমার অর্থ হলো হে মুসলমানগণ! লাওহে মাহফুযে তোমাদের এটাই বৈশিষ্ট লেখা যে তোমরা সবচেয়ে উত্তম এবং সবচেয়ে শ্রেষ্ঠ উম্মত, তোমাদের জন্য উপযুক্ত হলো তোমরা এই মর্যাদার হেফাযত করো! (তাফসীরে কবীর, পারা: ৪, সূরা আলে ইমরান, আয়াতের ব্যাখ্যা: ১১০, খন্ড: ৩, পৃষ্ঠা: ৩২৩) অর্থাৎ সর্বদা আল্লাহ পাক ও তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর আনুগত্যশীল হও...!!\n        হে আশিকানে রাসূল! এই আয়াতে করীমায় আল্লাহ পাক মুসলমান জাতির ৪টি শ্রেষ্ঠ বৈশিষ্ট্য বর্ণনা দিয়েছেন আর এই চারটি বৈশিষ্ট্য মূলত মুসলিম জাতির চারটি দায়িত্ব বরং জীবনের চারটি উদ্দেশ্য:\n"
    },
    {
        "1": "মুসলিম জাতি শ্রেষ্ঠ উম্মত",
        "2": "    \tহযরত আল্লামা মুফতী আব্দুল মুস্তফা আযমী رَحْمَۃُ اللهِ عَلَیْہِ এই আয়াতে করীমার ব্যাখ্যা করতে গিয়ে বলেন: একজন মুসলমানের জন্য জীবনের প্রথম উদ্দেশ্য হলো خَیْرُ الْاُمَمْ অর্থাৎ সর্বোত্তম উম্মত হওয়া। যেমনিভাবে গোলাপের জন্য খুশবু, মণি মুক্তার জন্য উজ্জলতা ও সূর্যের জন্য কিরণ আবশ্যক। তেমনিভাবে একজন মুসলমানের জন্য নিজের আমল ও কর্মের দিক দিয়ে সমস্ত উম্মতের মধ্য হতে সবচেয়ে শ্রেষ্ঠ, সবচেয়ে উত্তম, সবচেয়ে ভালো হওয়া জরুরী। ইবাদত বা মুআমালাত (বান্দার সাথে লেনদেন) কিংবা আদব বা আখলাক, মোটকথা জীবনের প্রতিটি ক্ষেত্রে, জীবনের শেষ মূহুর্ত পর্যন্ত একজন মুসলমানকে অন্যের কল্যাণকামী হতে হবে, ব্যস পুরো জীবন কুরআন ও সুন্নাতের অনুসরণ করে সিরাতে মুস্তাকীম (অর্থাৎ সরল পথে) চলতে হবে ।\n(ইরফানী তাকরিরী, বয়ান: যোওয়াল কে আসবাব, পৃষ্ঠা: ৯৯)\n        প্রিয় ইসলামী ভাইয়েরা! আমাদের আসলাফ, আগের যুগের নেককার মুসলমানরা তারা প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم এর সুন্নাতের অনুসরণ করতেন, কুরআন নির্দেশিত আদর্শে জীবন যাপন করতেন। সে জন্য দুনিয়াতে তাদের নাম ছিলো, মহান রবও তাদের সমৃদ্ধি দান করেছিলেন, তারা উন্নতির শিখরে পৌঁছেছিলেন। অমুসলিমরা তাদের দেখে ঈর্ষা করতো।\n"
    },
    {
        "1": "চরিত্র দেখে অমুসলিম মুসলমান হয়ে গেলো",
        "2": "    \tহযরত মালিক বিন দিনার رَحْمَۃُ اللهِ عَلَیْہِ একবার একটি ঘর ভাড়া নিলেন, সেই ঘরটির পাশে এক ইহুদির ঘর ছিলো। সেই ইহুদি হিংসা ও বিদ্বেষের কারণে পরনালা (ছাদ থেকে বৃষ্টির পানি নিষ্কাশনের নল) দিয়ে ময়লা পানি আর নাপাক বস্তু হযরত মালিক বিন দিনার رَحْمَۃُ اللهِ عَلَیْہِ এর ঘরে ফেলতো, তিনি ঐ নাপাকি গুলো পরিষ্কার করতেন আর নিরব থাকতেন। অবশেষে একদিন ঐ ইহুদি স্বয়ং নিজে এসে বললো: হুজুর! আমি যে পরনালা দিয়ে ময়লা-নাপাকি ফেলি তাতে আপনার কি কোনো কষ্ট হয় না? হযরত মালিক বিন দিনার رَحْمَۃُ اللهِ عَلَیْہِ অত্যন্ত নম্রতার সাথে বললেন: পরনালা দিয়ে যেই আবর্জনা পড়ে, তা আমি ধৌত করি, ইহুদি বললো: আপনার এতো কষ্টের পরও কি রাগ আসে না? বললেন আসে তো কিন্তু তা হজম করে ফেলি কেননা (পারা ৪, সূরা আলে ইমরান, আয়াত নাম্বার ১৩৪ এ) আল্লাহ পাক ইরশাদ করেন:\nوَ الۡکٰظِمِیۡنَ الۡغَیۡظَ وَ الۡعَافِیۡنَ عَنِ النَّاسِؕ     وَ اللّٰہُ یُحِبُّ الۡمُحۡسِنِیۡنَ (۱۳۴)ۚ\n(পারা ৪, আলে ইমরান, আয়াত ১৩৪)\nকানযুল ঈমান থেকে অনুবাদ: আর ক্রোধসংবরণকারীরা, মানুষের প্রতি ক্ষমা প্রদর্শনকারীরা এবং সৎ ব্যক্তিবর্গ আল্লাহর প্রিয়।\n\n        হযরত মালিক বিন দিনার رَحْمَۃُ اللهِ عَلَیْہِ এর এই সুন্দর উত্তর শুনে ঐ ইহুদি কালিমা পাঠ করে মুসলমান হয়ে গেলো। (তাযকিরাতুল আউলিয়া, পৃষ্ঠা: ৩২)\n\n    \tহে আশিকানে রাসূল! এটাই ছিলো আগেকার মুসলমানদের অবস্থা...!! তাদের চরিত্র ও আদর্শ দ্বারা প্রভাবিত হয়ে মানুষ কালিমা পাঠ করতো আর আজ আমাদের অবস্থা কেমন? আমাদের দেখে মানুষ কী প্রভাবিত হবে, উল্টো ইসলামকে ঘৃণা করলে অবাক হওয়ার কিছু নেই।\n    \tহে আশিকানে রাসূল! আমাদের দায়িত্ব হলো  خَیْرُ الْاُمَمْ (অর্থাৎ শ্রেষ্ঠ উম্মত) হওয়ার যেই মর্যাদা আল্লাহ পাক দান করেছেন, আমরা যেন এই মর্যাদার মূল্যায়ন করি, আমরা আসলেই خَیْرُ الْاُمَمْ (অর্থাৎ শ্রেষ্ঠ উম্মত) আমাদের উচিত এইভাবেই থাকা, অন্যদের অনুকরণ না করা, বরং কুরআন ও সুন্নাতের শিক্ষা অর্জন করা, তার উপর আমল করা, আমাদের প্রিয় আক্বা নবী করীম صَلَّی اللهُ عَلَیْہِ وَاٰلِہٖ وَسَلَّم এর আদর্শকে নিজের জীবনে বাস্তবায়ন করা, হায়! যদি আমরা সুন্নাতের অনুসারী হয়ে যেতাম।\n"
    },
    {
        "1": "(২-৩): নেকীর দাওয়াত দেওয়া, মন্দ কাজ থেকে নিষেধ করা",
        "2": "    \tপ্রিয় ইসলামী ভাইয়েরা! মুসলিম জাতির দ্বিতীয় ও তৃতীয় দায়িত্ব কি? আল্লাহ পাক ইরশাদ বলেন:\n\nاُخۡرِجَتۡ لِلنَّاسِ تَاۡمُرُوۡنَ بِالۡمَعۡرُوۡفِ وَ تَنۡہَوۡنَ عَنِ الۡمُنۡکَرِ\n(পারা ৪, আলে ইমরান, আয়াত ১১০)\nকানযুল ঈমান থেকে অনুবাদ: যাদের আত্মপ্রকাশ ঘটেছে মানব জাতির মধ্যে, সৎকাজের নির্দেশ দেবে এবং মন্দ কাজ থেকে বারণ করবে।\n\n        বোঝা গেলো: নেকীর দাওয়াত দেওয়া, মন্দ কাজ থেকে বারণ করা এটাও প্রত্যেক মুসলমানের দায়িত্বের অন্তর্ভূক্ত। কিন্তু আফসোস! বর্তমান মুসলমানদের অধিকাংশই এই দায়িত্ব পালন করা থেকে বিমুখ হয়ে গেছে। একটি আজব চিন্তা জানি না কোত্থেকে এসে গেছে। আমরা মনে করি যে নেকীর দাওয়াত দেওয়া আর মন্দ কাজ থেকে নিষেধ করা এটা শুধুমাত্র মৌলবী আর ইমাম সাহেবদের কাজ, বাকিরা সবাই টাকা ইনকাম করবে, খাবে আর ফুর্তি করবে।\n\n    \tপ্রথমতঃ জেনে রাখুন! মৌলবীর অর্থ: আল্লাহ ওয়ালা। (ফয়যানে ইলম ও ওলামা, ১১ পৃষ্ঠা) পর্যবেক্ষণ করলে দেখা যাবে য়ে প্রত্যেক মুসলমানই আল্লাহ ওয়ালা (অর্থাৎ আল্লাহ পাককে মান্যকারী)। আমাদের মধ্যে সম্ভবত কেউই এমন নেই যে নিজেকে শয়তান ওয়ালা মনে করে। যেহেতু সকল মুসলমান আল্লাহ ওয়ালা সেহেতু সকলে মৌলবী। হ্যাঁ! যে ব্যক্তি দাড়ি রাখেনি, এটা তার ভুল। দাড়ি যে রাখেনি, ইলমে দ্বীন শিখেনি সে দ্বিগুণ অপরাধী, একে তো সে দাড়ি রাখেনি, প্রয়োজনীয় ইলমে দ্বীন শেখেনি, দ্বিতীয়টি হলো নেকীর দাওয়াত দেয় না, মন্দ কাজ থেকে বারণ করে না।\n\n    \tপ্রসিদ্ধ মুফাসসির, হাকীমুল উম্মত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: সকল মুসলমান মুবাল্লিগ, সবার উপরই ফরয হলো মানুষকে ভালো কাজের নির্দেশ দেওয়া আর মন্দ কাজ থেকে নিষেধ করা। (তাফসীরে নঈমী, পারা: ৪, সূরা আলে ইমরান, আয়াতের ব্যাখ্যা: ১০৪, খন্ড: ৪, পৃষ্ঠা: ৭৯) আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم বলেন:  بَلِّغُوْا عَنِّیْ وَلَوْ اٰیَۃً অর্থাৎ আমার পক্ষ থেকে পৌঁছে দাও যদিও তা হোক একটি মাত্র আয়াত। (বুখারী, ৮৮৮ পৃষ্ঠা, হাদীস: ৩৪৬১)\n"
    },
    {
        "1": "নেকীর দাওয়াত না দেওয়া ধ্বংসের মধ্যে নিক্ষেপ করে",
        "2": "    \tসাহাবিয়ে রাসূল হযরত নোমান বিন বিন বশীর رَضِیَ اللهُ عَنْہُ হতে বর্ণিত, নবীদের সর্দার, রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم বলেন: আল্লাহ পাকের বিধানের ক্ষেত্রে অলসতাকারী আর তাতে লিপ্ত ব্যক্তির উদাহরণ হলো ঐসব ব্যক্তিদের মতো যারা নৌকায় লটারি করলো, কারো ভাগে নিচ তলা আর কারো ভাগে পড়লো উপর তলা। এখন নিচ তলার লোকদের পানির জন্য উপর তলার লোকদের কাছে যেতে হতো, তাই তারা একে বিরক্তিকর মনে করলো আর একটি কুঠার নিয়ে নৌকার নিচের অংশে ছিদ্র করতে লাগলো। উপর তলার লোকেরা তাদের কাছে এলো আর বললো: তোমাদের কী হলো (অর্থাৎ নৌকায় ছিদ্র করছো কেনো)? বললো: আমাদের কারণে তোমাদের কষ্ট হচ্ছিলো আর পানি ছাড়া থাকা সম্ভব না। এখন যদি তারা ছিদ্রকারীদের  থামিয়ে দেয়, তবে তাদেরকে বাঁচিয়ে দিয়েছে আর খোদ নিজেরাও বেঁচে যাবে আর যদি তাদেরকে ছাড় দেয় তবে তাদেরকেও ধবংস করবে আর তারা নিজেদের প্রাণও ধবংস করবে। (বুখারী, ৬৯২ পৃষ্ঠা, হাদীস: ২৬৮৬)\n\n    \tমিরাতুল মানাজিহ কিতাবে রয়েছে: এই হাদীস শরীফে একটি উদাহরণের মাধ্যমে মন্দ কাজ থেকে বাধা প্রদান ও নেকীর দাওয়াত দেওয়ার গুরুত্বকে স্পষ্ট করা হয়েছে আর বলা হয়েছে যদি এটা মনে করে নেকীর দাওয়াত দেওয়া ও মন্দ কাজ থেকে বারণ করার দায়িত্ব বর্জন করে যে বদকার ব্যক্তি নিজের ক্ষতি করবে, আমাদের কোনো ক্ষতি হবে না -  তবে এমন চিন্তা বিভ্রান্তিকর। কেননা, এই গুনাহের প্রভাব সমাজের সকল লোকদের আচ্ছন্ন করবে। যেমনিভাবে নৌকায় ছিদ্রকারীরা একা ডুবে যাবে না বরং যারা নৌকায় অবস্থান করছে  ঐ সমস্ত লোকদের ডুবিয়ে দেবে। তেমনিভাবে কিছু বদকার লোকের অনিষ্ট সমাজের সবখানে পঁচনশীল ঘায়ের মতো ছড়িয়ে পড়বে। (মিরাতুল মানাজিহ, খন্ড: ৬, পৃষ্ঠা: ৫৪৫)\n\n        প্রিয় ইসলামী ভাইয়েরা! এই হলো পতনের কারণ...!! যখন কোনো জাতি নেকীর দাওয়াত দেওয়া ও মন্দ কাজ থেকে বাধা প্রদান করা বন্ধ করে দেয় তখন তাদের উত্থান পতনে, উন্নয়ন অবনমনে আর সফলতা ব্যর্থতায় রুপান্তরিত হয়, এজন্য আমাদের সকলের উচিত আমাদের সামর্থ্য ও নিজস্ব অবস্থান অনুযায়ী নেকীর দাওয়াত দেওয়া আর মন্দ কাজ থেকে নিষেধ করা।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "(৪) আল্লাহ পাকের উপর দৃঢ় ঈমান মুসলমান জাতির চতুর্থ শ্রেষ্ঠ বৈশিষ্ট্য",
        "2": "    \tআল্লাহ পাক ইরশাদ করেন:\n\nوَ تُؤۡمِنُوۡنَ بِاللّٰہِ ؕ\n(পারা ৪, আলে ইমরান, আয়াত ১১০)\nকানযুল ঈমান থেকে অনুবাদ: আর আল্লাহর উপর ঈমান রাখছো।\n\n    \tএই বৈশিষ্ট্য اَلْحَمْدُ لِلّٰه প্রত্যেক মুসলমানের হাসিল হয়েছে। আমরা সকলে আল্লাহ পাকের উপর ঈমান রাখি, আল্লাহ পাককে আমাদের খোদা মানি, শুধুমাত্র তারই ইবাদত করি, শুধুমাত্র তারই সম্মুখে নত হই আর সিজদা করি।\n\n        কিন্তু এখানে একটি খেয়াল করার বিষয় রয়েছে! তা হলো আমরা কি এই ঈমানের দাবী পূরণ করছি?"
    },
    {
        "1": "ঈমানের হাকিকত কী?",
        "2": "    \tএকবার হযরত ইব্রাহীম খাওয়াস رَحْمَۃُ اللهِ عَلَیْہِ কে কেউ জিজ্ঞাসা করলো: ঈমানের হাকিকত কী? বললেন: তাওয়াক্কুলের হেফাযত করা ঈমানের হাকিকত। (কাশফুল মাহযুব, ৪২২ পৃষ্ঠা)\n    \tঅর্থাৎ বান্দার উচিত সর্বাস্থায় আল্লাহ পাকের উপরই ভরসা রাখা, কোনো সময় এই ভরসা দূর্বল হতে না দেওয়া, এভাবে তাওয়াক্কুলের হেফাযত করা, ঈমানের হাকিকত।\n    \tএকটু চিন্তা করুন তো! আমরা কি তাওয়াক্কুল করি? আমরা কি আমাদের দয়ালু প্রতিপালক আল্লাহ পাকের উপর ভরসা করি? আহ! আফসোসের বিষয় সবাই ভোগবাদে ডুবে আছে! বস্তুবাদ ব্যাপকভাবে বেড়ে গেঝে, আজকাল কিছু অজ্ঞ মুসলমানও দুনিয়ার মজায় আত্মহারা হয়ে আছে। তাদের বিশ্বাস অনেক দূর্বল, রিযিকের পিছনে দৌড়াতে দৌড়াতে رَازَّق (অর্থাৎ রিযিকদাতা আল্লাহ)কে ভুলে আছে, রিযিকের মাধ্যম খুঁজতে খুঁজতে مُسَبِّبُ الْاَسْبَاب (অর্থাৎ রিযিকের মাধ্যমের সৃষ্টিকর্তা আল্লাহ ) কে ভুলে আছে।\n    \tইমাম গাযালি رَحْمَۃُ اللهِ عَلَیْہِ বলেন: আল্লাহ পাকের কুদরতে কামিলার উপর ঈমান আনয়ন করা এবং প্রকাশ্য মাধ্যম ব্যতীত অপ্রকাশ্য মাধ্যমের উপর ঈমান রাখাই হলো তাওয়াক্কুল। (ইহয়াউল উলুম, খন্ড: ৪, পৃষ্ঠা: ৭৯১)\nআল্লাহর উপর ভরসা রাখো! যদি মুমিন হও...!\n        আল্লাহ পাক কুরআনুল করীমে ইরশাদ করেন:\n\nوَعَلَی اللّٰہِ فَتَوَکَّلُوۡۤا اِنۡ کُنۡتُمۡ  مُّؤۡمِنِیۡنَ (۲۳)\n(পারা ৬, সূরা মায়েদা, আয়াত ২৩)\nকানযুল ঈমান থেকে অনুবাদ: আর আল্লাহর উপরই ভরসা করো যদি তোমাদের মধ্যে ঈমান থাকে।\n"
    },
    {
        "1": "পাখির মতো হৃদয়",
        "2": "    \tহযরত আবু হুরায়রা رَضِیَ اللهُ عَنْہُ হতে বর্ণিত, নবী করীম, রাউফুর রহীম صَلَّی اللهُ عَلَیْہِ وَاٰلِہٖ وَسَلَّم বলেন: یَدْخُلُ الْجَنَّۃَ اَقْوَامٌ اَفْئِدَتُہُمْ مِثْلُ اَفْئِدِۃِ الطَّیْرِ জান্নাতে এমন জাতি প্রবেশ করবে, যাদের হৃদয় পাখিদের হৃদয়ের মতো হবে।\n(মুসলিম, ১০৯১ পৃষ্ঠা, হাদীস: ২৮৪০)\n    \tপ্রসিদ্ধ মুফাসসিরে কুরআন, হাকীমুল উম্মত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: চড়ুই পাখিদের হৃদয়ে আল্লাহর উপর উচ্চ পর্যায়ের তাওয়াক্কুল বিদ্যমান থাকে এবং তাদের হৃদয় ঘৃণা ও বিদ্বেষ থেকে পবিত্র থাকে, যে মানুষের মধ্যে এই বৈশিষ্ট্য সৃষ্টি হয় সে ফেরেশতাদের গুণে গুণান্বিত হয়। (মিরাতুল মানাজিহ, খন্ড: ৭, পৃষ্ঠা: ৩৬৮)\n        হে আশিকানে রাসূল! বস্তুবাদ; অর্থাৎ তাওয়াক্কুলের কমতি আর প্রকাশ্য বস্তুর উপর অধিক ভরসা রাখা, এও পতনের একটি কারণ। এর কারণে অন্তরে দুনিয়ার ভালোবাসা বৃদ্ধি পায়, হিংসা ও লালসা বেড়ে যায়, অন্তরে হিংসার আগুন জ্বলে আর মানুষ কেবল দুনিয়ার হয়েই রয়ে যায়। কতো জাতি রয়েছে যারা দুনিয়াপূজার কারণে ধবংস হয়ে গেছে। আল্লাহ পাক আমাদের ধবংস হওয়া থেকে হেফাযত করুক, তাঁর আপন অনুগ্রহে আমরা গুনাহগারদের নিয়ামত দূর হওয়া থেকে হেফাযত করুক।\n"
    },
    {
        "1": "নেক আমল নাম্বার ২০ এর প্রতি তাকিদ",
        "2": "    \tপ্রিয় ইসলামী ভাইয়েরা! মুসলমান হিসেবে যা আমাদের দায়িত্ব রয়েছে তা সুচারুপে পালন করার জন্য দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান আর ১২ দ্বীনি কাজে ভরপুর অংশগ্রহণ করুন। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদত্ত “৭২ নেক আমল” এর উপর  আমল করুন।  “৭২ নেক আমল” এর মধ্য হতে একটি হলো ২০ নাম্বার আমল, যেমন- আপনি কি আজ দা’ওয়াতে ইসলামীর দ্বীনি কাজ সমূহ আপনার নিগরানকে দেওয়া শিডিউল অনুযায়ী কমপক্ষে দুই ঘন্টা সময় দিয়েছেন? এই নেক আমলের উপর আমলের বরকতে আমরা এসব দায়িত্ব পালন করতে পারবো যা এখন বর্ণনা করা হয়েছে। কেননা দা’ওয়াতে ইসলামীর দ্বীনি কাজের বরকতে নিজেরও সংশোধন হয়, নেকীর দাওয়াত দেওয়া হয়, অন্যকেও মন্দ কাজ থেকে বারণ করা যায়। সুতরাং, দা’ওয়াতে ইসলামীর দ্বীনি পরিবেশের সাথে সম্পৃক্ত থাকুন আর নেক আমলের উপর আমল এবং মাদানী কাফেলায় সফর করতে থাকুন। আল্লাহ পাক আমাদের সকলকে আমল করার তাওফিক দান করুক।\n"
    },
    {
        "1": "ট্রান্সপোর্টারদের সাথে যোগাযোগ বিভাগ",
        "2": "        اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামীর পরিচালনাধীন অনেক বিভাগের মধ্যে একটি হলো “ট্রান্সপোর্টারদের সাথে যোগাযোগ বিভাগ” এই বিভাগের কাজ এয়ারলাইন্স, এয়ারপোর্ট, রেলওয়ে, পাবলিক ট্রান্সপোর্ট, প্রাইভেট ট্রান্সপোর্ট, পণ্যের স্টেশন ও সেগুলোর সাথে সম্পৃক্ত বিভিন্ন স্ট্যান্ড (যেমন- বাস, ট্রাক, টেক্সি, মোটরসাইকেল ও সাইকেল স্ট্যান্ড, সর্ব প্রকারের ওয়ার্কশপ, স্পেয়ার পার্টসের দোকান ইত্যাদি), মার্কেট ও শোরুম (যেমন; কার, রিক্সা, মোটর সাইকেল, সাইকেল) এর সাথে সম্পৃক্ত ইসলামী ভাইদের মধ্যে আশিকানে রাসূলের দ্বীনি সংগঠন দা’ওয়াতে ইসলামীর মাদানী পয়গাম ব্যাপকভাবে ছড়িয়ে দেওয়া আর তাদেরকে দা’ওয়াতে ইসলামীর দ্বীনি পরিবেশের সাথে সম্পৃক্ত করার লক্ষ্যে এই মাদানী উদ্দেশ্য - “আমাকে নিজের এবং সারা দুনিয়ার মানুষের সংশোধনের চেষ্টা করতে হবে, اِنْ شَآءَ الله” সে অনুযায়ী জীবন অতিবাহিত করার মানসিকতা দেওয়া।"
    },
    {
        "1": "কথাবার্তা বলার ১২টি মাদানী ফুল",
        "2": "    \tপ্রিয় ইসলামী ভাইয়েরা! আসুন শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর রিসালা “১০১ মাদানী ফুল” থেকে কথাবার্তা বলার ব্যাপারে কিছু মাদানী ফুল শ্রবণ করি: * মুচকি হেসে ও উৎফুল্লতার সাথে কথাবার্তা বলুন। * মুসলমানের মন খুশি করার নিয়্যতে ছোটদের সাথে স্নেহভরা এবং বড়দের সাথে শ্রদ্ধার ভাব রাখুন।\n* চিৎকার করে করে কথা বলার সময় সর্বোচ্চ সতর্কতা অবলম্বন করুন। * একদিনের বাচ্চা হোক না কেনো ভালো ভালো নিয়্যতে তাদের সাথেও ‘আপনি’ ‘জনাব’ বলে সম্বোধন করে কথাবার্তা বলার অভ্যাস করুন। আপনার চরিত্রও উত্তম হবে সাথে সাথে বাচ্চারাও اِنْ شَآءَ الله ভদ্রতা শিখবে। * কথা বলার সময় পর্দার স্থানে হাত লাগানো, থুথু ফেলতে থাকা, আঙ্গুলের মাধ্যমে শরীরের ময়লা পরিষ্কার করা, অন্যজনের সামনে বারবার নাক স্পর্শ করা কিংবা নাকে বা কানে আঙুল প্রবেশ করানো, ভালো অভ্যাস নয়।"
    },
    {
        "1": "ঘোষণা",
        "2": "    \tকথাবার্তা বলার অবশিষ্ট আদব তরবিয়্যতি হালকায় বলা হবে সুতরাং সেগুলো জানার জন্য তরবিয়্যতি হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n             বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n        যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n        হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n        একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n        নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n        হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n        সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]