[
  {
    "1": "সংক্ষিপ্ত বর্ণনা... .. .",
    "2": "প্রবন্ধটিতে গান-বাজনার ভয়াবহ পরিণতি সম্পর্কে সবিস্তারে আলোকপাত করা হয়েছে। বর্তমান যুগের গান-বাজনায় যে ধরনের ফাহেশা, অশ্লীলতা, বেলেল্লাপনা ছড়িয়ে দেওয়া হচ্ছে তা যে কোনো বিবেকবান মানুষকে উৎকণ্ঠিত করতে বাধ্য। গান-বাজনা নারীদের জন্য অধিক ফিতনার কারণ, এ বিষয়টিও আলোচনায় স্থান পেয়েছে।"
  },
  {
    "1": "গান-বাজনার ব্যাপারে ইসলামের বিধান",
    "2": "আল্লাহ তা‘আলা বলেন:\n\n﴿وَمِنَ ٱلنَّاسِ مَن يَشۡتَرِي لَهۡوَ ٱلۡحَدِيثِ لِيُضِلَّ عَن سَبِيلِ ٱللَّهِ بِغَيۡرِ عِلۡمٖ وَيَتَّخِذَهَا هُزُوًاۚ﴾ [لقمان: ٦]\n\n“আর মানুষের মধ্য থেকে কেউ কেউ না জেনে আল্লাহর পথ থেকে মানুষকে বিভ্রান্ত করার জন্য বেহুদা কথা খরিদ করে। আর তারা ঐগুলোকে হাসি-ঠাট্টা হিসেবে গ্রহণ করে।” [সূরা লুকমান, আয়াত: ৬]\n\nবেশিরভাগ মুফাস্‌সীরগণ বলেন, আল্লাহ তা‘আলা لَهۡوَ ٱلۡحَدِيثِ বলতে গানকে বুঝিয়েছেন। ইবন মাসউদ রাদিয়াল্লাহু ‘আনহু বলেন, তা হচ্ছে গান। ইমাম হাসান বসরী রহ. বলেন, তা গান ও বাদ্যের ব্যাপারে নাযিল হয়েছে।\n\nআল্লাহ তা‘আলা শয়তানকে সম্বোধন করে বলেন,\n\n﴿وَٱسۡتَفۡزِزۡ مَنِ ٱسۡتَطَعۡتَ مِنۡهُم بِصَوۡتِكَ﴾ [الاسراء: ٦٤]\n\n“তোমার কন্ঠ দিয়ে তাদের মধ্যে যাকে পারো প্ররোচিত কর।” [সূরা আল-ইসরা, আয়াত: ৬৪]"
  },
  {
    "1": "গান-বাজনার ক্ষতিকর দিকসমূহ",
    "2": "ইসলাম কোনো জিনিসের মধ্যে ক্ষতিকারক কোনো কিছু না থাকলে তাকে হারাম করে নি। গান ও বাজনার মধ্যে নানা ধরনের ক্ষতিকর জিনিস রয়েছে। শাইখুল ইসলাম ইবন তাইমিয়া রহ. এ সম্বন্ধে বলেন,\n\nবাজনা হচ্ছে নফসের মদস্বরূপ। মদ যেমন মানুষের ক্ষতি করে, বাদ্যও মানুষের সেই রকম ক্ষতি করে। যখন গান-বাজনা তাদের আচ্ছন্ন করে ফেলে, তখনই তারা শির্কে পতিত হয়। আর তখন তারা ফাহেশা কাজ ও যুলুম করতে উদ্যত হয়। তারা শির্ক করতে থাকে এবং যাদের কতল করা নিষেধ তাদেরকেও কতল করতে থাকে। যিনা করতে থাকে। যারা গান-বাজনা করে তাদের বেশিরভাগের মধ্যেই এই তিনটি দোষ দেখা যায়। তাদের বেশিরভাগই মুখ দিয়ে শিস দেয় ও হাততালি দেয়।\n\nশির্কের নিদর্শন: তাদের বেশির ভাগই তাদের শাইখ (পীর) অথবা গায়কদের আল্লাহরই মতোই ভালোবাসে অথবা আরো অধিক।\n\nঅশ্লীলতা: গান হলো যিনার রাস্তাস্বরূপ। এর কারণেই গানের মজলিসে বেশিরভাগ ফাহেশা তথা অশ্লীল কাজ অনুষ্ঠিত হয়। ষেখানে পুরুষ, বালক, বালিকা ও মহিলা চরম স্বধীন ও লজ্জাহীন হয়ে পড়ে। এভাবে গান শ্রবণ করতে করতে নিজেদের ক্ষতি ডেকে আনে। তখন তাদের জন্য ফাহেশা কাজ করা সহজ হয়ে দাঁড়ায়, যা মদ্যপানের সমতুল্য কিংবা আরও অধিক।\n\nকতল বা হত্যা: অনেক সময় গান শ্রবণ করতে করতে উত্তেজিত হয়ে একে অপরকে হত্যা করে ফেলে। তখন বলে: তার মধ্যে এমন অবস্থা সৃষ্টি হয়েছিল, যে জন্য হত্যা করা ছাড়া উপায় ছিল না। তা থেকে বিরত থাকা তার ক্ষমতার বাইরে ছিল। আসলে এ সময়ে মজলিসে শয়তান উপস্থিত হয়। আর যাদের ওপর শয়তান বেশি শক্তিশালী তারা অন্যদের হত্যা করে ফেলে।\n\nপথভ্রষ্টতা ও ক্ষতি: গান-বাজনা শ্রবণে অন্তরের কোনো লাভ হয় না, তাতে কোনো উপকারও নেই; বরঞ্চ এতে আছে গোমরাহী এবং ক্ষতি, যা লাভের থেকেও বেশি ক্ষতিকর। যা রূহের জন্য ঐ রকম ক্ষতিকর যেমন মদ শরীরের জন্য ক্ষতিকর। ফলে যারা সঙ্গীত শ্রবণ করে, তাদের নেশা মদ্যপায়ীর নেশা থেকেও অনেক বেশি হয়। তারা ওতে যে মজা পায়, তা মদ্যপায়ীর থেকেও অনেক বেশি।\n\nশয়তান তাদের নিয়ে খেলা করে: তখন এই অবস্থায় তারা আগুনে প্রবেশ করে, কেউ গরম লোহা শরীরের মধ্যে কিংবা জিহ্বায় প্রবেশ করায় অথবা এ জাতীয় কাজ করে। তারা সালাত আদায়ের সময় অথবা কুরআন তিলাওয়াতের সময় এই রকম অবস্থা প্রাপ্ত হয় না। কারণ এগুলো শরী‘আতসম্মত ইবাদত, ঈমানী কাজ, রাসূলুল্লাহ সাল্লাল্লাহু আলাইহি ওয়াসাল্লামের কাজ, যা শয়তানকে দূরে সরিয়ে দেয়। আর অন্যগুলো ইবাদতের নামে বিদ‘আত। এতে আছে শির্ক ও শয়তানী কাজ, দার্শনিকের কাজ। যাতে শয়তানরা সহজেই আকৃষ্ট হয়।"
  },
  {
    "1": "শরীরে লোহা প্রবেশ করানোর হাকীকত",
    "2": "শরীরের মধ্যে লোহার শলাকা, না রাসূলুল্লাহ সাল্লাল্লাহু আলাইহি ওয়াসাল্লাম, আর না সাহাবীগণ প্রবেশ করাতেন। যদি এ কাজ উত্তমই হত তবে অবশ্যই তারা এতে অগ্রগামী হতেন। বরঞ্চ উহা সূফী পীর ও বিদ‘আতীদের কাজ। আমি তাদেরকে মসজিদে একত্রিত হতে দেখেছি। তাদের সাথে তবলা জাতীয় যন্ত্র দফ ছিল। তারা গান করছিল: আমাদের মদের গ্লাস এনে দাও এবং তা আমাদের পান করাও। আল্লাহর ঘরে বসে মদ জাতীয় দ্রব্যের উচ্চারণ করতে তাদের লজ্জাও হয় না। তারপর উচ্চ আওয়াজে দফ বাজাচ্ছিল এবং উচ্চ আওয়াজে গাইরুল্লাহর নিকট বিপদে উদ্ধার চাচ্ছিল। আর বলছিল: হে দাদা! ... এভাবে শয়তান তাদের ধোকায় নিপতিত করছিল। তারপর আর একজন তার জামা খুলে একটি লোহার শিক হাতে নিয়ে তার পাঁজরের মধ্যে প্রবেশ করাল। তারপর আর একজন উঠে দাঁড়িয়ে কাঁচের একটি গ্লাস ভেঙ্গে তা দাঁত দিয়ে চুর্ণ বিচুর্ণ করছিল। তখন আমি মনে মনে বললাম, এরা যা বলছে তা যদি সত্যিই সহীহ হয় তবে যেন তারা ঐ ইয়াহূদীদের সাথে যুদ্ধ করে যারা আমাদের ভূমি জবর দখল করে রেখেছে আর আমাদের সন্তানদের হত্যা করেছে। এসব কাজ যে সব শয়তানরা সেখানে উপস্থিত হয় তারা তাদের সাহায্য করে। কারণ, ঐ লোকেরা আল্লাহর স্মরণ হতে দূরে রয়েছে। আর যখন তারা তাদের পূর্ব পুরুষদের নিকট বিপদে উদ্ধার চায়, তখন তারা শির্কের মধ্যে লিপ্ত হয়। কারণ, আল্লাহ তা‘আলা বলেন:\n\n﴿وَمَن يَعۡشُ عَن ذِكۡرِ ٱلرَّحۡمَٰنِ نُقَيِّضۡ لَهُۥ شَيۡطَٰنٗا فَهُوَ لَهُۥ قَرِينٞ ٣٦ وَإِنَّهُمۡ لَيَصُدُّونَهُمۡ عَنِ ٱلسَّبِيلِ وَيَحۡسَبُونَ أَنَّهُم مُّهۡتَدُونَ ٣٧﴾ [الزخرف: ٣٦، ٣٧]\n\n“আর যে পরম করুণাময়ের যিকির থেকে বিমুখ থাকে, আমরা তার জন্য এক শয়তানকে নিয়োজিত করি, ফলে সে এক শয়তানের সঙ্গী হয়ে যায়। আর নিশ্চয় তারাই (শয়তান) মানুষদেরকে আল্লাহর পথ থেকে বাধা দেয়। অথচ মানুষ মনে করে তারা হিদায়াতপ্রাপ্ত।” [সূরা আয-যুখরুফ, আয়াত: ৩৬-৩৭]\n\nআল্লাহ তা‘আলা তাদের জন্য শয়তানকে নির্দিষ্ট করে দেন, যাতে তারা আরও গোমরাহ হতে পারে। আল্লাহ তা‘আলা বলেন,\n\n﴿ قُلۡ مَن كَانَ فِي ٱلضَّلَٰلَةِ فَلۡيَمۡدُدۡ لَهُ ٱلرَّحۡمَٰنُ مَدًّاۚ﴾ [مريم: ٧٥]\n\n“বলুন, যে বিভ্রান্তিতে রয়েছে তাকে পরম করূণাময় প্রচুর অবকাশ দিবেন।” [সূরা মারইয়াম, আয়াত: ৭৫]\n\nশয়তান যে তাদের সাহায্য করে, এতে আবাক হওয়ার কিছুই নেই। কারণ, সুলাইমান আলাইহিস সালাম রাণী বিলকীসের সিংহাসন উঠিয়ে আনার জন্য এক জিন্নের নিকট সাহায্য চেয়েছিলেন। এ সম্বন্ধে কুরআনে আছে,\n\n﴿ قَالَ عِفۡرِيتٞ مِّنَ ٱلۡجِنِّ أَنَا۠ ءَاتِيكَ بِهِۦ قَبۡلَ أَن تَقُومَ مِن مَّقَامِكَۖ وَإِنِّي عَلَيۡهِ لَقَوِيٌّ أَمِينٞ ٣٩ ﴾ [النمل: ٣٩]\n\n“এক শক্তিশালী জিন্ন বলল, আপনি আপনার স্থান থেকে উঠার পূর্বেই আমি তা এনে দিব। আমি নিশ্চয় এ ব্যাপারে শক্তিশালী ও আমানতদার।” [সূরা আন-নামল, আয়াত: ৩৯]\n\nযারা হিন্দুস্তানে গিয়েছেন, যেমন ভ্রমনবিদ ইবন বতুতা কিংবা অন্যান্যরা। তারা অগ্নি উপাসকদের লোহার শিক শরীরে প্রবেশ করানো থেকেও বেশি ভয়ংকর ঘটনা দেখেছে, যদিও তারা ছিল কাফের। তাই এ ঘটনা কোনো কারামত বা অলৌকিক ঘটনা নয়। বরঞ্চ তা ঐ সমস্ত শয়তানদের ঘটনা যারা এভাবে একত্রিত হয় গান বাজনার আসরে। দেখা যায়, বেশিরভাগ লোক যারা শরীরে শিক প্রবেশ করায়, তারা নানা ধরনের পাপে লিপ্ত। এমনকি প্রকাশ্যভাবে তারা আল্লাহর সাথে শির্কে লিপ্ত থাকে। কারণ, তারা তাদের মৃত পুর্বপুরুষদের নিকট সাহায্য ভিক্ষা করে। তাহলে কীভাবে কারামতের অধিকারী অলী আল্লাহ হতে পারে?\n\nআল্লাহ তা‘আলা ওলীদের সম্বন্ধে বলেন:\n\n﴿أَلَآ إِنَّ أَوۡلِيَآءَ ٱللَّهِ لَا خَوۡفٌ عَلَيۡهِمۡ وَلَا هُمۡ يَحۡزَنُونَ ٦٢﴾ [يونس: ٦٢]\n\n“শুনে রাখ, নিশ্চয় আল্লাহর বন্ধুদের কোনো ভয় নেই, আর তারা পেরেশানও হবে না। [সূরা ইউনুস, আয়াত: ৬২]\n\nঅলী হচ্ছেন ঐ মুমিন বান্দা, যিনি সর্বদা এক আল্লাহর নিকট সাহায্য ভিক্ষা করেন। আর মুত্তাকি হচ্ছেন ঐ ব্যক্তি যিনি আল্লাহর সাথে পাপ ও শির্ক করা থেকে বিরত থাকেন। এ সমস্ত অলীদের জীবনে হঠাৎ করে কোনো কারামত ঘটে যায়। আনুষ্ঠানিকভাবে কোনো মানুষের দাবী বা লোক দেখানোর জন্য এটা ঘটে না।"
  },
  {
    "1": "বর্তমান জামানায় গান-বাজনা",
    "2": "বর্তমান জামানায় বেশিরভাগ গান হয় বিয়ের মজলিসে অথবা অন্য কোনো উৎসবে, রেডিও ও টেলিভিশনে। এগুলোর বেশিরভাগই ভালোবাসা, মিলনাকাংখা, চুমু, দেখা-সাক্ষাৎ ইত্যাদির ওপরে ভিত্তি করে রচিত। তাতে থাকে মুখের, কপালের এবং শরীরের অন্যান্য অঙ্গ প্রতঙ্গের বর্ণনা, যা যুবকদের মনে মিলনাকাংখা জাগিয়ে তোলে আর তাদের অশ্লীল কাজ ও যিনা করতে উদ্বুদ্ধ করে এবং তাদের চরিত্র নষ্ট করে।\n\nযখন গায়ক গায়িকারা গান বাজনার নামে একত্রিত হয়, তখন ঐ সমস্ত ধন দৌলত ব্যয় হয়, যা সংস্কৃতির নামে জাতীয় তহবিল থেকে চুরি করা হয়। তারপর ঐ ধন দৌলত নিয়ে ইউরোপ আমেরিকা গিয়ে বাড়ি-গাড়ী ইত্যাদি খরিদ করে। তারা তাদের অশ্লীল গান-বাজনা দিয়ে জাতীয় চরিত্র নষ্ট করে দেয়। তাদের অশ্লীল ও নগ্ন ছবি দিয়ে যুবকদের চরিত্র নষ্ট করে। ফলে আল্লাহকে ছেড়ে তারা তাদেরকে ভালোবাসতে থাকে। এমনকি ১৯৬৭ সালে ইয়াহূদীদের সাথে যুদ্ধের সময় রেডিও হতে বলা হচ্ছিল, তোমরা যুদ্ধে অগ্রসর হতে থাক; কারণ তোমাদের সাথে অমুক অমুক গায়িকা আছে। ফলে তারা পাপিষ্ট ইয়াহূদীদের সাথে চরমভাবে বিপর্যস্ত ও পরাজিত হয়। বরঞ্চ তাদের বলা উচিৎ ছিল, তোমরা আল্লাহর সাহায্য নিয়ে সম্মুখে অগ্রসর হতে থাক, তিনি তোমাদের সাথে আছেন। এমনকি এক গায়িকা এ ঘোষণা দিয়েছিল যে, ১৯৬৭ সালের যুদ্ধের পূর্বে তার প্রতি মাসে কায়রোয় যে মাসিক উৎসব হতো, এ বৎসর তা সে তেলআবিবে করবে, যদি তারা জয়যুক্ত হয়। অন্যদিকে আল্লাহর সাহায্যের জন্য ইয়াহূদীরা যুদ্ধের পর বায়তুল মুকাদ্দাসের গোনাহ মোচনের দেয়ালের সামনে দাঁড়িয়ে আল্লাহর শুকরিয়া আদায় করছিল।"
  },
  {
    "1": "তথাকথিত ধর্মীয় গান",
    "2": "এসব ধর্মীয় গান-বাজনার মধ্যেও নানা ধরনের গর্হিত কথা থাকে। যেমন বলা হলো, প্রতি নবীরই একটা নির্দিষ্ট অবস্থান আছে, আর হে মুহাম্মাদ! এ সেই ‘আরশ! একে গ্রহণ কর। এই বাক্যের শেষ কথা আল্লাহ ও তাঁর রাসূলের নামে মিথ্যা বানান হয়েছে, যার মূল ঠিক নয়। কারণ, রাসূল সাল্লাল্লাহু আলাইহি ওয়াসাল্লাম কখনই ‘আরশ গ্রহণ করবেন না আর তাঁর রবও এ কথা বলবেন না।"
  },
  {
    "1": "শ্রুতিমধুর কন্ঠস্বরের দ্বারা মেয়েদের ফিৎনা",
    "2": "সাহাবী বারা ইবন মালেক রাদিয়াল্লাহু ‘আনহুর কন্ঠস্বর ছিল মধুর। কোনো কোনো সফরে রাসূলুল্লাহ সাল্লাল্লাহু আলাইহি ওয়াসাল্লামের সাথে চলার সময় ধর্মীয় গান গাইতেন। একদা যখন তিনি গান গাচ্ছিলেন, আর মহিলারা নিকটে এসে পড়ল, তখন রাসূল রাসূলুল্লাহ সাল্লাল্লাহু আলাইহি ওয়াসাল্লাম তাকে বললেন: মেয়েদের থেকে সাবধান! ফলে তিনি নিশ্চুপ হয়ে পড়লেন। তার স্বর মেয়েরা শ্রবণ করুক তা রাসূল সাল্লাল্লাহু আলাইহি ওয়াসাল্লাম পছন্দ করেন নি। (হাকেম, হাদীস নং ৫২৭৩)\n\nযদি রাসূল সাল্লাল্লাহু আলাইহি ওয়াসাল্লাম এ ভয় পেয়ে থাকেন যে, বাগানে গিয়ে সুর করে কবিতা পড়লে মেয়েদের মধ্যে ফিৎনা হবে, তাহলে বর্তমান জামানায় মহিলারা রেডিও টেলিভিশনে যে ধরনের গান-বাজনা করে তাদের গান-বাজনা শুনলে কী বলতেন? এ ধরনের গায়িকারা বেশিরভাগই নানা ধরনের ফাসিক ও নগ্ন কার্যকলাপে লিপ্ত থাকে, আর শরীরের নানাবিধ বর্ণনা দিয়ে যে কবিতা পাঠ করে তাতে বিবিধ ধরনের অব্স্থার ও মানসিক ফিতনার উদ্রেক করে। ফলে অন্তরে এমন রোগের সৃষ্টি হয় যা তাদের তাদের লজ্জা শরম বির্সজন দিতে ও বেহায়াপনায় লিপ্ত হতে উৎসাহিত করে। যদি এ গানের সাথে মাতাল করা সুরের মিশ্রণ হয়, তবে তো তাদের বুদ্ধির বিভ্রম ঘটায়। যারা এই গানের নেশায় পড়ে, তাদের তা ঐ রকমই ক্ষতি করে যা মদ পান করার পর হয়ে থাকে।"
  },
  {
    "1": "গান অন্তরে নিফাকী সৃষ্টি করে",
    "2": "ইবন মাসউদ রাদিয়াল্লাহু ‘আনহু বলেন, গান অন্তরে মুনাফেকী সৃষ্টি করে, যেমন পানি ঘাস সৃষ্টি করে। যিকির অন্তরে ঈমান সৃষ্টি করে, যেমন পানি ফসল উৎপন্ন করে।\n\nইবনুল কাইয়্যেম রহ. বলেন, যে ব্যক্তি সব সময় গান-বাজনায় ব্যস্ত থাকে, তার অন্তরে মুনাফেকীও সৃষ্টি হবে, যদিও তার মধ্যে এর অনুভুতি আসবে না। যদি সে মুনাফেকীর হাকীকত বুঝতে পারত, তবে অবশ্যই অন্তরে তার প্রতিফলন দেখতে পেত। কারণ, কোনো বান্দার অন্তরে কোনো অবস্থাতেই গানের মহব্বত ও কুরআনের মহব্বত একত্রে সন্নিবেশিত হতে পারে না। তাদের একটি অন্যটিকে অবশ্যই দুর করে দিবে। কারণ, আমরা দেখতে পাই যে, গান ও কাওয়ালী শ্রবণকারীদের কাছে কুরআন তিলাওয়াত শ্রবণ করা খুবই শক্ত ঠেকে আর ক্বারীগণ যে আয়াতই তিলাওয়াত করুক না কেন, তা দ্বারা ঐসব লোক মোটেই উপকৃত হয় না। ফলে শরীরে কোনো নাড়াচড়া ও অন্তরে কোনো উদ্দীপনা আসে না। আর যখনই তারা গান শ্রবণ করে, তখনই তাদের কন্ঠস্বরে ভয়ের এক প্রভাব সৃষ্টি হয়, অন্তরে এক ভাবের সৃষ্টি হয়, সেটার জন্য রাত্রি জাগরণ করা তাদের নিকট মধুর হয়। ফলে দেখতে পাই তারা গান বাদ্য শ্রবণ করাকে কুরআন তিলাওয়াত শ্রবণ অপেক্ষা বেশি প্রধান্য দেয়। বেশিরভাগ লোকই যারা গান ও বাদ্যের ফিৎনায় লিপ্ত আছে, তারা সালাত আদায়ে খুব অলসতা দেখায়। বিশেষ করে জামা‘আতে সালাত আদায়ের ব্যাপারে।\n\nইবন আকীল রহ. যিনি হাম্বলী মাযহাবের একজন বড় আলেম, তিনি বলেন, যদি কোনো গায়িকা (নিজের স্ত্রী ব্যতিত) গান গায় তবে তা শ্রবণ করা হারাম। এ ব্যপারে হাম্বলী মাযহাবে কোনো মতবিরোধ নেই।\n\nইবন হাযম রহ. বলেন, মুসলিমদের জন্য কোনো বেগানা মহিলার গান শ্রবণ করে আনন্দ লাভ করা হারাম।"
  },
  {
    "1": "গান-বাজনা শ্রবণের প্রতিকার",
    "2": "রেডিও টেলিভিশন, ভিডিও কিংবা অন্য কোনো স্থানে যে গান হয়, তা শ্রবণ করা থেকে বিরত থাকতে হবে। বিশেষ করে অশ্লীল গান থেকে, যাতে বাদ্যও বাজানো হয়।\n\nগান-বাজনা থেকে বিপরীত কাজ হলো আল্লাহর যিকির ও কুরআন তিলাওয়াত করা। বিশেষ করে সূরা আল-বাকারাহ তিলাওয়াত করা।\n\nরাসূল সাল্লাল্লাহু আলাইহি ওয়াসাল্লাম বলেছেন:\n\n«إنَّ الشَّيْطَانَ يَنْفِرُ مِنَ الْبَيْتِ الذِيْ يَقْرَأُ فِيْهِ الْبَقَرَةَ»\n\n“যে বাড়িতে সূরা আল-বাকারাহ তিলাওয়াত করা হয়, সে বাড়ি থেকে শয়তান পালায়ন করে।” [সহীহ মুসলিম, হাদীস নং ৭৮০।]\n\nআল্লাহ তা‘আলা বলেন:\n\n﴿يَٰٓأَيُّهَا ٱلنَّاسُ قَدۡ جَآءَتۡكُم مَّوۡعِظَةٞ مِّن رَّبِّكُمۡ وَشِفَآءٞ لِّمَا فِي ٱلصُّدُورِ وَهُدٗى وَرَحۡمَةٞ لِّلۡمُؤۡمِنِينَ ٥٧﴾ [يونس: ٥٧]\n\n“হে মানুষ, তোমাদের রবের পক্ষ থেকে তোমাদেরর কাছে এসেছে উপদেশ এবং অন্তরসমূহে যা থাকে তার শিফা আর মুমিনদের জন্য হিদায়াত ও রহমত। [সূরা ইউনুস, আয়াত: ৫৭]\n\nরাসূলুল্লাহ সাল্লাল্লাহু আলাইহি ওয়াসাল্লামের জীবনী ও শামায়েল (আখলাক) পাঠ করা এবং সাথে সাথে সাহাবায়ে কেরামের জীবনীও অধ্যায়ন করা।"
  },
  {
    "1": "যে সকল গান শ্রবণ করা জায়েয",
    "2": "ঈদের গান শ্রবণ করা: এ হাদীসটি আয়েশা রাদিয়াল্লাহু ‘আনহা থেকে বর্ণিত:\n\n«دَخَلَ رَسُولُ اللهِ صَلي الله عَلَيْهِ وَسَلَّمَ عَلَيْهَا وَعِنْدَهَا جَارِيَتَانِ تَضْرِبَانِ بِدَفَّيْنِ (وَفِي رِوَايَةٍ عِنْدِي جَارِيَتَانِ تُغَنِّيَانِ) فَانْتَهَرَهُمَا ابُوْبَكرٍ فَقالَ صَلي الله عَلَيْهِ وَسَلَّمَ دَعْهُنَّ فَانَّ لِكُلِّ قَوْمٍ عِيْدًا وَإنَّ عِيْدَنَا هَذا الْيَوْم» (رواه البخاري)\n\n“একদা রাসূলুল্লাহ সাল্লাল্লাহু আলাইহি ওয়াসাল্লাম তাঁর ঘরে প্রবেশ করেন। তখন তাঁর ঘরে দুই বালিকা দফ বাজাচ্ছিল। অন্য রেওয়ায়েতে আছে গান করছিল। আবু বকর রাদিয়াল্লাহু ‘আনহু তাদের ধমক দেন। তখন রাসূলুল্লাহ সাল্লাল্লাহু আলাইহি ওয়াসাল্লাম বললেন: তাদের গাইতে দাও। কারণ, প্রত্যেক জাতিরই ঈদের দিন আছে। আর আমাদের ঈদ হল আজকের দিন।” [সহীহ বুখারী, হাদীস নং ৩৯৩১।]\n\nদফ বাজিয়ে বিয়ে প্রচারের জন্য গান গাওয়া আর তাতে মানুষদের উদ্ধুদ্ধ করা। দলীল: রাসূল সাল্লাল্লাহু আলাইহি ওয়াসাল্লাম বলেছেন:\n\n«فَصْلُ ما بَيْنَ الْحَلَالِ وَالْحَرَمِ ضَرْبُ الدَّفِ وَالصَّوْتُ فِي النِّكَاحِ»\n\n“বিয়ে হারাম বা হালাল হওয়ার মধ্যে পার্থক্য হলো দফের বাজনা ও শব্দ করে জানিয়ে দেওয়া।” [মুসনাদে আহমাদ, হাদীস নং ১৫৫৪১।] যাতে এর দ্বারা বুঝা যায় যে, সেখানে বিয়ে অনুষ্ঠিত হচ্ছে।\n\nকাজ করার সময় ইসলামী কোরাস শ্রবণ করা, যাতে কর্মক্ষমতা বৃদ্ধি পায়। বিশেষ করে ঐ গানে যদি দো‘আ থাকে। এমনকি রাসূলুল্লাহ সাল্লাল্লাহু আলাইহি ওয়াসাল্লাম পর্যন্ত ইবন রাওয়াহা রাদিয়াল্লাহু ‘আনহু নামক সাহাবীর কবিতা আবৃত্তি করতেন। আর সাথীদেরকে খন্দকের যুদ্ধের সময় পরিখা খনন করতে উদ্ধুদ্ধ করতেন এই বলে যে, “হে আল্লাহ কোনোই জীবন নেই আখেরাতের জীবন ব্যতীত। তাই আনসার ও মুহাজিরদের ক্ষমা করে দিন। তখন আনছার ও মুহাজিনগণ উত্তর দিলেন: আমরাই হচ্ছি ঐ ব্যক্তিবর্গ যারা রাসূলের নিকট বাই‘আত করেছি জিহাদের জন্য, সর্বদাই যতদিন আমরা জীবিত থাকি।”\n\nআর রাসূলুল্লাহ সাল্লাল্লাহু আলাইহি ওয়াসাল্লাম সাহাবীগণকে নিয়ে যখন খন্দক (গর্ত) খনন করছিলেন, তখন ইবন রাওয়াহা রাদিয়াল্লাহু ‘আনহু এ কবিতা আবৃত্তি করছিলেন:\n\n“আল্লাহর কসম! যদি আল্লাহ না করতেন তাহলে আমরা হিদায়াত পেতাম না। আর সিয়ামও পালন করতাম না, আর সালাতও আদায় করতাম না। তাই আমাদের ওপর সাকিনা (শান্তি) নাযিল করুন। আর যখন শত্রুদের মুকাবিলা করব তখন আমাদের মজবুত রাখুন। মুশরিকরা আমাদের ওপর আক্রমণ করেছে আর যদি তারা কোনো ফিৎনা সৃষ্টি করে, তবে আমরা তা ঠেকাবই।” বারে বারে আবাইনা শব্দটি তারা উচ্চ স্বরে উচ্চারণ করছিলেন।\n\nঐ সমস্ত কবিতা-গান, যাতে আল্লাহর তাওহীদের কথা আছে অথবা রাসূলুল্লাহ সাল্লাল্লাহু আলাইহি ওয়াসাল্লামের মহব্বত ও তার শামায়েল আছে অথবা যাতে জিহাদে উৎসাহিত করা হয় তাতে দৃঢ় থাকতে অথবা চরিত্রকে দৃঢ় করতে উদ্ধুদ্ধ করা হয় অথবা এমন দাওয়াত দেওয়া হয় যাতে মুসলিমদের একে অন্যের প্রতি মহব্বত ও সম্পর্ক সৃষ্টি হয় অথবা যাতে ইসলামের মৌলিক নীতি বা সৌন্দর্য ফুটিয়ে তোলা হয় অথবা এই জাতীয় অন্যান্য কথা যা সমাজকে উপকৃত করে দীনি আমলের দিকে কিংবা চরিত্র গঠনের জন্য উৎসাহ প্রদান করে।"
  },
  {
    "1": "গানের বিধান : ইসলামী শরিয়তের দৃষ্টিতে",
    "2": "الحمد لله رب العالمين، وصلى الله وسلم وبارك على نبينا محمد، وعلى آله وأصحابه ومن تبعهم بإحسان إلى يوم الدين، أما بعد:\n\nআল্লাহ তাআলা মানব জাতীকে অতীব সুন্দর আকৃতিতে সৃষ্টি করেছেন। চোখ, কান ও অন্তর দ্বারা মানবজাতীকে সৌন্দর্য মন্ডিত করেছেন। আর ক্বিয়ামতের দিন মানব জাতির প্রত্যেককে আল্লাহ তাআলার দরবারে হাজির হতে হবে এবং জিজ্ঞাসার সম্মূখীন হতে হবে। আল্লাহ তাআলা পবিত্র কুরআনে স্বীয় মাখলুকের মধ্যে চিন্তা-ফিকির করার যে নির্দেশ মানুষকে দিয়েছেন সে অনুযায়ী যদি কোন ব্যক্তি আল্লাহর মাখলুক সম্পর্কে চিন্তা- ফিকির করে, তবে সে অবশ্যই আল্লাহর সৃষ্টির মহত্ব, তার সৌন্দর্য মন্ডিত কারীগরি ও নিঁখুত আবিস্কারের পরিপূর্ণতা প্রত্যক্ষ করবে। এ কারণেই আল্লাহ তাআলা পবিত্র কুরআনে বলেন,\n\n((وَفِي أَنفُسِكُمْ أَفَلَا تُبْصِرُونَ)) (الذاريات:21).\n\nতোমাদের নিজদের মধ্যেও। তোমরা কি চক্ষুষ্মান হবে না? (জারিয়াত: ২১)\n\nআল্লাহ তাআলা মানুষকে যে সব অঙ্গ-প্রত্যঙ্গ দ্বারা সৃষ্টি করেছেন তার মধ্যে কান ও চোখ হল, মানুষের জন্য সর্বাধিক গুরুত্ব পূর্ণ অঙ্গ ও আল্লাহর নেয়ামতসমূহের অন্যতম। আল্লাহ তাআলা তার মহা গ্রন্থ আল-কুরআনে বলেন,\n\n(( إِنَّا خَلَقْنَا الْإِنسَانَ مِن نُّطْفَةٍ أَمْشَاجٍ نَّبْتَلِيهِ فَجَعَلْنَاهُ سَمِيعًا بَصِيرًا)) (الإنسان:2).\n\nআমি মানুষকে সৃষ্টি করেছি মিশ্র শুক্রবিন্দু থেকে, আমি তাকে পরীক্ষা করব, ফলে আমি তাকে বানিয়েছি শ্রবণ ও দৃষ্টিশক্তিসম্পন্ন।\n\nএ আয়াতটিতে গভীরভাবে চিন্তা-ফিকির করলে, দেখতে পাবে কানকে চোখের পূর্বে উল্লেখ করার বিশেষ হিকমত ও প্রজ্ঞাময় অর্থাবলী। অর্থাৎ, কানই হল আল্লাহর তাআলার সর্বাধিক গুরুত্ব পূর্ণ নেয়ামত যদ্বারা মানুষ আল্লাহর দ্বীনকে আয়ত্ব করতে পারে এবং তার শরীয়ত ও বিধানাবলী বুঝতে পারে। আল্লাহ তাআলা কুরআনে কারীমের উনিশটি স্থানে কান ও চোখের কথা উল্লেখ করেছেন এবং সতেরটি স্থানে কানকে চোখের পূর্বে উল্লেখ করেছেন। এতে প্রমাণিত হয় যে, আল্লাহ তাআলা পদত্ত যত নেয়ামত আছে তার মধ্যে কর্ণই হল, আল্লাহর সর্বাধিক গুরুত্বপূর্ণ ও মহান নেয়ামত। আল্লাহ তাআলা তার কালামে কর্ণকে চক্ষুর পূর্বে উল্লেখ করার হিকমত প্রসঙ্গে চিকিৎসা বিজ্ঞানীরা বলেন, মানুষের কর্ণ চক্ষুর আগেই পূর্ণতা লাভ করে। এ কারণেই আল্লাহ তাআলা কর্ণকে চক্ষুর পূর্বে আলোচনায় নিয়ে আসেন। এছাড়াও সাধারণত একজন মানুষ কানের মাধ্যমেই শরীয়তের বিধানাবলীর দায়িত্বপ্রাপ্ত হন এবং তার জ্ঞান মানুষের অন্তরে আল্লাহর বিধান ও শরিয়ত কর্ণের মাধ্যমেই স্থান করে নেয়।\n\nএকজন অন্ধ লোক তার দ্বীনের বিষয়ে সর্বাধিক কম ক্ষতিগ্রস্ত হয়। আর সে তার দুনিয়ার বিষয়ে সর্বাধিক অধিক ক্ষতিগ্রস্থ এবং সে ক্বিয়ামতের দিন অঙ্গহীণ ক্ষতিগ্রস্থ লোকদের থেকে পরিণতিতে সবচেয়ে উত্তম লোক। পক্ষান্তরে বধির তার দুনিয়া বিষয়ে তাদের উভয়ের থেকে কম ক্ষতিগস্থ এবং দ্বীনের বিষয়ে তাদের উভয়ের তুলনায় কম উপকৃত। কারণ, কান দ্বারা মানুষ শরীয়তকে বুঝে এবং সে মুকাল্লাফ ও আল্লাহর আদেশ পালনের দয়িত্ব প্রাপ্ত হন। এ কারণেই কান আল্লাহর মানব সৃষ্টির প্রসংশিত স্থানেই তার স্থান রাখা হয়েছে। মানুষকে সন্দর সুরের অধিকারী করেছেন এবং কান দিয়েছেন যাতে সুর থেকে সে আনন্দ ও উল্লাস উপভোগ করতে পারে। আল্লাহ তাআলা কুরআনে করীমে এরশাদ করেন,\n\n((الْحَمْدُ لِلهِ فَاطِرِ السَّمَاوَاتِ وَالْأَرْضِ جَاعِلِ الْمَلَائِكَةِ رُسُلًا أُولِي أَجْنِحَةٍ مَّثْنَى وَثُلَاثَ وَرُبَاعَ يَزِيدُ فِي الْخَلْقِ مَا يَشَاءُ)) (فاطر:1).\n\nসমস্ত প্রশংসা আলাহর জন্য, যিনি আসমানসমূহ ও যমীনের স্রষ্টা, ফেরেশতাদেরকে বাণীবাহকরূপে নিযুক্তকারী, যারা দুই দুই, তিন তিন ও চার চার পাখাবিশিষ্ট। তিনি সৃষ্টির মধ্যে যা ইচ্ছা বৃদ্ধি করেন। নিশ্চয় আলাহ সব কিছুর উপর সর্বশক্তিমান।\n\nআল্লামা ইবনে জারীর আত্তাবারী রহ. আল্লাহ তাআলার বাণী ((يزِيدُ فِي الْخَلْقِ مَا يَشَاءُ)) (فاطر:1). এর তাফসীরে বলেন এখানে উদ্দেশ্য হল, সুন্দর আওয়াজ, যদ্বারা একজন মানুষ আনন্দ উপভোগ করে। আললাহ তাআলা ভালো কথা ও সুন্দর উক্তি শ্রুতিমধুর হওয়াতে তার প্রসংশা করেছেন। আর শোনা ছাড়াতো কোন কথার প্রসংশা করা যায় না। তাই আল্লাহর সুন্দর ও শ্রুতি মধুর আওয়াজের প্রশংসা করেছেন এবং কর্কশ ও বিরক্তকর আওয়াজের নিন্দা করেছেন। আল্লাহ তাআলা গাধার আওয়াজের নিন্দা জানিয়ে বলেন,\n\n(আরবি)\n\n‘আর তোমার চলার ক্ষেত্রে মধ্যপন্থা অবলম্বন কর, তোমার আওয়াজ নীচু কর; নিশ্চয় সবচাইতে নিকৃষ্ট আওয়াজ হল গাধার আওয়াজ’।\n\nএতে প্রতীয়মান হয় যে, কতক এমন সুন্দর আওয়াজ আছে, যা শোনে কান আগ্রহী ও আনন্দ পায়, আর এধরনের আওয়াজ জান্নাতীদের নেয়ামতের অর্ন্তভূক্ত। যেমন আল্লাহ তআলা বলেন,\n\n(আরবি)\n\n‘‘অতএব যারা ঈমান এনেছে এবং সৎকাজ করেছে তাদেরকে জান্নাতে পরিতুষ্ট করা হবে।\n\nএ আয়াতের তাফসিরে বর্ণিত, তা হল, শ্রবণ। আল্লামা ইবনে জারির আওজায়ী হতে এবং তিনি ইয়াহয়া ইবনে কাসীর হতে বর্ণনা করেন তা হল, শ্রবণ।\n\nএ কথা কেউ অস্বীকার করতে পারবে না যে, মানুষের স্বভাব হল, সুন্দর আওয়াজ ও সূর দ্বারা উপভোগ করা। তাই দেখা যায় একজন ছোট বাচ্চা যে কিছুই বোঝে না সেও সূর শোনে অভিভুত হয় এবং আনন্দ পায়।\n\nবিষয়টি শুধু আদম সন্তানের মধ্যে সীমাবদ্ধ নয়, বরং চতুষ্পদ জন্তুও যখন সে দেখতে পায় তার উপর আরোহী লোকটির সূর সুন্দর হয়, তখন সে খুব দ্রুত দৌড়তে থাকে।\n\nএ কারণে আল্লামা ইবনে উলাইয়া বলেন, আমি একদিন ইমাম শাফেয়ীর সাথে হাঁটতে ছিলাম তখন আমরা একটি আওয়াজ শোনে তার প্রতি আকৃষ্ট হলাম তখন তিনি আমাকে জিজ্ঞাসা করলেন তোমাকে কি আওয়াজ অভিভুত করছে? বললাম না তিনি বললেন, কেন! সুন্দর।\n\nএকই অর্থে সফরে তারা মক্কার পথে যে কবিতা-গান আবৃতি করত।\n\nبشَّرها دليلُـهـا وقـالا ** غدًا ترين الطّلْحَ والحبالا\n\nআল্লাহর রাসূল সাল্লাল্লাহু আলাইহি ওয়াসাল্লাম তার উম্মতদের কুরআনকে মধুর কন্ঠে তিলাওয়াত করার নির্দেশ দিয়েছেন। তিনি বলেন,\n\n(( ليس منّا من لم يتغنَّ بالقرآن )).\n\nযে কুরআনকে সূর দিয়ে তিলাওয়াত করে না সে আমার উম্মতের অন্তভূর্ক্ত নয়।\n\nরাসূল সাল্লাল্লাহু আলাইহি ওয়াসাল্লাম আরো বলেন, আল্লাহ তাআলা কোন নবীকে সূর ও উচ্চ আওয়াজ করার অনুমতি দেননি যেমনটি অনুমতি দিয়েছেন কুরআন তিলাওয়াত বিষয়ে। রাসূল (সাল্লাল্লাহু আলাইহি ওয়াসাল্লাম) আরো বলেন,\n\n(( ما أَذِنَ الله لشيء إذنه لنبي يتغنّى بالقرآن يجهر به )).\n\nতোমরা তোমাদের সুন্দর কন্ঠ দ্বারা কুরআনের তিলাওয়াতকে সৌন্দর্য মন্ডিত কর।\n\nএ কারণে বিজ্ঞ আলেমগণ এ বিষয়ে একমত যে, কুরআনকে সূর দিয়ে তিলাওয়াত করা মুস্তাহাব। আবার কারো কারো মতে কুরআনকে সূর দিয়ে তিলাওয়াত করা ওয়াজিব। কারণ, রাসূল ( সাল্লাল্লাহু আলাইহি ওয়াসাল্লাম) পরিষ্কার বলেছেন-(( زينوا القرآن بأصواتكم)). তোমরা তোমাদের সুন্দর আওয়াজের মাধ্যমে কুরআনকে সৌন্দর্য মন্ডিত কর।\n\nজমহুর আলেমদের মত হল, এখানে তাগান্নি দ্বারা উদ্দেশ্য হল, আওয়াজ সুন্দর করা। ইমাম শাফি রহ. এর মত, তার ছাত্র রবীর বর্ণনুযায়ী, এখানে কুরআনের তিলাওয়াতে আওয়াজ সুন্দর করাই উদ্দেশ্য।\n\nআল্লামা ইবনে উলাইয়া বলেন, এখানে উদ্দেশ্য হল, কুরআনের অর্থ হাসিলের পর অন্য কোন অর্থ থেকে বিমুখ হওয়া। আবু উবাইদ আল কাসিম বিন সালাম রহ. এক বিবেচনায় এ অর্থটিকে বিশুদ্ধ আখ্যা দিয়েছেন।\n\nআরবী অভিধানে এ ধরনের সব অর্থেরই অবকাশ রয়েছে। তবে সর্বাধিক স্পষ্ট ও প্রসিদ্ধ অর্থ হল, আওয়াজ সুন্দর করা। এ অর্থটিকেই রাসূল (সাল্লাল্লাহু আলাইহি ওয়াসাল্লাম) এর বাণী- (( زينوا القرآن بأصواتكم)). (তোমরা তোমাদের সুন্দর আওয়াজের মাধ্যমে কুরআনকে সৌন্দর্য মন্ডিত কর) সমর্থন করে।\n\nতবে তাগান্নীর অর্থ ‘অমুখাপেক্ষি হওয়া’ নেয়াকে ইমাম শাফী রহ. প্রত্যাখ্যান করেছেন। তিনি বলেন, রাসূল (সাল্লাল্লাহু আলাইহি ওয়াসাল্লাম) এর বাণী ((ليس منّا من لم يتغنَّ بالقرآن)). এর অর্থ যদি ‘অমুখাপেক্ষি হওয়া’ হত তাহলে তিনি এভাবে বলতেন-\n\nليس منا من لم يتغن.\n\nকারো কারো মতে হাদীসটির উভয় অর্থেরই সম্ভাবনা রাখে, যেমনটি স্পষ্ট করে বলেছেন, আবু উবাইদ আল কাসেম ইবনে সাল্লাম রহ.।\n\nএর উপর অনেকেই বিশিষ্ট আরবী কবি আ’শার কথা দ্বারা প্রমাণ পেশ করেছেন, তিনি বলেন,\n\nوكُنْتُ امْرًَا زَمَنًا بالعِراق ** عَفِيفَ المُناخِ طَويلَ التَّغَنْ\n\nঅর্থাৎ, মানুষের প্রতি মুখাপেক্ষি না হওয়া এবং তাদের নিকট কোন অভাব না থাকা।\n\nজাহিলিয়্যাতের যুগ ও ইসলাম আগমনের পরও আরবরা সাধারণত কবিতা আবৃতি করা ও গান গাওয়াকে বেশি পছন্দ করতো। এমনকি রাসূলের সাহাবীরাও কবিতাও গানকে উপভোগ করত এবং তা পছন্দ করত। ইমাম বাইহাকী রহ. তার সূনান গ্রন্থে আবী সালমা বিন আব্দুর রহমান হতে হাসান সনদে একটি হাদীস বর্ণনা করেন, তিনি বলেন, রাসূলের সাহাবীদের মধ্যে কতক ছাহাবী এমন ছিল যারা কবিতা আবৃতি করত এবং তা উপভোগ করত.....\n\n( كان أصحاب رسول الله - صلى الله عليه وسلم- رجالًا يقولون الشعر، ويتلذذون به، فإذا أُرِيدَ أحدٌ منهم على دينه دارت حماليق عينيه)\n\nএর কারণ হল, অশ্লীল, অশালীন কথাবার্তা ও মানুষের স্বভাবের পরিপন্থী কার্যকলাপ তাদের ক্ষুব্ধ করত।\n\nআরবী ভাষা, অভিধান ও তাদের পরিভাষার প্রতি লক্ষ করলে, তুমি দেখতে পাবে- তারা غنى শব্দ দ্বারা সাধারণত কবিতা, গান, কাব্যিক কথা ইত্যাদিই উদ্দেশ্য নিয়ে থাকে। যেমন বিশিষ্ট আরবী কবি হুমাইদ বিন সূর বলেন,\n\nعجبت لها أنّى يكون غناؤها ** فصيحًا ولم تفغر بمنطقها فَمَا\n\nকারণ হল, গান হল যা শুধু মুখ থেকে বের হয়ে থাকে তার সাথে অন্য কিছুকে সম্পৃক্ত করা হয় না। যদি গানের কথার সাথে অন্য কোন বাজনা বা বাদ্য শোনা যায় তবে তা শুধু গান থাকে না। তখন তাকে কবিতা, গান ও কাব্যিক কথা ইত্যাদি আখ্যায়িত করা হয়ে থাকে যদি তার আওয়াজ সুন্দর হয়। রাসূল (সাল্লাল্লাহু আলাইহি ওয়াসাল্লাম) এর কথার মধ্যে তা আরো স্পষ্ট হয়। তিনি বলেন, (( ليس منا من لم يتغنَّ بالقرآن)). তিনি আরো বলেন, (( ما أذِنَ الله لشيء أذنه لنبي أن يتغنَّ بالقرآن)). অর্থাৎ, কুরআনের তিলাওয়াতে আওয়াজকে সুন্দর করা।\n\nরাসূলের সাহাবীদের কর্ম ও আরবদের বিভিন্ন কবিতার মধ্যে চিন্তাভাবনা করলে দেখা যাবে যে, তারা غناء শব্দ উল্লেখ করা দ্বারা তাদের উদ্দেশ্য হল, কবিতা ও গান। এমনকি পরবর্তী লোকদের জন্য বিষয়টি আরো জটিল হয়ে গেল। কারণ, তারা ধারণা করত যে, তারা তাদের কথা ব্যবহার করত এবং তার দ্বারা পরবর্তীদের পরিভাষানুযায়ী গানকে উদ্দেশ্য নিত। অথচ এটি ছিল, নিচক অজ্ঞতা ও মূর্খতা বৈ কিছুই নয়। কারণ, তাদের غناء শব্দটি তাদের নিকট ব্যাপক অর্থে ছিল না।\n\nغناء-পরবর্তীদের পরীভাষা অনুযায়ী যে অর্থ দাড়ায়- ও হেদা- সাহাবী ও সলফপ্রমূখদের হতে যে অর্থটি বর্ণিত হয়ে আসছে- শব্দ দুটির উদ্দেশ্যের মাঝে প্রার্থক্য করাটা মুশকিল হওয়া ও শব্দদ্বয় অর্থের দিক দিয়ে একই রকম হওয়াতে ইবনে হাম্বলী এ বিষয়ে একটি কিতাব লিখেন যার উপর আল্লামা ইবনে কুদামা এ বলে কটাক্ক করেন- তিনি হেদা শব্দ উল্লেখ করে غنى এর উপর দলীল পেশ করতে আরম্ভ করেন, আর মূলত. এ কাজটি তিনিই করতে পারে যিনি غناء ও হেদা শব্দদ্বয়ের মধ্যে প্রার্থক্য করতে পারে না এবং কোনটি কবিতা তাও বুঝে না। সুতরাং যার যোগ্যতা এর মধ্যে সীমাবদ্ধ সে কখনোই ফতোয়া দেয়ার জন্য উপযুক্ত ব্যক্তি হতে পারে না।\n\nআর যিনি এ কথা বললেন, সে একই কথা তিনি তার কিতাবে আলমুগনীতে আলোচনা করেন, তিনি বলেন, আলেমদের নিকট ইখতেলাফের কেন্দ্র হল غناء । সে এ কথা দ্বারা কোন غناء উদ্দেশ্য নিয়েছে?\n\nউত্তর:- এ দ্বারা তার উদ্দেশ্য হেদা-গান। কারণ, তিনি তার মৃত্যুর একবছর পূর্বে ইবনে হাম্বলীর খুব সমালোচনা করেছে এবং গান- غناء হারাম হওয়ার আলেমদের ইত্তেফাকের কথা আলোচনা করেছেন।\n\nইমাম ইবনে যুজী বলেন, ‘‘ غناء বা গান তাদের যুগে যুহদ সম্পর্কীয় বিভিন্ন ধরনের কবিতারই সমষ্টিরই নাম তবে তারা এ গুলোকে সূর দিয়ে আবৃতি করত।’’\n\nএ কারণেই অনেক ফকীহগণ রশীদ ইবনে জামের উপস্থিতিতে বলত, غناء রোজার ক্ষতি করে। তখন সে বলল, তুমি ওমর বিন আবি রাবীয়ার ঘরে বসে কী বলছ যে এ কাব্য আবৃতি করল\n\nأمِن آل نُعْمٍ أنتَ غادٍ فمُبْكِرُ ** غداة غـد أم رائح فـمـهـجـر!\n\nতার কি রোজার ক্ষতি হবে?\n\nবলল, না। এ তো হল, যদ্বারা আমি আমার আওয়াজকে লম্বা করলাম এবং আমারাতো কেবল মাথাকেই নাড়ালাম।\n\nতোমরা আরো লক্ষ কর, আতা বিন আবি রাবাহ এর কথার প্রতি, তিনি বলেন, মুহরিমের জন্য গেনা ও হেদা দ্বারা কোন অসুবিধা নাই।\n\nকুরআন, হাদীস ও রাসূলের সাহাবী হতে বর্ণিত নুসুস গুলোর প্রতি লক্ষ করলে দেখতে পাবে যে, ওহী বোঝার আরবী সাহিত্য দ্বারাইা বুঝতে হবে। যার মধ্যে কোন সূর অথবা অশুদ্ধতা থাকে না।\n\nএ কারণেই আল্লামা ইবনে কুদামা রহ. যে ব্যক্তি শব্দ দুটির মধ্যে প্রার্থক্য করতে পারে না এবং উভয়কে একত্র করে ফেলে, তাকে ফতোয়া দেয়ার উপযুক্ত বলে মনে করে না। বরং, তিনি তাকে ফতোয়া দেয়ার অযোগ্য মনে করেন।\n\nগেনা এর প্রচলন ঢোল তবলা ও বাদ্য যন্ত্র ব্যবহারের মাধ্যমে তৃতীয় শতাব্দী হতে শুরু হয়। এর পূর্বে গান ঢোল তবলা ও বাদ্য যন্ত্রের মাধ্যমে প্রচলন ছিল না। এ জন্যে বলা যায় যে, রাসূল ( সাল্লাল্লাহু আলাইহি ওয়াসাল্লাম ও তার সাহাবীদের যুগে গেনা দ্বারা যা বোঝানো হত, তা বর্তমানের বাদ্য যন্ত্র ইতাদি বাঝিযে যেভাবে গান বাজনা করা হয় তা নয়। বরং তা হল, কবিতা আবৃতি।\n\nশাইখুল ইসলাম ইবনে তাইমিয়্যাহ রহ. বলেন, ‘‘রাসূল (সাল্লাল্লাহু আলাইহি ওয়াসাল্লাম) এর পর তিন যুগ পর্যন্ত হেজায, শাম, ইয়ামন, মিসর, ইরাক, পশ্চিমাঞ্চল ও খুরাসান কোথাও গানবাজনা ও বাদ্যানুষ্টানে একত্র হওয়ার কোন রীতি নীতি কোন সংস্কারক, আল্লাহ ওয়ালা ও ইবাদতকারীরে মধ্যে চালু ছিল না। বরং এর প্রচলন হয় দ্বিতীয় শতাব্দীর পর থেকে’’।\n\nএ কারণেই এ কথা স্পষ্ট যে, সাহাবীদের কথা ও আরবদের কবিতার মধ্যে غنى শব্দের যে ব্যবহার পাওয়া যায় তার দ্বারা উদ্দেশ্য কোন প্রচলিত গান বাজনা নয়। বরং, তার দ্বারা উদ্দেশ্য হল, কবিতা ও কাব্য। যে গুলোকে বর্তমানে আমরা হামদ নাত ইত্যাদি বলে আখ্যায়িত করে থাকি।\n\nএকাধিক ভাষাবিধ, আভিধানিক ও ইমামদের থেকে গেনার এ ব্যাখ্যাটিই বর্ণিত আছে। যেমন- আবু ওবাইদ কাসেম বিন সাল্লাম তাদের অন্যতম। বরং বিষয়টিকে ইমাম শাফেয়ী রহ. আরো অধিক স্পষ্ট করেন। এ বিষয়ে বিস্তারিত আলোচনা অচিরেই আসছে।\n\nমোট কথা হল, আমাদেরকে অবশ্যই বর্তমানের পরিভাষা ও অতীতের মণীষিদের পরিভাষার মধ্যে প্রার্থক্য জানতে হবে। অন্যথায় বাস্তবতা হতে আমাদের অনেক দূরে থাকতে হবে। এবং সত্যের অদূরে থাকা ও সত্যকে উপলব্ধি করতে পারা আমাদের দ্বারা সম্ভব নয়। যদিও শব্দটি এক কিন্তু গভীরভাবে চিন্তা করে দেখলে দেখা যাবে শব্দটি উভয় বিষয়টিকেই অন্তভূর্ক্ত করে। তবে আমাদেরকে বাহ্যিক অবস্থার প্রতি বিশেষভাবে লক্ষ রাখতে হবে যে, শব্দটির ব্যবহার ও প্রয়োগ কীভাবে হচ্ছে এবং তার সাথে কী মিলছে।\n\nপ্রায় চল্লিশ বছর থেকে মিশরে যখন গানের প্রচলন শুরু হল, তখন তাদের অনেকেই সলফদের গান শব্দের ব্যবহার দ্বারা তাদের নিজেদের পক্ষে দলীল পেশ করতেন এবং তারা তাদের থেকে বর্ণিত বিভিন্ন উক্তি দ্বারা দলীল পেশ করত।\n\nআর আল্লামা গামারী রহ. যিনি মাগরেবী আলেমদেরই একজন তিনি বলেন, এমনকি ইবলিস জ্ঞানীদের সাথে গান হারাম হওয়ার বিষয়ে অন্তর্ভুক্ত।\n\nঅর্থাৎ সলফদের কথা দ্বারা দলীল পেশ করাটা সাহাবী ও তাবেয়ীদের থেকে এ শব্দের যে ব্যাখ্যা বর্ণিত তা বাস্তবতার অনেক দূরে। এ কারণেই যাদের প্রভৃত্তির প্রভাব বিজয়ী ও যাদের জ্ঞানের পরিধি খুবই সীমিত তাদের অনেকের কাছেই বিষয়টি অস্পষ্ট ও গোজামিল রয়ে গেছে।\n\nআল্লামা ইবনে কুদামাহ যারা শব্দের অর্থের মধ্যে প্রার্থক্য করতে পারে না তাদের ফতোওয়া দেয়ার অনুপযোগী বিবেচনা করেন।\n\nকুরআন ও হাদীসের প্রমাণাদি সম্পর্কে চিন্তা করে সে অবশ্যই দেখতে পাবে যে, আল্লাহ তাআলা একাধিক আয়াতে গান বাদ্যকে হারাম বলে আখ্যায়িত করেছেন। এ বিষয়ে বর্ণিত আয়াতের সংখ্যা অনেক। গান-বাদ্যকে হারাম করার কারণ, মানবাত্মকে নেফাক ও কুফর থেকে হেফাজত করা এবং শয়তানের অনুপ্রবেশ ও কুমন্ত্রণা হতে রক্ষা করা।\n\nআল্লাহ তাআলা মক্কাতেই অর্থাৎ ইসলামের প্রাথমিক অবস্থায় গান বাদ্যকে হারাম ঘোষণা করেন। এতেই অনুমেয় যে গান একজন্য মুসলমানের জন্য কতবড় ক্ষতিকর এবং বান্দার উপর তার প্রভাব যে কত মারত্মক। আল্লাহ তাআলা সূরা নজমে ও সূরা লোকমানে গান হারাম হওয়ার বিষয়ে ঘোষণা দেন। আর সূরাদ্বয় অবশ্যই মক্কী সূরা।\n\nআল্লাহ তাআলা পবিত্র কুরআনে এরশাদ করেন,\n\n(আরবি)\n\nআর মানুষের মধ্য থেকে কেউ কেউ না জেনে আল্লাহর পথ থেকে মানুষকে বিভ্রান্ত করার জন্য বেহুদা কথা খরিদ করে, আর তারা ঐগুলোকে হাসি-ঠাট্টা হিসেবে গ্রহণ করে; তাদের জন্য রয়েছে লাঞ্ছনাকর আযাব।\n\nআল্লাহ তাআলা কথাটি সূরা লোকমানে বলেছেন। আর সূরা লোকমান হল মক্কী সূরা। সাহাবী ও অন্যান্যদের ব্যাখ্যার প্রতি লক্ষ করলে দেখতে পাবে তারা সবাই এ বিষয়ে একমত যে, নিশ্চয় এ আয়াতের অর্থের মধ্যে গান অন্তভূর্ক্ত। সাহাবীদের ব্যাখ্যাসমূহও এ বিষয়ে একমত। হাকেম তার মুসতাদরাকে বলেন, সাহাবীদের তাফসীর যেটি ওহীর মোতাবেক হবে, তা ইমাম বুখারী ও মুসলিমের মতে হাদীসে মুসনাদের সমপর্যায়ের হবে। তিনি অন্যত্র বলেন, তাদের ব্যাখ্য হাদীসে মারফুর মতই শক্তিশালী। আল্লামা ইবনে জারীর আততাবারী ও বাইহাকী তার সূনান ও অন্যত্র আব্দুল্লাহ বিন মাসুদ হতে বর্ণান করেন, তিনি এ আয়াতের ব্যাখ্যায় বলেন,\n\n( واللهِ الذي لا إله إلا هو إن لهو الحديث لهو الغناء )\n\nযে আল্লাহ ছাড়া আর কোন ইলাহ নাই সে আল্লাহর সপথ করে বলছি, নিশ্চয় কুরআনের আয়াতে لهو الحديث দ্বারা উদ্দেশ্য হল গান। তিনি এ কথাটি তিন বার বলেন। আর আব্দুল্লাহ বিন তাফসীর বিষয়ে সমগ্র সাহাবী হতে অধীক অভিজ্ঞ। যদিও তিনি সব সাহাবীদের থেকে সর্বাধিক জ্ঞানী নন।\n\nইমাম বুখারী ও মুসলিম আমশ হতে আর তিনি মুসলিম আর মুসলিম মাসরুক হতে তিনি আব্দুল্লাহ হতে তিনি বলেন\n\n, ‏((والذي لا إله غيره‏ ‏ما من كتاب الله سورة إلا أنا أعلم حيث نزلت, وما من آية إلا أنا أعلم فيما أنزلت\n\nولو أعلم أحدًا هو أعلم بكتاب الله مني تبلغه الإبل لركبت إليه ))‏.\n\nযে আল্লাহ ছাড়া আর কোন উপাস্য নাই তার সপথ করে বলছি, আল্লাহর কিতাবে এমন কোন সূরা নাই যার অবতরণ স্থান সম্পর্কে আমি জানিনা। আর এমন কোন আয়াত নাই যার অবতরণের পেক্ষাপট আমি জানি না। যদি আমি কারো বিষয়ে জানতাম যে, সে আল্লাহর কিতাব সম্পর্কে আমার চেযে অধিক জ্ঞাত তাহলে আমি তার সফর করতাম যদি সে পর্যন্ত উট যাওয়ার ব্যবস্থা থাকত।\n\nবরং তাবেয়ীদের মধ্য ইমামুত তাফসীর মুজাহিদ বিন জবর এবং যিনি ইবনে আববাসের নিকট ত্রিশবারের মত কুরআন আবদুল্লাহ বিন আববাসের সম্মূখে তুলে ধরেন। আমি যদি ইবনে মাসউদের ক্বিরাত অনুযায়ী কুরআন পড়তাম তাহলে কুরআনের অনেক অংশ যে গুলি আব্দুল্লাহ বিন আববাস হতে জেনেছিলাম তা জানার জন্য আব্দুল্লাহ বিন আববাসকে জিজ্ঞাসা করার মুখাপেক্ষি হতাম না। তিনি তাফসীর বিষয়ে এত বড় পন্ডিত হওয়া সত্বেও তিনি আয়াতের এ তাফসীর বিষয়ে আল্লাহর নামের সপথ করেন। অথচ তিনি আল্লাহর বাণী-\n\n(আরবি)\n\nঅর্থাৎ, আর যারা আলাহর প্রতি মিথ্যারোপ করে কিয়ামতের দিন তুমি তাদের চেহারাগুলো কালো দেখতে পাবে। অহঙ্কারীদের বাসস্থান জাহান্নামের মধ্যে নয় কি? তিলাওয়াত করেন। একই আব্দুল্লাহ তাফসীর আব্দুল্লাহ বিন আববাস হতেও বর্ণিত। যেমনটি আল-আদবুল মুফরেদে ইমাম বুখারী ইবনে জারির আতত্বাবারী এবং অনুরুপভাবে ইবনে আবি শাইবা প্রমূখগণ আতা রহ. এর হাদীস হতে এবং তিনি সাঈদ বিন যুবাইর হতে আর তিনি আব্দুল্লাহ বিন আববাস হতে, তিনি বলেন, আয়াতটি গান-বাজনা ইত্যাদি বিষয়ে নাযিল হয়েছে। জাবের বিন আব্দুল্লাহ হতেও একই রকম তাফসীর বর্ণিত তিনি বলেন, তা হল গান। এ ছাড়াও আরো অনেক তাফসীর কারকদের আয়াতের তাফসীর গান বলেই তাফসীর করেছেন।\n\nআল্লাহ তাআলা সূরা নজমে আরো বলেন, (( أَفَمِنْ هَذَا الْحَدِيثِ تَعْجَبُونَ وَتَضْحَكُونَ وَلَا تَبْكُونَ وأنتم سامدون))\n\nতোমরা কি এ কথায় বিস্ময় বোধ করছ? আর হাসছ এবং কাঁদছ না? আর তোমরা তো গাফিল। (সূরা নজম: ৫৯-৬১) এখানে আয়াতে সামেদুন অর্থ গান-বাজনা। যেমন ইবনে জারির আততাবারী ইকরামা হতে এবং তিনি আব্দুল্লাহ বিন মাসুদ হতে বর্ণনা করেন তিনি বলেন, (( السمود هو : الغناء )).\n\nআল্লাহ তাআলা কুরআনে কারীমে ইবলিসকে সম্বোধন করে বলেন,\n\n(আরবি)\n\n‘তোমার কণ্ঠ দিয়ে তাদের মধ্যে যাকে পারো প্ররোচিত কর, তাদের উপর ঝাপিয়ে পড় তোমার অশ্বারোহী ও পদাতিক বাহিনী নিয়ে\n\nএখানে ইবলিসের আওয়াজ দ্বারা উদ্দেশ্য হল, গান। এতেও প্রমাণিত হয় যে, গান হারাম। মুজাহিদ ইবনে জাবর বলেন, ইবলিসের আওয়াজ দ্বারা উদ্দেশ্য হল, (( هو الغناء )). গান বাজনা।\n\nআল্লাহ তাআলা আরো বলেন, ((وَالَّذِينَ لَا يَشْهَدُونَ الزُّورَ وَإِذَا مَرُّوا بِاللَّغْوِ مَرُّوا كِرَامًا)) (الفرقان:72).\n\n‘‘আর যারা মিথ্যার সাক্ষ্য হয় না এবং যখন তারা অনর্থক কথা-কর্মের পাশ দিয়ে চলে তখন সসম্মানে চলে যায়।\n\nঅনেক তাফসীর বিষারদদের মতে এখানে الزُّور দ্বারা উদ্দেশ্য হল, গান।\n\nহাদীস দ্বারা গান নিষিদ্ধ হওয়ার দলীল:\n\nইমাম বুখারী তার বিশুদ্ধ কিতাব বুখারীতে বলেন, হিশাম বিন আম্মার বলেন, আমাদের সাদাকা বিন খালেদ হাদীস বর্ণনা করেন তিনি বলেন, আমাকে আব্দুর রহমান বিন ইয়াজিদ বিন জাবের বলেন আমাদের আতিয়্যা বিন কাইস হাদীস বর্ণনা করেন.....আবুআমের হাদীস বর্ণনা করেন তিনি রাসূল (সাল্লাল্লাহু আলাইহি ওয়াসাল্লাম)কে বলতে শুনেছেন তিনি বলেন,\n\n(( لَيَكُونَنَّ مِنْ أُمَّتِي أَقْوَامٌ يَسْتَحِلُّونَ الْحِرَ وَالْحَرِيرَ وَالْخَمْرَ وَالْمَعَازِفَ))\n\nআমার উম্মতের মধ্যে এমন একটি দলের আর্ভিবাব হবে যারা পশমকে রেশমকে মদকে ও গান বাজনাকে হালাল মনে করবে। এখানে মায়যেফ দ্বারা উদ্দেশ্য হল, গান। উল্লেখিত কুরআন ও হাদীসে আলোকে এ কথা দিবালোকের মত স্পষ্ট যে, গান বাজনা ও মদপান ইত্যাদির মধ্যে কোন প্রার্থক্য নাই। যেমনিভাবে মদ পান করা হারাম তেমনিভাবে গান বাজনাও হারাম।\n\nসমাপ্ত"
  }
]