[
    {
        "1": "হযরত মুসা عَلَیْہِ السَّلَام এর শান ও মহত্ব",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরুদ শরীফের ফযিলত",
        "2": "           প্রিয় নবী, রাসূলে আরবী, হুযুর পুরনূর  صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اِنَّ اللّٰہَ وَکَّلَ بِقَبْرِیْ مَلَکًااَعْطَاہُ اَسْمَاعَ الْخَلَائِقِ فَلَا یُصَلِّیْ عَلَیَّ اَحَدٌ اِلٰی یَوْمِ الْقِیَامَۃِ اِلَّا اَبْلَغَنِیْ بِاِسْمِہٖ وَ اِسْمِ اَبِیْہِ هٰذَا فُلَانُ بْنُ فُلَانٍ قَدْ صَلّٰی عَلَیْكَ নিশ্চয় আল্লাহ পাক আমার কবরে একজন ফিরিশতা নিযুক্ত করেছেন, যাকে সকল সৃষ্টির আওয়াজ শুনার ক্ষমতা প্রদান করা হয়েছে। অতএব কিয়ামত পর্যন্ত যে কেউ আমার উপর দরূদ পাক পড়ে, তবে সে আমাকে তার নাম এবং তার পিতার নামসহ উপস্থাপন করে, (বলে:) অমুকের ছেলে অমুক আপনার প্রতি এই দরূদ শরীফ পাঠ করেছে। (মাজমাউয যাওয়ায়িদ, কিতাবুল আদইয়াতি, ১০/২৫১, হাদীস ১৭২৯১)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শ্রবণ করার নিয়্যত সমূহ",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগির, ৮১ পৃ:, হাদিস: ১২৮৪)\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শ্রবণ করার পূর্বেও ভালো ভালো নিয়্যত করে নিন! যেমন নিয়্যত করুন! * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * দো’জানো হয়ে বসবো * বয়ানের মাঝখানে অলসতা করা থেকে বেঁচে থাকবো * নিজের সংশোধনের জন্য বয়ান শুনবো * যা কিছু শুনবো অপরের নিকট পর্যন্ত পৌঁছে দেয়ার চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "সাহসিকতা সম্পন্ন রাসূল",
        "2": "          প্রিয় ইসলামী ভাইয়েরা! এমনিতে তো সকল নবী ও রাসূল\nعَلَیْهِمُ السَّلَام সাহসী ছিলেন এবং সকলই আল্লাহর পথে আগত কষ্টের উপর ধৈর্য ও সাহসীকতা চমৎকারভাবে প্রদর্শন করেছেন, তবে তাঁদের পবিত্র দলে পাঁচজন রাসূল عَلَیْهِمُ السَّلَام এমন ছিলেন, যাদের আল্লাহর পথে ধৈর্যধারন, অন্যান্য নবী ও রাসূলের عَلَیْهِمُ السَّلَام চেয়ে বেশি ছিলো, তাই তাঁদেরকে বিশেষভাবে “উলুল আযম রাসূল” বলা হয় এবং যখনই “উলুল আযম রাসূল” বলা হয়, তখনই এই পাঁচজন রাসূল عَلَیْهِمُ السَّلَامই উদ্দেশ্য হয়ে থাকে আর তাঁরা হলেন: (১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ।\n(২) হযরত ইব্রাহীম عَلَیْہِ السَّلَام। (৩) হযরত মূসা عَلَیْہِ السَّلَام। (৪) হযরত ঈসা عَلَیْہِ السَّلَام। (৫) হযরত নূহ عَلَیْہِ السَّلَام।\n          কোরআনে করীমে এই সম্মানিত ব্যক্তিত্বদের সম্পর্কে বিশেষভাবে আলোচনা করা হয়েছে। ২১তম পারা সূরা আহযাবের ৭ নং আয়াতে আল্লাহ পাক ইরশাদ করেন:\nوَ اِذْ اَخَذْنَا مِنَ النَّبِیّٖنَ مِیْثَاقَہُمْ وَ مِنْکَ وَ مِنْ نُّوْحٍ وَّ اِبْرٰھِیْمَ وَ مُوْسٰی وَ عِیْسَی ابْنِ مَرْیَمَ ۪ وَ اَخَذْنَا مِنْہُمْ مِّیْثَاقًا غَلِیْظًا ۙ(۷)\n(পারা ২১, সূরা আহযাব, আয়াত ৭)               কানযুল ঈমান থেকে অনুবাদ: আর হে মাহবূব! স্মরণ করুন, যখন আমি নবীগণের কাছ থেকে অঙ্গীকার গ্রহণ করেছি এবং আপনার কাছ থেকে আর নূহ, ইব্রাহীম, মূসা ও মরিয়ম-তনয় ঈসার কাছ থেকে; এবং আমি তাদের কাছ থেকে দৃঢ় অঙ্গীকার গ্রহণ করেছি।\n\n          প্রিয় ইসলামী ভাইয়েরা! আজকের বয়ানে আমরা এই সাহসিকতা সম্পন্ন রাসূলদের عَلَیْهِمُ السَّلَام মধ্য থেকে একজন রাসূল হযরত মূসা عَلَیْہِ السَّلَام এর শান ও মহত্ব, তাঁর সংক্ষিপ্ত পরচিতি, মুজিযা ও উৎকর্ষতা এবং অন্যান্য তথ্যাবলী শ্রবণ করবো। সুতরাং সম্পূর্ণ বয়ান মনোযোগ সহকারে শুনার অনুরোধ করছি। আসুন! সর্বপ্রথম আমরা হযরত মূসা\nعَلَیْہِ السَّلَام এর সংক্ষিপ্ত পরিচিতি শ্রবণ করি।\n"
    },
    {
        "1": "হযরত মূসা عَلَیْہِ السَّلَام এর সংক্ষিপ্ত পরিচিতি",
        "2": "          হযরত মূসা عَلَیْہِ السَّلَام এর পিতার নাম ছিলো ইমরান। তিনি হযরত ইব্রাহীম عَلَیْہِ السَّلَام এর বংশধর ছিলেন। হযরত মূসা عَلَیْہِ السَّلَام হযরত ইউসুফ عَلَیْہِ السَّلَام এর ওফাতের চারশত (৪০০) বছর এবং হযরত ইব্রাহীম عَلَیْہِ السَّلَام এর চেয়ে সাতশত (৭০০) বছর পর জন্মগ্রহণ করেন। তিনি একশত বিশ (১২০) বছর বয়স আয়ু লাভ করেন।\n(আল বিদায়া ওয়ান নেহায়া, ১/৩২৬, ৩২৯। তাফসীরে সাভী, আল আরাফ, ১০৩নং আয়াতের পাদটীকা, ২/৬৯৬)\n          হযরত মূসা عَلَیْہِ السَّلَام এর মায়ের নাম হলো ইউহান্দ এবং তিনি লাওয়া বিন ইয়াকুবের বংশধর। আল্লাহ পাক তাঁকে স্বপ্নে বা ফেরেশতার মাধ্যমে তাঁর অন্তরে   এই বিষয়টি ঢেলে ইলহাম করেন যে, তুমি হযরত মূসা عَلَیْہِ السَّلَام কে দুধ পান করাও, অতঃপর যখন তুমি তাঁর ব্যাপারে ভীত হবে যে, প্রতিবেশিরা জেনে যাবে, তারা অভিযোগ করবে এবং ফেরাউন তাঁকে হত্যা করার জন্য প্রস্তুত হয়ে যাবে, তখন নির্ভয়ে তাঁকে মিসরের নীল নদে ফেলে দিও আর তাঁর ডুবে যাওয়া বা মারা যাওয়ার আশঙ্কা ও তাঁর বিচ্ছেদের দুঃখ করো না, নিশ্চয় আমি তাঁকে তোমার নিকট ফিরিয়ে আনবো এবং তাঁকে রাসূলদের عَلَیْهِمُ السَّلَام অন্তর্ভুক্ত করবো। সুতরাং তিনি رَضِیَ اللهُ عَنْہَا কয়েকদিন হযরত মূসা عَلَیْهِمُ السَّلَام কে দুধ পান করান। এই সময়ে হযরত মুসা عَلَیْهِمُ السَّلَام না কাঁদতেন, না তাঁর কোলে কোন নড়াচড়া করতেন আর না তাঁর বোন ছাড়া আর কেউ তাঁর জন্ম সম্পর্কে জানতো। যখন হযরত মূসা عَلَیْهِمُ السَّلَام ’র মা رَضِیَ اللهُ عَنْہَا ফেরাউনের কারণে ভীত হলেন তখন হযরত মূসা عَلَیْہِ السَّلَام কে একটি সিন্ধুকে  রেখে (যা বিশেষ করে এই উদ্দেশ্যেই বানানো হয়েছিলো) রাতের বেলা নীল নদে ভাসিয়ে দিলেন। (তাফসীর খাযিন, আল কিসাস, ৭নং আয়াতের পাদটীকা, ৩/৪২৩। তাফসীরে মাদারিক, আল কিসাস, ৭নং আয়াতের পাদটীকা, ৮৬১ পৃষ্ঠা। জালালাঈন, আল কিসাস, ৭নং আয়াতের পাদটীকা, ৩২৬ পৃষ্ঠা)\n\n          প্রিয় ইসলামী ভাইয়েরা! আপনারা কি জানেন! নীল নদে ভাসতে ভাসতে সেই পবিত্র সিন্ধুক (যাতে হযরত মূসা عَلَیْہِ السَّلَام ছিলেন, তা) কোন সৌভাগ্যবান ব্যক্তিত্বের নিকট গেলো, আল্লাহ পাকের এই পবিত্র নবী عَلَیْہِ السَّلَام এর নাম কোন সম্মানিত ব্যক্তিত্ব রেখেছেন এবং এই মুবারক নামের অর্থ কি? আসুন! শুনি:\n"
    },
    {
        "1": "হযরত মূসা عَلَیْہِ السَّلَام এর নাম কে রেখেছেন?",
        "2": "          হযরত ইমাম আলাউদ্দীন আলী বিন খাযিন رَحْمَۃُ اللهِ عَلَیْہِ বলেন: হযরত আসিয়া رَحْمَۃُ اللہِ عَلَیْہا কে তাঁর (অর্থাৎ হযরত মূসা عَلَیْہِ السَّلَام এর) নাম রাখার জন্য বলা হলো তখন তিনি বললেন: আমি এর (এই শিশুর) নাম মূসা রাখলাম। (তাফসীরে খাযিন, ২০তম পারা, আল কিসাস, ৭নং আয়াতের পাদটীকা, ৩/৩৫৮) যেহেতু হযরত মূসা عَلَیْہِ السَّلَام কে পানি এবং গাছের মাঝখানে পেয়েছিলেন এবং কিবতি ভাষায় পানিকে “মূ” আর গাছকে “সা” বলা হয়। (তাফসীরে মনসুর, ২০তম পারা, আল কিসাস, ৪নং আয়াতের পাদটীকা, ৬/৩৯১) তাই তাঁর নাম এটাই রাখা হলো।\n(ফয়যানে হযরত আসিয়া, ২২ পৃষ্ঠা)\n"
    },
    {
        "1": "হযরত আসিয়া رَحْمَۃُ اللهِ عَلَیْہا কে ছিলেন?",
        "2": "          হযরত আসিয়া رَحْمَۃُ اللہِ عَلَیْہا ফেরাউনের স্ত্রী ছিলেন। হযরত আসিয়া رَحْمَۃُ اللہِ عَلَیْہا যখন জাদুকরদেরকে হযরত মূসা عَلَیْہِ السَّلَام এর নিকট পরাজিত হতে দেখেন তখন সাথেসাথেই তাঁর অন্তরে ঈমানের নূর চমকে উঠলো এবং তিনি ঈমান আনয়ন করলেন। যখন ফেরাউন জানতে পারলো তখন সেই অত্যাচারী তাঁর উপর অনেক অত্যাচার করলো, অনেক মারার পর চারটি পেরেক গেঁথে হযরত আসিয়া رَحْمَۃُ اللہِ عَلَیْہا এর চার হাত পায়ে লোহার পেরেক ঠুকে চারটি পেরেককে এমনভাবে আটকে দিলো যে, তিনি নড়তেও পারতেন না। তাঁকে সূর্যের তাপে নিক্ষেপ করলো এবং ভারী পাথর তাঁর বুকের উপর রাখার আদেশ দিলো। যখন পাথর আনা হলো তখন হযরত আসিয়া رَحْمَۃُ اللہِ عَلَیْہا আল্লাহ পাকের দরবারে আরয করলেন: হে দয়ালূ রব! আমার জন্য জান্নাতে একটি ঘর বানিয়ে দাও! অতএব তাঁকে জান্নাতে তাঁর জন্য সাদা মুক্তো দ্বারা নির্মিত তাঁর ঘর দেখানো হলো, অতঃপর আল্লাহ পাক তাঁর রূহ কবজ করে নিলেন। যখন তাঁর শরীরে পাথর রাখা হলো তখন তাঁর শরীরে রূহ ছিলো না, সুতরাং কোন ব্যাথা অনুভব হলো। ইবনে কিসান رَحْمَۃُ اللهِ عَلَیْہِ বলেন: তাঁকে জীবিত উঠিয়ে জান্নাতে পৌঁছে দেয়া হয়েছিলো, ব্যস তিনি পানাহার করছেন।\n(ওমদাতুল ক্বারী, কিতাবু আহাদীসিল আম্বিয়া, ১১/১৪৪)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          হে আশিকানে রাসূল! বর্ণনাকৃত ঘটনা থেকে জানা গেলো! আল্লাহর পথে কষ্ট এবং পরীক্ষা সহ্য করা এটি আল্লাহ ওয়ালাদের অভ্যাস ছিলো, যেমনটি এখনই আমরা শুনলাম যে, ঈমান আনয়ন করার পর আল্লাহ পাকের একজন নেককার বান্দিকে তাঁর দূর্ভাগা স্বামী ফেরাউন অনেক বেশি কষ্ট দিয়েছিলো, কিন্তু উৎসর্গ হয়ে যান! তাঁর সাহস, তাঁর ধৈর্য, প্রেরণা এবং ঈমানী চেতনার প্রতি, কেননা এই যন্ত্রণাদায়ক কষ্ট তো সহ্য করে নিলেন, প্রাণ দেয়াকেও পছন্দ করলেন তবুও ঈমানের দৌলত যেনো হাতছাড়া না হয়। সুতরাং যে সকল ইসলামী ভাই এবং ইসলামী বোনদেরকে তাদের পরিবার বা আত্মীয় স্বজনরা সুন্নাতের অনুসরন এবং দ্বীনি পরিবেশের সাথে সম্পৃক্ততার কারণে কষ্ট দেয়, মারে, বিদ্রুপ করে অনুরূপভাবে ঐসকল সৌভাগ্যবান যারা পূর্বে কুফরের অন্ধকারে হাবুডুবু খাচ্ছিলো এবং আল্লাহ পাকের দয়া ও অনুগ্রহে এখন ইসলাম গ্রহণ করে নিয়েছে, যার কারণে পরিবার বা আত্মীয় স্বজনরা কষ্ট দিচ্ছে তারাও হযরত আসিয়া رَحْمَۃُ اللهِ عَلَیْہا এর এই ঘটনা থেকে শিক্ষা অর্জন করে আল্লাহর পথে আগত পরীক্ষায় মন ছোট করার পরিবর্তে ধৈর্য ও দৃঢ়তার সহিত অটল থাকা উচিৎ। এছাড়াও আল্লাহ পাকের নিকট একাগ্রতার সহিত দোয়াও করা উচিৎ। কখনো এরূপ ভাবা উচিৎ নয় যে, আমি তো কারো ক্ষতি করিনি, কাউকে কষ্ট দেইনি তবে আমাকে কেন কষ্ট দেয়া হচ্ছে ইত্যাদি। অনুরূপভাবে অনেক মূর্খ এমন সময়ে কুফরী বাক্য পর্যন্ত বলে দেয়। একটু ভাবুন তো! হযরত আসিয়া رَحْمَۃُ اللهِ عَلَیْہا কাকে কষ্ট দিয়েছিলেন, অনুরূপভাবে আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم কাকে কষ্ট দিয়েছিলেন, কিন্তু তবুও হুযুর صَلَّی اللهُ عَلَیْہِ وَاٰلِہٖ وَسَلَّم এর উপর অত্যাচার ও নিপীড়নের পাহাড় ভাঙ্গা হয়েছিলো, যা শুনে শরীরের লোম দাঁড়িয়ে যায় এবং চোখ অশ্রুসজল হয়ে যায়, অনুরূপভাবে সাহাবায়ে কিরাম عَلَیْہِمُ الرِّضْوَان এবং আউলিয়ায়ে কিরাম رَحِمَہُمُ اللهُ السَّلَام দেরও আল্লাহর পথে এতই কষ্ট দেয়া হয়েছিলো যে, চোখ অশ্রুসজল হয়ে যায়। সুতরাং আল্লাহর পথে আগত কষ্টকে হাসি মুখে সহ্য করে অভিযোগ করা বা কুফরী বাক্য বলার পরিবর্তে আল্লাহ ওয়ালাদের উপর আগত বিপদ ও পরীক্ষার ঘটনাবলী মনের মধ্যে রেখে নিজের সফর অব্যাহত রাখুন। আল্লাহ করীম আমাদেরকে হযরত মূসা عَلَیْہِ السَّلَام এর সদকায় ইসলাম ও আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে দৃঢ়তার সহিত অটলতা নসীব করুক।                                                              اٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "হযরত মূসা عَلَیْہِ السَّلَام এর শান ও মহত্বের কয়েকটি ঝলক",
        "2": "          প্রিয় ইসলামী ভাইয়েরা! * আল্লাহ পাকের প্রিয় নবী হযরত মূসা عَلَیْہِ السَّلَام খুবই শান ও শওকত সম্পন্ন নবী। * কোরআনে করীমের অনেক পারা এবং পবিত্র আয়াতে খুবই শানদার ভাবে তাঁর কল্যাণময় আলোচনা করা হয়েছে। * তাঁর মুবারক নাম কোরআনে করীমে ১৩৬ বার উল্লেখ করা হয়েছে। * তাঁকে আল্লাহ পাকের পক্ষ থেকে একটি আসমানী কিতাব তাওরাত দান করা হয়েছে। * তিনি عَلَیْہِ السَّلَام আল্লাহ পাকের সাথে অনেকবার কথা বলার সৌভাগ্য অর্জন করেন, তাই তাঁকে কলীমুল্লাহ বলা হয়। * আল্লাহ পাক তাঁকে তুর পাহাড়ে ডেকে নিয়ে পাহাড়ের দিকে মুখ করালেন এবং সেখানে তাজাল্লী প্রদান করলেন। * তাঁকে আল্লাহ পাক অসংখ্য মুজিযাও দান করেন। * তিনি عَلَیْہِ السَّلَام হযরত খিযর عَلَیْہِ السَّلَام এর সাথেও সাক্ষাত করেন। * আল্লাহ পাক তাঁকে অনেক বেশি ক্ষমতা ও শক্তি দান করেছিলেন। * তিনি عَلَیْہِ السَّلَام খুবই সাধারাণ প্রকৃতির অধিকারী ছিলেন। * তিনি عَلَیْہِ السَّلَام মিরাজের রাতে হুযুর নবী করীম\nصَلَّی اللهُ عَلَیْہِ وَاٰلِہٖ وَسَلَّم এর ইমামতিতে নামায পড়ার সৌভাগ্য লাভ করেছিলেন। * উম্মতে মুহাম্মদীর জন্য তিনি عَلَیْہِ السَّلَام একটি অনেক বড় দয়া করেছিলেন যে, মিরাজের রাতে তাঁর বদৌলতে পঞ্চাশ ওয়াক্ত নামায কমে পাঁচ হয়ে গেলো। * তিনি عَلَیْہِ السَّلَام তাঁর লাঠি পাথরে মারলে তখন তা থেকে বারোটি ঝর্ণা প্রবাহিত হয়ে গিয়েছিলো। * তিনি عَلَیْہِ السَّلَام নীল নদীতে নিজের লাঠি মারলে বারোটি রাস্তা তৈরী হয়ে গিয়েছিলো।\n* তাঁরই বদৌলতে বনী ইসরাঈলের প্রতি আসমান থেকে মান্না ও সালওয়া নেমে আসতো (মান্না হলো মধুর ন্যায় এক প্রকার মিষ্টান্ন এবং সালওয়া হলো ভুনা কোয়েল পাখি)। * তাঁর অবাধ্যতা করার কারণে বনী ইসরাঈলের উপর যখন কোন আযাব আসতো, তখন তারা তাঁকেই সাহায্যের জন্য ডাকতো। * তিনি عَلَیْہِ السَّلَام খুবই সুন্দর ও সুশ্রী ছিলেন। * আল্লাহ পাক তাঁকে নিখূঁত বানিয়েছেন এবং তাঁর নিখূঁত হওয়ার সাক্ষ্য একটি পাথর দ্বারা দিয়েছেন।\n"
    },
    {
        "1": "চলমান পাথর",
        "2": "          “আজায়িবুল কোরআন মাআ গারায়িবুল কোরআন” কিতাবে লিপিবদ্ধ রয়েছে: এটি ছিলো এক হাত দৈর্ঘ ও এক হাত প্রস্থ একটি পাথর, যা সর্বদা হযরত মূসা عَلَیْہِ السَّلَام এর থলেতে থাকতো। এই মুবারক পাথর দ্বারা হযরত মূসা عَلَیْہِ السَّلَام এর দু’টি মুজিযা প্রকাশ হয়েছিলো। যার আলোচনা কোরআনে মজীদেও করা হয়েছে। এই পাথরের প্রথম আশ্চার্য ক্ষমতা যা মূলত হযরত মূসা عَلَیْہِ السَّلَام এর মুজিযাই ছিলো, তা হলো ঐ পাথরের কৌশলী দীর্ঘ দৌড় এবং এই মুজিযাই এই পাথরটি পাওয়ার ইতিহাস। আল্লাহ পাক এই ঘটনাটির আলোচনা কোরআনে মজীদে এভাবে করেন:\nیٰۤاَیُّہَا الَّذِیْنَ اٰمَنُوْا لَا تَکُوْنُوْا کَالَّذِیْنَ اٰذَوْا مُوْسٰی فَبَرَّاَہُ  اللّٰہُ مِمَّا قَالُوْا ؕ وَ کَانَ عِنْدَ اللّٰہِ  وَجِیْہًا  (ؕ۶۹)\n(পারা ২২, সূরা আহযাব, আয়াত ৬৯)           কানযুল ঈমান থেকে অনুবাদ: হে ঈমানদারগণ! তাদের মতো হয়ো না, যারা মূসাকে কষ্ট দিয়েছে। অতঃপর আল্লাহ তাঁকে নিখূঁত প্রমাণিত করেছেন, ঐ কথা থেকে যা তারা রটনা করেছে এবং মূসা আল্লাহর নিকট মর্যাদাবান।\n\n          দ্বিতীয় মুজিযা ‘ময়দানে তিয়া’য় এই পাথরেই হযরত মূসা عَلَیْہِ السَّلَام নিজের লাঠি দ্বারা আঘাত করেছিলেন, তখন এ থেকে বারোটি ঝর্ণা প্রবাহিত হয়ে গিয়েছিলো, যার পানি চল্লিশ বছর পর্যন্ত বনী ইসরাঈলরা ময়দানে তিয়ায় ব্যবহার করেছিলো। ১ম পারা সূরা বাকারার ৬০ নং আয়াতে ইরশাদ হচ্ছে:\nفَقُلْنَا اضْرِبْ بِّعَصَاکَ الْحَجَرَ ؕ\n(পারা ১, সূরা বাকারা, আয়াত ৬০)                কানযুল ঈমান থেকে অনুবাদ: আমি বললাম; এই পাথরের উপর তোমার লাঠি দ্বারা আঘাত করো।\n\n          কোরআনে মজীদের আয়াতে “পাথর” দ্বারা এই পাথরই উদ্দেশ্য।\n (আজায়িবুল কোরআন মাআ গারায়িবুল কোরআন, ২৯ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! আল্লাহ পাক হযরত মূসা عَلَیْہِ السَّلَام কে আরো অনেক মুজিযা দান করেছেন। যার আলোচনা কোরআনে করীমেও বর্ণনা করা হয়েছে। আসুন! প্রথমে আমরা হযরত মূসা عَلَیْہِ السَّلَام এর লাঠি মুবারক সম্পর্র্র্কিত তাঁর তিনটি মুজিযার ব্যাপারে শ্রবণ করি।\n"
    },
    {
        "1": "(১) লাঠি অজগর হয়ে গেলো",
        "2": "          ফেরাউন হযরত মূসা عَلَیْہِ السَّلَام কে ঘায়েল করার জন্য একটি মেলার আয়োজন করলো। সেই মেলায় যেমনিভাবে লাখো মানুষের সমাগম ছিলো, তেমনি অপরদিকে যাদুকরদের ভীড় আর তারা তাদের যাদুর মালামাল নিয়ে জড়ো হয়ে গেলো। যাদুকররা ফেরাউনের সম্মানের শপথ করে নিজেদের যাদুর লাঠি এবং রশিগুলো নিক্ষেপ করলো তখন হঠাৎ সেই লাঠি এবং রশিগুলো সাপ হয়ে পুরো মাঠের চারিদিকে ফনা তুলে তুলে দৌড়াতে লাগলো এবং পুরো সমাগম ভয় ও আতঙ্কে অসহায় হয়ে এদিক সেদিক পালাতে লাগলো আর ফেরাউন ও তার সকল যাদুকররা এই কৃতিত্ব দেখিয়ে নিজেদের বিজয়ের গর্ব ও অহঙ্কারের নেশায় মত্ত হয়ে গেলো এবং তালি বাজিয়ে নিজেদের আনন্দ প্রকাশ করছিলো, এমতাবস্থায় হঠাৎ হযরত মূসা عَلَیْہِ السَّلَام আল্লাহ পাকের আদেশে নিজের পবিত্র লাঠিকে সেই সাপের ভীড়ে নিক্ষেপ করলেন তখন এই লাঠি একটি অনেক বড় এবং খুবই ভয়ঙ্কর অজগরে রূপান্তর হয়ে যাদুকরদের সকল সাপকে গিলে নিলো। এই মুজিযা দেখে সকল যাদুকর তাদের ভন্ডামি স্বীকার করে সিজদায় অবনত হলো এবং উচ্চ আওয়াজে ঘোষণা করা শুরু করলো:\nاٰمَنَّا بِرَبِّ هٰرُوْنَ وَمُوْسٰى\n(পারা ১৬, সূরা ত্বহা, আয়াত ৭০)           কানযুল ঈমান থেকে অনুবাদ: আমরা হারূন ও মূসার রবের প্রতি ঈমান আনলাম।\n (আজায়িবুল কোরআন মাআ গারায়িবুল কোরআন, ২৩ পৃষ্ঠা)\n"
    },
    {
        "1": "(২) লাঠির আঘাতে ঝর্ণা প্রবাহিত হয়ে গেলো",
        "2": "          অনুরূপভাবে যখন বনী ইসরাঈলরা ময়দানে তিয়ায় পিপাসায় অতিষ্ট হয়ে ছটফট করতে লাগলো, তখন হযরত মূসা عَلَیْہِ السَّلَام এর দরবারে উপস্থিত হয়ে পিপাসার অভিযোগ করলো, হযরত মূসা عَلَیْہِ السَّلَام পাথরের উপর নিজের লাঠি দ্বারা আঘাত করলেন তখন ঐ পাথর থেকে ১২টি ঝর্ণা প্রবাহিত হলো এবং বনী ইসরাঈলের ১২টি গোত্র এক একটি ঝর্ণা থেকে পানি নিয়ে নিজেরাও পান করতে লাগলো এবং তাদের পশুদেরও পান করাতে লাগলো আর চল্লিশ বছর পর্যন্ত এই ধারাবাহিকতা অব্যাহত ছিলো। এটা হযরত মূসা عَلَیْہِ السَّلَام এর মুজিযা ছিলো, যা লাঠি এবং পাথরের মাধ্যমে প্রকাশ পেলো।\n"
    },
    {
        "1": "(৩) লাঠির আঘাতে নদী বিদীর্ণ হলো",
        "2": "          যখন হযরত মুসা عَلَیْہِ السَّلَام বনী ইসরাঈলদের নিয়ে মিসর থেকে যাত্রা করলেন তখন পথিমধ্যে নদী এসে গেলো। আল্লাহ পাক হযরত মূসা عَلَیْہِ السَّلَام কে আদেশ দিলেন: তুমি তোমার লাঠি দিয়ে নদীর উপর আঘাত করো। সুতরাং যখনই তিনি নদীর উপর লাঠি দিয়ে আঘাত করলেন তখন সাথেসাথেই নদীতে ১২টি রাস্তা তৈরী হয়ে গেলো এবং বনী ইসরাঈলরা সেই রাস্তা দিয়ে নিরাপত্তার সহিত নদী পার হয়ে গেলো। ফেরআউন যখন নদীর নিকট পৌঁছলো এবং নদীতে রাস্তা দেখলো তখন সেও আপন বাহিনী নিয়ে সেই রাস্তায় চলতে শুরু করলো। কিন্তু যখন ফেরআউন এবং তার বাহিনী নদীর মাঝখানে পৌঁছলো তখন হঠাৎ নদীতে ঢেউ শুরু হয়ে গেলো এবং সব রাস্তা বন্ধ হয়ে গেলো আর ফেরআউন তার বাহিনীসহ নদীতে ডুবে গেলো। (আজায়িবুল কোরআন মাআ গারায়িবুল কোরআন, ২৬ পৃষ্ঠা)\n\n          হে আশিকানে রাসূল! হযরত মূসা عَلَیْہِ السَّلَام এর হাত মুবারকও একটি মুজিযা ছিলো। আসুন! এসম্পর্কেও শ্রবণ করি।"
    },
    {
        "1": "উজ্জ্বল হাত",
        "2": "          হযরত মূসা عَلَیْہِ السَّلَام তাঁর জামার ভেতর হাত ঢুকিয়ে বাহিরে বের করে নিতেন, তখন হঠাৎ করে তাঁর হাত আলোকিত হয়ে ঝলমল করতো, অতঃপর যখন তিনি তাঁর হাত জামার ভেতর ঢুকিয়ে দিতেন তখন তা তার আসল রূপে ফিরে আসতো। এই মুজিযাটি কোরআনে আযীমে বিভিন্ন সূরায় বারবার উল্লেখ করেছেন। ১৬তম পারা সূরা ত্বহার ২২নং আয়াতে ইরশাদ করেন:\nوَ اضْمُمْ یَدَکَ  اِلٰی جَنَاحِکَ تَخْرُجْ بَیْضَآءَ  مِنْ غَیْرِ  سُوْٓءٍ  اٰیَۃً  اُخْرٰی (ۙ۲۲)\n(পারা ১৬, সূরা ত্বহা, আয়াত ২২)                    কানযুল ঈমান থেকে অনুবাদ: আর আপন হাত আপন বাহুর সাথে মিলিয়ে নাও, তা অতি শুভ্র হয়ে বের হবে, কোন রোগের কারণে নয়; অপর একটা নিদর্শনরূপে।\n (আজায়িবুল কোরআন মাআ গারায়িবুল কোরআন, ২৩ পৃষ্ঠা)\n\n          হযরত আব্দুল্লাহ ইবনে আব্বাস رَضِیَ اللهُ عَنْہُمَا বলেন: হযরত মূসা\nعَلَیْہِ السَّلَام এর হাত মুবারক থেকে রাতে চাঁদ এবং দিনে সূর্যের আলোর ন্যায় নূর প্রকাশ পেতো। (তাফসীরে মাদারিক, ত্বহা, ২২নং আয়াতের পাদটীকা, ৬৮৯ পৃষ্ঠা। তাফসীরে খাযিন, ত্বহা, ২২নং আয়াতের পাদটীকা, ৩/২৫২) যখন হযরত মূসা عَلَیْہِ السَّلَام আবারো তাঁর হাত মুবারক বগলের নিচে রেখে বাহুর সাথে মিলাতেন তখন তা পূর্বের অবস্থায় ফিরে আসতো। (সীরাতুল জিনান, ৬/১৮১)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! বর্ণনাকৃত ঘটনাবলী থেকে কয়েকটি বিষয় জানা যায়: (১) হযরত মূসা عَلَیْہِ السَّلَام তাঁর সম্প্রদায়ের প্রতি খুবই দয়ালু ছিলেন। (২) তাঁকে আল্লাহর পথে অনেক কষ্ট দেয়া হয়েছে। (৩) উত্তমদের সাহচর্যে অনেক বরকত প্রকাশিত হয়, যেমনটি হযরত মূসা عَلَیْہِ السَّلَام এর বরকতে বনী ইসরাঈলরা নেয়ামত পেয়েছিলো এবং অনেক বিপদও দূর হয়েছিলো। (৪) আল্লাহ পাকের দানক্রমে তাঁর বান্দাও বিপদে সাহায্যকারী এবং চাহিদা পূরণকারী, অতএব আমরা শুনলাম, বনী ইসরাঈলের উপর যখন কোন বিপদ আসতো, তারা হযরত মূসা عَلَیْہِ السَّلَام কেই ফরিয়াদ করতেন এবং তিনি তাঁদের চাহিদা পূরণ করতেন। (৫) যারা আল্লাহ পাকের নেক বান্দাদের সাথে শত্রুতা পোষণ করে, তাঁদের শানে বেআদবী করে তবে অপমান ও অপদস্থতা চারিদিক থেকে তাদের ঘিরে নেয় আর তারা আল্লাহ পাকের কহর ও গযবের শিকার হয়ে ধ্বংস হয়ে যায়। আল্লাহ পাক আমাদেরকে তাঁর নেক বান্দাদেরকে মন প্রাণ দিয়ে আদব ও সম্মান করার এবং তাঁদের দয়াময় আঁচল দৃঢ়ভাবে আঁকড়ে ধরার তৌফিক দান করুক। اٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! নিশ্চয় প্রত্যেক মানুষ এই বাস্তবতা সম্পর্কে ভালভাবে জানে যে, তাকে একদিন অবশ্যই মরতে হবে এবং নিজের কৃতকর্মের ফল ভোগ করতে হবে, কিন্তু আফসোস! এরপরও অনেক লোক আল্লাহ পাক ও রাসূল صَلَّی اللهُ عَلَیْہِ وَاٰلِہٖ وَسَلَّم এর বাণী ও আল্লাহর আযাবকে ভূলে গিয়ে অসংখ্য দুনিয়াবী নেয়ামত পাওয়ার পরও দিনরাত গুনাহে লিপ্ত রয়েছে। যার ফলে সমাজে আশ্চার্যজনক, ভয়ঙ্কর রোগ এবং আপদে পূর্ণ হচ্ছে। এরূপ লোকদের পূর্ববর্তী উম্মতের উপর আসা আযাব থেকে শিক্ষা অর্জন করা উচিৎ। বনী ইসরাঈলের অবাধ্য লোকেরাও ঐ লোকদের অন্তর্ভূক্ত হতো, যাদেরকে আল্লাহ পাক অসংখ্য নেয়ামত দান করেছিলেন, কিন্তু আফসোস! এরপরও তারা আল্লাহ পাক এবং তাঁর রাসূল হযরত মূসা عَلَیْہِ السَّلَام এর অবাধ্যতা করতো, দিনরাত গুনাহে লিপ্ত থাকতো, যার ফলে তাদের উপর বিভিন্ন যন্ত্রণাদায়ক আযাব আসতো। আসুন! তাদের উপর আগত আযাব সম্পর্কে শ্রবন করি এবং শিক্ষা অর্জন করি।\n\n"
    },
    {
        "1": "ফেরাউনিদের উপর আগত আযাব সমূহ",
        "2": "          যখন জাদুকররা ঈমান আনয়নের পরও ফেরাউনিরা নিজেদের কুফর ও অবাধ্যতায় অটল রইলো, তখন তাদের উপর আল্লাহ পাকের নিদর্শন একে একে আসতে থাকে, কেননা হযরত মূসা عَلَیْہِ السَّلَام এর দোয়া ছিলো যে, হে দয়ালূ রব! ফেরাউন পৃথিবীতে অনেক অবাধ্যতা করছে এবং তার সম্প্রদায়ও ওয়াদা খেলাফী করছে, সুতরাং তাদেরকে এমন আযাবে লিপ্ত করে দাও, যা তাদের জন্য শাস্তি, আমার সম্প্রদায় ও এর পরবর্তীতে আগতদের জন্য শিক্ষা ও উপদেশ স্বরূপ হয়! সুতরাং আল্লাহ পাক তুফান পাঠান, হলো কী, মেঘ আসলো, অন্ধকার হয়ে গেলো এবং প্রবল বৃষ্টি হতে লাগলো। কিবতীদের ঘরে পানি জমে গেলো, এমনকি তারা সেখানে দাঁড়িয়ে রইলো, পানি তাদের ঘাড় পর্যন্ত এসে গেলো আর তাদের মধ্যে যারা বসলো তারা ডুবে গেলো। তারা না নড়তে পারতো, না কোন কাজ করতে পারতো। শনিবার থেকে শুরু করে পরবর্তী শনিবার পর্যন্ত সাতদিন এই বিপদে লিপ্ত ছিলো। অথচ বনী ইসরাঈলদের ঘর তাদের ঘরের সাথে সংযুক্ত ছিলো কিন্তু তাদের ঘরে পানি এলো না।\n          যখন তারা অপারগ হয়ে গেলো তখন হযরত মূসা عَلَیْہِ السَّلَام কে আরয করলো: আমাদের জন্য দোয়া করুন, যেনো এই বিপদ দূর হয়ে যায়, তখন আমরা আপনার প্রতি ঈমান আনয়ন করবো এবং বনী ইসরাঈলকে আপনার সাথে পাঠিয়ে দিবো। হযরত মূসা عَلَیْہِ السَّلَام দোয়া করলে তুফানের বিপদ কেটে গেলো, পৃথিবীতে সেই সতেজতা এলো যা পূর্বে কখনো ছিলো না। ক্ষেত খামারে ব্যাপক ফলন হলো এবং গাছ গাছালি বেড়ে উঠলো। এটা দেখে ফেরাউনিরা বলতে লাগলো: এই পানি তো নেয়ামত ছিলো এবং ঈমান আনলোনা। এক মাস তো নিরাপদে ছিলো, অতঃপর আল্লাহ পাক পঙ্গপাল পাঠালেন, যারা ক্ষেত খামার, ফল, গাছের পাতা, বাড়ির দরজা, ছাদ, খাট, মালামাল এমনকি লোহার পেরেক পর্যন্ত খেয়ে ফেললো, এমনকি কিবতীদের ঘর ভরে গেলো কিন্তু বনী ইসরাঈলের ঘরে গেলো না।\n          এবার কিবতীরা অতিষ্ট হয়ে আবারো হযরত মূসা عَلَیْہِ السَّلَام কে দোয়ার আবেদন করলো এবং ঈমান আনয়নের ওয়াদা করলো। সাতদিন অর্থাৎ শনিবার থেকে শনিবার পর্যন্ত পঙ্গপালের আপদে লিপ্ত ছিলো, অতঃপর হযরত মূসা عَلَیْہِ السَّلَام এর দোয়ায় মুক্তি পেলো। ক্ষেত খামার এবং ফলমুল যা অবশিষ্ট ছিলো তা দেখে বলতে লাগলো: এগুলো আমাদের জন্য যথেষ্ট, আমরা আমাদের ধর্ম ত্যাগ করবো না, অতএব ঈমান আনয়ন করলো না, ওয়াদা ভঙ্গ করলো এবং নিজেদের মন্দ কাজে লিপ্ত হয়ে গেলো।\n          একমাস নিরাপদে অতিবাহিত হলো, অতঃপর আল্লাহ পাক কুম্মাল পাঠালেন, এতে মুফাসসীরদের كَثَّرَهُمُ اللهُ السَّلَام মাঝে মতানৈক্য রয়েছে: কেউ কেউ বলেন: কুম্মাল হলো ঘুন পোকা, কেউ কেউ বলেন: কুম্মাল হলো উকুন, অনেকে বলেন: এক প্রকার ছোট কীট। সেই কীটেরা যে ক্ষেত খামার এবং ফলমুল অবশিষ্ট ছিলো তা খেয়ে ফেললো। এই কীট কাপড়ে ঢুকে যেতো, চামড়ায় কামড়াতো এবং খাবারে ভরে যেতো। যদি কেউ ১০ বস্তা গম পেষণ করতে নিয়ে যেতো তবে ৩ সের আনতে পারতো অবশিষ্ট সব পোকায় খেয়ে নিতো। এই কীট ফেরাউনিদের চুল, ভ্রু, পলক খেয়ে ফেললো, তাদের শরীরে গুটি বসন্তের ন্যায় ভরে যেতো, এমনকি সেই কীটগুলো তাদের ঘুমানো কঠিন করে দিয়েছিলো। এই বিপদে ফেরাউনিরা অতিষ্ট হয়ে গেলো এবং তারা হযরত মূসা عَلَیْہِ السَّلَام কে আরয করলো: আমরা তাওবা করছি, আপনি এই বিপদ দূর হওয়ার জন্য দোয়া করুন। অতএব সাতদিন পর এই বিপদও হযরত মূসা عَلَیْہِ السَّلَام এর দোয়ায় দূর হলো, কিন্তু ফেরাউনিরা আবারো ওয়াদা খেলাফী করলো এবং পুর্বের চেয়ে আরো বেশি মন্দ কাজ করা শুরু করে দিলো।\n          একমাস অতিবাহিত হওয়ার পর হযরত মূসা عَلَیْہِ السَّلَام এর দোয়ার ফলে আল্লাহ পাক ব্যাঙ পাঠালেন। অবস্থা এমন হলো, মানুষ বসলে তখন তাদের বৈঠকে ব্যাঙ ভরে যেতো। কথা বলার জন্য মুখ খুললে ব্যাঙ লাফ দিয়ে মুখে ঢুকে যেতো। পাতিলে ব্যাঙ, খাবারে ব্যাঙ, চুলায় ব্যাঙ ভরে যেতো তখন আগুন নিভে যেতো। ঘুমানোর সময়ও ব্যাঙ গায়ের উপর উঠে যেতো।\n          এই বিপদে ফেরাউনিরা কেঁদে দিলো এবং হযরত মূসা عَلَیْہِ السَّلَام এর নিকট আরয করলেন: এবার আমরা পাক্কা তাওবা করছি। হযরত মূসা عَلَیْہِ السَّلَام তাদের থেকে ওয়াদা গ্রহণ করে দোয়া করলেন, তখন সাতদিন পর এই বিপদও দূর হয়ে গেলো এবং একমাস নিরাপদে অতিবাহিত হয়ে গেলো, কিন্তু আবারো তারা ওয়াদা ভঙ্গ করলো এবং নিজেদের কুফরের দিকে ফিরে গেলো। অতঃপর হযরত মূসা عَلَیْہِ السَّلَام দোয়া করলেন, তখন কুপ, নদী, ঝর্ণা এবং নীল নদীর পানি মোটকথা সকল পানিই তাদের জন্য তাজা রক্তে পরিণত হলো। তারা ফেরাউনকে এর অভিযোগ করলো, তখন সে বলতে লাগলো: হযরত মূসা (عَلَیْہِ السَّلَام) জাদু করে তোমাদের নযরবন্দি করে দিয়েছে। তারা বললো: তুমি কোন নযরবন্দির কথা বলছো? আমার পাত্রে রক্ত ছাড়া পানির কোন নাম গন্ধও নেই। একথা শুনে ফেরাউন আদেশ দিলো: “কিবতীরা বনী ইসরাঈলের সাথে একই পাত্রে পানি পান করে নিবে।”\n          কিন্তু হলো কি, যখন বনী ইসরাঈলরা ঢালতো তখন পানিই বের হতো, কিবতীরা ঢাললে তখন সেই পাত্র থেকে রক্তই বের হতো, এমনকি ফেরাউনি মহিলারা পিপাসায় কাতর হয়ে বনী ইসরাঈলি মহিলাদের নিকট আসতো এবং তাদের থেকে পানি চাইতো, তখন সেই পানি তাদের পাত্রে আসতেই রক্ত হয়ে যেতো। এটা দেখে ফেরাউনি মহিলারা বলতে লাগলো: তুমি পানি তোমার মুখে নিয়ে আমার মুখে কুলি করে দাও। কিন্তু যতক্ষণ সেই পানি বনী ইসরাঈলি মহিলাদের মুখে থাকতো ততক্ষণ পানিই ছিলো, যখনই ফেরাউনি মহিলার মুখে যেতো তখনই রক্ত হয়ে যেতো। ফেরাউন স্বয়ং পিপাসায় অতিষ্ট হয়ে গেলো তখন সে সতেজ গাছের নির্ঝাষ চুষে নিতো, সেই নির্ঝাস মুখে আসতেই রক্ত হয়ে যেতো। সাতদিন পর্যন্ত রক্ত ছাড়া কোন কিছু পান করার ছিলো না, অতঃপর হযরত মূসা عَلَیْہِ السَّلَام এর নিকট দোয়ার আবেদন করলো এবং ঈমান আনয়ন করার ওয়াদা করলো। হযরত মূসা عَلَیْہِ السَّلَام দেয়া করলেন, এই বিপদও দূর হয়ে গেলো কিন্তু তারা তবুও ঈমান আনয়ন করলো না।\n(তাফসীরে বাগভী, আল আরাফ, ১৩৩নং আয়াতের পাদটীকা, ২/১৪১-১৫৯)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "৭ নাম্বার নেক আমলের প্রতি উৎসাহ প্রদান",
        "2": "          প্রিয় ইসলামী ভাইয়েরা! একজন মুসলমানের জন্য সবচেয়ে মূল্যবান জিনিস হলো তার ঈমান। তাই আমাদের ঈমান রক্ষার ব্যাপারে সবচেয়ে বেশি চিন্তা করা উচিত । ঈমান সংরক্ষণের একটি অন্যতম মাধ্যম হলো কোন কামিল পীরের হাতে বাইয়াত গ্রহণ করা। اَلْحَمْدُ لِلّٰه শায়খে তরীক্বত আমীরে আহলে সুন্নাত دَامَتْ بَرَکَاتُہُمُ الْعَالِیَہ বর্তমান যুগের মহান ওলী ও কামিল পীর, তিনি دَامَتْ بَرَکَاتُہُمُ الْعَالِیَہ গাউসে পাক رَحْمَۃُ اللهِ عَلَیْہِ এর মুরিদ করে থাকেন । আমীরে আহলে সুন্নাত دَامَتْ بَرَکَاتُہُمُ الْعَالِیَہ তার মুরিদদেরকে নেকীর অভ্যস্ত হতে এবং গুনাহ থেকে বিরত থাকার পদ্ধতি সম্বলিত শরীয়ত ও তরিকতের সমন্বিত সমষ্টি “৭২টি নেক আমল” নামে চমৎকার একটি উপহার প্রদান করেছেন। উক্ত ৭২ টি নেক আমলের মধ্যে ৭ নাম্বার নেক আমলটি হল:  আপনি কি আজ শাজারা শরীফ থেকে কিছু না কিছু অজিফা পড়েছেন, আওরাদ ও অজিফা পড়ার বরকতে আমরা অনেক সমস্যা ও শয়তানের অনিষ্ট থেকে বাঁচতে পারবো। তাই নেক আমল করতে, গুনাহ পরিহার করতে এবং ঈমানের হেফাযতের ব্যাপারে উদ্বিগ্ন হতে, দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান, দাওয়াতে ইসলামীর দ্বীনি কাজে অংশগ্রহণ করুন, মাদানী কাফেলায় সফর করুন এবং নেক আমলের উপর আমল করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n2হাদীস শরীফ সংক্রান্ত মাদানী ফুল\n2\n          প্রিয় ইসলামী ভাইয়েরা! আসুন! হাদীস শরীফ সংক্রান্ত কয়েকটি মাদানী ফুল শোনার সৌভাগ্য অর্জন করি। প্রথমে দু'টি নববী বাণী صَلَّی اللهُ عَلَیْہِ وَاٰلِہٖ وَسَلَّم লক্ষ্য করুন: (১) তিনি বলেছেন: যে ব্যক্তি ধর্মীয় বিষয় সম্পর্কিত চল্লিশটি (৪০) হাদীস মুখস্থ করবে এবং আমার উম্মতের কাছে পৌঁছে দেবে, আল্লাহ পাক (কেয়ামতের দিন) তাকে এই সম্মানের সাথে উত্থাপিত করবেন যে, সে ফকীহ হবে এবং কেয়ামতের দিন আমি তার জন্য সুপারিশ করবো এবং তার পক্ষে সাক্ষ্য দেব। (মিশকাতুল মাসাবীহ, ১/৬৮,  হাদীস: ২৫৮) (২) তিনি বলেছেন: আল্লাহ তাকে বরকত দান করুন যে আমার হাদীস শোনে, মুখস্থ করে এবং অন্যদের কাছে পৌঁছে দেয়। (তিরমিযী, ৪/২৯৪ হাদীস: ২৬৬৫) * হাদীস বলতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র বাণী, কর্ম, পরিস্থিতি এবং বক্তৃতা বোঝায়। (নুযহাতুল কারী, ১/৮৭) এই জ্ঞান অর্জন করা ফরযে কেফায়া। যদি সমস্ত মানুষের মধ্যে এ বিষয়ে কেউ জ্ঞানী না থাকে তবে সমস্ত মানুষ গুনাহগার হবে। (নিসাবে উসুল হাদীস মাআ' ইফাদায়ে রযবীয়্যাহ, পৃষ্ঠা: ২৮) * পবিত্র কোরআনের মতো, রাসূলের হাদীসও শরীয়তের বিধি-বিধানের প্রাথমিক উৎস। (মুন্তাখাব হাদীস, পৃষ্ঠা: ৭) * হাদীসে পাকের দিক নির্দেশনা ব্যতীত আল্লাহপাকের বিধি-বিধান বিশদ আকারে জানা এবং কোরআনের আয়াতের উদ্দেশ্য ও লক্ষ্য বুঝা অসম্ভব।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tহাদীস শরীফ সংক্রান্ত অবশিষ্ট মাদানী ফুল তরবিয়তী হালকায় বয়ান করা হবে, সুতরাং সে গুলো জানার জন্য তরবিয়তী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب      \t       صَلَّی اللهُ عَلٰی مُحَمَّد\n\n\n\n\n\n\n\n\n\n\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n       হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সাপ্তাহিক ইজতিমার হালকার সিডিউল ০৭ নভেম্বর ২০২৪ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n"
    },
    {
        "1": "হাদীসে পাক সংক্রান্ত অবশিষ্ট মাদানী ফুল",
        "2": "          * অসংখ্য কুরআনের নির্দেশ এমন রয়েছে যেগুলোর সারমর্ম হাদীস দ্বারা ব্যাখ্যা করা হয়েছে। (নির্বাচিত হাদীস, পৃষ্ঠা: ৭) * পবিত্র কুরআনের পর শরীয়তের বিধিবিধানের দলিল হওয়ার ক্ষেত্রে হাদীসের স্থান। (নির্বাচিত হাদীস, পৃষ্ঠা: ২৬) * পবিত্র কুরআন ও হাদীস উভয়টিই ইসলাম ধর্মের মূল ভিত্তি এবং শরীয়তের বিধানের পক্ষে জোরালো প্রমাণ । (নির্বাচিত হাদীস, পৃষ্ঠা :২৬) * রাসূলের হাদীসের প্রতি ঈমান আনা ব্যতীত কেউ কুরআনের মর্মার্থ ও উদ্দেশ্য যথাযথ বুঝতে পারবেনা এবং দ্বীন ইসলামের উপরও আমল করতে পারবে না। (নির্বাচিত হাদীস, পৃষ্ঠা: ৩০) * ইসলামে আল্লাহর বাণীর পর রাসূলের বাণীর মর্যাদা। (মিরআতুল মানাজীহ, ১/২) * প্রত্যেক মানুষের উপর প্রিয় নবী صَلَّی اللهُ عَلَیْہِ وَاٰلِہٖ وَسَلَّم 'র আনুগত্য করা ফরয আর এ আনুগত্য হাদীস ও সুন্নাত ব্যতীত অসম্ভব। (মিরআতুল মানাজীহ, ১/৯) * হাদীস সমূহকে অস্বীকার করার পর কুরআনের প্রতি ঈমান আনার দাবি করা নিছক বাতিল। (নুযহাতুল কারী, ১/৩৬) * যতক্ষণ পর্যন্ত কোন বিষয় রাসূলের হাদীস হওয়া সম্পর্কে নিশ্চিত হবেন না ততক্ষণ পর্যন্ত সেটি বর্ণনা করবেন না। (ফয়যানে ফারুকে আযম, ২/৩৫১) * প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যতক্ষণ পর্যন্ত তোমরা নিশ্চিতভাবে না জানো ততক্ষণ পর্যন্ত আমার পক্ষ থেকে হাদীস বর্ণনা করা থেকে বিরত থাকো, যে ব্যক্তি ইচ্ছাকৃতভাবে আমার দিকে মিথ্যা সম্পর্ক করলো সে যেন তার বাসস্থান জাহান্নামে করে নেয় (তিরমিযী, ৪/৪৩৯, হাদীস: ২৯৬০)"
    },
    {
        "1": "দৈনিক ৫৬টি নেক আমল",
        "2": "          ১. ভালো ভালো নিয়্যত কি করেছি? ২. পাঁচ ওয়াক্ত নামায জামাআত সহকারে কি আদায় করেছি? ৩.  প্রত্যেক নামাযের পূর্বে কি নামাযের দাওয়াত দিয়েছি? ৪. সূরা মূলক কি পাঠ করেছি? ৫. প্রত্যেক নামাযের পর আয়াতুল কুরসী, সূরা ইখলাস এবং তাসবীহে ফাতিমা رَضِیَ اللهُ عَنْہَا কি পাঠ করেছি? ৬. কানযুল ঈমান থেকে তিন আয়াত বা সীরাতুল জিনান থেকে ২ পৃষ্ঠা অনুবাদ ও তাফসীর পাঠ করেছি বা শুনে নিয়েছি? ৭. শাজারা শরীফ হতে ওয়াযীফা পাঠ করেছি? ৮. ৩১৩ বার দরূদ শরীফ পাঠ করেছি? ৯. চোখকে গুনাহ থেকে বাঁচিয়েছি? ১০. কানকে গুনাহ থেকে বাঁচিয়েছি? ১১. অহেতুক দৃষ্টি দেওয়া থেকে বিরত থেকে পথ চলতে দৃষ্টিকে নত রেখেছি? ১২. মাকতাবাতুল মদীনার কিতাব বা পুস্তিকা পাঠ করেছি? ১৩. আযান ও ইকামতের উত্তর দিয়েছি? ১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি? ১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি? ১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে?\n২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি? ৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো? ৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি?\n৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    }
]