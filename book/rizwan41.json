[
  {
    "1": "কুরআন তেলাওয়াত শুনে আসমান থেকে ফেরেশতা নেমে আসল",
    "2": "কুরআন তেলাওয়াত শুনে আসমান থেকে ফেরেশতা নেমে আসলঃ-\n\nহযরত আবু সাঈদ খুদরী ( রাঃ ) থেকে বর্ণিত। উসাইদ ইবনে হুদাইর ( রাঃ ) বলেন যে, তিনি একরাতে নিজের ঘরে বসে নামাজের মধ্যে সূরা বাকারা পড়ছিলেন। তাঁর ঘোড়াটি নিকটেই বাধা ছিল। হঠাৎ ঘোড়াটি লম্ফ- ঝম্ফ শুরু করে দিলো। তিনি তখন তেলাওয়াত বন্ধ করলেন ঘোড়াটি শান্ত হয়ে গেলো। তিনি যখন পুনরায় তেলাওয়াত শুরু করলেন ঘোড়াটি আবার লাফ-ঝাপ শুরু করে দিলো। অতঃপর তিনি পাঠ বন্ধ করলেন। ঘোড়াটিও শান্ত হয়ে দাঁড়িয়ে থাকলো। তিনি আবার কুরআন পড়া শুরু করলে ঘোড়াটিও দৌড়ঝাঁপ করতে লাগলো। তিনি সালাম ফিরিয়ে নামাজ শেষ করে নিলেন। কারন তাঁর ছেলে ইয়াহিয়া ঘোড়ার নিকটেই ছিল। তাঁর ভয় হল ঘোড়া হয়তো লাফালাফি করে ছেলেকে আহত করতে পারে। তিনি ছেলেকে এর কাছ থেকে সরিয়ে দিয়ে আসমানের দিকে মাথা তুললেন। তিনি ছাতার মত একটি জিনিস দেখতে পেলেন এবং তাঁর মধ্যে আলোকবর্তিকার মতো একটি জিনিস দেখলেন। সকালবেলা তিনি নবী সাল্লাল্লাহু আলাইহি ওয়া সাল্লামের কাছে গিয়ে এই ঘটনা বর্ণনা করলেন। তিনি বললেন- হে ইবনে হুদাইর, তুমি পড়তে থাকলে না কেন? হে ইবনে হুদাইর, তুমি পড়তে থাকলে না কেন? রাবী বলেন- আমি বললাম, হে আল্লাহর রাসুল, আমার ভয় হল ঘোড়াটি না আবার আমার ছেলে ইয়াহিয়াকে পদদলিত করে। কেননা সে এর কাছেই ছিল। আমি নামাজ শেষ করে সালাম ফিরিয়ে ছেলেটির কাছে গেলাম। আমি আসমানের দিকে দৃষ্টি নিক্ষেপ করে হঠাৎ দেখতে পেলাম- যেন একটি ছাতা এবং তাঁর মধ্যে একটি আলোকবর্তিকা জ্বলজ্বল করছে।\n\nআমি ( ভয় পেয়ে ) সেখান থেকে চলে আসলাম ( অর্থাৎ খোলা আকাশের নীচ থেকে ) যেন আমার দৃষ্টি পুনরায় সেদিকে না যায়। নবী সাল্লাল্লাহু আলাইহি ওয়া সাল্লাম বললেন- তুমি কি জান এগুলো কি? তিনি বললেন, না। রাসুলুল্লাহ ( সাঃ ) বললেন- এরা ছিল ফেরেশতা। তোমার কুরআন পড়ার আওয়াজ শুনে তারা কাছে এসে গিয়েছিলো। তুমি যদি তেলাওয়াত অব্যাহত রাখতে তাহলে তারা ভোর পর্যন্ত অপেক্ষা করতো এবং লোকেরা তাঁদের দেখে নিতো কিন্তু তারা লোক চক্ষুর অন্তরাল হতো না। —– ( বুখারী ও মুসলিম )"
  },
  {
    "1": "মালাকুল মাউত আযরাঈল আলায়হিস্ সালাম",
    "2": "মালাকুল মাউত আযরাঈল আলায়হিস্ সালাম\n\nঅধ্যক্ষ মুহাম্মদ আবু তৈয়ব চৌধুরী\n\nসকল ফিরিশতা নূরের তৈরী। তাঁরা আল্লাহ্ তা‘আলার দেয়া ক্ষমতা বলে স্থান-পাত্র, কালভেদে নানা আকৃতি ধারণ করতে পারেন। তারা পুরুষও নন, মহিলাও নন। তাঁরা আল্লাহ্র নির্দেশ পরিপন্থী কোন কাজ করতে পারেন না। আল্লাহ্ তাঁদের মারফত বহু কাজ সম্পন্ন করে থাকেন। যেমন আল্লাহর নিকট থেকে নবী-রাসূলগণের নিকট অহি (প্রত্যাদেশ) পৌঁছানোর দায়িত্বে হযরত জিবরাঈল আলায়হিস্ সালাম, বৃষ্টি-বাদলের দায়িত্বে হযরত মিকাঈল আলায়হিস্ সালাম, ক্বিয়ামত কায়েমের লক্ষ্যে সিঙ্গায় ফুৎকারের কাজে হযরত ইসরাফিল আলায়হিস্ সালাম এবং জীবের জান কবজের কাজে নিয়োজিত হযরত আযরাঈল আলায়হিস্ সালাম।\n\nমালাকুল মাউত আযরাঈল (আ.)’র পরিচয়\n\nউমাইয়া খলিফা হযরত ওমর ইবনে আবদুল আজিজ রাহমাতুল্লাহি আলায়হি স্বীয় বন্ধুদের প্রতি হযরত আযরাঈল আলায়হিস্ সালাম সম্পর্কে অসিয়ত নামায় নি¤œরূপ বর্ণনা উপস্থাপন করেন- তিনি উল্লেখ করেন, আমার কাছে এমর্মে হাদীস পৌঁছেছে যে, (আল্লাহ্ই সর্বজ্ঞ ও সর্বকৌশলী) মালাকুল মাউত তথা হযরত আযরাঈল আলায়হিস্ সালাম’র মাথা হলো আকাশে, তাঁর দু’পা ঠেকেছে জমিনে। সমগ্র পৃথিবী আযরাঈলের কাছে এত ছোট যেন কোন লোক একটি বাসন নিয়ে খানা খাচ্ছে। তিনি বলেন, আমার কাছে আরও বর্ণনা পৌঁছেছে যে, আযরাঈল আলায়হিস্ সালাম প্রতিটি লোকের প্রতিটি গৃহের প্রতি ছয়শতবার দৃষ্টিপাত করে। আমার কাছে আরও বর্ণনা পৌঁছেছে, হযরত আযরাঈল আলায়হিস্ সালাম দুনিয়ার মধ্যখানে দাঁড়ানো আছেন। তিনি এক নজরে দুনিয়ার জল, স্থল, পাহাড়, পর্বত সবকিছু একসাথে দেখেন। তিনি বলেন, আমার নিকট আরও বহু বর্ণনা পৌঁছেছে যে, হযরত আযরাঈল আলায়হিস্ সালাম-এর অনেক সাহায্যকারী ফিরিশতা আছেন, যাঁদের সংখ্যা আল্লাহ্ তা‘আলা ভালো জানেন। তাঁদের এক একজনের এমন হজমশক্তি আছে, যদি তাঁদের হুকুম করা হয় যে, আসমান-জমিন এক লোকমায় খেয়ে ফেলো, তাহলে একাই এক লোকমায় আসমান-জমিন হজম করে ফেলতে পারবে। আমার কাছে আরও রেওয়ায়েত এসেছে যে, অন্যান্য ফিরিশতা হযরত আযরাঈল আলায়হিস্ সালামকে এমনভাবে ভয় পায়- যেমন ভয় পায় তোমাদের কেউ বনের হিং¯্রপশু দেখে। আমার কাছে আরো বর্ণনা পৌঁছেছে যে, হযরত আযরাঈল আলায়হিস্ সালাম যদি আরশ বহনকারী কোন ফিরিশতার কাছাকাছি যান, তাহলে তাঁরা তাঁর ভয়ে লবনের মত গলে চুলের মত সূক্ষè হয়ে যাবে। আমার কাছে আরো বর্ণনা এসেছে যে, হযরত আযরাঈল আলায়হিস্ সালাম বনী আদমের রূহ খুঁচিয়ে খুঁচিয়ে তাদের অঙ্গ-প্রত্যঙ্গ, নখ, চুল, রগ থেকে বের করে নিয়ে আসবে। রূহ এক গ্রন্থি থেকে অন্য গ্রন্থিতে পৌঁছলে মৃত্যুযাত্রীর কাছে তা একহাজার তলোয়ারের আঘাতের চেয়েও কঠিন মনে হবে। মৃত্যুযাত্রীর একটি চুলের ব্যথা যদি আসমান জমিনে রাখা হয়, তাহলে আসমান-জমিন গলে যাবে। রূহ যখন কন্ঠদেশে পৌঁছে, তখন হযরত আযরাঈল আলায়হিস সালাম রূহকে ধরে ফেলে।\n\nঈমানদারের রূহ কব্জ করার পর সাদা রেশমী রুমালে তা রাখা হয়। যার সুগন্ধি অত্যন্ত চমৎকার ও ব্যাপকতর। পক্ষান্তরে কাফিরদের রূহ কবজের পর তা কালো খসখসে মোটা পশমী কাপড়ে রাখা হয়, মনে হয় যেন রৌদ্রে শুকিয়ে ঠনঠনে করে রাখা হয়েছে। ঐ রূহ থেকে মৃত জন্তুর (অসহ্যকর) দুর্গন্ধ বের হতে থাকে। [ইমাম নববী (রাহ.) রচিত তায্কিরাহ্: পৃষ্ঠা ২৬]\n\nহযরত আযরাঈল (আ.) কারো প্রতি জুলুম করেন না\n\nহযরত আবদুল্লাহ্ ইবনে ওমর রাদ্বিয়াল্লাহু তা‘আলা আনহু থেকে বর্ণিত, তিনি বলেন, যখন মালাকুল মাউত মুমিনের রূহ কব্জ করেন, তখন তিনি দরজার চৌকাঠে দাঁড়ান। মৃত্যুর কারণে ঘরের লোকদের মধ্যে তখন কান্নার রোল পড়ে যায়। কেউ কপাল চাপড়ায়, কেউ চুল ছিঁড়ে, কেউ বিলাপ করে। হযরত আযরাঈল আলায়হিস্ সালাম তখন তাদেরকে লক্ষ্য করে বলেন- কি ব্যাপার এত অস্থিরতা কেন? আল্লাহর শপথ- আমিতো তোমাদের কারো হায়াত কমাইনি, তোমাদের কারো রিযিকও কেড়ে নেইনি, কারো উপর বিন্দুমাত্র যুলুমও করিনি। যদি আমার উপর তোমাদের কারো রাগ থাকে, কেউ যদি আমার বিরুদ্ধে অভিযোগ করে, তাহলে আমি বলবো- আমি তো আল্লাহ্ তা‘আলা কর্তৃক নির্দেশিত। আর যদি মৃত ব্যক্তির উপর তোমাদের ঐ ধরনের আচরণ হয়- তাহলে বলবো- সে এ ব্যাপারে তোমাদের আক্রোশের পাত্র। আর যদি তোমাদের রাগ ও অভিযোগ আল্লাহ্র বিরুদ্ধে হয়- তাহলে জেনে রাখ এটা তাঁর সাথে কুফরির সমতুল্য। আর আমি বারবার আসতে থাকব।’’\n\n‘‘হযরত আবদুল্লাহ্ ইবনে উমর রাদ্বিয়াল্লাহু তা‘আলা আনহুমা বলেন- ঘরের লোকেরা যদি মালাকুল মাউতের বাস্তব আকৃতি দেখতো, অথবা তার কথা শুনতো তাহলে তারা মৃত ব্যক্তির কথা ভুলে গিয়ে নিজেদের ব্যাপারে বেশি কান্নাকাটি করতো।’’\n\n[আবু মুতি মাকহুল ইবনে ফজর নসফি তাঁর ‘লু লুইয়াত’ গ্রন্থে এ হাদীস খানা সংকলন করেছেন]\n\nহযরত আনাস রাদ্বিয়াল্লাহু তা‘আলা আনহু মালাকুল মাউত সম্পর্কে বর্ণনা করেন- প্রিয় নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন- ‘‘এমন কোন ঘর নেই, যে ঘরের দরজায় মালাকুল মাউত দিনে পাঁচবার না দাঁড়ায়। যখন সে দেখে যে, কোন মানুষের রিযিক শেষ হয়ে গিয়েছে এবং নির্ধারিত সময় ফুরিয়ে এসেছে, তখন তার উপর মৃত্যুর যন্ত্রণা বর্তিয়ে দেয়। তখন মৃত ব্যক্তিকে তার মৃত্যু যন্ত্রণা ও বেদনা ঢেকে ফেলে। ঘরের স্ত্রী তখন চুল ছিড়ে, কপাল চাপড়ায়, শোকে কান্নাকাটি করে এবং চিৎকার করে বিলাপ করে। তখন মালাকুল মাউত বলতে থাকে- তোমাদের সর্বনাশ হোক- কেন এত ভয়-ভীতি, কেন এত আহাজারি! আমিতো কারো রিযিক কেড়ে নিইনি, কারো মৃত্যুকালও এগিয়ে আনিনি, আল্লাহর আদেশ ছাড়াও আসিনি এবং নির্দেশ ছাড়া তার রূহ কব্জ করিনি। আমি তোমাদের সবার কাছে বারবার ফিরে আসবো। এমনকি তোমাদের একজনকেও ছাড়বো না।’’\n\n[হাদীসে মাশহুর এবং অর্থগত মারফু, (আরবাঈন)]\n\nহযরত আযরাঈল আলায়হিস সালামকে রূহ কবজ করার জন্য নিযুক্ত করার কারণ নি¤œরূপ ‘‘আত্ তায্কিরাহ্’’ গ্রন্থের ৭৮ পৃষ্ঠায় বর্ণিত আছে- আল্লাহ্ তা‘আলা সর্বপ্রথম জমিন থেকে কিছু খামিরা আল্লাহ্র কাছে আনার জন্য হযরত জিব্রাঈল আলায়হিস্ সালামকে প্রেরণ করলেন। হযরত জিব্রাঈল আলায়হিস্ সালাম পৃথিবীতে এসে যেই মাত্র খামিরা নিতে যান- অমনিই পৃথিবী আল্লাহর দোহাই দিয়ে বসলো। তাই হযরত জিব্রাইল আলায়হিস্ খামিরা না নিয়ে ফিরে যান। অতঃপর হযরত মিকাইল আলায়হিস্ সালামকে পাঠালেন। খামিরা তার থেকেও আল্লাহর আশ্রয় প্রার্থনা করলো, তাই হযরত মিকাঈল আলায়হিস্ সালামও তা ছেড়ে দিলেন। অতঃপর আল্লাহ্ তা’আলা হযরত আযরাঈল আলায়হিস্ সালামকে পাঠালেন। খামিরা মালাকুল মাউত থেকে আল্লাহর কাছে পানাহ্ চাইল। কিন্তু হযরত আযরাঈল আলায়হিস্ সালাম দোহাই না শুনে খামিরা নিয়ে আল্লাহর দরবারে পৌঁছলেন। আল্লাহ্ আযরাঈলকে জিজ্ঞেস করলেন, জমিন কি খামিরা নেয়ার সময় তোমার থেকে রক্ষা পাওয়ার জন্য আমার দোহাই দেয়নি? হযরত আযরাঈল আলায়হিস্ সালাম উত্তরে বললেন, হ্যাঁ। আল্লাহ্ বললেন, ‘‘তাহলে তুমি তাকে দয়া করলে না কেন? যেমন দয়া করেছে তোমার দু’বন্ধু জিব্রাঈল ও মিকাঈল?’’ হযরত আযরাঈল আলায়হিস্ সালাম তখন উত্তরে বললেন, ‘‘হে আল্লাহ্! তোমার আদেশ পালন করাতো আমার উপর ফরজ ছিল, তার প্রতি কিভাবে দয়া করব?’’ তখন আল্লাহ্ বলেন, যাও, তোমাকেই মালাকুল মাউত নির্ধারিত করলাম এবং তাদের রূহ কবজ করার অধিকার দিলাম।’’ তা শুনে হযরত আযরাঈল আলায়হিস্ সালাম কেঁদে ফেললেন। আল্লাহ্ কান্নার কারণ জিজ্ঞেস করলে, উত্তরে বললেন, ‘‘হে আল্লাহ্ তুমি তো এখান থেকে আম্বিয়া, রাসূল ও সুফীগণকে সৃষ্টি করবে। আর তুমি তাঁদের কাছে মৃত্যুর চেয়ে অন্য বস্তু এত অপ্রিয় করনি। যখন তারা আমাকে চিনে ফেলবেন। আর তখন আমাকে গালি দেবে। তখন আল্লাহ্ তা‘আলা বলেন, ‘‘আমি মৃত্যুর পূর্বে নানা অসুখ এবং দুর্ঘটনা জনিত কারণ সৃষ্টি করে দেবো। তখন তারা তোমাকে দায়ী না করে ওই অসুখ ও দুর্ঘটনাকে দায়ী করবে।’’ ইমাম গাজ্জালী রাহমাতুল্লাহি আলায়হি বলেন, তাই আল্লাহ্ মৃত্যুর পূর্বে নানা রোগ শোক ও দুর্ঘটনা সৃষ্টি করেছেন।’’[আত্তাযকিরাহ্ পৃষ্ঠা- ৭৯] পরকালীন স্থায়ী শান্তি লাভের মানসে সকলকে মৃত্যুর পরবর্তী জীবনের জন্য ভাল কাজ কারা একান্ত অপরিহার্য।"
  },
  {
    "1": "হজরত মুসা [আ.] কর্তৃক আজরাইলকে থাপ্পর মারার ঘটনা!",
    "2": "হজরত মুসা [আ.] কর্তৃক আজরাইলকে থাপ্পর মারার ঘটনা!\n\n\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\u003d\n\nহাদীসটি সহীহ। হযরত আবু হুরায়রা রা. থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, মালাকুল মাউত (জান কবজকারী ফেরেশতা) কে মূসা আ.-এর নিকট প্রেরণ করা হল। তিনি যখন এলেন তখন মূসা আ. তাকে জোরে থাপ্পড় মারলেন। যার ফলে মালাকুল মাউতের চক্ষু বের হয়ে পড়ল।\n\nতখন তিনি আল্লাহ তাআলার নিকট আরজ করলেন, আপনি আমাকে এমন বান্দার নিকট প্রেরণ করেছেন যিনি মওত চান না। আল্লাহ তাআলা তখন (নিজ কুদরতে) তার চক্ষু আপন স্থানে ফিরিয়ে দিয়ে বললেন, তুমি আবার যাও এবং তাকে বল-আপনি একটি ষাড়ের পিঠে হাত রাখুন। ঐ হাতের নিচে যত পশম পড়বে আপনি চাইলে এর প্রতিটি পশমের বিনিময়ে আপনার হায়াত এক বছর করে দীর্ঘায়িত হবে। মূসা আ. এ কথা শুনে বললেন, এরপর কী হবে? আল্লাহ তাআলা বললেন, মৃত্যুই আসবে। মূসা আ. বললেন, তাহলে এখনি মৃত্যু দিন।\n\n[সহীহ বুখারী হাদীস : ৩৪০৭; সহীহ মুসলিম হাদীস : ২৩৭২] \n\nউল্লেখ্য, বিখ্যাত হাদীস-বিশারদগণ বলেন, মালাকুল মাওত মূসা আ.-এর অনুমতি না নিয়েই মানুষের বেশে তাঁর ঘরে প্রবেশ করেছিলেন। তখন তিনি তাকে না চিনতে পেরে বিনা অনুমতিতে ঘরে প্রবেশ করার কারণে চপেটাঘাত করেন।-ফাতহুল বারী ৬/৫০৮; শরহে নববী ১৫/১২৯।"
  },
  {
    "1": "২৪ হাজার ফেরেশতার কেয়ামত পর্যন্ত ইবাদতের সওয়াব",
    "2": "২৪ হাজার ফেরেশতার কেয়ামত পর্যন্ত ইবাদতের সওয়াব\n\nপ্রশ্নঃ কোন আমল করলে চব্বিশ হাজার ফেরেশতা কেয়ামত পর্যন্ত এবাদত করিতে থাকিবে ?\n\nজবাবঃ হাদিস শরীফ এ বর্ণিত আছে, \n\n“যে ব্যক্তি সূরা আন্‌আম এর প্রথম তিন আয়াত সকাল বা বিকালে পাঠ করিবে, চব্বিশ হাজার ফেরেশতা কেয়ামত পর্যন্ত এবাদত করিতে থাকিবে এবং ঐ ফেরেশতাগণ এর সকল সওয়াব ঐ দোয়া পাঠকারী ব্যক্তির আমলনামায় লিখে দেওয়া হবে। একই সাথে, এমন একজন ফেরেশতা নিযুক্ত করা হবে, সে শয়তান এর মুখে চাবুক মারতে থাকবে; যেন শয়তান ঐ দোয়া পাঠকারী ব্যক্তিকে কোন প্রকার কুমন্ত্রণা দিতে না পারে। ইহার ফলস্বরূপ, শয়তান এবং দোয়া পাঠকারী ঐ ব্যক্তির মাঝে পর্দা পড়ে যায়। আর, কেয়ামত এর দিন আল্লাহ্‌ তা’য়ালা ঐ দোয়া পাঠকারী ব্যক্তিকে ডেকে বলবেন, “হে বান্দা! আমার আরশের ছায়ায় এসো। আমি তোমাকে জান্নাত এর খানা খাওয়াব, হাউজে কাউসার এর পানি পান করাব এবং সালসাবিল ঝর্নার পানি দ্বারা গোসল করাব।”\n\n[ইমাম জালালুদ্দিন সুয়ূতীঃ তফসীরে জালালাইন শরীফ]\n\nসূরা আন্‌আম এর প্রথম তিন আয়াত হলঃ\n\n“আল হামদু লিল্লাহিল লাযী খলাকাস্‌ সামাওয়াতি ওয়াল আর্‌দা ওয়া যায়ালায্‌ যুলুমাতি ওয়াননূর ছুম্মাল লাযীনা কাফারু বিরব্বিহিম ইয়াদিলূনা। হুয়াল্‌ লাযী খলাক্কুম মিন ত্বীনিন ছুম্মা ক্ব-যা আযালান ওয়া আযালুম মুসাম্‌মান ইনদাহু ছুম্মা আন্‌তুম তামতারুন। ওয়াহুয়াল্লাহু ফিস্‌ সামাওয়াতি ওয়াফিল আরদি ইয়ায়লামু সির্‌রাকুম ওয়া যাহরাকুম ওয়া ইয়ায়্‌লামু মা তাকসিবুন।”"
  }
]