[
    {
        "1": "হালালের ফযীলত ও হারামের শাস্তি",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   উম্মুল মুমিনিন হযরত সায়্যিদাতুনা আয়েশা সিদ্দিকা رَضِیَ اللهُ عَنْہَا থেকে বর্ণিত, নবীয়ে করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلّٰی عَلَیَّ یَوْمَ الْجُمُعَۃِ  کَانَتْ شَفَاعَۃٌ لَّہٗ عِنْدِیْ یَوْمَ الْقِیَامَۃ অর্থাৎ যে ব্যক্তি জুমার দিনে আমার প্রতি দারূদ শরীফ পাঠ করবে, তবে কিয়ামতের দিন তার শাফায়াত আমার দয়াময় দায়িত্বে হবে।\n(কানযুল উম্মাল, কিতাবুয যিকির, ১/২৫৫, ১ম অংশ, হাদীস: ২২৩৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "\tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল।  (জামে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন!\n* ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! কুরআনে করীম ও হাদীসে মুবারাকায় অসংখ্য স্থানে হালাল খাওয়ার এবং হারাম থেকে বাঁচার আদেশ দেয়া হয়েছে। আসুন! আজকের বয়ানে আমরা হালাল খাবারের ফযীলত এবং হারাম খাবারের ক্ষতি সম্পর্কে শ্রবণ করার সৌভাগ্য অর্জন করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "কাপড়ের মূল্য সদকা করে দিলেন",
        "2": "    কোটি কোটি হানাফীদের ইমাম হযরত ইমামে আযম আবু হানিফা رَحْمَۃُ اللهِ عَلَیْہِ হালাল রিযিক অন্বেষণে ব্যবসার পেশা অবলম্বন করেছিলেন, তিনি رَحْمَۃُ اللهِ عَلَیْہِ কাপড়ের অনেক বড় ব্যবসায়ী ছিলেন, কিন্তু এরপরও তাঁর ব্যবসা দয়া, দান দাক্ষিণ্য ও ইসলামের পবিত্র মূলনীতি অনুযায়ী ছিলো। যেমনটি হযরত হাফস বিন আব্দুর রহমান رَحْمَۃُ اللهِ عَلَیْہِ বলেন: হযরত ইমামে আযম আবু হানিফা رَحْمَۃُ اللهِ عَلَیْہِ আমার সাথে ব্যবসা করতেন আর আমার নিকট ব্যবসার পণ্য বিক্রি করতে গিয়ে বলতেন: হে হাফস! অমুক কাপড়ে সামান্য ত্রুটি আছে। যখন তুমি এটা বিক্রি করবে তখন ত্রুটির কথা বলে দিও। হযরত হাফস رَحْمَۃُ اللهِ عَلَیْہِ একবার ব্যবসার পণ্য বিক্রি করলো আর বিক্রি করার সময় ত্রুটি সম্পর্কে বলতে ভুলে গেলো। যখন হযরত ইমামে আযম আবু হানিফা رَحْمَۃُ اللهِ عَلَیْہِ জানতে পারলেন তখন তিনি رَحْمَۃُ اللهِ عَلَیْہِ সমস্ত কাপড়ের মূল্য সদকা করে দিলেন। (তারিখে বাগদাদ, বাব মানাকিবে আবি হানিফা, ১৩/৩৫৬)\n    প্রিয় ইসলামী ভাইয়েরা! আপনারা শুনলেন তো! আমাদের ইমামে আযম আবু হানীফা رَحْمَۃُ اللهِ عَلَیْہِ হালাল রুজি খাওয়ার এবং হারাম গ্রাস ও সন্দেহযুক্ত বস্তু থেকে বাঁচার জন্য কিরূপ সতর্কতা অবলম্বন করতেন, নিঃসন্দেহে তিনি رَحْمَۃُ اللهِ عَلَیْہِ জানতেন যে, হারাম ও সন্দেহযুক্ত বস্তুতে কণা পরিমাণও বরকত হয় না, বরকত তো সম্পূর্ণ হালাল ও পবিত্র বস্তুতেই রাখা হয়েছে, সম্ভবত এই কারণেই তিনি رَحْمَۃُ اللهِ عَلَیْہِ বিক্রিত কাপড়ের সম্পূর্ণ মূল্য নিজের কাছে রাখা পছন্দ করলেন না আর আল্লাহ পাকের রাস্তায় সদকা করে দিলেন।\n    বর্ণনাকৃত ঘটনার মধ্যে ঐসব লোকদের শিক্ষার মাদানী ফুল রয়েছে, যাদের জীবনে লক্ষ্য শুধুই সম্পদ উপার্জন করা আর ব্যাংক ব্যালেন্স বৃদ্ধি করা। অনেক সময় এমন লোকেরদের মধ্যে সম্পদ অর্জনের আগ্রহ এতই প্রাধান্য বিস্তার করে যে, তারা লেনদেনের সময় হারামের আপদে লিপ্ত হয়ে শুধু নিজে নয় বরং নিজের পরিবারকেও ধ্বংসের দিকে টেলে দেয়। মনে রাখবেন! দুনিয়ায় যার নিকট যতবেশি সম্পদ থাকবে, আখিরাতে তাকে ততবেশি হিসাবও দিতে হবে, সুতরাং আমাদের হারাম বস্তু পরিহার করে সর্বদা হালাল ও পবিত্র রুজিরই অন্বেষণ করা উচিৎ এবং অপরকেও এর উৎসাহ দেয়া উচিৎ, যেন আমাদেরও হালাল গ্রাসের ফযীলত অর্জিত হয়।\n    হালাল গ্রাসের ফযীলত বর্ণনা করতে গিয়ে হুজ্জাতুল ইসলাম হযরত ইমাম মুহাম্মদ গাযালী رَحْمَۃُ اللهِ عَلَیْہِ ইহইয়াউল উলুমে বলেন; কিছু বুযুর্গানে দ্বীনরা رَحِمَہُمُ اللهُ الْمُبِيْن বলেন: মুসলমান যখন হালাল রুজির প্রথম গ্রাস খায়, তখন তার পূর্বের গুনাহ ক্ষমা করে দেয়া হয় আর যে ব্যক্তি হালাল রুজির অন্বেষণে অপমানজনক স্থানে দাড়াঁয়, তবে তার গুনাহ গাছের পাতার ন্যায় ঝড়ে যায়। (ইহইয়াউল উলুম, ২/১১৬)\n    প্রিয় ইসলামী ভাইয়েরা! ইসলামে হালাল ও পবিত্র খাবারের কিরূপ গুরুত্ব রয়েছে তা এই বিষয়টি থেকে অনুমান করুন যে, স্বয়ং আল্লাহ পাক তাঁর পবিত্র কালামে হালাল ও পবিত্র রুজি খাওয়া সম্পর্কে স্পষ্টভাবে আদেশ ইরশাদ করেছেন, যেমনটি\n    পারা ৭ সূরা মায়েদার ৮৮নং আয়াতে ইরশাদ করেন:\nوَ کُلُوۡا مِمَّا رَزَقَکُمُ اللّٰہُ حَلٰلًا طَیِّبًا ۪ وَّ اتَّقُوا اللّٰہَ الَّذِیۡۤ اَنۡتُمۡ بِہٖ مُؤۡمِنُوۡنَ (۸۸)\n(পারা ৭, সূরা মায়েদা, আয়াত ৮৮)\nকানযুল ঈমান থেকে অনুবাদ: আর আহার করো যা কিছু তোমাদেরকে আল্লাহ্ জীবিকা দিয়েছেন, হালাল পবিত্র; আর ভয় করো আল্লাহকে, যার উপর তোমাদের ঈমান আছে।\n      পারা ২ সূরা বাকারার ১৬৮নং আয়াতে ইরশাদ করেন:\nیٰۤاَیُّہَا النَّاسُ کُلُوۡا مِمَّا فِی الۡاَرۡضِ حَلٰلًا طَیِّبًا ۫ۖ       وَّ لَا تَتَّبِعُوۡا خُطُوٰتِ الشَّیۡطٰنِ ؕ       اِنَّہٗ لَکُمۡ عَدُوٌّ مُّبِیۡنٌ (۱۶۸)\n(পারা ২, সূরা বাকারা, আয়াত ১৬৮)\n কানযুল ঈমান থেকে অনুবাদ: হে মানবজাতি! তোমরা আহার করো যা কিছু জমিনে হালাল, পবিত্র রয়েছে এবং শয়তানের পদাংক অনুসরণ করো না। নিশ্চয় সে তোমাদের প্রকাশ্য শত্রু ।"
    },
    {
        "1": "হালাল ও পবিত্র রুজি দ্বারা কি উদ্দেশ্য?",
        "2": "    তাফসীরে সীরাতুল জিনানে রয়েছে; হালাল ও পবিত্র দ্বারা উদ্দেশ্য হচ্ছে সেই বস্তু যা স্বয়ং নিজেও হালাল, যেমনটি ছাগলের মাংস, সবজী, ডাল ইত্যাদি এবং তা আমাদের অর্জিতও হয়েছে জায়িয উপায়ে অর্থাৎ চুরি, ঘুষ, ডাকাতি ইত্যাদির মাধ্যমে না হওয়া।\n(সীরাতুল জিনান, পারা ২, আল বাকারা, ১৬৮নং আয়াতের পাদটিকা, ১/২৬৮)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "হালাল খাবারের গুরুত্ব",
        "2": "    হযরত ইয়াহিয়া বিন মুয়া’য رَحْمَۃُ اللهِ عَلَیْہِ বলেন: আনুগত্য আল্লাহ পাকের ভান্ডারের মধ্যে লুকায়িত আর এর চাবি হলো; দোয়া এবং হালাল খাবার হলো; এই চাবির দাঁত, যদি চাবিতে দাঁত না থাকে তবে দরজাও খুলবে না আর যখন ভান্ডার খুলবে না তখন এর মাঝে লুকায়িত আনুগত্য পর্যন্ত কিভাবে পৌঁছাতে পারবে? সুতরাং নিজের গ্রাসের নিরাপত্তা প্রদান করো এবং নিজের খাবারকে পবিত্র করো, যেন যখন তোমার মৃত্যু আসবে তখন মন্দ আমলের অন্ধকারের পরিবর্তে নেক আমলের আলো তোমার সামনে প্রকাশিত হয়, আর নিজের অঙ্গকে হারাম খাওয়ার গুনাহ থেকে বাচিঁয়ে রাখো যেন তা সর্বদা বিরাজমান নেয়ামতের স্বাদ পেতে পারে। আল্লাহ পাক ইরশাদ করেন:\nکُلُوۡا وَ اشۡرَبُوۡا ہَنِیۡٓـئًۢا بِمَاۤ  اَسۡلَفۡتُمۡ فِی الۡاَیَّامِ الۡخَالِیَۃِ (۲۴)\n(পারা ২৯, সূরা হাক্কা, আয়াত ২৪)\nকানযুল ঈমান থেকে অনুবাদ: আহার করো এবং পান করো তৃপ্তি সহকারে, পুরস্কার সেটারই, যা তোমরা বিগত দিনগুলোতে প্রেরণ করেছো।\n\n    আর যে হারাম খাবার এড়িয়ে চলে না তবে দীর্ঘ সময় ক্ষুধার্ত থাকার পর তুত এর তিক্ততা ও গরম ফল খাবে, তবে তা কিরূপ নিকৃষ্ট খাবার হবে আর জীবন অতিষ্ট করে দেবে। (আঁসোয়ুঁ কা দরীয়া, পৃষ্ঠা ২৮৩)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! জানা গেলো! হারাম খাবার অত্যন্ত ধ্বংসময় আর হালাল খাবারে খুবই বরকত রয়েছে। * যে মুসলমান হালাল রিযিক উপার্জন করে নিজের স্ত্রী-সন্তানদের হালাল খাওয়ায়, সে প্রশান্তি ও স্বাচ্ছন্দময় জীবন অতিবাহিত করে। * হালাল উপার্জন ও হালাল আহারকারীরা মানুষের অন্তরে একটি বিশেষ স্থান করে নেয়। * হালাল উপার্জন ও হালাল আহারকারীদের কাজকর্মে বরকত হয়ে থাকে। * হালাল উপার্জন ও হালাল আহারকারীদের গুনাহ ক্ষমা করে দেয়া হয় আর তাদের দোয়া কবুল হয়। * হালাল উপার্জন ও হালাল আহারের ফযীলত এতই বেশি যে, মন চায় শুধু বয়ান করতেই থাকি ও শুনতেই থাকি। আসুন! উৎসাহ গ্রহণার্থে ৪টি হাদীসে মুবারাকা শ্রবণ করি এবং এর উপর আমল করার নিয়্যতও করি।\n\n১. ইরশাদ হচ্ছে: যে (ব্যক্তি) চল্লিশ (৪০) দিন পর্যন্ত হালাল খেল, আল্লাহ পাক তার অন্তরকে আলোকিত করে দেবেন এবং তার মুখে হিকমতের (প্রজ্ঞার) ঝর্ণা প্রবাহিত করে দেবেন আর দুনিয়া ও আখিরাতে তার পথপ্রদর্শন করবেন। (ইত্তিহাফুস সা’দাত, কিতাবুল হালাল ও হারাম, ১ম অধ্যায়, ৬/৪৫০)\n২. ইরশাদ হচ্ছে: যে ব্যক্তি হালাল সম্পদ উপার্জন করল, অতঃপর তা নিজে খেল বা এই উপার্জন থেকে পোশাক পরিধান করল আর নিজে ছাড়াও আল্লাহ পাকের অন্যান্য সৃষ্টি (যেমন নিজের পরিবার পরিজন ও অন্যান্য লোক) কে খাওয়াল ও পড়াল, তবে তার এই আমল তার জন্য বরকত ও পবিত্রতা স্বরূপ।\n(ইবনে হাব্বান, কিতাবুর রিদা’, বাবুন নফকাহ, ৬ষ্ঠ অংশ, ৪/২১৮, হাদীস: ৪২২২)\n\n৩.   নূর নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم একদিন সাহাবায়ে কিরামের عَلَیْہِمُ الرِّضْوَان সাথে উপবিষ্ট ছিলেন। এমন সময় এক যুবক পাশ দিয়ে গেলো। সাহাবায়ে কিরামগণ عَلَیْہِمُ الرِّضْوَان একজন শক্তিশালি ও সুঠাম দেহের যুবককে দেখে বললেন: আহ! তার যৌবন ও শক্তি যদি আল্লাহ পাকের পথে ব্যয় হতো। এতে আল্লাহ পাকের দয়া হয়ে দুনিয়ায় তাশরীফ আনয়নকারী নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: যদি সে তার ছোট শিশুদের জন্য রিযিকের অন্বেষণে বের হয়, তবে তা আল্লাহ পাকেরই পথ আর যদি এই ব্যক্তি নিজের বৃদ্ধ পিতামাতার জন্য রিযিকের অন্বেষণে বের হয় তবুও তা আল্লাহ পাকেরই পথ, আর যদি সে নিজেকে (মানুষের সামনে হাত প্রসারিত করা বা হারাম খাবার থেকে) বাঁচাতে রিযিকের অন্বেষণে বের হয় তবেও তা আল্লাহ পাকের পথে, তবে যদি সে লোক দেখানো আর গর্ব করার জন্য বের হয়, তবে তা শয়তানের পথ। (মু’জামুল আওসাত, ৫/১৩৬, হাদীস: ৬৮৩)\n\n৪. হযরত সা’আদ رَضِیَ اللهُ عَنْہُ নবী করীম صَلَّی اللهُ عَلَیْہِ وَاٰلِہٖ وَسَلَّم এর দরবারে আরয করলেন: আপনি দোয়া করুন যে, আল্লাহ পাক যেন আমার দোয়া কবুল করে নেয়। তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: “يَا سَعْد!اَطِبْ مَطْعَمَكَ تَكُنْ مُسْتَجَابَ الدَّعْوَةِ অর্থাৎ নিজের খাবারকে পবিত্র করে নাও, তোমার দোয়া কবুল হতে থাকবে।\n(মু’জামুল আউসাত, মিন ইসমুহু মুহাম্মদ, ৫/৩৪, হাদীস: ৬৪৯৫)\n    প্রিয় ইসলামী ভাইয়েরা! আপনারা শুনলেন তো! আল্লাহ পাক হালাল খাবারে কিরূপ বরকত রেখেছেন, হালাল খাবারের বরকতে বান্দার অন্তর নূর দ্বারা পরিপূর্ণ হয়ে যায়, হালাল খাবারের বরকতে মূখ হিকমতের ঝর্ণধারায় পরিণত হয়। এটাও জানতে পারলাম, নিজের সন্তান সন্ততি ও বৃদ্ধ পিতা মাতার জন্য রিযিকের অন্বেষণকারী আল্লাহ পাকের পথে হয়ে থাকে। একটু ভাবুন তো! হালাল ভক্ষণকারীর ও উপার্জনকারীর কিরূপ ফযীলত ও বরকত অর্জিত হয়, কিন্তু আফসোস! অনেকে নফস ও শয়তানের হাতের খেলনা হয়ে রুজির হালাল ও পবিত্র এবং সহজ উপায় পাওয়ার পরও অযথা হারাম উপায় অবলম্বন করে, হারাম খেয়ে বা খাইয়ে নিজের জন্য জাহান্নামে যাওয়ার পথকে সুগম করছে। হালাল রুজি উপার্জন করা ও খাওয়া, হারাম ও সন্দেহযুক্ত বস্তু থেকে বেঁচে থাকার ব্যাপারে আল্লাহ পাকের নেক বান্দাদের আচার আচরণ প্রসংশার দাবীদার, এই ব্যক্তিত্বরা হালাল রিযিক অন্বেষণের জন্য অনেক সময় দূর দূরান্তের সফরও করতেন, তাছাড়া অপরের জিনিসকে গনিমত মনে করে নির্দয়ের মতো আত্মসাৎকারী ছিলো না বরং খুবই সাবধানী স্বভাবের ছিলেন। আসুন! উৎসাহ গ্রহণার্থে একটি ঈমান সতেজকারী ঘটনা শ্রবণ করি এবং মাদানী ফুল খুঁজি। যেমনিভাবে হালাল রিযিকের অন্বেষণে সফর\n    মাকতাবাতুল মদীনা কর্তৃক প্রকাশিত কিতাব “উয়ুনুল হিকায়াত (১ম অংশ)” এর ২২৩ ও ২২৪ পৃষ্ঠায় রয়েছে: হযরত ইব্রাহীম বিন আদহাম رَحْمَۃُ اللهِ عَلَیْہِ বলেন: একবার আমি হালাল জীবিকা অর্জনের জন্য “তারসুস” নামক একটি শহরে গিয়েছিলাম। যখন আমি সেখানে পৌঁছলাম তখন একজন লোক আমার কাছে আসলো আর আমাকে বলল: আমার আঙ্গুর বাগান দেখাশোনার জন্য আমার একজন বাগান রক্ষণাবেক্ষণকারীর প্রয়োজন, তুমি কি পারিশ্রমিকের বিনিময়ে আমার বাগানের দেখাশোনা করার জন্য প্রস্তুত আছো? আমি বললাম: জি, হ্যাঁ! সুতরাং আমি লোকটির সাথে গেলাম আর তার বাগানে খুব ভালোভাবে পরিশ্রম করলাম। একদিন বাগানের মালিক তার কয়েকজন বন্ধুকে নিয়ে বাগানে আসলো আর আমাকে ডেকে বললো: আমাদের জন্য সবচেয়ে ভালো কিছু মিষ্টি আঙ্গুর নিয়ে আসো। এ কথা শুনে আমি প্রচুর পরিমাণে আঙ্গুর এনে তার সামনে রাখলাম। মালিক যখন আঙ্গুর খেলো, তখন তা তার টক লাগলো আর সে আমাকে বললো: হে বাগানের তত্ত্বাবধায়ক! তোমার জন্য আফসোস! তুমি এই বাগানে অনেক দিন ধরে কাজ করছো আর এখন পর্যন্ত তুমি টক ও মিষ্টি আঙ্গুর চিনতে পারোনি, যদিও তুমি দিনরাত এখান থেকে অনেক আঙ্গুর খেয়েছ। আমি বাগানের মালিককে বললাম: আল্লাহর শপথ! আমি আজ পর্যন্ত তোমার বাগানের একটি আঙ্গুরও খাইনি, কারণ আমি বাগানের যত্ন নিতে এসেছি, সে জন্য আমি টক ও মিষ্টি আঙ্গুরের মধ্যে পার্থক্য করতে পারিনি। এ কথা শুনে বাগানের মালিক তার বন্ধুদের বললেন: এরচেয়ে কি বেশি কোন আশ্চর্যের বিষয় কিছু হতে পারে যে, একজন ব্যক্তি এত বিশ্বস্তভাবে বাগানে দীর্ঘকাল আছে, আর সে সেখান থেকে একটি দানাও খায়নি? এই ব্যক্তি তো ইব্রাহিম বিন আদহাম رَحْمَۃُ اللهِ عَلَیْہِ এর মত পরহেযগার মনে হচ্ছে। (এই বাগানের মালিক জানত না যে ইনি হলেন হযরত ইব্রাহিম বিন আদহাম رَحْمَۃُ اللهِ عَلَیْہِ) হযরত ইব্রাহিম বিন আদহাম رَحْمَۃُ اللهِ عَلَیْہِ বলেন: তারপর আমি আমার কাজ শুরু করলাম আর মালিক সেখান থেকে চলে গেলো। (উয়ুনুল হিকায়াত, ১ম অধ্যায়, ২২৩-২২৪ পৃষ্ঠা)\n     প্রিয় ইসলামী ভাইয়েরা! হযরত ইব্রাহিম আদহাম رَحْمَۃُ اللهِ عَلَیْہِ এর হালাল খাওয়ার আকাঙ্ক্ষা, বিশ্বস্ততা ও তাকওয়া এবং পরহেযগারীর প্রতি মারহাবা! যদি তিনি رَحْمَۃُ اللهِ عَلَیْہِ চাইতেন তবে আল্লাহ পাকের দরবারে দোয়া করলে তাঁকে সহজেই ভালো ভালো খাবার দান করে দেয়া হত, কিন্তু তিনি জানতেন যে, মেহনতেই মহত্ব, তাঁর বিশ্বস্ততা ও তাকওয়া এবং পরহেজগারীর এই অবস্থাও ছিল অনন্য, তাছাড়া আঙ্গুরের পুরো বাগানের দেখাশুনার ভিত্তিতে তাঁর আয়ত্বে ও ক্ষমতাও ছিল, তিনি যদি চাইতেন তবে বাগানের আঙ্গুরের পরিপূর্ণ স্বাদ গ্রহণ করতে পারতেন কিন্তু তিনি সেই সব মানুষের মতো ছিলেন না যে, যারা হালাল ও হারামের তোয়াক্কা করেনা, যারা আমানতের খেয়ানতকারী এবং যাদের দৃষ্টি অন্যের সম্পদের দিকেই লেগে থাকে বরং তিনি তো হালাল খাওয়ার গুরুত্ব ও ফযীলত সম্পর্কে ভালভাবেই অবহিত ছিলেন।"
    },
    {
        "1": "হালাল পন্থায় উপার্জনের ৫০টি মাদানী ফুল",
        "2": "    প্রিয় ইসলামী ভাইয়েরা! হালাল খাবারের বরকত পেতে, হারাম রোজগার থেকে বাঁচতে এবং হালাল পন্থায় উপার্জনের উপায় জানার জন্য শায়খে তরীকত, আমীরে আহলে সুন্নাত, দা’ওয়াতে ইসলামীর প্রতিষ্ঠাতা হযরত আল্লামা মাওলানা মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ এর লিখিত সংক্ষিপ্ত ও সমষ্টিগত পুস্তিকা “হালাল পন্থায় উপার্জনের ৫০টি মাদানী ফুল” এর অধ্যয়ন করা খুবই উপকারী, উম্মতের কল্যাণ কামনায় লিখিত পুস্তিকা তিনি হালাল রুজির ফযীলত, হারাম রুজি সম্পর্কে সতর্কবাণী এবং হালাল পন্থায় উপার্জনের ৫০টি তথ্য ভিত্তিক মাদানী ফুল বর্ণনা করেছেন, সুতরাং আজই এই অমূল্য পুস্তিকাটি মাকতাবাতুল মদীনা থেকে হাদিয়ার মাধ্যমে অধিকহারে সংগ্রহ করুন এবং পুস্তিকা বন্টন করার ব্যবস্থা করুন। বিশেষকরে সেই ইসলামী ভাই যারা চাকরী করেন বা যাদের অধীনে কর্মচারী রয়েছে, তারা তো এখনি এই পুস্তিকাটি পাঠ করে নিন। দা’ওয়াতে ইসলামীর ওয়েব সাইট www.dawateislami.net থেকে এই কিতাবটি পাঠ করতেও পারবেন, ডাউনলোড (Download) এবং প্রিন্ট আউটও (Print Out) করতে পারবেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n     প্রিয় ইসলামী ভাইয়েরা! যতই আমরা নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর মুবারক যুগ থেকে দূরে সরে আসছি, অজ্ঞতার অন্ধকার প্রধান্য বিস্তার করতে লাগলো, ধন সম্পদের লৌকিক উজ্জলতা এবং ছড়াছড়ি মানুষের দৃষ্টি ও জ্ঞানকে একেবারে অন্ধ করে দিয়েছে, পুর্বেকার লোকেরা হারাম ও নাজায়িয খাবার থেকে অনেক বেশি বেঁচে থাকতো, কিন্তু এখন অসতর্কতা ও ঔদ্ধত্যতার অবস্থা এমন যে, مَعَاذَ الله লোকেরা জেনেশুনেই হারাম খাচ্ছে, অনেক মূর্খরা তো গর্ব করে এরূপও বলে যে, আমার এই আলিশান সম্পত্তি এবং বাড়ি ও স্বাচ্ছন্দ দেখছেন, এ সব হারাম উপার্জনের কারণেই তো। আজকাল এই উচ্চ মূল্যের যুগে বিশ্বস্ত হয়ে উপার্জন করলে তো দু’বেলার খাবারও শান্তিতে খাওয়া মুশকিল হয়ে যাবে। পরিবারের নিত্য নতুন চাহিদা এবং আকাঙ্ক্ষা সামান্য উপার্জনে কিভাবে পূরণ হবে। مَعَاذَ الله\n    মনে রাখবেন! এসব কিছু দ্বীন থেকে দূরে থাকার কুফল। এমন যুগ সম্পর্কে অদৃশ্যের সংবাদ দিতে গিয়ে প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “মানুষের উপর এমন এক যুগ আসবে যে, মানুষের এই বিষয়ের প্রতি কোন ধ্যান থাকবে না যে, সে (সম্পদ) কোত্থেকে অর্জন করেছে? হারাম থেকে নাকি হালাল থেকে।”\n(বুখারী, কিতাবুল বিওয়া, ২/৭, হাদীস নং ২০৫৯)\n    হাকীমুল উম্মত মুফতী আহমদ ইয়ার খাঁন رَحْمَۃُ اللهِ عَلَیْہِ এই হাদীসের ব্যাখ্যায় বলেন: “অর্থাৎ আখেরি যুগে মানুষ দ্বীনের প্রতি বেপরওয়া হয়ে যাবে, পেটের চিন্তায় সব দিকেই ফেঁসে যাবে, উপার্জন বাড়ানো ও সম্পদ জমা করার ভাবনায় থাকবে, সকল হারাম ও হালাল গ্রহণে নির্ভিক হয়ে যাবে, যেমনটি আজকাল দেখা যাচ্ছে।” (মিরাতুল মানাজিযহ, ৪/২২৯)\n    অপর এক হাদীসে পাকে রয়েছে: “মানুষের মধ্যে একটি যুগ এমনই আসবে যে, ঐ ব্যক্তি ছাড়া কারো দ্বীন নিরাপদ থাকবে না, যে নিজের দ্বীন নিয়ে (অর্থাৎ এর নিরাপত্তার জন্য) একটি পাহাড় থেকে আরেকটি পাহাড়ে এবং একটি গুহা থেকে আরেকটি গুহার দিকে ছুটবে। ঐ সময়ের জীবনযাপন (অর্থাৎ রুজি রুটি ইত্যাদি অর্জন) আল্লাহ পাককে অসন্তুষ্ট করা ছাড়া হবে না। যখন এই অবস্থা হবে তখন মানুষ তার স্ত্রী সন্তানের হাতে ধ্বংস হয়ে যাবে, যদি স্ত্রী সন্তান না থাকে তবে পিতা মাতার হাতে সে ধ্বংস হবে আর যদি পিতা মাতাও না থাকে তবে আত্মীয় বা প্রতিবেশীর হাতে তার ধ্বংস হবে।” সাহাবায়ে কিরামগণ عَلَیْہِمُ الرِّضْوَان আরয করলেন: “ইয়া রাসুলাল্লাহ صَلَّی اللهُ عَلَیْہِ وَاٰلِہٖ وَسَلَّم! এটা কিভাবে হবে?” হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: “তারা তাকে উপার্জন কম হওয়ার কারণে লজ্জা দিবে, ঐ সময় সে নিজেকে ধ্বংসের স্থানে নিয়ে যাবে।”\n(আয যুহুদুল কবীর লিল বায়হাকী, ২য় অংশ, ১৮৩ পৃষ্ঠা, হাদীস: ৪৩৯)"
    },
    {
        "1": "হারাম সম্পদের শাস্তি",
        "2": "    প্রিয় ইসলামী ভাইয়েরা! কম্পিত হোন! যাদের জন্য আমরা দিন রাত উপার্জন করি, তারাই কাল কিয়ামতের দিনে আমাদের অপমানের কারণ হতে পারে। যদিও পিতা-মাতা, স্ত্রী-সন্তান ও নিকটাত্মীয়দের হক আদায় করা নিঃসন্দেহে আমাদেরই দায়িত্ব, কিন্তু যদি আমরা তাদের চাহিদা পূরণ করতে ও তাদের ঠাট্টা বিদ্রুপ থেকে বাঁচার জন্য হারাম ও হালালের পার্থক্য না করেই ধন-সম্পদ জমা করতে থাকি, বিপদের সময়ে তাদের ধৈর্য ও কৃতজ্ঞতা, আল্লাহর উপর ভরসা ও অল্পেতুষ্টির মানসিকতা না দিই আর হালাল ও হারামের পার্থক্য না শেখাই তবে হতে পারে কাল কিয়ামতের দিনে তারাই আমাদের বিরুদ্ধে আল্লাহ পাকের দরবারে অভিযোগ করবে এবং আমরা ফেঁসে যাবো। যেমনিভাবে\n"
    },
    {
        "1": "আল্লাহ পাকের দরবারে দাবী",
        "2": "    হযরত আবু লাইস সামারকান্দি رَحْمَۃُ اللهِ عَلَیْہِ উদ্ধৃতি করেন: বর্ণিত আছে; পুরুষের সাথে সম্পৃক্তদের মধ্যে সর্বপ্রথম তার স্ত্রী ও তার সন্তানরাই রয়েছে, তারা সবাই (অর্থাৎ স্ত্রী, সন্তান কিয়ামতে) আল্লাহ পাকের দরবারে আরয করবে: হে আমাদের প্রতিপালক! আমাদেরকে এই ব্যক্তির কাছ থেকে আমাদের হক আদায় করে দিন, কেননা সে কোন দিন আমাদের দ্বীনি বিষয়ে শিক্ষা দেয়নি আর সে আমাদের হারাম খাইয়েছিলো, যা আমরা জানতাম না। অতঃপর সেই ব্যক্তিকে হারাম উপার্জনের জন্য এমনভাবে মারা হবে যে, তার মাংস ঝড়ে যাবে, অতঃপর তাকে মীযানের নিকট নেয়া হবে, ফিরিশতারা পাহাড় সমপরিমাণ তার নেকী নিয়ে আসবে তখন তার সন্তানদের মধ্য থেকে একজন অগ্রসর হয়ে বলবে: “আমার নেকী অল্প” তখন সে এই নেকীসমূহ থেকে নিয়ে নিবে, অতঃপর আরেকজন এসে বলবে: “তুমি আমাদের সুদ খাইয়েছো” আর তার নেকীসমূহ থেকে নিয়ে যাবে, এমনিভাবে তার পরিবারের লোকেরা তার সব নেকী নিয়ে নিবে আর সে তার সন্তান-সন্ততিদের দিকে অসহায়ভাবে তাকিয়ে বলবে: “এখন আমার ঘাঁড়ে সেই গুনাহ ও জুলুম রয়ে গেছে, যা আমি তোমাদের জন্যই করেছিলাম।” ফিরিশতা বলবে: “সে ঐ দূর্ভাগা ব্যক্তি, যার নেকী সমূহ তারই পরিবারের লোকেরা নিয়ে গেছে আর সে তাদেরই কারণে জাহান্নামে চলে গেলো।”\n(আর রওযুল ফায়েক, ৪০১ পৃষ্ঠা)\n    প্রিয় ইসলামী ভাইয়েরা! চিন্তা করুন! সেই ব্যক্তির দূর্ভাগ্যের অবস্থা কেমন হবে, যে নিজের পরিবার পরিজনের জন্য হারাম উপার্জন করেছে এবং কিয়ামতের দিন তার পরিবারই তার সকল নেকীসমূহ নিয়ে মুক্তি পেয়ে যাবে আর সে নিজে কাঙ্গাল হয়ে পরে থাকবে। আমাদের সমাজের অবস্থা এমনভাবে খারাপ হয়ে গেছে যে, সম্পদের লোভ ও আকাঙ্ক্ষায় লিপ্ত হয়ে কাজকর্মে না জানি কেমন কেমন গুনাহ করা হয়, নকল, মিশ্রিত ও ত্রুটিযুক্ত বস্তুকে আসল, মানসম্মত ও উন্নত মানের বলে বিক্রি করা হচ্ছে, ক্রেতা যদি কোন ত্রুটি চিহ্নিত করে তবে তাকে বিশ্বাস করানোর জন্য মিথ্যা শপথ করতেও দ্বিধাবোধ করেনা, এমনিভাবে অনেকের বড় ও ধনী হওয়ার, দামী দামী গাড়িতে ঘুরার, প্রসিদ্ধি ও পদ পাওয়ার, নিত্য নতুন সুবিধা ব্যবহার করে মজা করা, জায়গা জমি, মিল ও ফ্যাক্টরীর মালিক হওয়ার এমন ভূত চেপে বসে যে, তারা অন্যের মুখের গ্রাস কেঁড়ে নিয়ে নিজের ব্যাংক ব্যালেন্স বাড়ানোর ধান্দায় পড়ে থাকে, চাই এই পথে কারো ঘর উজাড় করতে হোক, কারো প্রাণ নিয়ে হোক, কারো হক আত্মসাত করে হোক না কেন কোন পরওয়া করে না।\n    একটু ভাবুন তো! আমরা নিজের ব্যাপারে তো একেবারে সীমাতিরিক্ত সতর্কতা অবলম্বন করি যে, কেউ যেন আমাকে ধোকা দিতে না পারে, যেমন গাড়িতে পেট্রোল ভরার সময়, বড় নোট নেয়ার সময়, দোকান, ঘর, জমি ও অন্যান্য দ্রব্যাদি কেনার সময়, কোন কিছুর কাগজাদি বানানোর সময় তো খুবই বিচার বিবেচনা করে থাকি ও করিয়ে থাকি আর যতক্ষন পর্যন্ত অন্তর সায় না দেয়, সামনে অগ্রসর হইনা, কিন্তু আফসোস! শত কোটি আফসোস!! যখন বিষয় আসে হালাল ও পবিত্র রুজি উপার্জন করা, খাওয়া এবং হারাম ও নাজায়িয বস্তু থেকে বাঁচার তখন এরূপ অসাবধানতা অবলম্বন করা হয় যে, অন্তর রক্ত কান্না করলে তাও কম হবে। হারাম খাবার নিজের সাথে কি কি ধ্বংসযজ্ঞতা নিয়ে আসে। আসুন! এ সম্পর্কে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ৪টি বাণী শ্রবণ করুন এবং হারাম থেকে বাঁচার নিয়্যত করে নিন। যেমনিভাবে\n১. ইরশাদ হচ্ছে: সেই পবিত্র সত্তার শপথ! যার কুদরতের অধীন আমি মুহাম্মদ (صَلَّی اللهُ عَلَیْہِ وَاٰلِہٖ وَسَلَّم) এর প্রাণ! নিশ্চয় বান্দা হারামের গ্রাস নিজের পেটে প্রবেশ করায় তবে তার ৪০ দিনের আমল কবুল হয় না আর যে বান্দার মাংস হারাম ও সুদ দ্বারা বৃদ্ধি পেয়েছে, তার জন্য আগুনই সবচেয়ে বেশি উত্তম। (মু’জামুল আউসাত, মিন ইসমু মুহাম্মদ, ৫/৩৪, হাদীস: ৬৪৯৫)\n২. ইরশাদ হচ্ছে: যখন মৃত ব্যক্তিকে খাটের উপর রেখে উঠানো হয়, তখন তার রূহ চঞ্চল হয়ে উঠে খাটের উপর বসে চিৎকার করে বলে যে, হে আমার সন্তান-সন্ততি! দুনিয়া তোমাদের সাথে এভাবে যেন না খেলে, যেমনিভাবে সে আমার সাথে খেলেছে, আমি হালাল ও হালাল নয় এমন সম্পদ জমা করেছি আর সেই সম্পদ অন্যের জন্য রেখে এসেছি, এর উপকার তাদের জন্য আর এর ক্ষতি আমার জন্য, ব্যস যা কিছু আমার উপর অতিবাহিত হয়েছে, তা থেকে শিক্ষা গ্রহণ করো।\n(আত তাযকিরাতু লিল কুরতুবী, পৃষ্ঠা ৬৯)\n৩. ইরশাদ হচ্ছে: যে ব্যক্তি ১০ দিরহামে একটি কাপড় কিনে আর এই দিরহামের মধ্যে হারামের এক দিরহামও অন্তর্ভুক্ত থাকে, তবে আল্লাহ পাক ততক্ষণ পর্যন্ত তার কোন নামায কবুল করবে না, যতক্ষণ পর্যন্ত এই কাপড় থেকে কিছু অংশও তার ব্যবহারে থাকে।\n(কানযুল উম্মাল, কিতাবুল বিওয়া, ৪র্থ অংশ, ২/৮, হাদীস: ৯২৬০)\n৪. ইরশাদ হচ্ছে: আল্লাহ পাকের এক ফিরিশতা প্রত্যেক দিন ও রাতে বাইতুল মুকাদ্দাসের ছাদের উপর ঘোষণা করে: যে ব্যক্তি হারাম খেল তবে আল্লাহ পাক তার না কোন ফরয কবুল করবে, না কোন নফল।\n(ইত্তিহাফুস সা’দাত, কিতাবুল হালাল ওয়াল হারাম, ৬/৪৫২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    আসুন! হারাম উপার্জনের ধ্বংসলীলা সম্পর্কে হযরত আব্দুল রহমান বিন আলী জাওযী رَحْمَۃُ اللهِ عَلَیْہِ এর বাণী শ্রবণ করি।\n"
    },
    {
        "1": "ইমাম ইবনে জাওযীর নসিহত",
        "2": "    হযরত আব্দর রহমান বিন আলী জাওযী رَحْمَۃُ اللهِ عَلَیْہِ বলেন: হারাম খাদ্য এমন এক আগুন যা চিন্তার চর্বিকে গলিয়ে দেয়, যিকিরের মিষ্টস্বাদকে নিঃশেষ করে দেয়, সত্য নিয়্যতের পোশাককে জ্বালিয়ে দেয় আর হারামের কারণে অর্ন্তদৃষ্টির শক্তির মধ্যে অন্ধত্ব সৃষ্টি করে, সুতরাং হালাল সম্পদ জমা করো আর তা মধ্যম পন্থায় খরচ করো, নিজেও হারাম থেকে বেঁচে থেকো আর নিজের পরিবারকেও বাঁচাও। হারামখোড়দের সহচর্যে বসো না, তাদের খাবার খাওয়া থেকে বাঁচতে থাকো, যার উপার্জানের মাধ্যম হচ্ছে হারাম উপায়ে, তার সঙ্গ গ্রহণ করো না। যদি তুমি তোমার পরহেযগারীতে দৃঢ় হও তবে কাউকেও হারামের দিকে নির্দেশনা দিও না, কেননা যদি সে তা খেয়ে নেয় তবে তার হিসাব তোমার কাছ থেকে নেয়া হবে আর হারাম অর্জনেও কাউকে সাহায্য করো না, কেননা সাহায্যকারীও কাজের অংশীদারই হয়। মনে রাখবেন! হালাল খাবারেই আমল কবুল হয়ে থাকে, মুখাপেক্ষীতাকে লুকানো আর একাকিত্বে কান্না করে করে দীর্ঘশ্বাস ফেলাতে আমলের কবুলিয়্যত ও হালাল রিযিক উপার্জনে খুবই গুরুত্বপূর্ণ মর্যাদা রয়েছে। (আঁসুয়োঁ কা দরীয়া, পৃষ্ঠা ২৮৪)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! সাধারণত অনেকে এই অভিযোগ করে যে, সে অনেকদিন ধরে এই কষ্ট বা রোগে আক্রান্ত, এর থেকে মুক্তির জন্য কান্না করে দোয়া করে থাকে, বিভিন্ন অযীফাও পাঠ করে, নিয়মিত নামায রোযাও আদায় করে থাকে, দান-সদকাও করে থাকে, বুযুর্গদের আস্তানায় গিয়ে দোয়াও করে থাকে, অনাহারীদের খাবারও খাওয়ায়, সুন্নাতে ভরা ইজতিমায়ও অংশগ্রহণ করে, অনেকবার মাদানী কাফেলায় সফরও করেছে, কোন পীর ফকির বাদ রাখেনি, বিভিন্ন ধরণের চেষ্টা করেছে কিন্তু কষ্ট দূর হওয়ার পরিবর্তে আরো বেড়েই যাচ্ছে। অনেক মূর্খকে তো এমনও বলতে শুনা যায় যে, “জানিনা এমন কি গুনাহ করেছি, যার কারণে আমি এই শাস্তি পাচ্ছি।” এমন বড় বড় দীর্ঘশ্বাস ফেলা ব্যক্তিদের উচিৎ, তারা দোয়া কবুল না হওয়ার প্রতি অভিযোগ অনুযোগ না করে, এর কারণ সম্পর্কে চিন্তা করা, হতে পারে দোয়া কবুলের পথে বাঁধা স্বয়ং তারই কর্মপদ্ধতিই হয়ে দাড়িঁয়েছে, যেমন অনেক সময় দোয়া কবুলিয়্যতে হারামখোড়িই বাঁধা হয়ে আসে, যার কারণে দোয়া কবুল হয় না। যেমনটি,\n    হুযুরে আকরাম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “আল্লাহ পাক হচ্ছেন পবিত্র আর পবিত্রতাকেই ভালবাসেন এবং আল্লাহ পাক মুমিনদেরকেও এর আদেশ দিয়েছেন, যিনি রাসূলদের আদেশ দিয়েছেন। তিনি রাসূলদের ইরশাদ করেন:\nیٰۤاَیُّہَا الرُّسُلُ کُلُوۡا مِنَ الطَّیِّبٰتِ وَ اعۡمَلُوۡا صَالِحًا ؕ\n(পারা ১৮, সূরা মু’মিনুন, আয়াত ৫১)\nকানযুল ঈমান থেকে অনুবাদ: হে পয়গাম্বরগণ! পবিত্র বস্তু আহার করো এবং সৎকর্ম করো।\nআর (মুমিনদের ইরশাদ করেন:)\nیٰۤاَیُّہَا الَّذِیۡنَ اٰمَنُوۡا کُلُوۡا مِنۡ طَیِّبٰتِ مَا رَزَقۡنٰکُمۡ\n(পারা ২, সূরা বাকারা, আয়াত ১৭২)\nকানযুল ঈমান থেকে অনুবাদ: হে ঈমানদারগণ! খাও, আমার প্রদত্ত পবিত্র বস্তুগুলো।\n\n    অতঃপর (হুযুর صَلَّی اللهُ عَلَیْہِ وَاٰلِہٖ وَسَلَّم) দীর্ঘ সফরকারী এক ব্যক্তির আলোচনা করলেন, যার চুল পুরো অপরিস্কার ও শরীর ধুলামলিন, সে নিজের হাত উঁচু করে ইয়া রব! ইয়া রব! বলে ডাকছে, অথচ তার খাবার হারামের, পানীয় হারামের, পোশাক হারামের এবং পাথেয় হারামের, তবে তার দোয়া কিভাবে কবুল হবে?” (মুসলিম, কিতাবুয যাকাত, ৫০৬ পৃষ্ঠা, হাদীস: ৬৫[১০১৫])\n    আলা হযরতের আব্বাজান হযরত আল্লামা মাওলানা নকী আলী খাঁন رَحْمَۃُ اللهِ عَلَیْہِ বলেন: খাবার, পানীয়, পোশাক ও রোজগারে হারাম থেকে সতর্ক থেকো, কেননা হারাম খাওয়া ব্যক্তি ও হারাম কাজ করা ব্যক্তির অধিকাংশ দোয়া অগ্রাহ্য করা হয়। (ফাযায়িলে দোয়া, ৬০ পৃষ্ঠা)\n    আসুন! এ সম্পর্কে একটি শিক্ষণীয় ঘটনা শ্রবণ করি এবং শিক্ষার মাদানী ফুল গ্রহণ করি; যেমনিভাবে"
    },
    {
        "1": "দোয়া কবুল না হওয়ার কারণ",
        "2": "    হযরত উব্বাদ হাওয়াচ رَحْمَۃُ اللهِ عَلَیْہِ থেকে বর্ণিত; একবার হযরত মূসা عَلَیْہِ السَّلَام কোন এক জায়গা দিয়ে গমন করছিলেন, তখন দেখলেন যে, এক ব্যক্তি হাত উঠিয়ে কেঁদে কেঁদে খুবই ভাবাবেগপূর্ণ ভঙ্গিতে দেয়া করছে। হযরত মূসা কলিমুল্লাহ عَلَیْہِ السَّلَام তাকে দেখতে রইলেন, অতঃপর আল্লাহ পাকের নিকট আরয করলেন: হে রহিম ও করীম পরওয়ারদিগার! তুমি তোমার এই বান্দার দোয়া কবুল করছো না কেন? আল্লাহ পাক হযরত মূসা عَلَیْہِ السَّلَام এর প্রতি ওহী প্রেরণ করলেন: হে মূসা! যদি এই ব্যক্তি এতই কাঁদে যে, তার নিশ্বাস বন্দ হয়ে যায় আর নিজের হাত এতই উঁচু করে যে, আসমানকে সম্পর্শ করে, তবুও আমি তার দোয়া কবুল করবো না। হযরত মূসা কলিমুল্লাহ عَلَیْہِ السَّلَام আরয করলেন: আমার মওলা! এর কারণ কি? ইরশাদ হলো: সে হারাম খায় এবং হারাম পরিধান করে আর তার ঘরে হারাম সম্পদ রয়েছে। (উয়ুনুল হিকায়াত, ২য় অধ্যায়, ১৯৬ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আপনারা শুনলেন তো! যারা হারাম খায়, হারাম পরিধান করে ও নিজের ঘরে হারাম সম্পদ রাখে, তবে তারা নিজের দোয়ার প্রতিফল থেকে নিজেকে বঞ্চিত রাখে আর জাহান্নামের শাস্তির হকদার হয়ে যায়। সুতরাং যদি আমরা চাই যে, আমাদের দোয়া আল্লাহ পাকের দরবারে কবুল হোক আর আল্লাহ পাকের অসন্তুষ্টি থেকে নিরাপত্তা নসীব হোক, তবে আমাদের উচিৎ, শুধুমাত্র হালাল খাবার খাওয়াকেই নিজের অভ্যাসে পরিণত করা আর হারাম ও নাজায়িয বস্তু থেকে বাঁচতে থাকা। ধরে নেয়া যাক, যদি স্বল্প আয়ে কারো জীবন অতিবাহিত না হয় তবে সে অপ্রয়োজনীয় খরচাদি পরিহার করবে, সম্পদের লোভে হারাম উপায় অবলম্বন করবে না, অনেক সময় নিজ পরিবার, শশুড় পরিবার বা আত্মীয় স্বজনের কাছ থেকে বেতন কম হওয়ার কারণে বিভিন্ন ধরণের কথা শুনতে হয়, এমন পরিস্থিতিতে বুদ্ধিমানদের উচিৎ, ধৈর্য ও কৃতজ্ঞতার সহিত স্বল্প আয়েও তাওয়াক্কুল ও অল্পেতুষ্টির মানসিকতা তৈরি করা। অনেক ব্যক্তি এই পরিস্থিতিতে অতিষ্ট হয়ে হাল ছেড়ে দেয় আর জুয়া, সুদ ও ঘুষ ইত্যাদি হারাম কাজে লিপ্ত হয়ে যায়, নিজেও হারাম সম্পদ খায় এবং নিজের পরিবারবর্গদেরকেও হারাম সম্পদ খাওয়ায়, এভাবে নিজের জন্য ও নিজের পরিবারের জন্য ধ্বংসকে আহ্বান করে।\n    সুতরাং আমাদের উচিৎ, আমরা যেন আয় উপার্জনে ও সম্পদ জমা করতে এতই ব্যস্ত হয়ে না পড়ি যে, পরিবারকে ইসলামী শিক্ষা দেয়া হতে উদাসীন হয়ে যাই, অতএব প্রয়োজনানুযায়ী হালাল রিযিক উপার্জন করুন আর অবশ্যই উপার্জন করুন, কিন্তু পাশাপাশি এই কথাটিও মনে গেঁথে নিন যে, পরিবারকে সুন্নাত অনুযায়ী উত্তম শিক্ষা দেওয়াও পরিবারের কর্তার উপর আবশ্যক, কিন্তু এর জন্য আবশ্যক যে, সে নিজেও যেন কোন উত্তম পরিবেশের সাথে সম্পৃক্ত হয় আর তার নিজেরও যেন দ্বীনি মানসিকতা থাকে, নয়তো সফলতার আশা করা অনর্থক, সাধারণত দেখা যায় যে, পিতা মাতা তাদের সন্তানদের জন্য খুবই আবেগিভঙ্গিতে দোয়ার আবেদন করে থাকে যে, জনাব দোয়া করুন: যেন আমার সন্তান নামাযী হয়ে যায়, অথচ নিজে জুমার নামাযও পড়ে না। জনাব দোয়া করুন: আমার সন্তান যেন কুরআনের তিলাওয়াত করে, অথচ নিজে রমযান মাসেও কুরআনে করীম খুলেও দেখে না। জনাব দোয়া করুন: আমার সন্তান যেন সঠিক পথে চলে আসে, সিনেমা নাটক, মন্দ বন্ধু বান্ধব ছেড়ে দেয়, অথচ নিজে গুনাহে ভরা চ্যানেল দেখতে লজ্জা করে না, অথচ নিজে গুনাহে ভরা জায়গায় খুবই আগ্রহ সহকারে বসে সময় নষ্ট করে।\n    প্রিয় ইসলামী ভাইয়েরা! সন্তান নেক হওয়ার আশা করা খুবই উত্তম, কিন্তু আমাদেরকে আমাদের নিজের স্বভাব ও চরিত্রকে যাচাই করতে হবে, ইলমে দ্বীন অর্জন করে তার উপর আমল করতে হবে, হালাল রুজিতে হারামের যতই উপায় অন্তর্ভুক্ত হতে পারে, তা থেকে নিজেকে সতর্ক রাখতে হবে, প্রতিটি কদমে ওলামায়ে আহলে সুন্নাতের নির্দেশনা নিতে হবে, অনেক সময় শরীয়তের পরিপন্থি কাজ হয়ে যাওয়ার পর শরীয়তের নির্দেশনা নেয়া হয় যে, অমুক কাজটি আমার জন্য জায়িয ছিলো নাকি না। হায়! যদি যে কোন নতুন কাজ, ব্যবসা শুরু করার পূর্বেই সেই কাজের ব্যাপারে শরীয়তের নির্দেশনা নেয়ার মানসিকতা তৈরী হয়ে যায় যে, আমি অমুক কাজটি করতে চাই, তা শরীয়তের চাহিদা অনুযায়ী আমি কিভাবে করতে পারি? আমার জন্য এই কাজটি কি জায়িয ও হালাল নাকি নয়?\n    অনেক কাজ, ব্যবসা এমন রয়েছে, যাতে দুই বা ততোধিক ব্যক্তি মিলেই করে, যাকে আমরা অংশীদারিত্ব (Partnership) বলে থাকে, এই অবস্থায় তো আরো বেশি সতর্কতা প্রয়োজন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "১২টি দ্বীনি কাজের একটি দ্বীনি কাজ “মাদানী কাফেলা”",
        "2": "    প্রিয় ইসলামী ভাইয়েরা! যদি পরিবারের সংশোধন ও তাদের উত্তম শিক্ষা দেয়া আর ঘরে দ্বীনি পরিবেশ বানানোর চেষ্টায় সফল হওয়ার জন্য আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং ১২ দ্বীনি কাজে স্বঃতস্ফুর্তভাবে অংশগ্রহণ করুন। যেলী হালকার ১২ দ্বীনি কাজের মধ্যে একটি দ্বীনি কাজ হচ্ছে “মাদানী কাফেলা”। اَلْحَمْدُ لِلّٰه মাদানী কাফেলার বরকতে জানিনা কতযে লোকের জীবনে মাদানী পরিবর্তন সাধিত হয়েছে। * মাদানী কাফেলায় সফর করাতে নেককার লোকের সহচর্য অর্জিত হয়। * মাদানী কাফেলার বরকতে মসজিদে নফল ইতিকাফ করার সৌভাগ্য অর্জিত হয়। * মাদানী কাফেলার বরকতে বেনামাযীরা নামাযের গুরুত্ব সম্পর্কে জানে।\n* মাদানী কাফেলার বরকতে অসংখ্য দ্বীনি মাসআলা শিখার সৌভাগ্য অর্জিত হয়। * মাদানী কাফেলার বরকতে মসজিদে যিকির, দরস ও বয়ান অব্যাহত থাকে। * মাদানী কাফেলার বরকতে মসজিদে পরিপূর্ণ থাকে। * মসজিদ পূর্ণ করার তো কথাই আলাদা! হাদীসে পাকে রয়েছে: যখন কোন বান্দা যিকির ও নামাযের জন্য মসজিদকে ঠিকানা বানিয়ে নেয়, তবে আল্লাহ পাক তার প্রতি এতই খুশি হয়, যেমনিভাবে লোকেরা হারানো ব্যক্তিকে খুঁজে পেয়ে খুশি হয়। (ইবনে মাজাহ, ১/৪৩৮, হাদীস: ৮০০০) আসুন! উৎসাহ গ্রহণার্থে মাদানী কাফেলার একটি মাদানী বাহার শ্রবণ করি।\n"
    },
    {
        "1": "পায়ের ব্যথা থেকে মুক্তি অর্জিত হলো",
        "2": "    যমযম নগর হায়দারাবাদের (বাবুল ইসলাম সিন্ধু’র) এক ইসলামী ভাইয়ের পায়ে এমন কঠিন ব্যথা ছিলো যে, উঠা বসা কষ্টকর হয়ে গিয়েছিলো। এই ব্যথা থেকে মুক্তির জন্য সে অনেক টাকা খরচ করেছিলো। বাবুল ইসলাম সিন্ধু প্রদেশ ছাড়াও পাঞ্জাবের অনেক ডাক্তারের নিকটও চিকিৎসা করিয়েছে কিন্তু কোন সুফল পায়নি। একবার দা’ওয়াতে ইসলামীতে সম্পৃক্ত এক ইসলামী ভাইয়ের সাথে তার সাক্ষাৎ হলো, কথাবার্তার প্রাক্কালে ইসলামী ভাইকে নিজের কষ্টের কথা প্রকাশ করলো, তখন তিনি স্নেহেভরা পদ্ধতিতে একক প্রচেষ্টা করলো আর তাকে মাদানী কাফেলায় সফরের বরকত সম্পর্কে বললো: আপনি এতো চিকিৎসা করিয়েছেন যদি চান তবে একবার এটাও চেষ্টা করে দেখুন যে, মাদানী কাফেলার বরকতে যেমনিভাবে হাজারো লোকের সমস্যার সমাধান হয়, তেমনি اِنْ شَآءَ الله আল্লাহ পাকের পথে সফরের বরকতে আপনারও উপকার হবে। সেই ইসলামী ভাইয়ের কথা তার অন্তরে প্রভাব বিস্তার করলো এবং সে তিনদিনের মাদানী কাফেলার জন্য প্রস্তুত হয়ে গেলো। اَلْحَمْدُ لِلّٰه যখন সে মাদানী কাফেলায় সফর করলো তখন সেখানে কান্না করে নিজের অসুস্থতা থেকে আরোগ্যের জন্য দোয়া করলো, তার এই দোয়া কবুল হলো আর কাফেলার বরকতে সে ব্যথা থেকে মুক্তি পেয়ে গেলো।"
    },
    {
        "1": "ডাক্তারদের সাথে যোগযোগ বিভাগ",
        "2": "    اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামী প্রায় ৮০টি বিভাগে নেকীর দাওয়াতের সাড়া জাগানোতে কাজ করে যাচ্ছে, এই বিভাগ সমূহের মধ্যে একটি বিভাগ হলো “ডাক্তারদের সাথে যোগযোগ বিভাগ”।\n    বর্তমান সময়ে চিকিৎসার বিভিন্ন পদ্ধতি হওয়ার কারণে ডাক্তার পরিচয়ের জন্য আলাদা আলাদা নামও রাখা হয়ে থাকে। সুতরাং ডাক্তার নাম নেয়া হলে সাধারণভাবে এ্যালোপ্যাথিক ডাক্তরকে বুঝানো হয়। আয়ুরোবেদীক চিকিৎসককে কবিরাজ বলে থাকে, পশু ডাক্তারদের বেটেনারী ডাক্তার আর ডাক্তারের একটা অংশকে হোমেওপ্যাথিক ডাক্তার বলা হয়। আর বর্তমান সময়ের চিকিৎসকদের দেখলে বেশির ভাগকে ফরয ইলম অর্থাৎ মৌলিক প্রয়োজনীয় দ্বীনি শিক্ষা থেকে অজ্ঞ দেখা যায়। তাই আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশে ডাক্তারির প্রত্যেক বিভাগের জন্য আলাদা আলাদ বিভাগ প্রতিষ্ঠা করা হয়েছে। এ সকল বিভাগ প্রতিষ্ঠার মৌলিক উদ্দেশ্য এই বিভাগের সাথে সম্পৃক্ত ব্যক্তিদের মাঝে ফরয ইলমের গুরুত্ব সম্পর্কে জানানোর সাথে সাথে তাদের কাছে দা’ওয়াতে ইসলামীর দ্বীনি বার্তা পৌঁছানো ও দা’ওয়াতে ইসলামীর দ্বীনি পরিবেশের সাথে সম্পৃক্ত করে এই মাদানী উদ্দেশ্য “আমাকে নিজের এবং সারা দুনিয়ার মানুষের সংশোধনের চেষ্টা করতে হবে اِنْ شَآءَ الله” অনুযায়ী জীবন অতিবাহিত করার মাদানী মনমানসিকতা দেওয়া।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "হালাল উপার্জন করার মাদানী ফুল",
        "2": "    প্রিয় ইসলামী ভাইয়েরা! আসুন! হালাল উপার্জন সম্পর্কে কিছু মাদানী ফুল শুনার সৌভাগ্য অর্জন করি। শুরুতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুটি বাণী শ্রবন করি: (১) পবিত্র (হালাল) উপার্জনকারীর জন্য জান্নাত রয়েছে। (মু’জামুল আউসাত, ৫/৭২, হাদীস: ৪৬১৬) (২) হালাল রিযিক অন্বেষণ করা ফরয সমূহ আদায় করার পরে একটি ফরয। (আল মুজামুল কবীর, হাদীস: ৯৯৯৩, ১০ম খন্ড, ৭৪ পৃষ্ঠা) * মালিক আর চাকর উভয়ের জন্য প্রয়োজন অনুযায়ী ইজারা সংক্রান্ত শরীয়াতের মাস্য়ালাগুলো শিখা ফরজ। না শিখলে, গুনাহ্গার হবে। (হালাল উপার্জনের ৫০টি মাদানী ফুল, ৭ পৃষ্ঠা) * চাকর রাখার সময় চাকুরির সময়সীমা, দায়িত্ব পালনের সময়সূচী এবং বেতন ইত্যাদি প্রথমেই চূড়ান্ত ও নির্ধারিত হওয়া আবশ্যক। (প্রাগুক্ত, ৭ পৃষ্ঠা) * সরকারি প্রতিষ্ঠান হোক অথবা প্রাইভেট হোক, কর্মচারী ডিউটিতে আসার ক্ষেত্রে যদি প্রচলিত নিয়মের বাইরে ইচ্ছাকৃতভাবে বিলম্ব করে কিংবা নির্দ্দিষ্ট সময়ের আগে চলে যায় অথবা অনুপস্থিত থাকে, তাহলে সে চুক্তির ইচ্ছাকৃতভাবে বিরুদ্ধাচরণ করল। গুনাহ্ তো করল আর এমতাবস্থায় সে যদি পূর্ণ বেতন গ্রহণ করে, তাহলে আরো বেশি গুনাহ্গার হবে এবং জাহান্নামের আগুনের হকদার হবে। (প্রাগুক্ত, ৮ পৃষ্ঠা) * বেতন বাড়ানোর জন্য এবং প্রতিষ্ঠান ইত্যাদিতে নিজের পদোন্নতির জন্য জাল সার্টিফিকেট নেওয়া নাজায়েয ও গুনাহ্। কেননা, তা মিথ্যা আর প্রতারণা মূলক কাজ। (প্রাগুক্ত, ১১ পৃষ্ঠা) * কর্মচারীদের উচিৎ ডিউটি কালীন সময়ে কাজের প্রতি সজাগ থাকা। অলসতা সৃষ্টিকারী কাজ থেকে বেঁচে থাকা। যেমন- রাতে দেরীতে শয়ন করা ইত্যাদি। (প্রাগুক্ত, ১১ পৃষ্ঠা) * যেই ব্যক্তি ইজারা অনুযায়ী কাজ করতে পারে না, তবে তার উচিৎ তৎক্ষণাৎ (যার সাথে ইজারা করেছে তাকে) অবহিত করা। (প্রাগুক্ত, ১৪ পৃষ্ঠা)"
    },
    {
        "1": "ঘোষণা",
        "2": "    হালাল উপার্জনের অবশিষ্ট মাদানী ফুল তারবিয়্যতি হালকায় বর্ণনা করা হবে, সুতরাং সেই মাদানী ফুল জানতে তারবিয়্যতি হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়।  (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়।  (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক  صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে।  (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।  (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।  (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই।  আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]