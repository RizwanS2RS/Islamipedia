[
    {
        "1": "আমীরে আহলে সুন্নাতের ইশকে রাসূল",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n"
    },
    {
        "1": "দরুদ শরীফের ফযীলত",
        "2": "          আমীরুল মু’মিনীন হযরত ওমর বিন খাত্তাব رَضِیَ اللهُ عَنْہُ বলেন: اِنَّ الدُّعَاءَ مَوْقُوْفٌ بَیْنَ السَّمَاءِ وَالْاَرْضِ لَا یَصْعَدُ مِنْہُ شَیْءٌ حَتّٰی تُصَلِّیَ عَلٰی نَبِیِّکَ صَلَّی اللهُ عَلَیْہِ واٰلِہٖ وَسَلَّمَ অর্থাৎ নিশ্চয় দোয়া যমিন ও আসমানের মাঝখানে ঝুলে থাকে আর তা থেকে কোন কিছু উপরের দিকে যায় না, যতক্ষণ পর্যন্ত তোমরা তোমাদের নবী صَلَّی اللهُ عَلَیْہِ وَاٰلِہٖ وَسَلَّم এর উপর দরূদে পাক পাঠ করে নাও না।\n(তিরমিযি, কিতাবুল বিতির, বাবু মা জাআ ফি ফদলুস সালাত, ২/২৮, হাদিস: ৪৮৬)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সেই ইলইয়াস যে দ্বীনের খিদমতে মশগুল রয়েছে",
        "2": "          এক পীর সাহেব খুবই বিনয়ি, তাকওয়া ও পরহেযগার সম্পন্ন বুযুর্গ ছিলেন, তাঁর এক একনিষ্ট মুরিদের বর্ণনা: একদিন তিনি নিকটে ডাকলেন আর বললেন: রাতে ঘুমালাম তো আমার ভাগ্য চমকে উঠলো, কি দেখলাম আমার প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাশরিফ এনেছেন এবং তিনি কোন সৌভাগ্যবানকে নিজের কোলে খুবই ভালোবাসা দিয়ে ঢেকে রেখেছেন। আমি আরয করলাম: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আপনার সান্নিধ্যে এই সৌভাগ্যবান ব্যক্তিটি কে? আমার আরয শুনে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর মুখে মুচকি হাসি ফুটে উঠলো আর বললেন: এ হলো আমার দিওয়ানা ইলইয়াস আত্তার কাদেরীর পিতা, সেই ইলইয়াস যে দ্বীনে ইসলামের খিদমতে মশগুল রয়েছে।\n          সেই পীর সাহেবের একনিষ্ট মুরিদদের বর্ণনা হলো ঐ স্বপ্নের পর আমাদের পীর সাহেবের অন্তরে শায়খে তরীকত, আমীরে আহলে সুন্নাত মাওলানা ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর সাথে সাক্ষাত করার খুবই আগ্রহ হলো এবং আমীরে আহলে সুন্নাতের প্রতি তাঁর ভালোবাসা কিছুটা এমন হয়ে গিয়েছিলো যে কেউ মুরিদ হওয়ার জন্য উপস্থিত হলে তাকে বলতেন: মুরিদ হতে চাও তো যাও ইলইয়াস কাদেরীর মুরিদ হও...!!\n          একইভাবে কোন আত্তারী অর্থাৎ আমীরে আহলে সুন্নাতের মুরিদের সাথে সাক্ষাত হলে তাঁর মাধ্যমে দোয়া করাতেন, একদিন ভালোবাসা ও আন্তরিকতার খাতিরে নিজের মুরিদদের বললেন: আমি তো স্বয়ং নিজে আমীরে আহলে সুন্নাতের ফকির। (ইবতিদায়ি হালাত, পর্ব: ২, পৃষ্ঠা: ১৮)\nصَلُّوْا عَلَی الْحَبِیْب       \t      صَلَّی اللهُ عَلٰی مُحَمَّد\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর সংক্ষিপ্ত পরিচিতি",
        "2": "          প্রিয় ইসলামী ভাইয়েরা! শায়খে তরীকত, আমীরে আহলে সুন্নাত, দাওয়াতে ইসলামীর প্রতিষ্ঠাতা হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর মুবারকময় জন্ম ২৬ রমযানুল মুবারক ১৩৬৯ হিজরি মোতাবেক ১২ জুলাই, ১৯৫০ সালে রোজ বুধবার পাকিস্তানের প্রসিদ্ধ শহর করাচিতে মাগরিবের কিছুক্ষণ পূর্বে হয়েছে\n* তাঁর উপনাম: আবু বিলাল আর তাখাল্লুস (অর্থাৎ সকলের নিকট পরিচিত নাম:) আত্তার * আমীরে আহলে সুন্নাত শৈশবকাল থেকেই অনেক সহজ-সরল প্রকৃতির ছিলেন, তাঁর এলাকাবাসী যারা তাঁকে ছোটবেলা থেকে চিনতেন, তাদের বর্ণনা হলো ছোটবেলায়ও কেউ তাঁকে ধমক দিলে অথবা প্রহার করলে তার প্রতিশোধ নেয়ার চেষ্টা করতেন না বরং চুপ থাকতেন আর ধৈর্যধারণ করতেন, আমরা তাঁকে ছোটবেলায়ও কাউকে মন্দ বলতে শুনিনি অথবা কারো সাথে ঝগড়া করতে দেখিনি\n* আমীরে আহলে সুন্নাত যিনি যৌবনকাল থেকেই ইলমে দ্বীনের অলংকার দ্বারা সজ্জিত হয়ে গিয়েছিলেন। তিনি ইলমে দ্বীন অর্জন করার মাধ্যমে কিতাব অধ্যয়ন ও ওলামায়ে কেরামের সংস্পর্শ অবলম্বন করেছেন। এই ধারাবাহিকতায় তিনি লাগাতার ২২ বছর মুফতিয়ে আযম পাকিস্তান হযরত আল্লামা মুফতি ওয়াকার উদ্দীন কাদেরী رَحْمَۃُ اللهِ عَلَیْہِ এর বরকতময় সংস্পর্শে উপস্থিত ছিলেন * মুফতি ওয়াকার উদ্দীন رَحْمَۃُ اللهِ عَلَیْہِ আমীরে আহলে সুন্নাতকে তাঁর খেলাফত ও অনুমোদন দ্বারাও ধন্য করেন * মুফতি ওয়াকার উদ্দীন رَحْمَۃُ اللهِ عَلَیْہِ ছাড়াও তাঁকে মুফতি শরীফুল হক আমজাদী رَحْمَۃُ اللهِ عَلَیْہِ ও চার সিলসিলা (কাদেরীয়া, চিশতিয়া, নক্সবন্দীয়া এবং সোহরাওয়ার্দীয়া) এর খেলাফত দান করেছেন * সেপ্টেম্বর ১৯৮১ সালে আমীরে আহলে সুন্নাত আশিকানে রাসূলের মাদানী সংগঠন দাওয়াতে ইসলামীর যাত্রা শুরু করেন, যদিওবা তিনি আগেও নেকীর দাওয়াত দিতেন কিন্তু যখন দাওয়াতে ইসলামী প্রতিষ্ঠা করা হলো, তখন থেকে আমীরে আহলে সুন্নাত নেকীর দাওয়াত দেয়ার ধারাবাহিকতা শুরু করলেন * আমীরে আহলে সুন্নাত এই দ্বীনি উদ্দেশ্য; “আমাকে নিজের এবং সারা দুনিয়ার মানুষের সংশোধনের চেষ্টা করতে হবে” অতঃপর এই দ্বীনি উদ্দেশ্য নিয়ে তিনি না দিন না রাত, অনবরত চেষ্টা করতে রইলেন, চেষ্টা করতে রইলেন, এই পর্যন্ত যে, আল্লাহ পাকের দয়া, তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর কৃপাদৃষ্টি এবং আউলিয়ায়ে কেরাম رَحِمَہُمُ اللهُ السَّلَام এর ফয়যান নিয়ে দাওয়াতে ইসলামীর দ্বীনি পয়গাম পুরো বিশ্বে ছড়িয়ে পড়লো * প্রাথমিক পর্যায়ে আমীরে আহলে সুন্নাত دَامَتْ بَرَکَاتُہُمُ الْعَالِیَہ অনেক কষ্ট করেছেন, তাঁর রাস্তায় বাধারও সম্মুখিন হতেন, অনেক দুষ্ট লোকেরা নেকীর দাওয়াতের এই দ্বীনি কাজকে مَعَاذَ الله! বাধা দেয়ার চেষ্টা করেছে কিন্তু তিনি থামলেন না বরং আল্লাহ পাকের রহমতের উপর ভরসা করে সামনে অগ্রসর হলেন * তিনি দূর দূরান্তে সফর করতেন * একদিনে কয়েকবার বয়ান করতেন * মসজিদে মসজিদে, গ্রামে গ্রামে, শহরে শহরে তাশরিফ নিতেন * মানুষকে নেকীর দাওয়াত দিতেন * কোথাও কেউ মারা গেলে মুসলমানদের সমবেদনা, মনজয় ও কল্যাণ করার স্পৃহা নিয়ে নিজ হাতে মৃত ব্যক্তিকে গোসল করাতেন, কাফন পরিধান করাতেন, জানাযার নামায পড়াতেন * সুখ ও দুঃখের সময় মুসলমানদের এমন মনজয় করতেন যে, সেও নেকীর দাওয়াতকে প্রসার করার জন্য তাঁর সফর সঙ্গী হয়ে যেতো।\n          এইভাবে তিনি অটলতার সাথে নেকীর দাওয়াত দিতেন, তাঁর পরিপূর্ণ প্রচেষ্টার ফলে * যে বেনামাযী ছিলো সে নামাযী হলো বরং মসজিদের ইমাম হয়ে গেলো * কুদৃষ্টি দানকারী লজ্জাশীল হয়েছে * মা বাবাকে কষ্টদানকারী ভদ্র ব্যক্তিতে পরিণত হলো * চোর ও ডাকাত আসলো তো তাওবা করলো, চোরী, ডাকাতি ছেড়ে দিয়ে সমাজের ভদ্র লোক হয়ে গেলো * হিংসার আগুণে জ্বলন্ত ব্যক্তি কৃতজ্ঞ ও মঙ্গলকামী হয়ে গেলো * সিনেমা ও গান শোনার প্রতি আসক্ত ব্যক্তি নাতে মুস্তফা পাঠকারী হয়ে গেলো * দুনিয়ার নিকৃষ্ট গুনাহভরা প্রেম ভালোবাসায় আসক্ত ব্যক্তি প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ভালোবাসার পাগল হয়ে গেলো * ধন ও সম্পদের পেছনে পলায়নকারী ব্যক্তি আল্লাহ পাকের সন্তুষ্টি প্রত্যাশাকারী হয়ে গেলো * মদ্যপায়ী আসলো তো তাওবা করে পবিত্র মানুষ হয়ে গেলো * উদাসিন আসলো তো ইবাদতগুজার হয়ে গেলো * পথহারা লোক সঠিক রাস্তা খুঁজে পেলো * হাজারো অমুসলিমের ইসলামের নিয়ামত নসিব হলো। এইভাবে এক এক করে দুই দুইজন করে আসা শুরু করলো তো নেকীর দাওয়াতের এই সফরে তাঁর সঙ্গী হয়ে গেলো, কাফেলা হয়ে আসতে লাগলো আর ! اَلْحَمْدُ لِلّٰه নেকীর দাওয়াতের এই দ্বীনি পয়গাম সারা পৃথিবীতে পৌঁছে গেলো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "নবীপ্রেম ঈমানের প্রাণ",
        "2": "          প্রিয় ইসলামী ভাইয়েরা! এতে কোন সন্দেহ নেই যে, ইশকে রাসূল একটি অমূল্য রত্ন, মূল ঈমান বরং আমাদের ঈমানের প্রাণ। আল্লাহ পাক কুরআনুল করীমে ইরশাদ করেন:\nتَرْضَوْنَہَاۤ  اَحَبَّ  اِلَیْکُمْ مِّنَ اللّٰہِ وَ رَسُوْلِہٖ  وَ جِہَادٍ فِیْ سَبِیْلِہٖ فَتَرَبَّصُوْا حَتّٰی یَاْتِیَ اللّٰہُ بِاَمْرِہٖ ؕ وَ اللّٰہُ  لَا یَہْدِی الْقَوْمَ  الْفٰسِقِیْنَ\n(পারা: ১০, সূরা তাওবা, আয়াত: ২৪)    কানযুল ঈমান থেকে অনুবাদ: আপনি বলুন, ‘যদি তোমাদের পিতা, তোমাদের পুত্রগণ, তোমাদের ভাইগণ, তোমাদের পত্নীগণ, তোমাদের স্বগোষ্ঠী, তোমাদের অর্জিত সম্পদ, তোমাদের সেই ব্যবসা-বাণিজ্য, যার ক্ষতি হবার তোমরা আশংখা করো এবং তোমাদের পছন্দের বাসস্থান এইসব বস্তু আল্লাহ ও তাঁর রাসূল এবং আল্লাহর পথে যুদ্ধ করা অপেক্ষা তোমাদের নিকট প্রিয় হয়, তবে পথ দেখো আল্লাহ তাঁর নির্দেশ আনা পর্যন্ত। এবং আল্লাহ ফাসিক্বদের সৎপথ প্রদান করেন না।\n\n          এখানে দেখুন! মানুষ স্বভাবগতভাবে নিজের মাতা-পিতা, নিজের সন্তান-সন্তুনি, ভাই, বোন, বংশ এবং সম্পদ ইত্যাদিকে ভালোবাসে কিন্তু এই আয়াতে করীমায় আল্লাহ পাক পরিষ্কার বলে দিয়েছেন যে, যদি তোমাদের অন্তরে এসব জিনিসের ভালোবাসাও আমার মাহবুব\nصَلَّی اللهُ عَلَیْہِ وَاٰلِہٖ وَسَلَّم এর ভালোবাসার চেয়ে বেড়ে যায় তাহলে তোমরা মূলত ক্ষতির মধ্যে প্রবেশ করেছো আর খুবই দ্রুত তোমাদেরকে আমার আযাব আবৃত করে নিবে।\n          ! سُبْحَانَ الله প্রিয় ইসলামী ভাইয়েরা! এটা থেকে প্রতীয়মান হলো যে রাসূলে করীম صَلَّی اللهُ عَلَیْہِ وَاٰلِہٖ وَسَلَّم কে ভালোবাসা একজন মুমিনের জন্য না শুধুমাত্র ফরয বরং দুনিয়ার যেকোন আত্মীয়, যেকোন মূল্যবান জিনিস ও বস্তু ইত্যাদির ভালোবাসারও আগে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "আমীরে আহলে সুন্নাতের ইশকে রাসূল",
        "2": "          প্রিয় ইসলামী ভাইয়েরা! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ যেমনিভাবে অন্যান্য গুণাবলি ও পরিপূর্ণতায় নিজের উদাহরণ তিনি নিজেই, ঠিক তেমনিভাবে ইশকে রাসূলের ক্ষেত্রেও বর্তমান সময়ে তিনি তাঁর মতো দ্বিতীয়জন রাখেন না। * এটা নবীয়ে আকরাম\nصَلَّی اللهُ عَلَیْہِ وَاٰلِہٖ وَسَلَّم এর  প্রতি অসম্ভব ভালোবাসারই প্রতিফলন যে, আমীরে আহলে সুন্নাতের জীবন সুন্নাতে মুস্তফার রঙে সজ্জিত রয়েছে * তিনি একজন সত্যিকার ও আমল সম্পন্ন আশিকে রাসূল * তাঁকে ইশকে মদীনার উপাধি দ্বারা স্মরণ করা হয়ে থাকে * তিনি নবীপ্রেমে ত্রুন্দন করে থাকেন * মদীনার স্মরণে অশ্রু প্রবাহিত করেন * আর কখনো কখনো তো মুস্তফার স্মরণে এতো পরিমাণ কান্না করেন যে, অবলোকনকারীদেরও কান্না চলে আসে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সাহাবায়ে কেরামদের ভালোবাসার ফয়যান",
        "2": "          প্রিয় ইসলামী ভাইয়েরা! সাধারণত প্রত্যেক সুন্নী সহীহুল আকিদা মুসলমানই আশিকে রাসূল কিন্তু আমীরে আহলে সুন্নাতের ইশকে রাসূলের ধরন একটু অন্যরকম, আমাদের আক্বা ও মাওলা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم কে সবচেয়ে বেশি সাহাবায়ে কেরামগণ عَلَیْہِمُ الرِّضْوَان ভালোবেসেছেন, আমীরে আহলে সুন্নাতের পবিত্র জীবনকে একটু কাছে থেকে দেখুন তো বুঝতে পারবেন যে তাঁর ভালোবাসার ধরনের মধ্যে সাহাবায়ে কেরামগণের عَلَیْہِمُ الرِّضْوَان যথেষ্ট পরিমাণ ফয়যান নসিব হয়েছে।\n"
    },
    {
        "1": "সাহাবায়ে কেরাম عَلَیْہِمُ الرِّضْوَان ও রাসূলে পাকের অনুসরণ",
        "2": "          উদাহরণস্বরুপ সাহাবায়ে কেরামগণ عَلَیْہِمُ الرِّضْوَان প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم কে যেই ধরনের ভালোবাসতেন, সেটার মৌলিক নমুনা এটা ছিলো যে সাহাবায়ে কেরামগণ رَضِیَ اللهُ عَنْہُمْ চোখ বন্ধ করে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর অনুসরণ করতেন। * আপন মাহবুব صَلَّی اللهُ عَلَیْہِ وَاٰلِہٖ وَسَلَّم এর কার্যাদি সমূহ গভীর মনযোগ সহকারে দেখা, সেগুলো নিজেদের মধ্যে বাস্তবায়ন করা * নবীয়ে পাক صَلَّی اللهُ عَلَیْہِ وَاٰلِہٖ وَسَلَّم কিভাবে উঠতেন? * কিভাবে বসতেন? * কিভাবে আহার করতেন? * কিভাবে পান করেন? * কিভাবে হাঁটতেন? * কিভাবে ঘুমাতেন? মোটকথা ইবাদত থেকে শুরু করে স্বভাব মুবারক পর্যন্ত এবং স্বভাব থেকে শুরু করে মেজাজ মুবারক পর্যন্ত, প্রতিটি জিনিসকে গভীর মনযোগ সহকারে দেখা এবং সেগুলোর উপর ভরপুর চেষ্টা করা সাহাবায়ে কেরামগণের رَضِیَ اللهُ عَنْہُمْ ইশকের ধরন ছিলো।\n\n          একবার এক সাহাবী رَضِیَ اللهُ عَنْہُ রঙিন চাদর গায়ে দিয়ে দিয়েছিলো (হয়তো এমন রঙিন ছিলো, যেটা পরিধান করা পুরুষদের জন্য জায়িয নেই) তো রাসূলে করীম صَلَّی اللهُ عَلَیْہِ وَاٰلِہٖ وَسَلَّم সেটা দেখে বললেন: এটা কি? ব্যস নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এতটুকু বলতে দেরী, ঐ সাহাবি বুঝে গেলেন যে প্রিয় নবী صَلَّی اللهُ عَلَیْہِ وَاٰلِہٖ وَسَلَّم চাদরটিকে অপছন্দ করেছেন, তৎক্ষণাৎ ঘরে আসলেন আর সেই চাদরটি নিজে থেকে দূরীভূত করলেন।\n(আবু দাউদ, কিতাবুল লিবাস, বাবু ফিল হুমরাতি, ৬৪০ পৃ:, হাদিস: ৪০৬৮)\n\n          একইভাবে সাহাবায়ে কেরামগণের عَلَیْہِمُ الرِّضْوَان জীবনী পড়েন তো এক একটি এমন আশ্চর্যকর ঘটনা, যা দ্বারা বিবেক হতভাগ হয়ে যায় যে এই পবিত্র ব্যক্তিত্বগণ কিভাবে আপন আক্বা ও মাওলা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم এর অনুসরণ করতেন।\n\n"
    },
    {
        "1": "আমীরে আহলে সুন্নাত ও রাসূলে পাকের অনুসরণ",
        "2": "          বর্তমানের এই যুগে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পবিত্র জীবনকে দেখুন! বর্তমান এই ফ্যাশনের যুগে যেই অটলতা, স্থায়ীত্ব, আগ্রহ ও স্পৃহা এবং ভালোবাসা ও আন্তরিকতার সাথে আমীরে আহলে সুন্নাত নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর সুন্নাতগুলো পালন করছেন, তাঁর উদাহরণ হয়তো বর্তমান সময়ে আর কোথাও অন্য কাউকে পাওয়া যাবে না * বাবড়ি রাখা সুন্নাত * পাগড়ী বাঁধা সুন্নাত, তিনি নিজেই পাগড়ি পরিধান করেন, লাখো মুসলমানের মাথায় পাগড়ি সাজিয়েছেন, এইভাবে অন্যান্য সুন্নাতসমূহের দিকে তাকান তো! * খাবারের সুন্নাত * পান করার সুন্নাত * শয়ন করার সুন্নাত * ঘুম থেকে জাগ্রত হওয়ার সুন্নাত * ঘরে আসা যাওয়ার সুন্নাত * সফরে যাওয়ার সুন্নাত, মোটকথা বিভিন্ন ধরনের হাজারো সুন্নাতের উপর আমীরে আহলে সুন্নাত শুধুমাত্র না নিজে আমল করেন বরং তিনি লাখো মুসলমানকে এসব সুন্নাতের উপর আমলকারীও বানিয়ে দিলেন, তাঁর পবিত্র জীবনকে একটু কাছে থেকে দেখুন তবে অনুধাবন করতে পারবেন যে তিনি সুন্নাতের জীবন্ত প্রতিচ্ছবিই নয় বরং স্বয়ং নিজেকেই সুন্নাতে মুস্তফার মধ্যে বিলীন করে দিয়েছেন * যদি শান্তমনে পর্যবেক্ষণ করা হয় তবে হাজারো সুন্নাত এমন দৃষ্টিগোচর হবে, যেসব সুন্নাত সমূহকে বর্তমান যুগে মানুষ ভুলে গেছে, আমীরে আহলে সুন্নাত সেগুলোকে জীবিত করার সৌভাগ্য অর্জন করেছেন * মিসওয়াক করা সুন্নাত, বর্তমান সময়ে এই সুন্নাতটিকে আমীরে আহলে সুন্নাত জীবিত করেছেন। বর্তমান দুনিয়াতে বিভিন্ন ধরনের দিবস পালন করা হয়ে থাকে, বিভিন্ন উৎসব পালন করা হয়, কখনো কেউ সুন্নাতের চর্চা করার, সুন্নাতের ব্যাপক প্রচার প্রসার করার লক্ষ্যে সাপ্তাহিক মিসওয়াক দিবস বানিয়েছেন, হয়তো ইতিহাসের মধ্যে এমন কোন দৃষ্টান্ত পাওয়া যাবে না। আমীরে আহলে সুন্নাত হলেন সেই প্রথম ব্যক্তি যিনি সুন্নাতের খেদমতের জন্য সাপ্তাহিক মিসওয়াক দিবস ধুমধামের সাথে উদযাপন করেছেন। * একইভাবে আরও অনেক এমন সুন্নাত রয়েছে যেগুলোর ব্যাপারে সাধারণ মানুষ জানে না যে এগুলোও সুন্নাত কিন্তু আমীরে আহলে সুন্নাত, তিনি এসব সুন্নাতের উপর স্বয়ং নিজে তো বছরের পর বছর আমল করছেন, এর সাথে সাথে অন্যদেরকেও এগুলোর উপর আমল করার উৎসাহ প্রদান করে থাকেন।\n\n          যেসব সৌভাগ্যবানদের আমীরে আহলে সুন্নাত دَامَتْ بَرَکَاتُہُمُ الْعَالِیَہ এর সাথে খাবার খাওয়ার সৌভাগ্য অর্জিত হয়েছে, তারা জানে যে আমীরে আহলে সুন্নাত খাওয়ার পূর্বে কিছু ভালো নিয়্যত করিয়ে থাকেন, সুন্নাতের অনুসরণের নিমিত্তে প্রথম লুকমা ঠিক ডান (অর্থাৎ Right Side) দিকের দাঁত দিয়ে চাবানো শুরু করবো।\n\n          ! الله ! الله সাধারণ লোকদের মধ্যে হয়তো কয়েকজনের জানা আছে যে এটাও একটি সুন্নাত কিন্তু কুরবান হয়ে যান! আমীরে আহলে সুন্নাত دَامَتْ بَرَکَاتُہُمُ الْعَالِیَہ এর ইশকে রাসূলের উপর...!! একটু চিন্তা করে দেখুন! খাবার খাওয়ার সময় কিভাবে বসতে হয়? লুকমা কিভাবে ভাঙ্গতে হয়? এই পর্যন্ত যে খাবারের প্রথম লুকমা কোন দিকের দাঁত দিয়ে চিবিয়ে খেতে হয়? যা আমীরে আহলে সুন্নাত এক্ষেত্রেও সুন্নাতের অনুসরণ করেন, তা অন্যান্য ইবাদত ও রিয়াযত ইত্যাদির ক্ষেত্রে কী পরিমাণ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অনুসরণ করেন।\n\n      এটি হলো সাহাবায়ে কেরামগণের عَلَیْہِمُ الرِّضْوَان ভালোবাসার ধরনের সেই ফয়যান যা আল্লাহ পাক আমীরে আহলে সুন্নাত دَامَتْ بَرَکَاتُہُمُ الْعَالِیَہ কে নসিব করেছেন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সাহাবায়ে কেরাম ও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রতি আবেগ",
        "2": "          প্রিয় ইসলামী ভাইয়েরা! সাহাবায়ে কেরামগণের رَضِیَ اللهُ عَنْہُمْ নবী প্রেমের এই অবস্থার মধ্যে একটি দিক এটাও ছিলো যে সাহাবায়ে কেরামের رَضِیَ اللهُ عَنْہُمْ হৃদয় থেকে কখনো সাক্ষাতের স্পৃহা কমে যেতো না। এরা দিনরাত আল্লাহ পাকের প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর খিদমতে উপস্থিত থাকতেন, নবী করীম صَلَّی اللهُ عَلَیْہِ وَاٰلِہٖ وَسَلَّم এর দিদার করতেন, কথা শুনতেন, কার্যাদি দেখতেন, তারপরও যখন ঘরে আসতেন, অথবা কিছুক্ষণ পৃথক হয়ে যেতেন তখন ব্যাকুল হয়ে যেতেন, এরা দিদাদের মুস্তফা দ্বারা কখনো পরিতৃপ্ত হতেনই না। এক আনসার সাহাবি رَضِیَ اللهُ عَنْہُ ছিলেন, একদিন তিনি রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলেন আর বললেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আল্লাহ পাকের শপথ! আমি আপনাকে নিজের প্রাণ, নিজের সন্তানাদি, নিজের পরিবার (Family) এবং নিজের সম্পদের চেয়েও বেশি ভালোবাসি, যদি আপনার দরবারে উপস্থিত হতে না পারি, দিদারের সুধা পান করা নসিব না হয় তো এমন মনে হয় যেনো আমি মরেই যাবো। (শুয়াবুল ঈমান, খন্ড: ২, পৃ: ১৩১, হাদিস: ১৩৮০)\n          سُبْحَانَ الله! এটা হলো সাহাবায়ে কেরাম عَلَیْہِمُ الرِّضْوَان এর ইশকে রাসূলের ধরন...!! এসব ব্যক্তিত্বগণ কখনো প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দিদারে পরিতৃপ্ত হতেনই না।\n"
    },
    {
        "1": "আমীরে আহলে সুন্নাত ও নবীপ্রেম",
        "2": "          سُبْحَانَ الله! সাহাবায়ে কেরাম عَلَیْہِمُ الرِّضْوَان এর ফয়যানে আমীরে আহলে সুন্নাতেরও এই ইশকে রাসূলের সেই সৌভাগ্য নসিব হয়েছে * তিনি তাঁর দেশে থাকেন তো মদীনার স্মরণে ত্রুন্দন করেন * মদীনা শরীফে পৌঁছে যায় তো মদীনায় আগমনে ব্যাকুল হয়ে উঠেন * যখন মদীনা শরীফ থেকে বিদায়ের সময় হয় তখন দেয়ালগুলোকে জড়িয়ে ধরে কান্না করতে থাকেন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সাহাবায়ে কেরাম ও প্রেরণার অবস্থা",
        "2": "          প্রিয় ইসলামী ভাইয়েরা! সাহাবায়ে কেরামদের عَلَیْہِمُ الرِّضْوَان ইশকে রাসূলের যেই অমূল্য দৌলত অর্জিত ছিলো, সেটার একটি সুন্দর দিক হলো সাহাবায়ে কেরাম عَلَیْہِمُ الرِّضْوَان এর প্রেরণার অবস্থা। অর্থাৎ সাহাবায়ে কেরামগণ عَلَیْہِمُ الرِّضْوَان নবীপ্রেমের সেই উচ্চ মর্যাদায় আসীন হয়েগিয়েছিলেন যে, নবীপ্রেম তাঁদের স্বভাবের অংশ হয়ে গিয়েছিলো, তাঁদের এই অবস্থা ছিলো তাঁরা রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর যেই ধরন অবলোকন করতেন, সেটার উপরও সেই অবস্থার সৃষ্টি হতো যেমন যখন তাঁরা প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে মুচকি হাসতে দেখতেন তখন তাঁদের চেহারার মধ্যেও অনিচ্ছায় মুচকি হাসি ফুটে উঠতো, একইভাবে যখন তাঁরা রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর চোখ মুবারকে অশ্রু দেখতেন তখন তাঁদের চক্ষু দিয়েও অজান্তে পানি বের হওয়া আরম্ভ হয়ে যেতো।\n          রেওয়ায়েতের মধ্যে রয়েছে: একবার প্রিয় নবী صَلَّی اللهُ عَلَیْہِ وَاٰلِہٖ وَسَلَّم সফরে ছিলেন, সাহাবায়ে কেরামগণ رَضِیَ اللهُ عَنْہُمْ তাঁর সাথে ছিলেন, সফরের মাঝে নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর অতিত্রুম করার জায়গা আবওয়া আসলো (আবওয়া হলো সেই জায়গা যেখানে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সম্মানীত আম্মাজান হযরত আমিনা رَضِیَ اللهُ عَنْہَا এর মাযার মুবারক রয়েছে) সেই স্থানে পৌঁছে নবী করীম صَلَّی اللهُ عَلَیْہِ وَاٰلِہٖ وَسَلَّم আবেগপ্রবণ হয়ে গেলেন এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চক্ষু মুবারক দিয়ে অশ্রু প্রবাহিত হতে লাগলো, ব্যস নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم এর চোখ মুবারক দিয়ে পানি বের হতে দেরী ছিলো সাহাবায়ে কেরামগণও عَلَیْہِمُ الرِّضْوَان কান্না করা শুরু করে দিলেন।\n\n          হে আশিকানে রাসূল! এখানে যেই বিষয়টি নোট করতে হবে, তা হলো সাহাবায়ে কেরাম رَضِیَ اللهُ عَنْہُمْ কান্না করছিলেন কিন্তু তাঁরা এটা জানতো না যে তাঁরা কেনো কান্না করছে, যথারীতি রেওয়াতের শব্দাবলি হলো, হযরত আব্দুল্লাহ বিন মাসউদ رَضِیَ اللهُ عَنْہُ বলেন: فَبَکَیْنَا لِبُکَائِہٖ অর্থাৎ যেহেতু নবী করীম صَلَّی اللهُ عَلَیْہِ وَاٰلِہٖ وَسَلَّم চক্ষু মুবারক থেকে অশ্রু প্রবাহিত হচ্ছিলো, ব্যস এই কারণেই আমরাও কান্না করছিলাম, পরবর্তীতে যখন এই আবেগপ্রবণতা শেষ হলো তখন রাসূলে করীম صَلَّی اللهُ عَلَیْہِ وَاٰلِہٖ وَسَلَّم বললেন যে এই সামনের কবরটি যেটার পাশে তোমরা আমাকে দেখেছো, এটি আমার আম্মা হযরত আমিনা বিনতে ওয়াহাবের কবর (আমি আমার আম্মার স্মরণে কান্না করছিলাম)।\n(মুসান্নাফ আব্দুর রাজ্জাক, কিতাবুল জানায়িয, বাবু ফি যিয়ারাতিল কুবুর, খন্ড: ৩, পৃষ্ঠা: ৩৮০, হাদিস: ৬৭৪৩)\n\n          ! الله ! الله প্রিয় ইসলামী ভাইয়েরা! সাহাবায়ে কেরাম عَلَیْہِمُ الرِّضْوَان এর নবীপ্রেমের অবস্থা দেখুন! বানোওয়াটিভাবে হাসা সহজ কিন্তু না জানা কোন বিষয়ে কান্না করা সহজ নয়, অনেক সময় বান্দা পেরেশান অবস্থায় থাকে, সে চায় যে আমার চোখের পানি বের হোক যাতে আমার হৃদয়ের বোঝা হালকা হয়ে যায় কিন্তু অশ্রু বের হয় না, অর্থাৎ কান্না করাটা সহজ হয় না কিন্তু সাহাবায়ে কেরাম رَضِیَ اللهُ عَنْہُمْ এর নবীপ্রেমের প্রতি কুরবান হয়ে যান! সাহাবারা কান্না করছেন, তাঁদের চক্ষু দিয়ে টপ টপ করে অশ্রু ঝড়ছে, কেনো বের হচ্ছে? সেটার কোন অন্য কারণ নেই, কারণ তো শুধু এটাই যে তাঁদের প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর চোখে পানি।\n          এটাই হলো সাহাবায়ে কেরাম عَلَیْہِمُ الرِّضْوَان এর নবীপ্রেম। এটা থেকে প্রতীয়মান হয় যে, ইশকে রাসূল সাহাবায়ে কেরাম عَلَیْہِمُ الرِّضْوَان এর স্বভাবে পরিণত হয়ে গিয়েছিলো এবং সেই সৌভাগ্যবানরা ফানা ফির রাসূলের মর্যাদায় আসীন হয়ে গিয়েছিলেন।\n"
    },
    {
        "1": "আমীরে আহলে সুন্নাত ও প্রেরণার অবস্থা",
        "2": "          এখন আমীরে আহলে সুন্নাত دَامَتْ بَرَکَاتُہُمُ الْعَالِیَہ এর ইশকে রাসূলের অবস্থা দেখুন! سُبْحَانَ الله! আমীরে আহলে সুন্নাত دَامَتْ بَرَکَاتُہُمُ الْعَالِیَہ এরও সাহাবায়ে কেরাম رَضِیَ اللهُ عَنْہُمْ এর ভালোবাসার ফয়যান নসিব হয়েছে, তাঁকেও দেখা গেছে যে তিনি রেওয়ায়েতের মধ্যে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অবস্থাদির ব্যাপারে পড়েন তো সেই অবস্থা জারী হয়ে যায়।\n          ১৪৪১ হিজরির কথা, রবিউল আওয়ালের মাস ছিলো, রবিউল আওয়ালে আমীরে আহলে সুন্নাত ১২ রবিউল আওয়াল শরীফের নিসবতে ১২টি মাদানী মুযাকারা করেন, সেই বছর মাদানী মুযাকারার পূর্বে আমীরে আহলে সুন্নাত সংক্ষিপ্ত বয়ান করেন, তাঁর সেই বয়ানগুলো লিখিত আকারে শানে মুস্তফার ১২টি বয়ান নামে মাকতাবাতুল মদীনায় পাওয়া যেতে পারে।\n          এসব মাদানী মুযাকারার মধ্যে আমীরে আহলে সুন্নাত একদিন প্রিয় নবী صَلَّی اللهُ عَلَیْہِ وَاٰلِہٖ وَسَلَّم মা-বাবার জীবনী নিয়ে বয়ান করেছেন, এতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর মা-বাবা (হযরত আব্দুল্লাহ ও হযরত আমিনা رَضِیَ اللهُ عَنْہُمَا) এর শান ও আযমত বর্ণনা করেছেন, এরই মাঝে তিনি একটি ঘটনা বর্ণনা করলেন, যেটার সারাংশ কিছুটা এরকম ছিলো;\n          প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বয়স মুবারক ৫ অথবা ৬ বছর ছিলো, হযরত আমিনা رَضِیَ اللهُ عَنْہَا নবী করীম صَلَّی اللهُ عَلَیْہِ وَاٰلِہٖ وَسَلَّم কে সাথে নিয়ে মদীনায়ে মুনাওয়ারায় তাশরিফ নিলেন, সেখান থেকে ফিরে আসার পথে আবওয়া নামক স্থানে হযরত আমিনা رَضِیَ اللهُ عَنْہَا ইন্তেকাল করেন, হযরত বিবি আমিনা رَضِیَ اللهُ عَنْہَا অসুস্থ ছিলেন, এই অসুস্থতার মধ্যে তাঁর কলিজার টুকরো, আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁর প্রিয় আম্মাজানের মাথা টিপে দিয়ে দিয়ে এবং সাথে কান্না করে করে যাচ্ছিলেন, নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর চক্ষু মুবারক দিয়ে অশ্রু বের হয়ে হযরত আমিনা\nرَضِیَ اللهُ عَنْہَا এর চেহারা মুবারকে এসে পড়লো।\n(শানে মুস্তফার উপর ১২টি বয়ান, ৭-৮ পৃ:, মিরাতুল মানাজিহ, খন্ড: ২, পৃষ্ঠা: ৫২৩)\n          আমীরে আহলে সুন্নাত دَامَتْ بَرَکَاتُہُمُ الْعَالِیَہ যখনই এই অংশটি বয়ান করলেন, নিজের প্রাণ থেকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চক্ষু মুবারক থেকে নির্গত হওয়া অশ্রুর আলোচনা করলেন তখন আমীরে আহলে সুন্নাত আবেগপ্রবণ হয়ে গেলেন, যদিওবা এই ঘটনা শতবছর পূর্বে সংগঠিত হয়েছিলো কিন্তু একজন সত্যিকার আশিকে রাসূল তাঁর প্রিয় নবী, হুযুর\nصَلَّی اللهُ عَلَیْہِ وَاٰلِہٖ وَسَلَّم এর দুঃখের ঘটনা বর্ণনা করছিলেন, অন্তরকে নিয়ন্ত্রণ রাখতে পারলেন না, মুস্তফা জানে রহমত صَلَّی اللهُ عَلَیْہِ وَاٰلِہٖ وَسَلَّم এর পেরেশানের অবস্থা বর্ণনা করতে গিয়ে আমীরে আহলে সুন্নাত প্রচন্ড আবেগপ্রবণ হয়ে গেলেন এবং তিনি হুহ হুহ করে কান্না করতে লাগলেন।\n          এইভাবে আমীরে আহলে সুন্নাত কয়েকবছর পূর্বে একটি বয়ান করছিলেন, এই বয়ানটিও লিখিত আকারে ভয়ানক উট নামে মাকতাবাতুল মদীনায় পেতে পারেন। এই বয়ানের মধ্যে আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর তায়িফে সফরের কথা বর্ণনা করেছেন, খুবই প্রসিদ্ধ ঘটনা, রাসূলে করীম صَلَّی اللهُ عَلَیْہِ وَاٰلِہٖ وَسَلَّم নেকীর দাওয়াত দেয়ার জন্য তায়েফ তাশরিফ নিয়ে ছিলেন কিন্তু আফসোস! তায়িফবাসী রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর সত্য পয়গাম গ্রহন করার পরিবর্তে, সেই পাপিষ্টরা নবী করীম صَلَّی اللهُ عَلَیْہِ وَاٰلِہٖ وَسَلَّم এর উপর পাথর নিক্ষেপ করা শুরু করে দিলো!\n          এই বেদনাদায়ক ঘটনা বর্ণনা করতে গিয়েও আমীরে আহলে সুন্নাত دَامَتْ بَرَکَاتُہُمُ الْعَالِیَہ আবেগপ্রবণ হয়ে গেলেন, তিনি অনেকক্ষণ ধরে কান্না করতে রইলেন এবং এসময় তিনি যেই ব্যথাভরা শব্দাবলি বলেছেন, আপনারা শুনেন! তিনি বললেন: আহ! সে যালিম যুবক (অর্থাৎ তায়িফের দুষ্ট বালকরা) আমার চোখের শীতলতা এবং অন্তরের প্রশান্তি, রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর কাছে এসে গেলো আর তালি দিতে লাগলো, বিভিন্ন ধরনের কৌশল অবলম্বন করে পিছে ধাওয়া করতে লাগলো, এক এক করে সেই যালিমরা পাথর নিক্ষেপ করতে থাকে এবং দেখতে দেখতেই... হায়! শতকোটি আফসোস! নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর শরীর মুবারকের উপর পাথর আসা শুরু করলো, হায় আফসোস! সাগে মদীনা عُفِىَ عَنْه যদি ঐসময় সৃষ্টি হয়ে ঈমান আনয়ন করতাম...হায়! দিওয়ানা... পাগল... উন্মাদের মতো করে ঐসকল পাথরগুলো নিজের শরীরে নিতাম। (ভয়ানক উট, ১২ পৃ:, সামান্য পরিবর্তন সহকারে)\n\n          এই শব্দাবলি বলার পর আমীরে আহলে সুন্নাত আবেগপ্রবণ হয়ে গিয়েছিলো এবং তিনি মুস্তফার ধ্যানের মধ্যে অশ্রু প্রবাহিত করেছিলেন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নবী করীম صَلَّی اللهُ عَلَیْہِ وَاٰلِہٖ وَسَلَّم এর সাহাবায়ে কেরামের সাথে সম্পর্ক",
        "2": "          প্রিয় ইসলামী ভাইয়েরা! সাহাবায়ে কেরাম رَضِیَ اللهُ عَنْہُمْ এর নবীপ্রেমের আরও একটি দিক শোনোন! সাহাবায়ে কেরাম عَلَیْہِمُ الرِّضْوَان এর এটাও অনেক অনন্য ও সুন্দর ধরন ছিলো যে তাঁরা নিজেদের খুশি ও পেরেশানের সময় প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে অংশিদার করতেন, তাঁদের জন্য কোন খুশি ততক্ষণ পর্যন্ত খুশিই হতো না, যতক্ষণ রাসূলে খোদা صَلَّی اللهُ عَلَیْہِ وَاٰلِہٖ وَسَلَّم তাতে অংশিদার হতেন না। * হযরত বিবি উম্মে সুলাইম رَضِیَ اللهُ عَنْہَا একজন সাহাবিয়্যা, প্রসিদ্ধ সাহাবিয়ে রাসূল হযরত আনাস বিন মালিক رَضِیَ اللهُ عَنْہُ এর ছোট ভাই হযরত আব্দুল্লাহর যখন জন্ম হলো, অথচ তাঁর বেলাদত রাতে হয়েছিলো কিন্তু হযরত উম্মে সুলাইম رَضِیَ اللهُ عَنْہَا এর ইশকের উপর কুরবান...!! তিনি পরিবারের  সকলকে বলে দিয়েছেন যে কেউ যেনো আমার ছোট মণিকে কিছু আহার না করায়, তাকে রাসূলে করীম صَلَّی اللهُ عَلَیْہِ وَاٰلِہٖ وَسَلَّم খাওয়াবেন, সুতরাং সকাল পর্যন্ত ছোট বাচ্চাটিকে কিছু খাওয়ানো হয়নি যখন সকাল হলো, তখন সেই নবজাতককে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর দরবারে পেশ করা হলো। (বুখারি, কিতাবুল লেবাস, বাবুল খমিসাদুস সাওদায়ি, ১৪৬৭ পৃ:, হাদিস: ৫৮২৪) নবী করীম صَلَّی اللهُ عَلَیْہِ وَاٰلِہٖ وَسَلَّم তাকে খেজুর খাওয়ালেন এবং তার নাম রাখলেন আব্দুল্লাহ।\n(মুসলিম, কিতাবু ফাযায়িলিস সাহাবা, ফাযায়িলু আবি তালহাতিল আনসারী, ৯৫৭ পৃ:, হাদিস: ২১৪৪)\n\n          এরকম আরও অনেক ঘটনা রয়েছে, সাহাবায়ে কেরামদের رَضِیَ اللهُ عَنْہُمْ সেই খুশিটি খুশি মনে হতো, যেই খুশির মধ্যে মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم অংশিদার হতেন। একইভাবে পেরেশান অবস্থায় সাহাবায়ে কেরাম عَلَیْہِمُ الرِّضْوَان এর ধরন ছিলো যে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর পবিত্র আঁচলে আশ্রয় নিতেন, পেরেশানের সময় তাঁদের প্রথম মনযোগ অসহায়দের সহায় নবী صَلَّی اللهُ عَلَیْہِ وَاٰلِہٖ وَسَلَّم এর দিকেই যেতো। * খুবই প্রসিদ্ধ ঘটনা; একবার হযরত আব্দুল্লাহ বিন ওমর رَضِیَ اللهُ عَنْہُمَا এর পা অবস হয়ে গেলো, কেউ বললেন: এখন আপনি আপনার সবচেয়ে প্রিয় ব্যক্তিকে স্মরণ করুন! তিনি দ্রুত প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে ডাকলেন, সেটার বরকতে তাঁর পা (মুবারক) ঠিক হয়ে গেলো।\n(কিতাবুশ শিফা বি তা’রিফ হুকুকিল মুস্তফা, অংশ: ২, বাবুস সানী, ২১ পৃ:)\n          একইভাবে আরও অনেক রেওয়ায়েত রয়েছে যে, সাহাবায়ে কেরামগণ عَلَیْہِمُ الرِّضْوَان যুদ্ধের ময়দানে থাকতেন, শাহাদাতের সময় নিকটবর্তী হতো, শেষ নিশ্বাস বাকী থাকতো আর তাঁরা প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে ডাকতেন। হযরত ইমাম যয়নুল আবেদীন رَضِیَ اللهُ عَنْہُ এর সেই মুবারক কসিদাও দেখুন! যেটা তিনি কারবালার ঘটনাকে কেন্দ্র করে বলেছিলেন, কারবালায় কিয়ামতের মতো মর্মান্তিক ঘটনা সংগঠিত হয়েছে, হযরত ইমাম যয়নুল আবেদীন رَضِیَ اللهُ عَنْہُ এর হৃদয় দুঃখ ভারাত্রুান্ত ছিলো, এই অবস্থায় তিনি তাঁর নানাজান নবীয়ে করীম صَلَّی اللهُ عَلَیْہِ وَاٰلِہٖ وَسَلَّم এর দরবারে আরয করলেন:\nاِنْ  نِّلْتِ یَا رِیْحَ الصَّبَا یَوْمًا اِلٰی اَرْضِ الْحَرَم                               \tبَلِّغْ   سَلَامِیْ  رَوْضَۃً   فِیْھَا  النَّبِیُّ  الْمُحْتَشَم\nیَا رَحْمَۃَ لِّلْعَالَمِیْن! اَدْرِکْ لِزَیْنِ الْعَابِدِین                                                                                 \tمَحْبُوسُ اَیْدِی الظَّالِمِیْن فِیْ مَرْکَبٍ وَّ الْمُزْدَحِمٖ\n          সারাংশ: হে প্রভাত! যখন তুমি হেরেম শরীফের পাশ দিয়ে অতিত্রুম করবে তখন প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে আমার সালাম পৌঁছিয়ে দিও। হে রাহমাতুল্লিল আলামীন صَلَّی اللهُ عَلَیْہِ وَاٰلِہٖ وَسَلَّم! যয়নুল আবেদীনকে রক্ষা করো! সে যালিমদের নিকট বন্দী রয়েছে।\n          মোটকথা: খুশির সময় হয় তো সাহাবায়ে কেরাম عَلَیْہِمُ الرِّضْوَان এর মনযোগ প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দিকে থাকতো আর যখন পেরেশানের অবস্থা হতো তখনোও তাঁরা পেরেশানগ্রস্তদের সহায় নবী صَلَّی اللهُ عَلَیْہِ وَاٰلِہٖ وَسَلَّم দয়ার আঁচলেই আশ্রয় খুঁজে নিতেন।"
    },
    {
        "1": "নবী করীম صَلَّی اللهُ عَلَیْہِ وَاٰلِہٖ وَسَلَّم এর সাথে আমীরে আহলে সুন্নাতের সম্পর্ক",
        "2": "          এখন এই প্রসঙ্গে আমীরে আহলে সুন্নাত دَامَتْ بَرَکَاتُہُمُ الْعَالِیَہ এর ইশকে রাসূলের অবস্থা দেখুন! এক্ষেত্রেও তাঁর সাহাবায়ে কেরাম عَلَیْہِمُ الرِّضْوَان এর খুব ফয়যান অর্জিত রয়েছে।\n          আপনাদেরকে একটি আশ্চর্যকর কথা বলবো, হয়তো আপনারা অন্য কারো ব্যাপারে এরকম কথা শুনেননি। আমীরে আহলে সুন্নাত دَامَتْ بَرَکَاتُہُمُ الْعَالِیَہ এর বিবাহের সময় ছিলো, তিনি তাঁর বিবাহের সর্বপ্রথম দাওয়াতনামা কাকে পাঠিয়েছিলেন? মদীনা মুনাওয়ারায় বসবাসকারী এক ইসলামী ভাই ছিলো, আমীরে আহলে সুন্নাত তাঁর বিবাহের প্রথম দাওয়াতনামা তাকে পাঠিয়েছেন, এই দাওয়াতনামা তার নামে ছিলো না বরং সেই দাওয়াতনামা ছিলো নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর জন্য, আমীরে আহলে সুন্নাত মদীনায়ে পাকে বসবাসকারী ইসলামী ভাইকে পাঠিয়েছেন, তিনি আমীরে আহলে সুন্নাতের পক্ষ থেকে সোনালী জালীর সামনে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আলীশান দরবারে পেশ করলেন।\n(সুন্নাতি বিবাহ, পর্ব: ৩, পৃ: ২০-২১)\n\n          سُبْحَانَ الله! কেমন ভালোবাসা। আমীরে আহলে সুন্নাত دَامَتْ بَرَکَاتُہُمُ الْعَالِیَہ নিজে বলেন: বিবাহের সময় এই চিন্তাধারাটি আমার উপর এক আশ্চর্যকর অবস্থার সৃষ্টি করছিলো যে আমি রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর দরবারে দাওয়াত আরয করেছি, দেখুন! এখন নবী করীম صَلَّی اللهُ عَلَیْہِ وَاٰلِہٖ وَسَلَّم কখন দয়া করবেন আর কখন তাশরিফ আনবেন। এই একক চিন্তাধারার বরকতে বিবাহের নিকটবর্তী সময় (যেটাতে সাধারণত মানুষকে উদাসিনতায় পতিত করে দেয়, اَلْحَمْدُ لِلّٰه!) খুবই বিচক্ষণতার সাথে সময়টি অতিবাহিত করার সৌভাগ্য অর্জন হয়েছে।\n          سُبْحَانَ الله! আমীরে আহলে সুন্নাতের কেমন শান...!! কেমন অসম্ভব নবীপ্রেম...!!\n          অবশেষে আসুন! আমীরে আহলে সুন্নাতের নিজ মুখে অন্তরের মধ্যে ইশকে রাসূল বৃদ্ধি করার পদ্ধতি শ্রবণ করি:\n"
    },
    {
        "1": "ইশকে রাসূল বৃদ্ধি করার পদ্ধতি",
        "2": "          একবার মাদানী মুযাকারার মধ্যে আমীরে আহলে সুন্নাতের নিকট প্রশ্ন করা হলো: হৃদয়ে নবীপ্রেম কিভাবে বৃদ্ধি করা যায়? এটির উত্তরে তিনি বললেন: নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর উপর অধিকহারে দরূদে পাক পাঠ করা ইশকে রাসূল বৃদ্ধি করার সর্বোত্তম মাধ্যম। এবং এটি যে রাসূলে করীম صَلَّی اللهُ عَلَیْہِ وَاٰلِہٖ وَسَلَّم আমাদের উপর যেই অনুগ্রহ করেছেন সেগুলো স্মরণ করতে থাকাটাও নবীপ্রেম বৃদ্ধি করে থাকে, রাসূলে করীম صَلَّی اللهُ عَلَیْہِ وَاٰلِہٖ وَسَلَّم উম্মতের মাগফিরাতের জন্য কান্না করতেন (মুসলিম, কিতাবুল ঈমান, বাবু দোয়াউন নবী লি উম্মতি, ১০০ পৃ:, হাদিস: ২০২) অথচ কে অন্যের জন্য কান্না করে! আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم নিজের জন্য কান্না করেননি, বরং আমাদের জন্য কান্না করতেন। اِنْ شَآءَ الله কবরেও তার সঙ্গ মিলবে, তাঁর দয়া থাকে তো সাকারাতের সময় দিদার দিবেন, এই পর্যন্ত যে কিয়ামতের দিন পুলসিরাত দিয়ে উম্মত পার হবে আর তিনি আল্লাহ পাকের দরবারে\nرَبِّ سَلِّمْ! رَبِّ سَلِّمْ! বলে আরয করবেন হে আল্লাহ! আমার উম্মত যেনো নিরাপদে পার হয়ে যায়। (মুসলিম, কিতাবুল ঈমান, বাবু আদনা আহলুল জান্নাহ মনযিলা ফিহা, ৯৬ পৃ:, হাদিস: ১৯৫) সেখানেও দোয়া করা হবে, ওখানেও দোয়া করা হবে যে, এইভাবে সুপারিশ করবেন। এইভাবে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর অনুগ্রহ এতো যে আমরা গণনা করে শেষ করতে পারবে না, এসব অনুগ্রহসমূহ স্মরণ করতে থাকার দ্বারাও ভালোবাসা বৃদ্ধি পাবে। (ইশকে রাসূল বাড়ানে কি তরিকা। (মলফুযাতে আমীরে আহলে সুন্নাত, পর্ব: ১১৪, পৃ: ১-২)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n          আল্লাহ পাক আমাদেরকে বর্তমান সময়ের এই পীরে কামিল, সত্যিকার আশিকে রাসূল অর্থাৎ শায়খে তরীকত, আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর সাথে সম্পৃক্ত হওয়ার, তাঁর ফয়যান অর্জন করার ও তাঁর সদকায় ইশকে রাসূলের দৌলত নসিব হওয়ার তাওফিক দান করুক।\nاٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\n"
    }
]