[
    {
        "1": "মিলাদের বরকত",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "    আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “مَنْ سَرَّہُ اَنْ یَلْقَی اللهَ غَداً رَاضِیا ً، فَلْیُکْثِرِ الصَّلاۃَ عَلَیَّ” অর্থাৎ যে ব্যক্তি পছন্দ করে যে মহান আল্লাহর দরবারে হাজির হওয়ার সময়ে মহান আল্লাহ তার উপর সন্তুষ্ট থাকবে, তার উচিৎ আমার উপরবেশি করে দরূদ শরীফ পাঠ করা।\n(কানযুল উ’ম্মাল, ১/২৫৫, হাদীস - ২২২৬)\nصَلُّوْا عَلَی الْحَبِیْب!                             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n     হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                             \tصَلَّی اللهُ عَلٰی مُحَمَّد\n"
    },
    {
        "1": "যে আমার প্রতি সন্তুষ্ট, আমিও তার প্রতি সন্তুষ্ট",
        "2": "    আল্লামা ইবনে জাওযী رَحْمَۃُ اللهِ عَلَیْہِ হতে বর্ণিত - একবার হযরত আল্লামা ইবনে নু’মান رَحْمَۃُ اللهِ عَلَیْہِ'র ভাগ্য খুলে গেলো তাঁর স্বপ্নযোগে রাসূলে মুখতার, প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم 'র দিদার লাভের সৌভাগ্য নসীব হলো। প্রিয় নবী صَلَّی اللهُ عَلَیْہِ وَاٰلِہٖ وَسَلَّم কোথাও যাচ্ছিলেন, আল্লামা ইবনে নু’মান رَحْمَۃُ اللهِ عَلَیْہِ বলেন- আমি সামনে অগ্রসর হয়ে প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র হাত মুবারকে চুম্বন করি এবং জিজ্ঞেস করি - “ইয়া রাসুলাল্লাহ, আপনি কোথায় যাচ্ছেন?” তিনি صَلَّی اللهُ عَلَیْہِ وَاٰلِہٖ وَسَلَّم বললেন- অমুক ব্যক্তির সাথে দেখা করতে যাচ্ছি। বললাম - ইয়া রাসুলাল্লাহ, আপনি এত সুমহান মর্যাদার অধিকারী (আল্লাহর মাহবূব, নবীগণের ইমাম, দোজাহানের আক্বা), আপনি অমুকের সাথে দেখা করতে যাচ্ছেন? (অর্থাৎ উচিৎ ছিলো সে আপনার সাথে দেখা করতে আসবে)। প্রিয় নবী ও আখেরি নবী صَلَّی اللهُ عَلَیْہِ وَاٰلِہٖ وَسَلَّم খুব প্রতাপের সাথে বললেন- \"হে ইবনে নু’মান, সম্মান করো, ঐ ব্যক্তি আমার মিলাদ পালন করে।\" এই কথা শুনে আল্লামা ইবনে নু’মান رَحْمَۃُ اللهِ عَلَیْہِ নিজেকে সংযত করলেন এবং বললেন- হে রোজ কিয়ামতের শাফায়াতকারী আক্বা صَلَّی اللهُ عَلَیْہِ وَاٰلِہٖ وَسَلَّم, আমার জীবন আপনার তরে কোরবান হোক। ঐ ব্যক্তির মিলাদ পালনে আপনি কি তার প্রতি সন্তুষ্ট? প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন- হে ইবনে নু’মান, যে আমার প্রতি সন্তুষ্ট; আমিও তার প্রতি সন্তুষ্ট। (হুসূলুল ফারাজ লি ইবনি জাওযী, পৃষ্ঠা - ২২)\n صَلُّوْا عَلَی الْحَبِیْب!                             \tصَلَّی اللهُ عَلٰی مُحَمَّد\n    হে আশিকানে রাসূল, اَلْحَمْدُ لِلّٰه, اَلْحَمْدُ لِلّٰه, যেহেতু পবিত্র রবিউল আউয়াল মাস প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র মিলাদের মাস। তাই এই পবিত্র মাসের আগমনের সাথে সাথেই প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র আশিকগণের মনে খুশির বন্যা বয়ে যায়। শিশু কিংবা বৃদ্ধ প্রত্যেক মুসলমান হৃদয় গেয়ে উঠে-\nনিসার তেরী চেহেল পেহেল পার, হাযার ঈদে রবিউল আউয়াল,\nসিওয়ায়ে ইবলিস কে জাহাঁ মেঁ সাভী তো খুশিয়াঁ মানা রাহে হেঁ।\n    আল্লাহ পাক আমাদেরকে এই পবিত্র মাসে বরকত নসিব করুক। আমাদেরও উচিৎ জশনে মিলাদের খুশিতে আলোকসজ্জা করা, ঘর সাজানো, অলি- গলি সাজানো, বেশি করে কুরআন তিলাওয়াত করা,বেশি করে দরূদ শরীফ পাঠ করা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র আলোচনার মাহফিল করা, গুনাহ পরিহার করে শরীয়তসম্মত উপায়ে মহা আড়ম্বরে মিলাদ উদযাপন করা। এই কাজগুলো যদি ইখলাসের সাথে আল্লাহ ও রাসূলের সন্তুষ্টির জন্য করা হয় তবে اِنْ شَآءَ الله দুনিয়া ও আখিরাতের অসংখ্য বরকত অর্জিত হবে। আল্লাহ পাক তৌফিক নসিব করুক।\nاٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\nনবীর আগমন ..........মারহাবা\nরাসূলের আগমন............ মারহাবা\nসত্যের আগমন ..........মারহাবা\nকল্যাণের আগমন ..........মারহাবা\nমনিবের আগমন ..........মারহাবা\nমুখতারের আগমন ..........মারহাবা\n"
    },
    {
        "1": "মিলাদ মাহফিল কোন কোন সময় করা যায়?",
        "2": "    প্রিয় ইসলামী ভাইয়েরা, اَلْحَمْدُ لِلّٰه সাধারণত রবিউল আউয়াল শরীফেই মিলাদ মাহফিলের আয়োজন করা হয়। কিন্তু মহান আল্লাহ আশিকানে রাসূলকে এমন এক অসাধারণ মন দান করেছেন যে, তারা মিলাদ উদযাপনের জন্য রবিউল আউয়ালের অপেক্ষা করে বসে থাকে না। বরং বছরজড়ে মিলাদ মাহফিল আয়োজন করে। * কেউ তার বিয়েতে মাহফিলের আয়োজন করলে বিয়ের কার্ডে লিখে দেয়, মাহফিলে মিলাদে মুস্তফা। * কেউ রমজান মাসে বরকতের জন্য মাহফিল করলে সেখানেও বলে মাহফিলে মিলাদে মুস্তফা।  * রজব মাসে যদি মাহফিল করা হয়, তাও মাহফিলে মিলাদে মুস্তফা। আশিকে মিলাদরা সারা বছরই মিলাদ উদযাপন করেন।\n    কিছু মানুষ আপত্তি করেন- এই মাহফিলে মিলাদ কীসের উপলক্ষে করা হচ্ছে? বিয়েতে মাহফিল করতে হয় করো, কিন্তু এটাকে মাহফিলে মিলাদ বলছো কেন? এ উপলক্ষে যিকরে মুস্তফার আয়োজন কেন করছো?\n\tএই ধরনের আপত্তিকারীদের জন্য একটি ছোট্ট প্রশ্ন- পবিত্র কুরআনের ৯ পারার সূরা আ’রাফে একটি ঘটনা বর্ণিত হয়েছে যে হযরত মুসা عَلَیْہِ السَّلَام ৭০ জন লোক নিয়ে তুর পাহাড়ে গিয়েছিলেন। সেই ৭০ জন ব্যক্তি বেয়াদবি করাতে তাদের উপর আযাব এলো। তখন হযরত মুসা عَلَیْہِ السَّلَام রহমতের দোয়া চাইলেন। সেখানে আল্লাহ পাক রাসুলুল্লাহ\nصَلَّی اللهُ عَلَیْہِ وَاٰلِہٖ وَسَلَّم'র কথা উল্লেখ করলেন। এখন বলুন তো যিকরে মুস্তফা (প্রিয়নবী صَلَّی اللهُ عَلَیْہِ وَاٰلِہٖ وَسَلَّم’র আলোচনা) করার জন্য এটি কোন উপলক্ষ? এই পুরো ঘটনায় কী এমন হয়েছে যে এখানে যিকরে মুস্তফা (প্রিয়নবী صَلَّی اللهُ عَلَیْہِ وَاٰلِہٖ وَسَلَّم’র আলোচনা) জরুরি হয়ে পড়লো? কিন্তু কুরবান হয়ে যান, হাবীব صَلَّی اللهُ عَلَیْہِ وَاٰلِہٖ وَسَلَّم‘র প্রতি আল্লাহ রাব্বুল আলামীনের ভালোবাসা এমন ছিলো যে যেখানে কথা হচ্ছিলো রহমতের, অর্থাৎ হযরত মুসা عَلَیْہِ السَّلَام তাঁর উম্মতের জন্য রহমত প্রার্থনা করেছিলেন। অথচ সেখানে আল্লাহ রাব্বুল আলামীন তাঁর হাবীব صَلَّی اللهُ عَلَیْہِ وَاٰلِہٖ وَسَلَّم'র আলোচনা শুরু করে দিলেন। আর এই আলোচনাও এমন ছিলো না যে কেবল এতটুকু বলা হবে যে - হে মুসা, একেবারে খাস রহমত শুধুমাত্র উম্মতে মুস্তাফাকে দান করা হবে। না, না..., এমনটা কখনোই নয়। যদি মাহবূবের (প্রেমাষ্পদের) আলোচনার হয় তা কখনোই সংক্ষিপ্ত হয় না। মাহবূবের (প্রেমাষ্পদের) আলোচনা করতে হয় সবিস্তারে। আল্লাহ পাক তাঁর প্রেমাষ্পদ, প্রিয় মাহবূব, নবী صَلَّی اللهُ عَلَیْہِ وَاٰلِہٖ وَسَلَّم‘র যিকর (আলোচনা, স্মরণ)ও বিস্তারিতভাবেই করেছেন। কেবল একটি বা দুটি নয়, সম্পূর্ণ নয়টি গুণাবলী বয়ান করেছেন। শেষে আল্লাহ পাক তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم'র গোলামদের মহিমাও বর্ণনা করেছেন।\n    سُبْحٰنَ الله! এতে প্রমাণিত হয় যে মাহবূবের (প্রেমাষ্পদের) আলোচনা করার জন্য উপলক্ষের বিচার করতে হয় না বরং উপলক্ষ খুঁজে নিতে হয়। মাহবূবের (প্রেমাষ্পদের) যিকির (স্মরণ বা আলোচনা) করার জন্য নিজ থেকেই উপলক্ষ তৈরি হয়ে যায়, কথায় কথায় কেবল স্মরণ করা হয় মাহবূবের (প্রেমাষ্পদের)।\n"
    },
    {
        "1": "যিকরে মুস্তফা এবং কুরআনের শৈলী",
        "2": "    প্রিয় ইসলামী ভাইয়েরা, পবিত্র কুরআনের একটি খুব সুন্দর শৈলী হলো কুরআনের বহু জায়গাতেই যিকরে মুস্তফা করা হয়েছে। আপনি শুনে খুশি হবেন যে একটি বর্ণনা অনুসারে - পবিত্র কুরআনের মোট আয়াত আছে ৬ হাজার ২শত ৩৬টি (বাসাঈর যাওয়িত তামীয, বাবুল আউয়াল, খণ্ড -১, পৃষ্ঠা – ৫৫৯) এবং এই ৬ হাজার ২শত ৩৬টি আয়াতে ৭ হাজার বার যিকরে মুস্তফা করা হয়েছে। (বাসাঈর যাওয়িত তামীয, বাবুস সালাসূন, খণ্ড -৬, পৃষ্ঠা –১৭)\n    পবিত্র কুরআনের অনেক জায়গায় যিকরে মুস্তফা করা হয়েছে,তার একটি নমুনা পেশ করছি -\n    সূরা আন-নাবা ৩০তম পারার প্রথম সূরা। এই সূরায় শুরু থেকে শেষ পর্যন্ত কিয়ামতের বর্ণনা রয়েছে। কিয়ামত কীভাবে সংঘটিত হবে তার দলিল উপস্থাপন করা হয়েছে। যখন কিয়ামত সংঘটিত হবে, তখন অপরাধীদের কী শাস্তি হবে? পরহেযগারদের জন্য কী পুরস্কার থাকবে? এ সবই বিস্তারিতভাবে বর্ণনা করা হয়েছে। এই বরকতময় সূরার দ্বিতীয় রুকুতে জান্নাতবাসীদের নিয়ামত বর্ণনা করার পর আল্লাহ পাক বলেন:\n\nجَزَآءً   مِّنۡ  رَّبِّکَ عَطَآءً  حِسَابًا (ۙ۳۶)\n(পারা ৩০, সেূরা নাবা, আয়াত ৩৬)\nকানযুল ঈমান থেকে অনুবাদ: পুরস্কার, তোমার রবের পক্ষ থেকে, নিতান্তই যথেষ্ট দান।\n\n\tএখন মনে একটি প্রশ্ন জাগে। তা হলো এখানে আলোচনার বিষয়বস্তু ছিলো কিয়ামত। তাকওয়া অবলম্বনকারীদের জান্নাতে কী প্রতিদান দেওয়া হবে - তা নিয়েই কথা বলা হচ্ছে। এই জায়গায় মহান আল্লাহ কেন مِنْ رَّبِّکَ বললেন? জান্নাতবাসীদের প্রতিদান নিয়ে আলোচনা চলছিলো। সেখানে এতটুকু বললে কী যথেষ্ট হতো না যে - এই সব কিছু রহমানের দান, রাব্বুল আলামীনের পক্ষ হতে প্রতিদান। কিংবা আল্লাহ পাকের অনেক গুণবাচক নাম রয়েছে, তার মধ্যে হতে একটি গুনবাচক নাম উল্লেখ করা যেতো। কিন্তু এই مِنْ رَّبِّکَ কেন বলা হলো ? তাছাড়া যখন রবই বলা হলো তখন রব্বুল আলামীন বললেই হয়ে যেতো, তবু এই مِنْ رَّبِّکَ (অর্থাৎ হে মাহবূব, আপনার রবের পক্ষ হতে) কেন বলা হলো ?\n    হযরত আল্লামা মাহমুদ আলুসী رَحْمَۃُ اللهِ عَلَیْہِ এর উত্তরে বলেন- لِتَشْرِیْفِہٖ صلی اللہُ عَلَیْہِ وَ آلِہٖ وَسَلَّم অর্থাৎ ঐ স্থানে (যেখানে কিয়ামতের আলোচনা ও পরহেজগারদের জন্য জান্নাতের পুরস্কার সম্পর্কে আলোচনা হচ্ছিলো) আল্লাহ পাক مِنْ رَّبِّکَ বলে তাঁর প্রিয় মাহবূব صَلَّی اللهُ عَلَیْہِ وَاٰلِہٖ وَسَلَّم-এর মহত্ব এবং মহিমা বর্ণনা করেছেন।\n(তাফসীর রুহুল মা'আনী, পারা - ৩০, সূরা নাবা, আয়াত - ৩৬, খণ্ড - ১৫, পৃষ্ঠা- ৩০৫)\n    যেন এতে অমুসলিমদের বলা হচ্ছে - হে লোক সকল, তোমাদের এই মিথ্যা খোদা তোমাদের কিছুই দিতে পারবে না, তোমাদেরকে জাহান্নাম থেকে রক্ষা এবং জান্নাত দান করা সেই সত্য খোদার দান যাকে মুহাম্মাদ মুস্তফা صَلَّی اللهُ عَلَیْہِ وَاٰلِہٖ وَسَلَّم সিজদা করেন।\n\n    سُبْحٰنَ الله! একটু চিন্তা করুন, কথা হচ্ছিলো কিয়ামত নিয়ে, জান্নাতীদের নিয়ামত নিয়ে। সেখানে আল্লাহ পাক مِنْ رَّبِّکَ বলে জান্নাতীদের জন্য তার নিয়ামতের কথা উল্লেখ করলেন এবং সাথে সাথে তার মাহবূবের মহত্বও বর্ণনা করলেন। এসব কিছু থেকে একটি বিষয়ই বোঝা যায় যে কথায় কথায় যিকরে মুস্তফা করা পবিত্র কুরআনের একটি শৈলী।\n"
    },
    {
        "1": "মাহে মিলাদের আগমন, মারহাবা...",
        "2": "    হে আশিকানে রাসূল, ভালোবাসার রীতিই হলো এমন যে প্রতিটি আলাপেই মাহবূবের (প্রেমাষ্পদের) আলোচনা হবে। আর এই মাস তো এমনিতেই যিকরে মুস্তফার (প্রিয়নবীর আলোচনার) মাস। এ তো সেই বরকতময় মাস, যার চাঁদ ওঠার সাথে সাথে সেই শুভক্ষণের কথা মনে পড়ে- * যখন মক্কা মুকাররামা ছিলো আলোয় আলোকিত * নক্ষত্রগুলো পৃথিবীর দিকে ঝুঁকে যাচ্ছিলো * জগতজুড়ে আলোকরশ্মি ছড়িয়ে পড়ছিলো *আসমানের দুয়ার খুলে দেওয়া হলো। * ফেরেশতারা কাতারে কাতারে জমায়েত হচ্ছিলো।  *পূর্ব ও পশ্চিমে আর কাবা শরীফের ছাদে পতাকা উত্তোলিত হলো। ঠিক সুবহে সাদিকের সময় হযরত আমিনা رَضِیَ اللهُ عَنْہَا'র ঘরে একটি নূর আলোক ছড়িয়ে দিলো। * দুনিয়াজুড়ে সাড়া পড়ে গেলো। * পারস্য সম্রাট কিসরার শাহি মহলে ভূকম্পন এলো, ১৪টি চূড়া ধসে গেলো।  *১০০০ বছর ধরে জ্বলতে থাকা পারস্যের অগ্নিকুণ্ড মূহুর্তেই নিভে গেলো।  *সাওয়াহ নদী শুকিয়ে গেলো। * কাবা মাতোয়ারা হলো আর মূর্তিগুলি মুখ থুবড়ে পড়ে গেলো।\n\n    হে আশিকানে রাসূল, রবিউল আউয়ালের এই বরকতময় মাস এলেই এই সুন্দর, মনোহর ঘটনাগুলোর কথা মনে পড়তে থাকে। যে বরকতময় মাসে মাহবুবে খোদা, আহমদে মুজতাবা, মুহাম্মদে মুস্তফা صَلَّی اللهُ عَلَیْہِ وَاٰلِہٖ وَسَلَّم দুনিয়াতে তাশরীফ এনেছেন।\n\n    যখন কুরআনের শৈলী এবং ভালোবাসার রীতি হলো যে কথায় কথায় মাহবূবের আলোচনা করা। তাহলে বলুন তো এই বরকতময় মাসে নবী প্রেমিকরা কেন আনন্দে উদ্বেলিত হয়ে মিলাদ মাহফিল আয়োজন করবে না? এ মাসে ঘরে ঘরে কেন আলোকসজ্জা করবে না? হ্যাঁ, হ্যাঁ, যিকরে মাহবূব হবে, অবশ্যই হবে। জশনে মিলাদের আনন্দে আমরা বেশি করে তিলাওয়াত করবো, বেশি করে দরুদ শরীফ পড়বো। ঘরও সাজাবো, আলোকসজ্জাও করবো। বিপুল উৎসাহ উদ্দীপনার সাথে মিলাদ মাহফিল আয়োজন করবো। সাথে সাথে নিজেদের যাহির ও বাতিনকে সাজানোর চেষ্টা করবো এবং খুশিতে দুলে দুলে মুস্তফার আগমনের স্লোগানও দেবো।\nহুযুরের আগমন .... মারহাবা\nনূরের আগমন .... মারহাবা\nমাওলার আগমন .... মারহাবা\nমালিকের আগমন .... মারহাবা\nদাতার আগমন .... মারহাবা\nপ্রিয়নবীর আগমন .... মারহাবা\n"
    },
    {
        "1": "ঘরে ঘরে মাহফিলে মিলাদ আয়োজন করুন",
        "2": "    হে আশিকানে রাসূল, আমাদের আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم'র পবিত্র শুভাগমন উপলক্ষে প্রতিটি ঘর সাজান, রাস্তা-ঘাট সাজান, মহা আড়ম্বরে আনন্দ উদযাপন করুন। اَلْحَمْدُ لِلّٰه সাধারণত, আশিকানে রাসূলের প্রায় প্রতিটি মসজিদে মাহফিলে মিলাদের আয়োজন করা হয়। তার পাশাপাশি ধনী কিংবা গরিব- প্রত্যেক আশিকে রাসূল চেষ্টা করুন নিজ নিজ ঘরে মাহফিলে মিলাদের আয়োজন করতে। যাদেরকে আল্লাহ সামর্থ্য দান করেছেন তারা বড় পরিসরে মাহফিলের আয়োজন করুন আর যারা গরিব- তারাও নিজের সামর্থ্য অনুযায়ী বাড়িতে মাহফিলে মিলাদের আয়োজন করুন। সংক্ষিপ্ত হলেও সমস্যা নেই, মাহফিলে মিলাদের আয়োজন অবশ্যই করুন। এটা কঠিন কিছুই না। আপনার ঘরে যেখানে সুবিধা হয় সেখানে পর্দার ব্যাপারে খেয়াল রেখে জায়গা নির্ধারণ করুন। এলাকা থেকে বেশি নয়, শুধু ৮/১০জন ইসলামী ভাইকে দাওয়াত দিন, মহল্লার মসজিদের আশিকে রাসূল ইমাম সাহেবকে দাওয়াত দিন। اِنْ شَآءَ الله, তিনি যিকরে মাহবুবের দাওয়াতে নিষেধ করবেন না। সংক্ষিপ্ত কুরআন তিলাওয়াত করুন, দু-একটি নাত পড়ুন। ইমাম সাহেব ১৫/২০ মিনিটের বয়ান করুক। যদি ইমাম সাহেব বা কোনো আশিকে রাসূল মুবাল্লিগ পাওয়া না যায় তবুও চিন্তার কিছু নেই। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ একটি পুস্তিকা/ রিসালা রয়েছে- বসন্তের প্রভাত। একইভাবে মাকতাবাতুল মদীনার আরো অনেক পুস্তিকা রয়েছে, যেমন- কালো গোলাম, ভয়ঙ্কর উট, বৃদ্ধ পূজারী, নূরের খেলনা, নূরওয়ালা চেহারা, মিলাদ প্রেমিক বাদশাহ। এই পুস্তিকাগুলো হতে যে কোনো একটি সংগ্রহ করে নিন। আপনি চাইলে এসব পুস্তিকা দা'ওয়াতে ইসলামীর ওয়েবসাইট www.dawateislami.net থেকে বিনামূল্যে ডাউনলোড করতে পারেন। তারপর নিজেই পাঠ করে শুনিয়ে দিন, বয়ান হয়ে যাবে। সব শেষে নিজের তৌফিক অনুযায়ী শিরনি ইত্যাদি বিতরণ করুন। যদি তাও সম্ভব না হয়, তবুও কোনো সমস্যা নেই। যা পাওয়া যায় তা দিয়েই ব্যবস্থা করুন। মিলাদ উদযাপনের জন্য তাবাররুক, শিরনি ইত্যাদি জরুরি নয়। আল্লাহর বারগাহে টাকা-পয়সা, আয়োজন কবুল হয় না, কবুল হয় অন্তরের ইখলাস। সুতরাং আল্লাহ পাক যতটুকু সামর্থ্য দিয়েছেন সে অনুযায়ী মাহফিলে অংশগ্রহণকারীদের জন্য তাবাররুকের ব্যবস্থা করুন। এভাবে মিলাদ মাহফিল হয়ে যাবে। এর উসিলায় সারা বছর জুড়ে আপনার বাড়িতে বরকত হবে, اِنْ شَآءَ الله।\n"
    },
    {
        "1": "মিলাদ উদযাপন প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র প্রতি সম্মান প্রদর্শনের অন্তর্ভুক্ত",
        "2": "    আল্লাহ পাক পারা- ২৬, সূরা ফাতাহ’র ৮ এবং ৯ নং আয়াতে বলেন\n\nاِنَّاۤ  اَرۡسَلۡنٰکَ شَاہِدًا وَّ مُبَشِّرًا وَّ نَذِیۡرًا  ۙ(۸) لِّتُؤۡمِنُوۡا بِاللّٰہِ وَ رَسُوۡلِہٖ  وَ تُعَزِّرُوۡہُ وَ تُوَقِّرُوۡہُ ؕ وَ تُسَبِّحُوۡہُ  بُکۡرَۃً  وَّ اَصِیۡلًا (۹)\n(পারা ২৬, সূরা ফাতাহ, আয়াত ৮-৯)\nকানযুল ঈমান থেকে অনুবাদ: নিশ্চয় আমি আপনাকে প্রেরণ করেছি হাযির নাযির (উপস্থিত প্রত্যক্ষকারী) এবং সুসংবাদদাতা ও সতর্ককারী করে; যাতে হে লোকেরা, তোমরা আল্লাহ ও তাঁর রসূলের উপর ঈমান আনো এবং রসূলের মহত্ব বর্ণনা ও (তার প্রতি) সম্মান প্রদর্শন করো আর সকাল-সন্ধ্যা আল্লাহর পবিত্রতা ঘোষণা করো।\n\n    এই আয়াতে মহান আল্লাহ মুসলমানদেরকে আল্লাহর রাসূল صَلَّی اللهُ عَلَیْہِ وَاٰلِہٖ وَسَلَّم'র প্রতি সম্মান প্রদর্শন করার নির্দেশ দিয়েছেন। আল্লামা ইসমা’ঈল হাক্ক্বী رَحْمَۃُ اللهِ عَلَیْہِ বলেন- প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র মিলাদ মাহফিলের আয়োজন করাও তাঁর প্রতি শ্রদ্ধা প্রদর্শনের অন্তর্ভুক্ত।\n(তাফসীর রুহুল বায়ান, পারা- ২৬, সূরা ফাতাহ, আয়াত: ২৯, খণ্ড- ৯, পৃষ্ঠা- ৫৬)\n"
    },
    {
        "1": "জশনে মিলাদ উদযাপনের সাওয়াব",
        "2": "\tশায়খ আব্দুল হক মুহাদ্দিস দেহলভী رَحْمَۃُ اللهِ عَلَیْہِ বলেন- যারা রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم‘র জন্মের রাতে আনন্দ উদযাপন করে তাদের পুরস্কার হলো যে, আল্লাহ পাক তাদের জান্নাতুন নাঈমে প্রবেশ করাবেন। *মুসলমানরা সবসময় মাহফিলে মিলাদের আয়োজন করে। মিলাদ মাহফিলের দাওয়াত দেয়, খাবার রান্না করে এবং বেশি বেশি দান-খয়রাত করে। তাছাড়া * প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র মিলাদ উপলক্ষে অনেক বেশি আনন্দ উদযাপন করা হয়।  *আল্লাহর রাহে মন খুলে দান সাদকা করা হয়। * প্রিয়নবী صَلَّی اللهُ عَلَیْہِ وَاٰلِہٖ وَسَلَّم‘র বরকতময় জন্মের আলোচনার আয়োজন করা হয়। * ঘরবাড়ি সাজানো হয়, * এই সমস্ত নেক আমলের বরকতে মুসলমানদের উপর আল্লাহর রহমত নাযিল হয়।\n(মা সাবাতা মিনাস সুন্নাহ, পৃষ্ঠা - ১০২)\nআল্লাহ পাক গর্ব করেন\n    ইসলামের প্রথম বাদশাহ, আমীরে সালতানাতে মুস্তাফা, মহান সাহাবী সায়্যিদুনা আমীরে মুয়াবিয়া رَضِیَ اللهُ عَنْہُ বলেন- একবার সাহাবায়ে কিরাম গোল হয়ে বসে ছিলেন। প্রিয়নবী, রাসূলে আ’রবী صَلَّی اللهُ عَلَیْہِ وَاٰلِہٖ وَسَلَّم তাশরীফ আনলেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم জিজ্ঞেস করলেন- مَا اَجْلَسَکُمْ؟ অর্থাৎ হে আমার সাহাবীগণ, এখানে গোল হয়ে বসে আছো কেন? তারা বললেন- جَلَسْنَا نَدْعُوْ اللهَ وَ نَحْمَدُہٗ عَلٰی مَا هَدَانَا لِدِیْنِہٖ وَ مَنَّ عَلَیْنَا بِکَ অর্থাৎ ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم মহান আল্লাহ আপনাকে প্রেরণ করে আমাদের উপর যে অনুগ্রহ করেছেন, আমাদেরকে দ্বীন ইসলামের হিদায়ত দান করেছেন- আমরা এই নেয়ামতের জন্য মহান আল্লাহর শুকরিয়া আদায় করছি এবং দোয়া করছি। প্রিয় নবী صَلَّی اللهُ عَلَیْہِ وَاٰلِہٖ وَسَلَّم তারপর জিজ্ঞাসা করলেন: তোমরা কি কসম করছো যে কেবল এই উদ্দেশ্যেই এখানে বসেছো? তাঁরা বললেন- আল্লাহর কসম, আমরা শুধুমাত্র এই উদ্দেশ্যেই এখানে বসেছি। তখন রাসূলুল্লাহ, হাবীবুল্লাহ صَلَّی اللهُ عَلَیْہِ وَاٰلِہٖ وَسَلَّم বললেন- আমি কসম এইজন্য করাই নি যে তোমাদের ব্যাপারে আমার কোনো সন্দেহ ছিলো। বরং ঘটনা হলো জিবরীল আমীন عَلَیْہِ السَّلَام এক্ষুনি এসে বললেন যে, ইয়া রাসলূল্লাহ, (আপনার সাহাবীরা আপনার আগমনের আনন্দে একত্রে বসে আল্লাহর শুকরিয়া আদায় করছে এবং) আল্লাহ পাক ফেরেশতাদের সামনে তাদের নিয়ে গর্ব করছেন।\n\n    سُبْحٰنَ الله! প্রিয় ইসলামী ভাইয়েরা, প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র আগমনকে মহান আল্লাহ তায়ালার এক মহান অনুগ্রহ হিসেবে মেনে নিয়ে একত্রে বসে মহান আল্লাহর শুকরিয়া আদায় করা অর্থাৎ অন্যভাবে বললে মিলাদ উদযাপন করা কতই না মহৎ কাজ। সাহাবায়ে কিরাম عَلَیْہِمُ الرِّضْوَان যখন এটি করেছিলেন, তখন মহান আল্লাহ ফেরেশতাদের সামনে তাঁদের নিয়ে গর্ব করেছেন। (নাসায়ী, কিতাবু আদাবিল ক্বদ্বাহ, পৃষ্ঠা- ৮৬১, হাদীস- ৫৪৩৬।\n"
    },
    {
        "1": "মাহফিলে মিলাদের বরকত",
        "2": "    উলামায়ে কিরাম ইরশাদ করেন- * মিলাদ পালন করা প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে সম্মান করার একটি মাধ্যম। * মিলাদ পালনের মাধ্যমে মুসলমানরা মহান আল্লাহর এক মহান নিয়ামতের (অর্থাৎ সরকারে দোআলম صَلَّی اللهُ عَلَیْہِ وَاٰلِہٖ وَسَلَّم‘র শুভাগমনের) স্মরণ করে * আর এই নেয়ামতের শুকরিয়া আদায় করে। * মিলাদ উদযাপনের মাধ্যমে ওয়াজ-নসিহতের আয়োজন করা হয়। মিলাদের বরকতে অন্তরে প্রিয় নবী\nصَلَّی اللهُ عَلَیْہِ وَاٰلِہٖ وَسَلَّم'র মহত্ব বৃদ্ধি পায়। * মিলাদের বরকতে ইশকে রাসূল বাড়ে। * আর ইশকে রাসূলের বরকতে ঈমান মজবুত হয়। অর্থাৎ মিলাদ উদযাপন যেন ঈমান মজবুত করার মাধ্যম। * রহমতের ফেরেশতাগণ যিকরে মুস্তফার মাহফিলে অবতীর্ণ হন * এবং মিলাদের বরকতে দ্বীন ও দুনিয়ার অসংখ্য বরকত অর্জিত হয়।\n(মীলাদুন্নবী মানানা উম্মতে মুহাম্মাদিয়্যা কা মুত্তাফাক্বা আমল হে, পৃষ্ঠা – ৪৮২ -৪৮৪)\n\n    * ইমাম জালালুদ্দীন সুয়ূতী শাফেয়ী رَحْمَۃُ اللهِ عَلَیْہِ বলেন- যে বাড়িতে, মসজিদে বা মহল্লায় মিলাদ শরীফ পাঠ করা হয়, * ফেরেশতারা সেই বাড়ি, মসজিদ ও মহল্লাকে আবৃত করে রাখেন * এবং ফেরেশতাদের সরদার অর্থাৎ হযরত জিবরীল, হযরত মীকাঈল, হযরত ইসরাফীল, এবং হযরত আযরাঈল عَلَیْہِ السَّلَام যারা মিলাদ শরীফ পাঠ করেন তাদের জন্য রহমত ও রেযামন্দির দোয়া করেন। * যে ঘরে মিলাদ শরীফ পাঠ করা হয় * আল্লাহ ঐ ঘরকে দুর্ভিক্ষ * মহামারী রোগ * আগুন * পানিতে ডুবে যাওয়া এবং এই ধরনের অনেক বিপদ থেকে রক্ষা করেন। * ঐ বাড়ির বাসিন্দাদের শত্রুতা, হিংসা থেকে * বদনজর থেকে * এবং চুরি ইত্যাদির বিপদ হতে রক্ষা করা হয় * আর ঐ ঘরের কোনো সদস্য মারা গেলে তার জন্য নকীরাইন (অর্থাৎ কবরে প্রশ্নকারী ফেরেশতাদের) প্রশ্নের উত্তর সহজ করে দেওয়া হয়। (নি'মাতুল কুবরা, লি ইবনে হাজার, পৃষ্ঠা- ৭)\n   * হযরত খাজা জুনাইদ বাগদাদী رَحْمَۃُ اللهِ عَلَیْہِ বলেন- মীলাদ শরীফের মাহফিলে অংশগ্রহণ এবং এই মাহফিলকে সম্মান করার মাধ্যমে ঈমান মজবুত হয়। (নি'মাতুল কুবরা, লি ইবনে হাজার, পৃষ্ঠা- ৬)\n    * হযরত সিররী সাক্বতী رَحْمَۃُ اللهِ عَلَیْہِ বলেন- যে ব্যক্তি মিলাদ মাহফিলে যাওয়ার ইচ্ছা পোষণ করে, সে আসলে জান্নাতের বাগানে যাওয়ার ইচ্ছা পোষণ করে। কারণ মিলাদ মাহফিল শুধুমাত্র রাসূলের ভালোবাসায় আয়জন করা হয়। আর মহানবী صَلَّی اللهُ عَلَیْہِ وَاٰلِہٖ وَسَلَّم বলেন- مَنْ اَحَبَّنِی کَانَ مَعِیَ فِی الْجَنَّۃِ যে আমাকে ভালোবাসে, সে জান্নাতে আমার সাথে থাকবে। (নি'মাতুল কুবরা, লি ইবনে হাজার, পৃষ্ঠা - ৭)\n\n    * আল্লামা ক্বসত্বলানী رَحْمَۃُ اللهِ عَلَیْہِ বলেন- মিলাদ উদযাপনের বরকতে সারা বছর ঘর নিরাপদে থাকে * উদ্দেশ্য পুরণের জন্য মিলাদ পালনকারী আনন্দ লাভ করে এবং মনের বাসনা পূরণ হয়।\n(শারহুয যুরক্বানী, আল-মাকসাদুল আউয়াল, খণ্ড -১, পৃষ্ঠা - ২৬২)"
    },
    {
        "1": "মিলাদ শরীফের বরকতে আরোগ্য লাভ",
        "2": "    হযরত মিয়াঁ গোলাম হায়দার رَحْمَۃُ اللهِ عَلَیْہِ নামে এক বুযুর্গ ছিলেন। তাঁর একজন মুরীদ ছিলো, যার নাম ছিলো জুমা। তিনি ঢাডর শহরের বাসিন্দা ছিলেন। আলিমদের লেখা মিলাদনামা পড়তে তিনি খুব পছন্দ করতেন। একবার হযরত মিয়াঁ গোলাম হায়দার رَحْمَۃُ اللهِ عَلَیْہِ কোনো কাজে ঢাডর শহরে আসেন। মুরীদরা তাঁর সাথে দেখা করতে এলেন, কিন্তু জুমা আসেন নি। মিয়াঁ সাহেব رَحْمَۃُ اللهِ عَلَیْہِ খবর নিয়ে জানতে পারলেন যে জুমা গত দেড় বছর ধরে অসুস্থ। তার পা শুকিয়ে গেছে, তিনি আর হাঁটতে পারেন না। মিয়াঁ সাহেব رَحْمَۃُ اللهِ عَلَیْہِ তাকে ডেকে বললেন- আজ রাতে মিলাদ নামা পড়ো, আল্লাহ তোমার মঙ্গল করবেন। মুরিদ পীরের হুকুম পালন করতে এবং পূর্ণ ভক্তি ও বিশ্বাসের সাথে সারা রাত মিলাদ শরীফ পাঠ করতে রইলো। আল্লাহ পাক তার উপর দয়া করলেন। সকালে যখন উঠতে গেলেন লাঠির সাহায্যে নিজেই উঠে দাঁড়ালেন। মিলাদ শরীফ পাঠের বরকতে তিনি সুস্থ হয়ে নিজের পায়ে হেটে বাড়ি পৌঁছালেন।\n"
    },
    {
        "1": "জশনে মিলাদ উদযাপনের কয়েকটি মাদানী ফুল",
        "2": "\tমহান আশিকে মিলাদ, শায়খে তরীকত, আমীরে আহলে সুন্নাত, হযরত আল্লামা মাওলানা আবু বিলাল মুহাম্মাদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ বলেন- * জশনে মিলাদের খুশিতে মসজিদ, বাড়ি, দোকানে এবং আপনার এলাকায় মাদানী পতাকা উত্তোলন করুন।\n* অধিক হারে আলোকসজ্জা করুন। * নিজের ঘরে অন্তত ১২ টি বাল্ব লাগিয়ে আলোকিত করুন। * রবিউল আউয়াল শরীফের ১২ তারিখ রাতে সাওয়াব অর্জনের নিয়তে ইজতিমায়ে মিলাদে অংশগ্রহণ করুন * এবং সুবহে সাদিকের সময় সবুজ পতাকা উত্তোলন করুন। দুরূদ ও সালাম পাঠ করে অশ্রুসিক্ত নয়নে সুবহে বাহারাঁ বা বসন্তের প্রভাতকে স্বাগত জানান। * ১২ই রবিউল আউয়াল শরীফের দিনে সম্ভব হলে রোজা রাখুন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم সোমবার শরীফে রোজা রেখে নিজের ইয়াউমে মিলাদ পালন করতেন। (মুসলিম, কিতাবুস সিয়াম, বাবু ইস্তাহবাবি সিয়ামি সালাসা, পৃষ্ঠা- ৪২৩, হাদীস - ১১৬২) * জশনে মিলাদের খুশিতে কোথাও কোথাও গান বাজনা করা হয়, এটা করা গুনাহ। এ বিষয়ে ২টি রিওয়ায়াত পেশ করছি:  * সারকারে মদীনা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন- আমাকে ঢোল ও বাঁশি ভাঙার আদেশ দেওয়া হয়েছে। (মুসনাদে ফিরদাউস, ১ম খণ্ড, পৃষ্ঠা- ৩৯৮, হাদীস - ১৬০৮)  *হযরত দ্বাহহাক رَحْمَۃُ اللهِ عَلَیْہِ থেকে বর্ণিত- গান হলো হৃদয়কে বিনষ্টকারী এবং আল্লাহকে রাগান্বিতকারী। (তাফসীরাতে আহমাদিয়া, পারা -২১, সূরা লুকমান, আয়াত- ৬, পৃষ্ঠা- ৫৮৭।) * নাত শরীফ অবশ্যই চালাবেন, তবে নিচু আওয়াজে এবং সতর্কতার সাথে; যাতে কোনো ইবাদতকারী, ঘুমন্ত বা অসুস্থ ব্যক্তির কষ্ট না হয়। আযান ও নামাযের সময়গুলোর প্রতি লক্ষ্য রাখবেন। (নারীকণ্ঠে নাত চালাবেন না) * অলি-গলি বা সড়কের মাটিতে এভাবে সাজানো বা পতাকা গাঁড়া যাতে পথচারী ও মুসলমান গাড়ি চালকদের সমস্যার সম্মুখীন হতে হয়, এমন করা নাজায়িয।  *জুলুসে মিলাদে যথাসম্ভব ওযু অবস্থায় থাকুন। জামাতে নামাযের প্রতি খেয়াল রাখুন। যারা জামাতে নামায পড়া ত্যাগ করে, তারা আশিকানে রাসূল নয়। * জুলুসে মাকতাবাতুল মদীনার পুস্তিকাসমূহ বেশি বেশি বিতরণ করুন। ফল ইত্যাদি বিতরণের সময় না ছুঁড়ে মানুষের হাতে হাতে দিন। মাটিতে পড়লে, পায়ের নিচে পড়লে সেগুলোর অসম্মান করা হবে। (সুবহে বাহারাঁ, পৃষ্ঠা – ২৪-২০)\nগুনচে চাটকে ফুল মাহকে হার তারাফ আয়ী বাহার,\nহো গায়ী সুবহে বাহারাঁ ঈদে মিলাদুন্নাবী।\n(ওয়াসাইলে বখশিশ , পৃষ্ঠা – ৩৮০)\n"
    },
    {
        "1": "১২ দ্বীনি কাজের মধ্যে একটি সাপ্তাহিক মাদানী মুযাকারা",
        "2": "    হে আশিকানে রাসূল, অন্তরে ইশকে রাসূল বৃদ্ধি করতে, নেককার হতে এবং ঈমান রক্ষার মন মানসিকতা তৈরি করতে দা'ওয়াতে ইসলামীর দ্বীনি পরিবেশে সম্পৃক্ত হোন এবং দ্বীনি কাজে সক্রিয়ভাবে অংশগ্রহণ করুন। اِنْ شَآءَ الله এতে নেক আমল করার এবং গুনাহ হতে বিরত থাকার মন মানসিকতা সৃষ্টি হবে। ১২ দ্বীনি কাজের মধ্যে একটি দ্বীনি কাজ হচ্ছে- সাপ্তাহিক মাদানী মুযাকারা।\n\n    اَلْحَمْدُ لِلّٰه শায়খে তরীকত, আমীরে আহলে সুন্নাত, হযরত আল্লামা মাওলানা আবু বিলাল মুহাম্মাদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ মাদানী চ্যানেলে প্রতি শনিবার বাদ-ইশা লাইভ মাদানী মুযাকারা করেন। যেখানে অগণিত আশিকানে রাসূল উপস্থিত হয়ে ইলমে দ্বীনের বরকত অর্জন করে। হাজার হাজার আশিকানে রাসূল তাদের শহর/অঞ্চলে সম্মিলিতভাবে মাদানী মুযাকারা দেখার আয়োজন করে। মাদানী চ্যানেল, সোশ্যাল মিডিয়ার (যেমন ইউটিউব, ফেসবুক ইত্যাদি) মাধ্যমেও বিশ্বের অসংখ্য স্থান হতে আশিকানে রাসূল মাদানী মুযাকারা দেখার সৌভাগ্য অর্জন করে। এই মাদানী মুযাকারায় অংশগ্রহণ করে আশিকানে রাসূল অনেক বরকত লাভ করে।"
    },
    {
        "1": "অ্যাপ্লিকেশন পরিচিতি",
        "2": "    প্রিয় ইসলামী ভাইয়েরা, اَلْحَمْدُ لِلّٰه দাওয়াতে ইসলামীর আইটি বিভাগ মাসিক ফয়যানে মদীনা মোবাইল অ্যাপ্লিকেশন চালু করেছে। এই অ্যাপ্লিকেশনে এই সুন্দর সুন্দর অপশনগুলো আছে, যেমন - * পূর্ববর্তী সমস্ত মাসিক ফয়যানে মদীনার পিডিএফ। * সমস্ত মাসিক নিবন্ধ টেক্সট আকারে বিদ্যমান। যা কপি করে শেয়ার করা যাবে  *সার্চ অপশন- যেখানে সকল সংখ্যা হতে অনুসন্ধান করে যে কোনো নিবন্ধ পাওয়া যাবে। * সকল বিষয় টপিক অনুযায়ী সুসজ্জিত। স্মার্টফোন ব্যবহারকারীরা প্লে স্টোর থেকে এই অ্যাপ্লিকেশনটি ডাউনলোড করে নিজেও উপকৃত হোন এবং অন্য ইসলামী ভাইদেরও অনুপ্রাণিত করুন।\nصَلُّوْا عَلَی الْحَبِیْب!                             \tصَلَّی اللهُ عَلٰی مُحَمَّد\n"
    },
    {
        "1": "যিকির ও দরূদের মাদানী ফুল",
        "2": "    প্রিয় ইসলামী ভাইয়েরা, আসুন আমরা যিকির ও দরূদ সম্পর্কে কিছু মাদানী ফুল শোনার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم'র ২টি বাণী দেখুন - (১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন- যে তার রবের যিকির করে এবং যে করে না তাদের উদাহরণ জীবিত এবং মৃতদের মতো। (বুখারী, কিতাবুদ দাওয়াত, ৪/২২০, হাদীস-৬৪০৭) (২) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন- কিয়ামতের দিন আমার সবচেয়ে নিকটতম ব্যক্তি সেই হবে যে দুনিয়াতে আমার উপর বেশি করে দরূদ শরীফ পাঠ করবে। (তিরমিযী, ২/২৭, হাদীস- ৪৮৪) * (যিকরুল্লাহ) আল্লাহ পাকের যিকির করা সর্বদাই রূহের খাদ্য। কিছু আল্লাহর ওয়ালী তিন বছর পানি পান করেন নি, কিন্তু কীভাবে বেঁচে ছিলেন? এ হচ্ছে যিকরুল্লাহর বরকত। (মিরআতুল মানাজিহ, ৭/৩২০)। * অধিক হারে আল্লাহর যিকির করো, আল্লাহর খাস বান্দা হয়ে যাবে। (আরাবী কে সাওয়ালাত ওর আরাবী আক্বা কে জাওয়াবাত, পৃষ্ঠা- ৩) হযরত সুলায়মান عَلَیْہِ السَّلَام‘র একটি বাণী- মোরগ বলে- اُذْکُرُوا اللهَ یَا غَافِلِیْن অর্থাৎ হে উদাসীন, আল্লাহকে স্মরণ করো। (ফয়যুল কাদীর, ১/৪৮৮, হাদীস - ৬৯৫)\n"
    },
    {
        "1": "ঘোষণা",
        "2": "    যিকির ও দরূমের অবশিষ্ট মাদানী ফুল তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!                    صَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের\nএবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!                صَلَّی اللهُ عَلٰی مُحَمَّد"
    }
]