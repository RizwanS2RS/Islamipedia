[
    {
        "1": "কিয়ামতের দিনের সাক্ষী",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "      \tআল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلّٰی عَلَیَّ فِیْ یَوْمٍ مِائَۃَ مَرَّۃٍ قَضَی اللهُ لَہُ مِائَۃَ حَاجَۃٍ سَبْعِیْنَ مِنْہَا لِاٰخِرَتِہٖ وَ ثَلاَثِیْنَ مِنْہَا لِدُنْیَاہُ অর্থাৎ যে ব্যক্তি দিনে আমার প্রতি ১০০ বার দরূদে পাক পাঠ করবে, আল্লাহ পাক তার একশটি প্রয়োজন পুরণ করবেন, তার মধ্যে হতে আখিরাতে সত্তরটি এবং ত্রিশটি দুনিয়াতে পুরণ হবে।\n(কানযুল উম্মাল, ১/২৫৫, হাদীস- ২২২৯)\nصَلُّوْا عَلَی الْحَبِیْب!\t       صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n"
    },
    {
        "1": "সর্বশেষ জান্নাতী",
        "2": "      \tরাসূলের সাহাবী হযরত আবু উমামাহ বাহিলী رَضِیَ اللهُ عَنْہُ থেকে বর্ণিত যে, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি সর্বশেষ জান্নাতে প্রবেশ করবে, সে ব্যক্তি পুলসিরাতে উপুড় হয়ে বুকের উপর ভর দিয়ে চলতে থাকবে, পিতা তার সন্তানকে মারলে তারপর সন্তান ছাড়া পেলে যেমন পালিয়ে যাওয়ার চেষ্টা করে, ঐ ব্যক্তির অবস্থাও তেমন হবে। কারণ তার আমলসমূহ এমন উপযুক্ত নয় যে তাকে পুলসিরাত পার করাবে।\n      \tঐ গুনাহগার জাহান্নামের পশ্চাতে স্থাপিত, অন্ধকারে নিমজ্জিত, তরবারির চেয়ে ধারলো এবং চুলের চেয়ে চিকন পুলসিরাতের উপর বুকের উপর ভর দিয়ে চলতে চলতে আপন রবকে আহবান করবে: یَا رَبِّ! بَلِّغْ بِیَ الْجَنَّۃَ وَ نَجِّنِی مِنَ النَّارِ অর্থাৎ হে আমার রব! আমাকে জান্নাতে প্রবেশ করাও, হে আমার রহমান ও রহীম, আল্লাহ পাক! আমাকে জাহান্নাম থেকে নাজাত দান করো। আল্লাহ পাক ইরশাদ করবেন: হে বান্দা! আমি যদি তোমাকে জাহান্নাম থেকে মুক্তি দিই এবং জান্নাত দান করি তুমি তোমার গুনাহ ও ভুল স্বীকার করবে? বান্দা বলবে: হ্যাঁ, হে আমার রব! তোমার সম্মান ও মহত্বের শপথ! যদি আমি জাহান্নাম থেকে মুক্তি পাই অবশ্যই নিজের গুনাহ স্বীকার করে নেবো। তখন বান্দা চিন্তা করবে- যদি আমার গুনাহ স্বীকার করে নিই তাহলে আমাকে আবার জাহান্নামে নিক্ষেপ করা হবে না তো। (এ কথা চিন্তা করামাত্র) আল্লাহ পাক ইরশাদ করবেন: হে বান্দা! তোমার গুনাহ স্বীকার করে নাও, আমি তোমাকে মাফ করে দেবো, তোমাকে জান্নাত দান করবো।\n      \tবান্দা বলবে: না, মাওলা! তোমার সম্মান ও মহত্বের শপথ! আমি তো কখনো কোনো গুনাহ করি নি, কোনো ভুলও করি নি । আল্লাহ পাক ইরশাদ করবেন: হে বান্দা! তোমার বিরুদ্ধে আমার কাছে সাক্ষী আছে। বান্দা ঘাবড়ে এদিক সেদিক তাকাবে, কিন্তু কাউকে দেখতে পাবে না, আরজ করবে- হে আল্লাহ পাক! সাক্ষী কোথায়? তখন আল্লাহ পাকের নির্দেশে তার চামড়া কথা বলবে আর তার সমস্ত সগীরা গুনাহের বর্ণনা দেবে। যখন সে বুঝতে পারবে যে ছাড়া পাওয়ার কোনো উপায় নেই, তখন নিজের গুনাহসমূহ স্বীকার করে আরজ করবে: মাওলা! তোমার সম্মান ও মহত্বের শপথ! আমি কবীরা গুনাহও করেছি। আল্লাহ পাক ইরশাদ করবে: আমি জানি। তুমি সব গুনাহ স্বীকার করো, আমি তোমাকে মাফ করে দেবো, তোমাকে জান্নাতও দান করবো। তারপর বান্দা তার সমস্ত গুনাহ স্বীকার করে নেবে, তখন তাকে জান্নাতে প্রবেশ করানো হবে। রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ হচ্ছে সবচেয়ে নিম্নস্তরের জান্নাতী।\n(মুজামুল কবীর, ৪ খণ্ড, ২৮৭ পৃষ্ঠা, হাদীস: ৭৫৬৭)\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n\n      \tহে আশিকানে রাসূল! ঐ গুনাহগারকে আল্লাহ পাক মাফ করে দেবেন, গুনাহ থাকা সত্ত্বেও জান্নাত প্রবেশ করাবেন। নিঃসন্দেহে তা মহান আল্লাহর রহমত। কিন্তু চিন্তা করে দেখুন! ঘটনা কত কঠিন। আহ! কিয়ামতের দিন কোনো টাল-বাহানা চলবে না। আজ মুখ ব্যবহার করে অন্যের চোখে ধুলো দেওয়া যায়, উল্টোপাল্টা ছলচাতুরি করে ধোঁকা দেওয়া যায়, নিজেকেও মিথ্যা সান্ত্বনা দেওয়া যায় কিন্তু হায়! কিয়ামতের দিন যখন আল্লাহ পাকের সামনে উপস্থিত হবো, গুনাহে লেপ্টে থাকবো, কালো আমল নামা হাতে ধরিয়ে দেওয়া হবে, সেই সময় অস্বীকার করার কোনো উপায় থাকবে না। আমাদের অঙ্গসমূহ- আমাদের হাত, পা, মুখ, চামড়া আমাদের বিরুদ্ধে সাক্ষ্য দেবে, এমন অবস্থায় নাজাত পাওয়া সীমাহীন কঠিন হয়ে যাবে। নিঃসন্দেহে, ঈর্ষণীয় হবে সেই ব্যক্তি যাকে আল্লাহ পাক আপন রহমতে জান্নাতে প্রবেশ করাবে।\n"
    },
    {
        "1": "নাজাতপ্রাপ্ত ব্যক্তি ঈর্ষাযোগ্য",
        "2": "      \tইমাম হাসান বসরী رَحْمَۃُ اللهِ عَلَیْہِ বলেন: আশ্চার্য্যের বিষয় এ নয় যে ধ্বংসপ্রাপ্ত ব্যক্তি কীভাবে ধ্বংস হলো? বরং আশ্চার্য্যের বিষয় হলো এই যে নাজাতপ্রাপ্ত ব্যক্তি কীভাবে নাজাত পেলো? (আদাবে হাসান বসরী লি ইবনে জওযী, ২৪ পৃষ্ঠা) অর্থাৎ কিয়ামতের দিন হিসাব নিকাশের ব্যাপারটি এমন কঠিন ও কষ্টকর তাতে অকৃতকার্য হয়ে জাহান্নামের হকদার হয়ে যাওয়া অনেক সহজ বিষয় কিন্তু নাজাত পেয়ে জান্নাতের হকদার হওয়া অত্যন্ত কঠিন।তাই এতে আশ্চার্য্য হওয়ার কিছুই নেই যে- জাহান্নামী ব্যক্তি কীভাবে জাহান্নামে গেলো, বরং আশ্চার্য্যের বিষয় হলো যে হিসাব নিকাশ থেকে নাজাতপ্রাপ্ত ব্যক্তি কীভাবে নাজাত পেলো?\n"
    },
    {
        "1": "কিয়ামতের মর্মান্তিক অবস্থা",
        "2": "      \tহে আশিকানে রাসূল! আমরা দুনিয়াতে তো এসে গেছি কিন্তু এখন নাজাত কীভাবে পাবো? এক একটি আমলের হিসাব কীভাবে দেবো? আমলনামা হাতে ধরিয়ে দেয়া হবে। আমাদের প্রতিটি ছোট, প্রতিটি বড় আমল আমলনামাতে লিপিবদ্ধ থাকবে আর অপরাধী চিৎকার করবে:\n\n\n\n\nیٰلَیْتَنِیْ لَمْ اُوْتَ کِتٰبِیَہْ (ۚ۲۵)  وَ لَمْ اَدْرِ مَا حِسَابِیَہْ (ۚ۲۶)  یٰلَیْتَہَا کَانَتِ الْقَاضِیَۃَ (ۚ۲۷)  مَاۤ اَغْنٰی عَنِّیْ مَالِیَہْ (ۚ۲۸)   ہَلَکَ عَنِّیْ سُلْطٰنِیَہْ (ۚ۲۹)\n(পারা ২৯, সূরা হাক্কা, আয়াত ২৫-২৯)       কানযুল ঈমান থেকে অনুবাদ: হায়, কোন মতে আমাকে আমার আমলনামা না দেওয়া হতো! এবং আমি কি জানতাম যে, আমার হিসাব কি! হায়, কোন মতে মৃত্যুই কিস্‌সার সমাপ্তি হতো! আমার কোন কাজে আসলো না আমার ধন-সম্পদ। আমার সমস্ত ক্ষমতা শেষ হয়ে গেছে।\n"
    },
    {
        "1": "কিয়ামতের দিন কী জবাব দেবেন?",
        "2": "      \tহে আশিকানে রাসূল! চিন্তা করুন! সেই সময় আমরা কীভাবে হিসাব দেবো? কিন্তু আফসোস! আমরা ভয় করি না, অলসতা করি, উদাসীনতায় ডুবে থাকি, ধ্বন-সম্পদের লোভ, পার্থিব ক্ষমতার আকাঙ্ক্ষা ও নফস শয়তান দ্বারা প্ররোচিত হয়ে আখিরাতকে ভুলে যাই আর গুনাহে পড়ে যাই বরং মন্দকাজে অটল থাকি, তাওবা থেকে দূরে থাকি। মানুষকে লজ্জা করি ঠিক কিন্তু আল্লাহ পাককে লজ্জা করি না- রাতের অন্ধকারে, বদ্ধ রুমে, গোপনে গুনাহ করি। কিন্তু মনে রাখবেন! কিয়ামতের দিন আমাদের কোনো আমল গোপন থাকবে না। প্রত্যেক ছোট থেকে ছোট ও বড় থেকে বড় আমল আমাদের সামনে উপস্থাপন করা হবে। আল্লাহ পাক ইরশাদ করেন:\n\nفَمَنْ یَّعْمَلْ مِثْقَالَ ذَرَّۃٍ خَیْرًا یَّرَہٗ ؕ(۷)  وَ مَنْ یَّعْمَلْ مِثْقَالَ ذَرَّۃٍ شَرًّا یَّرَہٗ (۸)\n(পারা ৩০, সূরা যিলযাল, আয়াত ৭-৮)                কানযুল ঈমান থেকে অনুবাদ: এবং যে অণু পরিমাণ সৎকাজ করবে, সে তা দেখতে পাবে। এবং যে অণু পরিমাণ মন্দ কাজ করবে সে তা দেখতে পাবে।\n\n"
    },
    {
        "1": "কোন মন্দ কর্ম গোপন থাকতে পারে না",
        "2": "      \tহযরত লোকমান হাকীম رَحْمَۃُ اللهِ عَلَیْہِ নামে আল্লাহর এক নেক বান্দা ছিলেন, আল্লাহ পাক তাকে হিকমত ও বিজ্ঞতা দান করেছিলেন। তিনি তার ছেলেকে নসিহত করলেন, যার উল্লেখ কুরআনেও রয়েছে। তিনি বললেন:\n\nیٰبُنَیَّ اِنَّہَاۤ اِنْ تَکُ مِثْقَالَ حَبَّۃٍ مِّنْ خَرْدَلٍ فَتَکُنْ فِیْ صَخْرَۃٍ اَوْ فِی السَّمٰوٰتِ اَوْ فِی الْاَرْضِ یَاْتِ بِہَا اللّٰہُ ؕ اِنَّ اللّٰہَ لَطِیْفٌ خَبِیْرٌ (۱۶)\n(পারা ২১, সূরা লোকমান, আয়াত ১৬)             কানযুল ঈমান থেকে অনুবাদ: হে আমার পুত্র! মন্দকাজ যদি সরিষার দানা পরিমাণও হয়, তারপর তা কঙ্করময় ভূমিতে কিংবা আসমানগুলোতে অথবা যমীনের মধ্যে যেখানেই থাকুক না কেন, আল্লাহ সেটা উপস্থিত করবেন। নিশ্চয় আল্লাহ প্রত্যেক সুক্ষ্ম বিষয়ের জ্ঞাতা, অবহিত।\n\n      \tজানা গেলো: মন্দ কর্ম যতই ছোট হোক আর যতই গোপনে করা হোক, কিয়ামতের দিন আল্লাহ পাক সেই মন্দ কাজকে প্রকাশ্যে নিয়ে আসবেন। নিঃসন্দেহে আল্লাহ পাক প্রত্যেক ছোট থেকে ছোট, সূক্ষ্ম থেকে সূক্ষ্ম বিষয় সম্পর্কে অবহিত, জ্ঞাত।\n"
    },
    {
        "1": "রোজ কিয়ামতের সাক্ষী",
        "2": "      \tহে আশিকানে রাসূল! সর্বদা মনে রাখবেন! আল্লাহ পাক আমাদেরকে সৃষ্টি করে একেবারে লাহামহীন ছেড়ে দেন নি। আমাদেরকে কঠোরভাবে তদারকি করা হচ্ছে। প্রথমত, এটা কি যথেষ্ট নয় যে আল্লাহ পাক আমাদের দেখছেন? যারা লজ্জাশীল তাদের গুনাহ ছেড়ে দেয়ার জন্য এতটুকু যথেষ্ট যে আল্লাহ পাক দেখছেন। আবার. তার সাথে অনেক সাক্ষী রয়েছে, যারা আমাদের আমলের কঠোর তদারকি করছে। উলামায়ে কিরাম বলেন: কিয়ামতের দিন ৬টি সাক্ষী থাকবে:\n"
    },
    {
        "1": "প্রথম সাক্ষী: জমীন",
        "2": "      \tএই যমীন যার উপর আমরা জীবন অতিবাহিত করছি, যমীনের ব্যাপারে আমরা কোনো সংকোচ বা লজ্জা অনুভব করিনা। এর উপরে প্রত্যেক জায়েয ও নাজায়েয কাজ সম্পাদন করে যাই। আজ এই যমীন আমাদের কোনো কর্মের কোনো প্রতিক্রিয়া দেখাচ্ছে না। কিন্তু কাল কিয়ামতের দিন এই যমীনও আমাদের বিরুদ্ধে সাক্ষ্য দেবে, আল্লাহ পাক কুরআনে পাকে ইরশাদ করেন:\nیَوْمَئِذٍ تُحَدِّثُ اَخْبَارَھَا ۙ(۴)\n(পারা ৩০, সূরা যিলযাল, আয়াত ৪)                     কানযুল ঈমান থেকে অনুবাদ: ঐদিন সেটা তার সংবাদসমূহ বলে দেবে।\n\n          হযরত আবু হুরায়রা رَضِیَ اللهُ عَنْہُ থেকে বর্ণিত: আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم এই আয়াত তিলাওয়াত করলেন:\nیَوْمَئِذٍ تُحَدِّثُ اَخْبَارَھَا ۙ(۴)\n(পারা ৩০, সূরা যিলযাল, আয়াত ৪)                     কানযুল ঈমান থেকে অনুবাদ: ঐদিন সেটা তার সংবাদসমূহ বলে দেবে।\n\n          তারপর ইরশাদ করেন: তোমরা কি জানো এই জমীনের সংবাদসমূহ কি? সাহাবাগণ আরজ করেন: আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم ভালো জানেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যমীনের সংবাদসমূহ এই যে যমীন প্রত্যেক নর নারীর ঐ আমলের সাক্ষ্য দেবে যা তারা তার পৃষ্ঠে করেছে। সে বলবে: এই ব্যক্তি অমুক দিন এই কর্ম করেছে আর ঐ দিন অমুক ব্যক্তি এই কর্ম করেছে, এগুলোই তার সংবাদ। (তিরমিযী, ৫৭৭, হাদীস: ২৪২৯)\n"
    },
    {
        "1": "রাস্তাকে আল্লাহর যিকিরের সাক্ষী বানাতেন",
        "2": "      \tএকজন বুযুর্গ ছিলেন, যার নাম হযরত আবুল মালীহ رَضِیَ اللهُ عَنْہُ। তাঁর অভ্যাস ছিলো যে কোথাও যাওয়ার সময় রাস্তায় আল্লাহর যিকির করতেন। যদি কখনো যিকির করতে ভুলে যেতেন ফিরে এসে আবার ঐ রাস্তায় আল্লাহর যিকির করতেন এবং বলতেন: আমি চাই যে আমি যমীনের যে টুকরোগুলো দিয়ে অতিক্রম করবো তা কিয়ামতের দিন আমার যিকিরের পক্ষে সাক্ষ্য দেবে। (তামবীহুল মুগতাররাইন, পৃষ্ঠা- ৮৮)\n          سُبْحٰنَ الله! আমাদের বুযুর্গগণের কর্মপদ্ধতি কেমন ছিলো! তারা নেকীর কেমন লোভী ছিলেন...! হায়! আর অন্য দিকে আমরা। আমরা উদাসীনতায় নিমজ্জিত। আফসোস! এমন নির্বোধও রয়েছে যারা সফরের সময় গুনাহে ব্যস্ত থাকে- কার, বাস, ট্রেন, জাহাজ ইত্যাদিতে সিনেমা নাটক দেখে ও গান-বাজনা শুনে টাইম পাস করে। পথ চলার সময় মোবাইলে গান শুনে বা গুনগুন করে পথ চলে। এমন ব্যক্তিদের চিন্তা করা উচিৎ যে সেই যমীনকে কোন ব্যাপারে নিজের সাক্ষ্য বানাচ্ছে ? প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: تَحَفَّظُوْا مِنَ الْاَرْضِ অর্থাৎ যমীন থেকে বেঁচে থাকো.....! فَاِنَّہَا اُمُّکُم নিঃসন্দেহে এটা তোমাদের মূল, وَاِنَّہٗ لَیْسَ مِنْ اَحَدٍعَامِلٍ عَلَیْہَاخَیْراً وَّ شَرّاًاِلَّا هِیَ مُخْبِرَةٌ যে ব্যক্তি এই যমীনে অণু পরিমান নেকী করবে বা মন্দ করবে। কিয়ামতের দিন এই যমীন তার ব্যাপারে সাক্ষ্য দেবে।\n(মুজামুল কবীর, ৩ খণ্ড, পৃষ্ঠা- ২০০, হাদীস: ৪৪৬২)\n"
    },
    {
        "1": "(২-৩) রোজ কিয়ামতের দুই সাক্ষী: দিন ও রাত",
        "2": "          প্রিয় ইসলামী ভাইয়েরা! এই দিন ও রাতও কিয়ামতের দিন আমাদের সাক্ষী হবে। আমরা দিনের আলোতে যা করেছি কিংবা রাতের অন্ধকারে যা করেছি সে সব প্রকাশ করে দেবে। যেমন হাদীসে পাকে রয়েছে; আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: প্রত্যেক দিনের যখন আগমন হয় তখন তা ঘোষণা করে: হে আদম সন্তান! আমি তোমাদের কাছে নতুন সৃষ্টি। আজ তুমি আমার মাঝে যা আমল করবে কাল কিয়ামতের দিন আমি তার সাক্ষ্য দেবো। তুমি আমার মাঝে নেকী করো, যাতে আমি তোমার নেকীর সাক্ষ্য দিতে পারি। আমি চলে যাওয়ার পর তুমি আমাকে আর কখনো দেখতে পাবে না। নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم পুনরায় ইরশাদ করেন: যখন রাত আসে তখন সেও এভাবে ঘোষণা করে। (হুলিয়াতুল আউলিয়া, খণ্ড -২, পৃষ্ঠা- ৩৪৪, সংখ্যা- ২৫০১)\n"
    },
    {
        "1": "(৪) কিরামান কাতিবীন",
        "2": "      \tকিয়ামতের দিন চতুর্থ সাক্ষ্য হবে আমলের লেখক ফেরেশতা কিরামান কাতিবীন। আল্লাহ পাক ইরশাদ করেন:\nوَ اِنَّ عَلَیْکُمْ لَحٰفِظِیْنَ (ۙ۱۰)   کِرَامًا کَاتِبِیْنَ (ۙ۱۱)   یَعْلَمُوْنَ مَا تَفْعَلُوْنَ (۱۲)\n(পারা ৩০, সূরা ইনফিতার, আয়াত ১০-১২)                কানযুল ঈমান থেকে অনুবাদ: আর নিশ্চয়ই তোমাদের উপর কিছু সংখ্যক রক্ষনাবেক্ষণকারী রয়েছে, সম্মানিত লিখকগণ। তারা জানে যা কিছু তোমরা করো।\n\n          আমাদের আখেরী নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মানুষ জীবনের উদ্দেশ্য সম্পর্কে উদাসীন। যখন আল্লাহ পাক কোনো মানুষকে সৃষ্টি করার ইচ্ছা করে তখন ফেরেশতাকে নির্দেশ দেন; এর রিযিক ও মৃত্যুর সময় লিখে দাও! ফেরেশতা লিখে চলে যায়। তারপর অন্য একজন ফেরেশতা নিযুক্ত করে দেওয়া হয়, যে তার ভূমিষ্ঠ হওয়া পর্যন্ত সুরক্ষা দেয়। তারপর মানুষ যখন ভূমিষ্ঠ হয় তখন দুইটি ফেরেশতা তার সাথে নিযুক্ত করে দেওয়া হয় যারা মৃত্যু পর্যন্ত তার নেকী ও গুনাহ লিখতে থাকে। তারপর যখন মানুষের মৃত্যুর সময় আসে তখন এই ফেরেশতারা আসমানের দিকে চলে যায়। আবার যখন কিয়ামত কায়েম হবে তখন সে ফেরেশতারা ঐ মানুষের কাছে পৌঁছে যাবে, তার আমলনামা তার গলায় ঝুলিয়ে দেবে। একজন ফেরেশতা তাকে হাশরের ময়দানে হাঁকিয়ে নিয়ে যাবে আর অন্য ফেরেশতা তার সাক্ষ্য দেবে।\n(হিলয়াতুল আউলিয়া, খণ্ড- ৩, পৃষ্ঠা- ২২১, সংখ্যা- ৩৭৭৫)\n"
    },
    {
        "1": "(৫) আমলনামা",
        "2": "      \tকিয়ামতের দিন পঞ্চম সাক্ষ্য হবে আমাদের আমলনামা যা কিরামান কাতিবীন ধারাবাহিকভাবে লিখে এসেছে। সে আমলনামাতে আমাদের প্রত্যেক ছোট বড় আমল লিখিত থাকবে। রাসূলের সাহাবী হযরত আনাস বিন মালিক رَضِیَ اللهُ عَنْہُ থেকে বর্ণিত, নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: সমস্ত আমলনামা আরশের নিচে থাকবে। যখন কিয়ামতের দিন আসবে তখন আল্লাহ পাক একটি বাতাস পাঠাবেন যা আমলনামাগুলো উড়িয়ে নিয়ে কারো ডান হাতে আর কারো বাম হাতে পৌঁছে দেবে। আমল নামাতে সর্বপ্রথম লেখা থাকবে:\n (আদ দাআফাউ লিলি আকিলী, ৪/১৫৬৬, হাদীস ২১০৫)\n\nاِقْرَاْ کِتٰبَکَ ؕ کَفٰی بِنَفْسِکَ الْیَوْمَ عَلَیْکَ حَسِیْبًا (ؕ۱۴)\n(পারা ১৫, বনী ইসরাঈল, আয়াত ১৪)                     কানযুল ঈমান থেকে অনুবাদ: আপন কিতাব পাঠ করো! আজ তুমি নিজেই নিজের হিসাব নিকাশের জন্য যথেষ্ট।\n\n      \tইমাম হাসান বসরী رَحْمَۃُ اللهِ عَلَیْہِ বলেন: সবাই তার আমল নামা পড়বে, দুনিয়াতে পড়তে জানুক বা না জানুক।\n(তাফসীরে কবীর, পারা- ১৫, সূরা বনী ইসরাঈল, আয়াত ১৪,৭/৩০৯)\n\n      \tপ্রিয় ইসলামী ভাইয়েরা! কিয়ামতের এ পর্যায়ও চরম কষ্টের সাথে পার করতে হবে। আল্লামা ইবনে জাওযী رَحْمَۃُ اللهِ عَلَیْہِ লিখেন: কিয়ামতের দিন যখন বান্দাকে আমলনামা দেওয়া হবে। তারা দেখবে যে এতে সবচেয় ছোট গুনাহও লিপিবদ্ধ রয়েছে। তখন বান্দা তার মাথা নত করে নেবে আর তখন তার লজ্জায় মাটিতে মিশে যাওয়ার মতো অবস্থা হবে। আল্লাহ পাক ইরশাদ করবেন- হে আমার বান্দা! মাথা তোলো...! তুমি কি এ গুনাহ সম্পর্কে জানো? বান্দা আরজ করবে- মালিক, তোমার সম্মান ও মহত্বের শপথ! আমি এ সম্পর্কে জানি। আল্লাহ পাক বান্দাকে আরজ করবেন- বান্দা! তোমার স্মরণে আছে- অমুক দিন, অমুক সময়, অমুক জাগায় তুমি এই গুনাহ করেছিলে? বান্দা স্বীকার করবে। আল্লাহ পাক ইরশাদ করবে: তুমি মানুষের কাছে গোপন করে গুনাহ করছিলে কিন্তু তুমি তো জানতে যে আমি দেখছি। আমার ব্যাপারে কি তোমার তখন লজ্জা হয় নি? তুমি কি জানতে না তোমাকে আমার কাছে প্রত্যাবর্তন করতে হবে? সে সময় বান্দা কোনো উত্তর দিতে পারবে না, তার লজ্জায় মাটিতে মিশে যাওয়ার মতো অবস্থা হবে, সে নিজেকে ঘৃণা করবে এবং ঘাবড়ে গিয়ে আরজ করবে: মাওলা! তুমি আমাকে জাহান্নামে নিক্ষেপ করে দাও, এ শাসন ও লজ্জার তুলনায় জাহান্নামে যাওয়া আমার জন্য সহজতর।\n(বুস্তানুল ওয়াতিন, পৃষ্ঠা- ৮৯)\n\n\n\n"
    },
    {
        "1": "(৬) ষষ্ঠ সাক্ষী আমাদের অঙ্গসমূহ",
        "2": "      \tকিয়ামতের দিন ষষ্ঠ সাক্ষী হবে আমাদের অঙ্গসমূহ। আল্লাহ পাক ইরশাদ করেন:\nیَّوْمَ تَشْہَدُ عَلَیْہِمْ اَلْسِنَتُہُمْ وَ اَیْدِیْہِمْ وَ اَرْجُلُہُمْ بِمَا کَانُوْا یَعْمَلُوْنَ (۲۴)\n(পারা ১৮, সূরা নূর, আয়াত ২৪)                         কানযুল ঈমান থেকে অনুবাদ: যে দিন তাদের বিরুদ্ধে সাক্ষ্য দেবে তাদেরই রসনাগুলো, তাদের হাতগুলো ও তাদের চরণগুলো যা কিছু তারা করতো সে সম্বন্ধে।\n\n      \tহযরত আল্লামা মাহমুদ আলুসী رَحْمَۃُ اللهِ عَلَیْہِ এই আয়াতের ব্যাখ্যায় লেখেন- কিয়ামতের দিন আল্লাহ পাক আমাদের অঙ্গসমূহকে বাকশক্তি দান করবেন। তারপর প্রত্যেক অঙ্গ বান্দার ব্যাপারে সাক্ষ্য দেবে যে তারা এ অঙ্গগুলো দিয়ে কী কাজ করিয়েছে।\n(তাফসীরে রুহুল মাআনী, পারা ১৮, সূরা নূর, আয়াত ২৪ এর অধীন, অধ্যায়- ১৮, খণ্ড- ৯, পৃষ্ঠা-৪৪২)\n\n          হায়! আফসোস! একটু চিন্তা করুন! কীরূপ ভীতিকর অবস্থা হবে যে কিয়ামতের দিন আমাদের অঙ্গসমূহ আমাদের বিপক্ষে সাক্ষ্য দেবে। পা বলবে; মাওলা! এই ব্যক্তি অমুক দিন, অমুক সময়, অমুক গুনাহের স্থানে গিয়েছিলো। হাত বলবে; মাওলা, এই ব্যক্তি আমাকে হারাম উপর্জন করা, হারাম আহার করা ও হারাম কাজে ব্যবহার করেছে। চোখ বলবে; মাওলা, এই ব্যক্তি আমার মাধ্যমে কুদৃষ্টি দিতো, সিনেমা নাটক দেখতো। কান সাক্ষ্য দেবে; মাওলা, এ আমার মাধ্যমে গান-বাজনা শুনতো, অশ্লীল কথা শুনে মজা পেতো। মুখ বলবে; মাওলা, এ আমার মাধ্যমে গীবত করতো, মিথ্যা বলতো, চোগলখুরী করতো, লানত দিতো। হায়! ঐ সময় যখন আমাদের শরীরের অঙ্গগুলো আমাদের বিরুদ্ধে সাক্ষ্য দেবে, তখন আমরা নিজেকে কীভাবে রক্ষা করবো? নিজের সাফাই দেওয়ার জন্য আমরা কোন অজুহাত পেশ করবো?\n\n      \tহায়! হে আশিকানে রাসূল! এই জমীন, এই দিন ও রাত, আমল লেখক ফেরেশতা, এমনকি আমাদের অঙ্গসমূহ, আমাদের চোখ, মুখ, কান, হাত, পা- সব কিছুই আমাদের ব্যাপারে সাক্ষ্য দেবে। তো বলুন নাজাতের কী উপায় হবে? কোনো অজুহাত কি আমাদের কাছে অবশিষ্ট থাকবে? না থাকবে না। কিন্তু আফসোস! আমরা বুঝতে চাইছি না, ভয় করছি না, আখিরাতকে ভুলে যাচ্ছি। দুনিয়ার এ নশ্বর জীবন- এখানকার ক্ষণিক আরাম-আয়েশের জন্য গর্ব করছি। হায়! মুক্তি পাওয়া খুব কঠিন। আমরা তারপরও গুনাহ থেকে বিরত হচ্ছি না।\n"
    },
    {
        "1": "বড় মুর্খ কে.....?",
        "2": "      \tএকবার খলিফা আব্দুল মালিক বিন মারওয়ান হযরত মনসুর বিন আম্মার رَحْمَۃُ اللهِ عَلَیْہِ কে বললেন- হে মনসুর! একটি প্রশ্ন যার জন্য আমি আপনাকে এক বছর সুযোগ দিচ্ছি, এর উত্তর খুঁজে দেবেন। প্রশ্ন হলো এই যে- সবচেয়ে বড় জ্ঞানী কে এবং সবচেয়ে বড় মুর্খ কে? মনসুর বিন আম্মার رَحْمَۃُ اللهِ عَلَیْہِ প্রশ্ন শুনে উত্তর খুঁজতে মহল থেকে বাইরে এলেন। খোলা আকাশের নিচে আসা মাত্র আবার তৎক্ষণাৎ ফিরে গেলেন। খলিফা আব্দুল মালিক বিন বিন মারওয়ান যখন তাকে দেখলেন বললেন: হে মনসূর! উত্তর কি পেয়ে গেছেন? বললেন: হ্যাঁ, সবচেয়ে বড় জ্ঞানী হলো সে যে নেকী করেও ভীত থাকে এবং সবচেয়ে বড় মুর্খ সে যে গুনাহও করে,\nআবার মহান আল্লাহর আযাবকে ভয়ই করে না।\n      \tএটা শুনে আব্দুল মালিক বিন মারওয়ান কান্না করতে লাগলো, তারপর বললো: হে মনসূর! আল্লাহ পাকের শপথ! আপনি ঠিক বলেছেন। আমাকে অন্তরের শিফা অর্থাৎ কুরআনে পাকের কোনো আয়াত তিলাওয়াত করে শুনান! মনসূর বিন আম্মার رَحْمَۃُ اللهِ عَلَیْہِ পারা ৩, সূরা আলে ইমরানের এই আয়াত পাঠ করলেন:\nیَوْمَ تَجِدُ کُلُّ نَفْسٍ مَّا عَمِلَتْ مِنْ خَیْرٍ مُّحْضَرًا ۚۖۛ وَّ مَا عَمِلَتْ مِنْ سُوْٓءٍ ۚۛ\n(পারা ৩, আলে ইমরান, আয়াত ৩০)                       কানযুল ঈমান থেকে অনুবাদ: যে দিন প্রত্যেকে, যে ভাল কাজ করেছে তা বিদ্যমান পাবে এবং যে কোনো মন্দ কাজ করেছে তাও বিদ্যমান পাবে।\n\n      \tএটা শুনে খলিফা আব্দুল মালিক বিন মারওয়ান বেহুঁশ হয়ে গেলেন। যখন হুঁশ এলো তখন বললেন: হে মনসূর! আল্লাহ পাকের ফরমান:\nوَ یُحَذِّرُکُمُ اللّٰہُ نَفْسَہٗ ؕ\n (পারা ৩, আলে ইমরান, আয়াত ২৮)                       কানযুল ঈমান থেকে অনুবাদ: আর আল্লাহ তোমাদেরকে আপন ক্রোধ সম্পর্কে ভয় প্রদর্শন করছেন।\n\n      \tএর অর্থ কী? হযরত মনসূর رَحْمَۃُ اللهِ عَلَیْہِ বলেন: এর অর্থ হলো এই যে আল্লাহ পাক তোমাদেরকে তার পাকড়াওয়ের ব্যাপারে ভয় প্রদর্শন করছেন।\n      \tএটা শুনে খলিফা আব্দুল মালিক বিন মারওয়ান বেহুঁশ হয়ে গেলেন। যখন হুঁশ এলো তখন বললেন আল্লাহ পাকের শপথ! যে ব্যক্তি এই আয়াত নিয়ে চিন্তা করার পরেও নিজের রবের নাফরমানি করে, সে\nসরল পথ থেকে বহু দূরে আছে।\n\n      \tহে আশিকানে রাসূল! আসলেই বিষয়টি এমনই। আমরা মুসলমান, আমাদের আক্বিদা হলো কিয়ামত সংঘটিত হবে। আমরা জানি ও মানি যে কিয়ামতের দিন আমাদের এক একটি আমলের হিসাব দিতে হবে। আমরা এও জানি যে কিয়ামতের দিন আমাদের কাছে কোনো অযুহাত থাকবে না। তবুও আমরা গুনাহ করে নাফরমানিতে অটল থাকি, তাওবার দিকে অগ্রসর হই না। তাহলে বলুন! আমাদের থেকে বড় নির্বোধ কে? হায়! যদি কিয়ামতের দিন হিসাব নিকাশের করুণ পরিস্থিতি যদি বুঝতে পারতাম। আহ! আল্লাহ পাকের দরবারে উপস্থিত হওয়ার ভয় যদি নসিব হয়ে যেতো।\n"
    },
    {
        "1": "আল্লাহ পাকের দরবারে উপস্থিত হওয়ার ভয়",
        "2": "      \tহযরত শায়খ সাদী শিরাযী رَحْمَۃُ اللهِ عَلَیْہِ বলেন: মসজিদুল হারামে কিছু লোক কাবা শরীফের কাছে ইবাদতে মগ্ন ছিলো। হঠাৎ তারা একজন ব্যক্তিকে দেখলো যে দেওয়ালের সাথে জড়িয়ে অঝোরে কান্না করছে এবং তাঁর মুখে এই দোয়া জারি আছে; হে আল্লাহ পাক! যদি আমার আমল তোমার দরবারের উপযুক্ত না হয় তাহলে কাল কিয়ামতের দিন আমাকে অন্ধ করে তুলো।\n      \tএই অদ্ভুত দোয়া শুনে লোকেরা খুবই আশ্চর্য হলো, তারা প্রার্থনাকারীকে জিজ্ঞাসা করলো: হে শায়খ! আমরা তো কিয়ামতের দিন সুস্থ শরীর চাই আর আপনি অন্ধ করে তোলার জন্য দোয়া করছেন, এর রহস্য কী? ঐ ব্যক্তি কান্না করে করে বললেন: আমার চাওয়া হলো যদি আমার আমলসমূহ আল্লাহ পাকের দরবারের উপযুক্ত না হয়, তবে আমি কিয়ামতের দিন এই জন্য অন্ধ করে তুলতে বললাম যে, আমাকে যেনো মানুষের সামনে লজ্জা পেতে না হয়। তারা সবাই তার বুযুর্গী উত্তর শুনে খুবই প্রভাবিত হলো। কিন্তু তারা ঐ ব্যক্তিকে চিনতো না, তাই জিজ্ঞাসা করলো: হে শায়খ! আপনি কে? তিনি উত্তর দিলেন: আমি হলাম আব্দুল কাদের জিলানী। (খওফে খোদা, ১২০ পৃষ্ঠা)\n"
    },
    {
        "1": "বিনা হিসাবে জান্নাতে যাওয়ার আমল",
        "2": "      \tহে আশিকানে রাসূল! আল্লাহ পাক আমাদেরকে আখিরাতের ভয় নসিব করুক। নিঃসন্দেহে আমরা হিসাব দেওয়ার উপযুক্ত নই। হায়, যদি আমাদের কাছ থেকে হিসাব নেয়া হয় তাহলে অপমান ছাড়া আর কিছু পাবো না। এই জন্য দোয়া করতে থাকা উচিৎ যে আল্লাহ পাক যেন আমাদেরকে বিনা হিসাবে আপন রহমতে তার প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর সুপারিশের মাধ্যমে বিনা হিসাবে জান্নাতে যাওয়ার তৌফিক দেয়।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n"
    },
    {
        "1": "নেক আমল নম্বর ৯ ও ১০ এর প্রতি উৎসাহ",
        "2": "      \tপ্রিয় ইসলামী ভাইয়েরা! এখন আমরা শ্রবণ করলাম যে কিয়ামতের দিন আমাদের অঙ্গসমূহ আমাদের বিপক্ষে সাক্ষ্য দেবে। নিজের অঙ্গসমূহকে কিয়ামতের দিন নিজের পক্ষে সাক্ষী বানানোর জন্য দা’ওয়াতে ইসলামীর দ্বীনি পরিবেশর সাথে সম্পৃক্ত থাকুন এবং সাব ইউনিটের ১২ দ্বীনি কাজে অগ্রসর হয়ে অংশগ্রহণ করুন। “নেক আমল” পুস্তিকার উপর আমল ও মাদানী কাফেলায় সফর করুন। শায়খে তরীকত, আমীরে আহলে সুন্নাত, হযরত আল্লামা মাওলানা ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ এর প্রদত্ত “৭২টি নেক আমল” এর মধ্যে হতে ৯ ও ১০ নম্বর নেক আমলে আছে যে “আপনি কি আজ চোখের বিভিন্ন গুনাহ (অর্থাৎ কুদৃষ্টি, সিনেমা, নাটক, মোবাইলে খারাপ ছবি ও ভিডিও, গায়র-মাহরাম মহিলা এবং চাচাতো, ফুফাতো, মামাতো, খালাতো বোনদের দেখা) থেকে বাঁচার চেষ্টা করেছেন?” এবং আপনি কি আজ কানের বিভিন্ন গুনাহ (অর্থাৎ গীবত, গান বাজনা, খারাপ ও অশ্লীল কথা, মোবাইলের মিউজিক্যাল টোন, কলার টোন ইত্যাদি শোনা) থেকে বাঁচার চেষ্টা করেছেন? এটা এমন নেক আমল যদি আমরা এর উপর আমলকারী হয়ে যাই, তাহলে আমরা আমাদের অঙ্গসমূহকে অনেক গুনাহ থেকে বাঁচাতে সফল হবো। আল্লাহ পাক আমাদের নেক আমলের উপর আমল করার তৌফিক দান করুক। আমিন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n"
    },
    {
        "1": "সদাচরণ সম্পর্কে মাদানী ফুল",
        "2": "প্রিয় ইসলামী ভাইয়েরা! আসুন সদাচরণ সংক্রান্ত মাদানী ফুল শুনার সৌভাগ্য অর্জন করি।  প্রথমে দুটি নববী صَلَّی اللهُ عَلَیْہِ وَاٰلِہٖ وَسَلَّم বাণী লক্ষ্য করুন: (১) ইরশাদ করেন: প্রত্যেক সদাচরণ হলো সদকা, তা ধনীর সাথে হোক বা দরিদ্রের সাথে। (মাজমাউয যাওয়াইদ, ৩/৩৩১, হাদীস: ৪৭৫৪) (২) ইরশাদ করেন: যে ব্যক্তি  আল্লাহ ও কিয়ামতের দিনের উপর ঈমান রাখে, সে যেন সদাচরণ করে। (বুখারী, ৪/১৩৬, হাদীস: ৬১৩৮) * কুরআন  ও হাদীসে সাধারণভাবে আত্মীয়-স্বজন ও নিকটাত্মীয়দের (অর্থাৎ নিকটাত্মীয়দের) সাথে উত্তম আচরণ করার নির্দেশ দেয়া হয়েছে। (রদ্দুল মুহতার, ৯/৬৭৮) * সদাচরণ করার ক্ষেত্রে পিতা-মাতার মর্যাদা সর্বাগ্রে। (রদ্দুল মুহতার, ৯/৬৭৮) * সদাচরণের অনেকগুলো দিক রয়েছে, উপঢৌকন ও উপহার দেয়া এবং কোনো কাজে সাহায্যের প্রয়োজন হলে সে কাজে তাদের সাহায্য করা, তাদের সালাম দেয়া, তাদের সাথে সাক্ষাৎ করতে যাওয়া, তাদের সাথে ওঠাবসা করা, তাদের সাথে কথা বলা, তাদের সাথে আনন্দ ও দয়া সূলভ আচরণ করা। (দুরার, ১/৩২৩)\nصَلُّوْا عَلَی الْحَبِیْب!  \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "           সদাচরণ সম্পর্কে অবশিষ্ট সুন্নাত তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب! \t صَلَّی اللهُ عَلٰی مُحَمَّد\n\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n           হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সাপ্তাহিক ইজতিমার হালকার সিডিউল ০২ জানুয়ারী ২০২৫ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n\n\n"
    },
    {
        "1": "সদাচরণের অবশিষ্ট মাদানী ফুল",
        "2": "* ইমাম আযম বলেন: মনে রেখ, যদি তুমি মানুষের সাথে সদাচরণ না কর তাহলে তারা তোমার শত্রু হয়ে যাবে যদিও তারা তোমার পিতামাতাই হোক না কেন। (ইমামে আযমের উপদেশ, পৃষ্ঠা ২৫) * ইমামে আযম বলেন: যখন তোমরা মানুষের সাথে সদাচরণ করবে তখন তারা তোমার পিতা-মাতার ন্যায় হয়ে যাবে যদিও তোমার এবং তার মধ্যখানে কোন আত্মীয়ের সম্পর্ক না থাকে। (ইমামে আযমের উপদেশ, পৃষ্ঠা ২৬) * আল্লাহর ওলীরা নিজেদের সাথে অসদাচরণকারীদের বরং নিজেদের প্রাণের শত্রুদের সাথেও সদাচরণ করতেন। (গীবতের ধ্বংসলীলা, পৃষ্ঠা ৩৪২) * সদাচরণ করার দ্বারা আল্লাহপাক সন্তুষ্ট হন। * সদাচরণ করা মানুষের অন্তরে খুশির কারণ। * সদাচরণ করার মাধ্যমে ফেরেশতারা আনন্দিত হন। * সদাচরণ করার দ্বারা মুসলমানদের পক্ষ থেকে সেই ব্যক্তির প্রশংসা করা হয়। * সদাচরণ করার মাধ্যমে শয়তান বিষাদগ্রস্ত হয়। * সদাচরণ করার দ্বারা আয়ু বৃদ্ধি পায়। * সদাচরণ করার দ্বারা জীবিকায় বরকত হয়।\n(তাম্বীহুল গাফেলীন, পৃষ্ঠা: ৭৩)\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n\n\n\n"
    },
    {
        "1": "কিয়ামতের লাঞ্ছনা থেকে মুক্তির দোয়া",
        "2": "দাওয়াতে ইসলামীর সাপ্তাহিক সুন্নাতে ভরা ইজতেমার সময়সূচী অনুযায়ী কিয়ামতের লাঞ্চনা থেকে মুক্তির দোয়া মুখস্ত করানো হবে। দোয়াটি হল:\nاَللّٰهُمَّ لَا تُخْزِنِي یَوْمَ الْبَاْسِ وَ لَا تُخْزِنِي یَوْمَ الْقِیَامَۃِ\nঅনুবাদ: হে আল্লাহ আমাকে যুদ্ধের দিন লাঞ্ছিত করিওনা এবং কিয়ামতের দিন অপদস্থ করিও না। (ফয়যানে দোয়া, পৃষ্ঠা: ৩১৭)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি? ৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি? ৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার\n* চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\n\n\n\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]