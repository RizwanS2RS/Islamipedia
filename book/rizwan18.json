[
  {
    "1": "ঈমান ও আক্বাইদ",
    "2": "\u003d ঈমান ও আক্বাইদ \u003d\n\nকলেমা-ই তাওহীদ   \n\nযে আক্বীদায় বিশ্বাস করলে ক্বিয়ামত-দিবসে নাজাত পাওয়া যাবে এবং অনন্তকাল জাহান্নামের আযাব হতে মুক্তি পাবে তা হচ্ছে কলেমা-ই তাওহীদ-এ বর্ণিত আক্বীদা।\n\nকলেমা\n\nلٓا اِلٰہَ اِلاَّ اللّٰہُ مُحَمَّدٌ رَّسُوْلُ اللّٰہِ\n\n(লা-ইলা-হা ইল্লাল্লা-হু মুহাম্মদুর রসূ-লুল্লা-হ্‌)।\n\nঅর্থাৎ আল্লাহ ছাড়া কোন মা’বুদ নেই, হযরত মুহাম্মদ মুস্তাফা সাল্লাল্লাহু তা’আলা আলাইহি ওয়াসাল্লাম আল্লাহর রসূল। [আল-ফিক্বহুল হানাফী আলা সাউবিহীল জাদীদ, পৃষ্ঠাঃ ৫২২।]\n\nআল্লাহ তা’আলা তাঁর রসূল সাল্লাল্লাহু  তা’আলা আলাইহি ওয়াসাল্লামকে এ দাওয়াত প্রচার করার জন্য প্রেরণ করেছেন। ক্বোরআন মজিদে আল্লাহ তা’আলা এরশাদ করেছেন-\n\nقُلْ اِنَّمَا یُوْحٰی اِلَیَّ اَنَّمَآ اِلٰہُکُمْ اِلٰہٌ وَّاحِدٌ ج فَہَلْ اَنْتُمْ مُّسْلِمُوْنَ\n\nতরজমাঃ আপনি বলুন, আমার প্রতিতো এ মর্মে ওহী হয় যে, নিশ্চয় তোমাদের ইলাহ এক আল্লাহ। তবে কি তোমরা মুসলমান?  [সূরা আম্বিয়া, আয়াত- ১০৮]\n\nএ কলেমা-ই তাওহীদ প্রচার করার জন্য আল্লাহ্‌ তা’আলা যুগে যুগে অন্যান্য নবী-রসূলও প্রেরণ করেছেন। অতএব, একমাত্র আল্লাহ তা’আলাকে ইবাদতের উপযোগী বিশ্বাস করা, আল্লাহ তা’আলা যা কিছু হুকুম করেছেন এবং বিধি-বিধান দিয়েছেন তা কায়মনোবাক্যে মেনে নেয়া, স্বীকার ও পালন করার সাথে সাথে যা কিছু নিষেধ করেছেন তা থেকেও বিরত থাকাই হল প্রকৃত ইসলাম।\n\nসুতরাং ইসলাম হল اِلٰہَ اِلاَّ اللّٰہُ مُحَمَّدٌ رَّسُوْلُ اللّٰہِ لا -কে মনে প্রাণে বিশ্বাস করা এবং তা কথায় ও কাজে প্রমাণ করার নাম। আর اِلٰہَ اِلاَّ اللّٰہ لا -এর সাথে مُحَمَّدٌ رَّسُوْلُ اللّٰہ ইসলাম এবং ঈমানের অবিচ্ছেদ্য অঙ্গ হলো। ঈমানের এ দু’বিষয় একটি অপরটি হতে পৃথক নয়। দু’টিই একসাথে ঈমানের অবিচ্ছেদ্য অঙ্গ। উভয়ের উপর ঈমান আনা, মুখে স্বীকার করা ও কাজে তার প্রমাণ দেওয়াই হল প্রকৃত ঈমান।\n\n[যারা ‘মুহাম্মদুর রসূলুল্লাহ্‌’কে কলেমা-ই তাওহীদের অংশ নয় বলে তারা মু’মিন নয়।]\n\nএ কারণে আল্লাহ তা’আলা তাঁর ও তাঁর রসূল-উভয়ের আনুগত্যের কথা একসাথে বর্ণনা করেছেন-\n\nقُلْ اَطِیْعُوْا اللّٰہَ وَالرَّسُوْ لَ ج فَاِ نْ تَوَلَّوْا فَاِنَّ اللّٰہَ لاَیُحِبُّ الکَافِرِیْنَ\n\nতরজমাঃ  আপনি বলে দিন, হুকুম মান্য করো আল্লাহ ও রসূল সাল্লাল্লাহু তা’আলা\n\nআলাইহি ওয়াসাল্লাম’র; অতঃপর যদি তারা মুখ ফিরিয়ে নেয়, তবে আল্লাহর পছন্দ হয় না কাফির। [সূরা আল-ই ইমরান; আয়াত- ৩২, তরজমা- কান্‌যুল ঈমান।]\n\nঅন্য আয়াতে আল্লাহ তা’আলা এরশাদ করেন-\n\nمَنْ یُّطِعِ الرَّسُوْلَ فَقَدْ اَطَاعَ اللّٰہَ وَمَنْ تَوَلّٰی فَمَآ اَرْسَلْنٰکَ عَلَیْہِمْ حَفِیْظًا\n\nতরজমাঃ  যে ব্যক্তি রসূল সাল্লাল্লাহু তা’আলা আলাইহি ওয়াসাল্লাম’র নির্দেশ মান্য করেছে, নিঃসন্দেহে সে আল্লাহর নির্দেশ মান্য করেছে। আর যে মুখ ফিরিয়ে নিয়েছে, তবে আমি আপনাকে তাদের রক্ষার জন্য প্রেরণ করি নি। [ সূরা নিসা, আয়াত-৮০, তরজমা- কান্‌যুল ঈমান]\n\nরসূলে করীম সাল্লাল্লাহু তা’আলা আলাইহি ওয়াসাল্লাম-এর উপর বিশ্বাস, তাঁর আনুগত্য ছাড়া তাঁর দেওয়া বিধি-বিধান অনুসরণ ছাড়া ঈমানদার হওয়া যাবে না। তাই, ফিক্বহ শাস্ত্রে বলা হয়েছে- কেউ যদি لٓا اِلٰہَ اِلاَّ اللّٰہُ  -এর উপর ঈমান আনে এবং مُحَمَّدٌ رَّسُوْلُ اللّٰہِ উপর ঈমান আনে না, তবে সে কাফির, শরীয়ত মতে সে ঈমানদার নয়।\n\nঅন্য আয়াতে ক্বোরআন মজিদে এরশাদ হয়েছে-\n\nیُثَبِّتُ اللّٰہُ الَّذِیْنَ اٰمَنُوْا بِالْقَوْلِ الثَّابِتِ فِیْ الْحَیٰوۃِ الدُّنْیَا وَفِیْ الْاٰخِرۃِ ج\n\nতরজমাঃ আল্লাহ সুপ্রতিষ্ঠিত রাখেন ঈমানদারদেরকে, শাশ্বত বাণীতে, পার্থিব জীবনে এবং পরকালে।               \n\n[সূরা ইব্রাহীম, আয়াত-২৭, তরজমা- কান্‌যুল ঈমান]\n\nএ আয়াতের ব্যাখ্যায় হযরত বারা ইবনে ’আযিব রাদ্বিয়াল্লাহু তা’আলা আনহু বলেন, এখানে ‘শাশ্বত বাণী’ দ্বারা কলেমা-ই তাওহীদ لٓا اِلٰہَ اِلاَّ اللّٰہُ مُحَمَّدٌ رَّسُوْلُ اللّٰہِ\n\n[মিশকাত শরীফ]\n\nঅধিকন্তু এ কলেমাخير متواتر  দ্বারা প্রমাণিত।\n\n[বর-ই মুতাওয়াতির বলে ওই হাদীসকে, যার বর্ণনাকারী প্রতিটি যুগে এতো বেশী যে, তাঁদের মিথ্যার উপর একমত হওয়া সম্ভবই নয়। [মুক্বাদ্দামা-ই শায়খুদ্‌ দেহলভী রাহমাতুল্লাহি আলাইহি ইত্যাদি]}\n\nকেননা, পূর্ববর্তী মুসলমানদের থেকে আরম্ভ করে পরবর্তী মুসলমানগণ সকলেই এ কলেমা পড়েছেন, লিখেছেন এবং শিখেছেন। আর এ ধারা সর্বযুগেই অব্যাহত আছে এবং থাকবে। ক্বোরআন মজীদে আল্লাহ তা’আলা কলেমা-ই তাইয়্যেবার উপমা এভাবে এরশাদ করেছেন-\n\nاَلَمْ تَرَ کَیْفَ ضَرَبَ اللّٰہُ مَثَلاً کَلِمَۃً طَیِّبَۃً کَشَجَرَۃٍ طَیِّبَۃٍ\n\nاَصْلُہَا ثَابِتٌ وَفَرْعُہَا فِی السَّمَآءِ\n\nতরজমাঃ আপনি কি লক্ষ্য করেন নি, আল্লাহ কিভাবে উপমা দিলেন পবিত্র ‘কলেমা’ বা বাক্যের? যেমন পবিত্র বৃক্ষ, যার মূল সুদৃঢ় এবং সেটার শাখা-প্রশাখা আসমানে।\n\n [সূরা ইব্রাহীম, আয়াত-২৪, তরজমা কানযুল ঈমান]\n\nহযরত আব্দুল্লাহ ইবনে আব্বাস রাদ্বিয়াল্লাহু তা’আলা আনহুমা হতে বর্ণিত, এখানে ‘কলেমা-ই তাইয়্যেবা’ দ্বারা ‘কলেমা-ই শাহাদত’ বুঝানো হয়েছে, যাতে তাওহীদ বা আল্লাহর একত্ব ও তাঁর হাবীব সাল্লাল্লাহু তা’আলা আলাইহি ওয়াসাল্লাম-এর রিসালত ও আল্লাহর প্রিয়তম বন্ধু হবার সাক্ষ্য রয়েছে।\n\n[তাফসীর -ই নূরুল ইরফান]\n\nকলেমা-ই শাহাদত নিন্মরূপ-\n\nاَشْہَدُ اَنْ لآَّ اِلٰہَ اِلاَّ اللّٰہُ وَحْدَہٗ لاَ شَرِیْکَ لَہٗ وَاَشْہَدُ اَنَّ مُحَمَّدًا عَبْدُہٗ وَرَسُوْلُہٗ\n\nঅর্থাৎ- আমি সাক্ষ্য দিচ্ছি এ মর্মে যে, আল্লাহ ছাড়া কোন উপাস্য নেই, তিনি এক, তাঁর কোন শরীক নেই এবং আমি আরো সাক্ষ্য দিচ্ছি যে, হযরত মুহাম্মদ সাল্লাল্লাহু তা’আলা আলাইহি ওয়াসাল্লাম তাঁর প্রিয় বান্দা ও তাঁর রসূল।\n\nবিজ্ঞ ওলামায়ে কেরাম ইসলামী আক্বীদাকে দু’ভাগে বিভক্ত করেছেন-\n\n১. ইলাহিয়্যাত (الالهيات)  ২. নুবূয়ত (اَلنَّبُوَّةَ ) । [গাউসিয়া তরবিয়াতী নেসাব, পৃ. ১-৩]"
  },
  {
    "1": "ইলাহিয়্যাতের বিবরণ",
    "2": "\u003d\u003d ইলাহিয়্যাতের বিবরণ \u003d\u003d\n\nনিম্নলিখিত বিষয়সমূহ ‘ইলাহিয়্যাত’ (আল্লাহ সম্পর্কিত বিষয়াদি)’র অন্তর্ভুক্তঃ\n\nআল্লাহ তা’আলার অস্তিত্বে বিশ্বাস করা الایمان بوجود اللّٰہ تعالی\n\nপ্রত্যেক আক্বেল বালেগ নারী-পুরুষের উপর সর্বপ্রথম ‘ফরযে আইন’ হল আল্লাহর অস্তিত্বে অন্তরে বিশ্বাস করা। আল্লাহ্‌র অস্তিত্ব ‘আযলী’ (আনাদি) ও ‘আবাদী’ (অনন্ত)। তাঁর অস্তিত্ব মাখলূক্বের ন্যায় কাল, স্থান ও আকৃতি-প্রকৃতির মধ্যে সীমাবদ্ধ নয়; আল্লাহ তা’আলা স্থান-কাল-পাত্র হতে পবিত্র। তিনি এসবের বহু ঊর্ধ্বে।\n\nআল্লাহ্‌র অস্তিত্বকে মুখে ‘স্বীকার করা’ও ঈমানের পূবশর্ত। ঈমানের বিধান কার্যকর করার জন্য এটা জরুরী। আহলে সুন্নাতের দু’ ইমাম মাতুরীদী ও ইমাম আশ’আরী এ অভিমতকে প্রাধান্য দিয়েছেন। তাঁদের দলীল হল আল্লাহ তা’আলার বাণী-\n\nلاَ تَجِدُ قَوْمًا یُّؤْمِنُوْنَ بِاللّٰہِ وَالْیَوْمِ الْاٰخِرِ یُوَآدُّوْنَ مَنْ حَآدَّ اللّٰہَ وَرَسُوْلَہٗ وَلَوْکَانُوْآ اٰبَآءَ ہُمْ اَوْ أَبْنَآءَ ہُمْ اَوْ اِخْوَانَہُمْ اَوْ عَشِیْرَتَہُمْط اُولٰٓءِکَ کَتَبَ فِیْ قُلُوْبِہِمْ الْاِیْمَانَ وَأَیَّدَہُمْ بِرُوْحٍ مِّنْہُ ط وَیُدْخِلُہُمْ جَنَّتٍ تَجْرِیْ مِنْ تَحْتِہَا الْاَنْہَارُ خَالِدِیْنَ فِیْہَاطرَضِیَ اللّٰہُ عَنْہُمْ وَ رَضُوْا عَنْہُ ط اُؤْلٰٓءِکَ حِزْبُ اللّٰہِ اَلآ اِنَّ حِزْبَ اللّٰہِ ہُمُ المُفْلِحُوْنَ\n\nতরজমাঃ আপনি পাবেন না ওই সব লোককে, যারা দৃঢ় বিশ্বাস রাখে আল্লাহ ও শেষ দিনের উপর এমনি যে, তারা বন্ধুত্ব রাখে ওই সব লোকের সাথে, যারা আল্লাহ ও তাঁর রসূলের বিরুদ্ধাচরণ করেছে, যদিও তারা তাদের পিতা অথবা পুত্র অথবা ভাই কিংবা নিজ জাতি-গোত্রের লোক হয়। এরা হচ্ছে ওই সব লোক, যাদের অন্তরগুলোতে আল্লাহ ঈমান অঙ্কিত করে দিয়েছেন এবং তাঁর নিকট থেকে রূহ দ্বারা তাদের সাহায্য করেছেন আর তাদেরকে জান্নাত বা বাগানসমূহে নিয়ে যাবেন, সে গুলোর পাদদেশে নহরসমূহ প্রবহমান। সেগুলোর মধ্যে তারা স্থায়ী হবে। আল্লাহ তাদের প্রতি সন্তুষ্ট এবং তারাও আল্লাহর প্রতি সন্তুষ্ট। এটা আল্লাহর দল। শুনছো! আল্লাহরই দল।  [সূরা মোজাদালাহ্‌; আয়াত-২২, তরজমা কানযুল ঈমান]\n\nনিয়ন্ত্রিত চন্দ্র, সূর্য, গ্রহ-নক্ষত্র, আকাশ, পর্বত, সমুদ্র-সব কিছুই মহান আল্লাহর অস্তিত্বের পক্ষে বড় দলীল। আল্লাহ তা’আলা এরশাদ করেন-\n\nوَہُوَ الْقَاہِرُ فَوْقَ عِبَادِہٖطوَہُوَ الْحَکِیْمُ الْخَبِیْرُ\n\nতরজমাঃ এবং তিনিই পরাক্রমশালী আপন বান্দাদের উপর এবং তিনিই প্রঞ্চাময়, অবহিত। [সূরা আন’আম, আয়াত-১৮, তরজমা-কান্‌যুল ঈমান]\n\nক্বোরআন মজীদের অন্য আয়াতে এ প্রসঙ্গে এরশাদ হয়েছে-\n\nفَاَقِمْ وَجْہَکَ لِلدِّیْنِ حَنِیْفًاط فِطْرَتَ اللّٰہِ الَّتِیْ فَطَرَ النَّاسَ عَلَیْہَاطلاَ تَبْدِیْلَ لِخَلْقِ اللّٰہِ ط ذٰلِکَ الدِّیْنُ الْقَیِّمُ وَلٰکِنَّ اَکْثَرَ النَّاسِ لاَ یَعْلَمُوْنَ\n\nতরজমাঃ সুতরাং আপনি মুখমণ্ডল সোজা করুন-আল্লাহর ইবাদতের জন্য, একমাত্র তাঁরই হয়ে। আল্লাহর স্থাপিত বুনিয়াদ, যার উপর মানুষকে সৃষ্টি করেছেন। আল্লাহর বানানো বস্তুকে বিকৃত করো না। এটাই সরল দ্বীন; কিন্তু বহু লোক জানে না। [সূরা রোম, আয়াত-৩০ ঃ তরজমা- কান্‌যুল ঈমান]\n\n‘আল্লাহ’র এ পূত-পবিত্র নামটি তাঁর ওই মহান সত্তার পরিচয় বহন করে, যার উপর ঈমান আনা অপরিহার্য। এ ঈমান আনার অর্থ শুধু আল্লাহ তা’আলার অস্তিত্ব স্বীকার করা নয়, বরং অস্তিত্বের সঙ্গে সঙ্গে তিনি অনাদি, অনন্ত, চিরঞ্জীব, নিরাকার বলেও স্বীকার করা চাই।                   [শরহে আক্বাইদে নাসাফী]\n\nআল্লাহর সিফাত ও গুণাবলী স্বীকার করাও ঈমানের অঙ্গ। [শরহে আক্বা-ইদে নাসাফী] ‘আল্লাহ’ শব্দের স্ত্রী-লিঙ্গ, দ্বিবচন ও বহুবচন নেই।\n\nআল্লাহ এক ও অদ্বিতীয়\n\nসমস্ত সৃষ্টি-জগতের ‘ইলাহ’ (উপাস্য) একমাত্র আল্লাহ। সত্তার দিক থেকেও তিনি এক। অনুরূপ গুণাবলীর দিক থেকেও একক, অনন্য। তাঁর কোন শরীক নেই। ইরশাদ হয়েছে-\n\nوَاِلٰہُکُمْ اِلٰہٌ وَّاحِدٌ لاّاِلٰہَ اِلاَّ ہُوَ الرَّحْمٰنُ الرَّحِیْمُ\n\nতরজমাঃ  এবং তোমাদের মা’বূদ হলেন একমাত্র মা’বূদ। কোন মা’বূদ নেই কিন্তু তিনিই; মহান দয়ালু, করুণাময়] [সূরা বাক্বারা, আয়াত-১৬৩, কান্‌যুল ঈমান।]\n\nসূরা ইখলাসে আল্লাহ তা’আলা এরশাদ করেছেন-\n\n  قُلْ ہُوَ اللّٰہُ اَحَدٌ لا اَللّٰہُ الصَّمَدُ – لَمْ یَلِدْ\n\nوَلَمْ یُوْلَدْ-  وَلَمْ یَکُنْ لَّہٗ کُفُوًا اَحَدٌ\n\nতরজমাঃ আপনি বলুন, তিনি আল্লাহ, (তিনি) এক, আল্লাহ পরমুখাপেক্ষী নন; না তাঁর কোন সন্তান আছে এবং না তিনি কারো থেকে জন্মগ্রহণ করেছেন এবং না আছে কেউ তাঁর সমকক্ষ হবার।[সূরা ইখলাস, আয়াত ১- ৪]\n\nএকাধিক ইলাহ বা প্রভু নাকচ করে পবিত্র ক্বোরআনে স্পষ্টভাবে এরশাদ হয়েছে-\n\nلَوْکَانَ فِیْہِمَا اٰلِہَۃٌ اِلاَّ اَللّٰہُ لَفَسَدَتَا فَسُبْحَانَ اللّٰہِ رَبِّ الْعَرْشِ عَمَّا یَصِفُوْنَ\n\nতরজমাঃ যদি আসমান ও যমীনের মধ্যে আল্লাহ ব্যতীত আরো খোদা থাকতো, তবে অবশ্যই উভয়টি ধ্বংস হয়ে যেতো। সূতরাং পবিত্রতা আল্লাহ আরশাধিপতির-ওই সব উক্তি থেকে, যেগুলো এরা রচনা করেছে।  [সূরা আম্বিয়া, আয়াত:২২, তরজমাঃ কান্‌যুল ঈমান]\n\nএকাধিক ইলাহ্‌র মতবাদ নিতান্তই ভ্রান্ত। অনুরূপ, ইয়াহুদী ও খ্রিস্টানদের যথাক্রমে দ্বিত্ববাদ ঋনড় ত্রিত্ববাদঐ সম্পূর্ণ ভ্রান্ত, অলীক ও কল্পনাপ্রসূত। তারা আল্লাহর নবী ও রাসূলগণের মর্যাদা অনুধাবন করতে ব্যর্থ হয়েছে। তাদের এ ভ্রান্ত ধারণা প্রসঙ্গে আল্লাহ তাজ্ঞআলা এরশাদ করেন-\n\nمَا الْمَسِیْحُ بْنُ مَرْیَمَ اِلاَّ رَسُوْلٌج قَدْ خَلَتْ مِنْ قَبْلِہِ الرُّسُلُ وَاُمُّہٗ صِدِّیْقَۃٌ ط کَانَا یَأْ کُلاَنِ الطَّعَامَ ط اُنْظُرْ کَیْفَ نُبَیِّنُ لَہُمُ الْاٰ یٰتِ اُنْظُرْ اَنّٰی یُؤْفَکُوْنَ\n\nতরজমা: মরিয়ম-তনয় মসীহ নয়, কিন্তু একজন রসূল। তাঁর পূর্বে বহু রসূল গত হয়েছে এবং তাঁর মাতা সিদ্দীক্বাহ্‌ (সত্যনিষ্ঠ)। তারা উভয়ে খাদ্যাহার করতো। দেখো তো! আমি কেমন সুস্পষ্ট নিদর্শনসমূহ তাদের জন্য বর্ণনা করছি! অতঃপর দেখো তারা কিভাবে কুঁজো হয়ে চলে যাচ্ছে! [সূরা মা-ইদাহ্‌, আয়াতঃ ৭৫,তরজমা-কান্‌যুল ঈমান]\n\nউপরের বর্ণনা হতে স্পষ্টভাবে প্রমাণিত হয় যে, আল্লাহ ছাড়া কোন ইলাহ্‌ নেই। তিনি অদ্বিতীয় লা-শরীক, তাঁর কোন শরীক নেই। নেই কোন সহকারী ও সহযোগী। যাত ও সিফাত উভয় দিক থেকে তিনি অনন্য অদ্বিতীয়। তাঁর কোন অংশীদার নেই।\n\n[গাউসিয়া তরবিয়াতী নেসাব, পৃ. ৪-৬]"
  },
  {
    "1": "আল্লাহ্‌র যাত বা সত্তা",
    "2": "আল্লাহ্‌র যাত বা সত্তা\n\nসৃষ্টিকর্তা আল্লাহর ইস্‌মে যাত বা সত্তাবাচক নাম\n\nবিশুদ্ধতম মতানুসারে ‘আল্লাহ’ (الله) শব্দটি ওই চিরন্তন সত্তার নাম, যাঁর অস্তিত্ব একান্ত অপরিহার্য, যিনি সমস্ত উত্তম গুণাবলীর অধিকারী।             [আক্বাইদে নসফী]\n\nবিভিন্ন আক্বাঈদ গ্রন্থে আল্লাহ তা’আলার সত্তার পরিচয় এভাবে বর্ণনা করা হয়েছে, ‘‘এ মহা বিশ্বের অবশ্যই একজন সৃষ্টিকর্তা রয়েছেন। তিনি ‘ক্বাদীম’ অর্থাৎ অনাদি ও অনন্ত। তিনি সব সময় ছিলেন, আছেন এবং থাকবেন। তিনি সমস্ত উত্তম গুণের অধিকারী ও সমস্ত দোষ-ত্রুটি হতে পূত-পবিত্র। সব কিছুই তাঁর জ্ঞানের আওতাভুক্ত। তিনি সকল বিষয়ের উপর সর্বময় ক্ষমতার অধিকারী। সকল সৃষ্টি তাঁরই ইচ্ছাধীন।’’     [আক্বাআদে নসফী]\n\nআল্লাহর সিফাত বা গুণাবলী\n\nআল্লাহ তা’আলার অসংখ্য অগণিত সিফাত বা গুণাবলী রয়েছে। আল্লাহর গুণাবলী আমাদের গুণাবলীর মত নয়। এ ঈমান রাখা সকলের উপর ফরয। [শরহে ফিক্বহে আকবর]\n\nইমাম আবুল মনসুর মাতুরীদীর মতে, আল্লাহ তা’আলার সত্তাগত গুণ হল আটটি-\n\n১. হায়াত               \n\nএটি আল্লাহ তা’আলার একটি বিশেষ গুণ, যা অনাদি ও অনন্ত। তিনি চিরঞ্জীব। তিনি সব সময় ছিলেন, আছেন এবং থাকবেন। তিনি নিজেই এরশাদ করেছেন-\n\nاللَّهُ لَا إِلَهَ إِلَّا هُوَ الْحَيُّ الْقَيُّومُ لَا تَأْخُذُهُ سِنَةٌ وَلَا نَوْمٌ\n\nতরজমাঃ আল্লাহ হন, যিনি ব্যতীত অন্য কোন উপাস্য নেই। তিনি নিজে জীবিত এবং অন্যান্যদের অধিষ্ঠিত রাখেন। তাঁকে না তন্দ্রা স্পর্শ করে, না নিদ্রা। [সূরা বাক্বারা, আয়াতঃ ২৫৫, তরজমা- কান্‌যুল ঈমান]\n\n২. ইল্‌ম বা জ্ঞান\n\nআল্লাহ তা’আলা সর্ব বিষয়ে জ্ঞাতা। তাঁর মহান সত্তা যেমন অনাদি-অনন্ত, তেমনি তাঁর জ্ঞানও অনাদি, অনন্ত ও চিরন্তন। মরুভূমির ক্ষুদ্র ক্ষুদ্র বালু কণা হতে আরম্ভ করে সাগর- মহাসাগরের জলরাশির প্রতিটি বিন্দুও তাঁর জ্ঞানের বাইরে নয়। আল্লাহ তা’আলা ইরশাদ করেছেন-\n\nوَأَسِرُّوا قَوْلَكُمْ أَوِ اجْهَرُوا بِهِ ۖ إِنَّهُ عَلِيمٌ بِذَاتِ الصُّدُورِ ( 13(  أَلَا يَعْلَمُ مَنْ خَلَقَ وَهُوَ اللَّطِيفُ الْخَبِيرُ (14)\n\nতরজমাঃ এবং তোমরা নিজেদের কথা নীরবে বলো কিংবা সরবে, তিনি তো অন্তর্যামী। তিনি  কি জানেন না, যিনি সৃষ্টি করেছেন? এবং তিনিই হন প্রত্যেক সুক্ষ্ম বিষয়ের জ্ঞাতা।\n\n [সূরা মুল্ক,  আয়াত-১৩, তরজমাঃ কান্‌যুল ঈমান]\n\n৩.ইরাদা বা  ইচ্ছা\n\nআল্লাহ তা’আলাই বিশ্বজগত সৃষ্টি করেছেন। তিনি নিজের ইচ্ছায় তা করেছেন। তিনি যেভাবে ইচ্ছা, সেভাবে সৃষ্টি করেছেন। তিনি কারো বাধ্য নন। পবিত্র ক্বোরআনে ইরশাদ করেন-\n\nوَرَبُّكَ يَخْلُقُ مَا يَشَاءُ وَيَخْتَارُ ۗ তরজমাঃ আপনার রব সৃষ্টি করেন, যা চান এবং পছন্দ করেন।\n\n[সূরা ক্বাসাস, আয়াত-৬৮, তরজমা-কান্‌যুল ঈমান]\n\n৪. ক্বুদরত বা শক্তি\n\nআল্লাহ তা’আলা সর্বশক্তিমান। এ বিশ্ব, এর গতি এবং স্থিতি, সবই তাঁর অসীম ক্বুদ্‌রত এবং শক্তিমত্তার বহিঃপ্রকাশ। প্রতিটি জিনিসের মধ্যে যে উদ্যম ও শক্তি নিহিত রয়েছে, ওই শক্তির উৎস সেটা নিজে নয়, বরং এর উৎস হচ্ছে মহান আল্লাহ রাব্বুল আলামীন। আল্লাহ তা’আলা এরশাদ করেন-\n\nوَمَا كَانَ اللَّهُلِيُعْجِزَهُ مِنْ شَيْءٍ فِي السَّمَاوَاتِ وَلَا فِي الْأَرْضِ ۚ إِنَّهُ كَانَ عَلِيمًا قَدِيرًا ﴿٤٤﴾\n\nতরজমাঃ এবং আল্লাহ এমন নন যে, তাঁর আয়ত্ব থেকে কোন কিছু বের হতে পারে-আসমান সমূহ ও যমীনের মধ্যে। নিশ্চয় তিনি জ্ঞানময় শক্তিমান। [সূরা ফাতির, আয়াত-৪৪, তরজমা- কান্‌যুল ঈমান]\n\n৫. শ্রবণশক্তি\n\nমহান আল্লাহর গুণাবলীর মধ্যে শ্রবণ শক্তি তাঁর একটি অন্যতম গুণ। মহাবিশ্বের সব কিছু তিনি শুনতে পান। কি জোরে, কি আস্তে- সব আওয়াজই তিনি শুনতে পান। মাটির নিচে পিপীলিকার পায়ের আওয়াজ হোক, সমুদ্রের পানির নিচের ক্ষুদ্রাতিক্ষুদ্র কীটের সঞ্চালন-ধ্বনি হোক; সব আওয়াজই আল্লাহ তা’আলা শুনতে পান। যেমন ইরশাদ হয়েছে-\n\nوَمَا يَعْزُبُ عَنْ رَبِّكَ مِنْ مِثْقَالِ ذَرَّةٍ فِي الْأَرْضِ وَلَا فِي السَّمَاءِ وَلَا أَصْغَرَ مِنْ ذَٰلِكَ وَلَا أَكْبَرَ إِلَّا فِيكِتَابٍ مُبِينٍ ﴿٦١﴾\n\nতরজমাঃ আর আপনার রবের নিকট থেকে কোন অণু পরিমাণ বস্তুও অগোচর নয়-পৃথিবীতে, না আসমানে এবং না তদপেক্ষা ক্ষুদ্রতর, আর না তদপেক্ষা বৃহত্তর, কোন বস্তুই নেই, যা এক সুস্পষ্ট কিতাবে নেই। [সূরা ইয়ূনুস, আয়াত-৬১, তরজমা- কান্‌যুল ঈমান]\n\n৬. দর্শন\n\nযেমনিভাবে আল্লাহ তা’আলা সর্বশ্রোতা তেমনি তিনি সম্যক দ্রষ্টা। সৃষ্টির সব কিছুই তিনি দেখেন। সব কিছুই তাঁর গোচরীভূত। আলো-আধাঁর, ছোট-বড় সব কিছুই তিনি সমানভাবে দেখেন, জানেন। যেমন ইরশাদ হয়েছে-\n\nلَهُ غَيْبُ السَّمَاوَاتِ وَالْأَرْضِ ۖ أَبْصِرْ بِهِ وَأَسْمِعْ ۚ\n\nতরজমাঃ তাঁরই জন্য আসমানসমূহ ও যমীনের সমস্ত অদৃশ্য বিষয়; তিনি কতোই উত্তম দেখেন ও কতোই উত্তম শুনেন।‌  [সূরা কাহ্‌ফ, আয়াত-২৬, তরজমা-কান্‌যুল ঈমান]\n\nআসমান যমীনের সব গোপন অবস্থা তাঁর জানা আছে। তিনি কত সুন্দর দ্রষ্টা ও কত সুন্দর শ্রোতা!\n\n৭. কালাম (বাণী)\n\nনিঃসন্দেহে ‘কালাম’ গুণটি আল্লাহ তা’আলার মধ্যে পরিপূর্ণভাবে বিদ্যমান। হুকুম-আহকাম আদেশ-নিষেধ সবকিছুই তিনি তার বাণীর মাধ্যমেই জারি করেছেন। তিনি যেমন অসীম ও অতুলনীয়, তাঁর এ গুণও অসীম ঐ অতুলনীয়। সুতরাং আল্লাহর বাণী বর্ণমালা ও ধ্বনি হতে মুক্ত। সমস্ত আসমানী গ্রন্থ তাঁর কালাম বা বাণীরই বহিঃপ্রকাশ। ক্বোরআন আল্লাহ্‌র কালাম (বাণী)। তা সৃষ্ট নয়; বরং চিরন্তন।  ইরশাদ হয়েছে-\n\nلَوْ أَنَّمَا فِي الْأَرْضِ مِنْ شَجَرَةٍ أَقْلَامٌ وَالْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ مَا نَفِدَتْ كَلِمَاتُ اللَّهِ ۗ إِنَّ اللَّهَعَزِيزٌ حَكِيمٌ ﴿٢٧﴾\n\nতরজমাঃ এবং যদি পৃথিবীতে যত বৃক্ষ আছে সবই কলম হয়ে যায়, আর সমুদ্র তার কালি হয়, এরপর আরো সাতটি সমুদ্র শহ, তবুও আল্লাহর বাণীসমূহ শেষ হবে না। নিশ্চয় আল্লাহ্‌ সম্মান ও প্রজ্ঞাময়।  [সূরা লোক্বমান, আয়াত-২৭, তরজমা- কান্‌যুল ঈমান]\n\n৮. তাকভীন (সৃষ্টিকর্ম)\n\nআসমান-যমীন, লাওহ-কলম, গাছপালা, জীব-জন্তু -এ সব কিছুই আল্লাহ তা’আলা সৃষ্টি করেছেন। আমাদের এবং আমাদের কর্মের স্রষ্টাও তিনি। পবিত্র ক্বোরআন মজীদে ইরশাদ হয়েছে-\n\nوَاللهُ خَلَقَكُمْ وَمَا تَعْلَمُوْنَ\n\nতরজমাঃ অথচ আল্লাহ্‌ তোমাদেরকে সৃষ্টি করেছেন এবং তোমাদের কর্মগুলোকেও।\n\n[সূরা সাফ্‌ফাত, আয়াত-৯৬, তরজমা-কান্‌যুল ঈমান]\n\nসৃষ্টি করার এ গুণটিও তাঁর অনাদি-অনন্ত। যখন ইচ্ছা, যেভাবে ইচ্ছা, তিনি সৃষ্টি করতে পারেন। সৃষ্টি করার জন্য তাঁর কোন নমুনার প্রয়োজন হয় না। এ মহা বিশ্বকে ধ্বংস করে তিনি পুনরায় তা সৃষ্টি করতে সক্ষম। আল্লাহ তা’আলা ইরশাদ করেন-\n\nأَوَلَيْسَ الَّذِي خَلَقَ السَّمَاوَاتِ وَالْأَرْضَ بِقَادِرٍ عَلَىٰ أَنْ يَخْلُقَ مِثْلَهُمْ ۚ بَلَىٰ وَهُوَ الْخَلَّاقُ الْعَلِيمُ ﴿٨١﴾\n\nতরজমাঃ এবং যিনি আসমান ও যমীন সৃষ্টি করেছেন, তিনি কি সেগুলোর মতো আরো সৃষ্টি করতে পারেন না? কেন নয়? নিশ্চয় পারেন। আর তিনিই হন মহান স্রষ্টা, সর্বজ্ঞ।\n\n [সূরা ইয়াসীন, আয়াত-৮১, তরজমা- কান্‌যুল ঈমান]\n\nসত্তাগত গুণ ব্যতীত আল্লাহ তা’আলার যত গুণাবলী আছে, সবই তাঁর কর্মগুণ। কর্মগত গুণ ওই সিফাত বা গুণাবলীকে বলা হয়, যেগুলোর মধ্যে সৃষ্টির সাথে তাঁর সম্পর্কের বহিঃপ্রকাশ রয়েছে। আল্লাহ তাজ্ঞআলার কর্মগত গুণ অসংখ্য ও অগণিত। [শরহে ফিক্বহে আকবর]\n\nএ দিকে ইশারা করে ক্বোরআন মজীদে ইরশাদ হয়েছে-\n\nيَسْأَلُهُ مَنْ فِي السَّمَاوَاتِ وَالْأَرْضِ ۚ كُلَّ يَوْمٍ هُوَ فِي شَأْنٍ ﴿٢٩﴾\n\nতরজমাঃ তাঁরই নিকট প্রার্থনা করছে যতকিছু আসমানসমূহ ও যমীনে রয়েছে। প্রত্যহ তাঁর একেকটি (গুরুত্বপূর্ণ) কাজ রয়েছে। [সূরা আর্‌রাহমান, আয়াত-২৯,তরজমা-কান্‌যুল ঈমান]\n\n[গাউসিয়া তরবিয়াতী নেসাব, পৃ. ৬-১০]"
  },
  {
    "1": "আল্লাহর উপর ঈমানের দাবী",
    "2": "আল্লাহর উপর ঈমানের দাবী\n\nআল্লাহর উপর ঈমান যে সমস্ত বিষয় দাবী করে তা হল- ১. আল্লাহকে ভালবাসা (محبة الهى) ২. আল্লাহর আনুগত্য (اطاعة الهى) ৩. আল্লাহর উপর ভরসা (توكل على الله)\n\nপ্রত্যেকটার বিস্তারিত বিবরণ\n\n০১. আল্লাহকে ভালবাসা\n\nকোন জিনিসের সাথে অন্তরের সম্পর্ককে ভালবাসা বলে। অস্থায়ী দুনিয়ার সাথে ভালবাসা হলে সে ভালবাসা হবে অস্থায়ী। অবিনশ্বর রবের সাথে ভালবাসা হলে তা হবে চিরস্থায়ী। তাই একজন ঈমানদার দুনিয়ায় আল্লাহকে সবকিছুর উপর অর্থাৎ সর্বাপেক্ষা বেশী ভালবাসে।\n\nএ প্রসঙ্গে আল্লাহ তা’আলা ক্বোরআন মজীদে ইরশাদ করেছেন- وَالَّذِيْنَ اَمَنُوْا اَشَدُّ حُبًّا لِلّهِ অর্থাৎ ঈমানদারের অন্তরে আল্লাহর ন্যায় কারো ভালবাসা নেই। [সূরা বাক্বারা, আয়াত-১৬৫]\n\nঈমানদার যখন আল্লাহকে ভালবাসেন তখন তার নিজের কোন অভিলাষ থাকে না, সব কাজ আল্লাহর জন্য করে থাকেন। এ প্রসঙ্গে ক্বোরআন মাজীদে ইরশাদ হয়েছে- قُلْ اِنَّ صَلاَتِيْ وَنُسُكِىْ وَمَحْيَاىَ وَمَمَاتِىْ لِلهِ رَبِّ الْعلَمِيْنَ\n\nতরজমাঃ আপনি বলুন! নিঃসন্দেহে আমার নামায, আমার ক্বোরবানী, আমার জীবন এবং আমার মরণ সবই আল্লাহর জন্য, যিনি রব সমগ্র জাহানের। [সূরা আন’আম, আয়াত-১৬২, তরজমা- কান্‌যুল ঈমান]\n\nঈমানদার যখন নিজের কোন অস্তিত্ব খুঁজে পায়না, বরং সর্বত্র আল্লাহ্‌র জল্‌ওয়া দেখতে পায়, তখন তিনি পরিপূর্ণ ঈমানদার হন। আল্লাহর ভালবাসা ছাড়া তাঁর কাছে আর কিছুই থাকে না। এ প্রসঙ্গে নবী করীম সাল্লাল্লাহু তাজ্ঞআলা আলাইহি ওয়াসাল্লাম হাদীস শরীফে ইরশাদ করেছেন- مَنْ اَحَبَّ لِلهِ وَاَبْغَضَ لِلهِ وَمَنَعَ لِلهِ فَقَدِ اسْتَكْمَلَ الْاِيْمَانَ অর্থাৎ যে ব্যক্তি আল্লাহর সন্তুষ্টির জন্য ভালবেসেছে, আল্লাহর জন্য শত্রুতা পোষণ করেছে, আল্লাহর ওয়াস্তে দান করেছে এবং আল্লাহরই নিমিত্তে রুখেছে, তাহলে ঈমান পূর্ণাঙ্গ হয়েছে।                       [সুনানে আবূ দাউদ]\n\nআল্লামা রুমী মসনভী শরীফে বলেছেন-\n\nউচ্চারণঃ ইশক্ব্‌ আঁ শো’লাহ্‌ আস্ত কেহ্‌ চোঁ-কেহ্‌ বরোখত\n\n              হারকেহ্‌  জুয্‌ মা’শূক্ব  বাকী জুম্‌লাহ্‌ সূখ্‌ত।\n\nঅর্থাৎ ইশ্‌ক্ব এমন একটি অগ্নিশিখা যে, যখন তা প্রজ্জ্বলিত হয়ে ওঠে, তখন সেটা আপন প্রেমাষ্পদ ছাড়া সবকিছুকেই জ্বালিয়ে দেয়।\n\n[গাউসিয়া তরবিয়াতী নেসাব, পৃ. ১০-১১]"
  },
  {
    "1": "আল্লাহর আনুগত্যের বিবরণ (اطاعت الهى)",
    "2": "\u003d আল্লাহর আনুগত্যের বিবরণ (اطاعت الهى) –\n\nমাহবূবের আনুগত্যের মধ্যেই পরিপূর্ণ মুহাব্বতের পরিচয় পাওয়া যায়। আল্লাহ তা’আলাকে ভালবাসার দাবী করে তাঁর আনুগত্য না করলে ওই দাবীর সত্যতা প্রমাণিত হয় না। আর এ জন্য ইসলাম ভালবাসার সাথে আনুগত্য প্রকাশের শিক্ষা দেয়। যেমন এরশাদ হয়েছে-قُلْ اِنْ كُنْتُمْ تُحِبُّوْنَ اللهَ فَاتَّبِعُوْنِىْ يُحْبِبْكُمُ اللهُ\n\nতরজমাঃ হে মাহবূব!আপনি বলে দিন, হে মানবকুল, যদি তোমরা আল্লাহকে ভালবেসে থাকো, তবে আমার অনুসারী হয়ে যাও, আল্লাহ তোমাদেরকে ভালবাসবেন।  [সূরা আলে ইমরান, আয়াত-৩১, তরজমা- কান্‌যুল ঈমান।]\n\nকোন ব্যক্তি যদি আল্লাহ্‌র সন্তুষ্টি অনুযায়ী জীবন যাপন করে এবং আল্লাহ তা’আলার হুকুম-আহকাম মেনে চলে, তবে আল্লাহ তাকে এমন নি’মাত দেন যে, সৃষ্টিকুলের সব কিছুই  তার অনুগত হয়ে যায়। এরশাদ হয়েছে-وَسَخَّرَلَكُمْ مَافِى السَّموَاتِ وَمَافِى الْاَرْضِ جَمِيْعًا مِّنْهُ\n\nতরজমাঃ এবং তিনি তোমাদের জন্য কাজে লাগিয়েছেন যা কিছু আসমানসমূহে রয়েছে এবং যা কিছু যমীনে, স্বীয় নির্দেশে। [সূরা জা-সিয়াহ, আয়াত-১৩, তরজমা-কান্‌যুল ঈমান।\n\nএ বিষয়ে সায়্যেদুনা শেখ আব্দুল ক্বাদের জীলানী রাদ্বিয়াল্লাহু তা’আলা আনহু তাঁর ‘ফুতূহুল গায়ব’ গ্রন্থে হাদীসে ক্বুদ্‌সী উদ্ধৃত করেছেন- يَآ اِبْنَ ادَمَ اَنَا اللهُ الَّذِىْ لآ اِلَهَ اِلاَّ انَا اَقُوْلُ لِشَئٍ كُنْ فَيَكُوْنُ اَطِعْنِىْ اَجْعَلْكَ تَقُوْلُ لِشَئٍ كُنْ فَيَكُوْنُ وَقَدْ فَعَلَ بِكَثِيْرٍ مِّنْ اَنْبِيَآئِه وَاَوْلِيَائِه وَخَوَاصِّه مِنْ بَنِىْ ادَمُ অর্থাৎ ‘আল্লাহ্‌ তা’আলা এরশাদ করেন-হে আদম সন্তান! আমি হলাম আল্লাহ, আমি ব্যতীত কোন ইলাহ নেই। আমি কোন বস্তুর উদ্দেশে যখন ‘কুন’ (হয়ে যা) বলি, তখন তা (সাথে সাথে) হয়ে যায়। তুমি আমার আনুগত্য করো।\n\nআমি তোমাকে এমনি শক্তিমান করবো যে, যদি তুমি কোন বস্তুর উদ্দেশে বলো-‘কুন’ (হয়ে যা), তবে তাও (সাথে সাথে) হয়ে যাবে। বস্তুত তিনি আদম-সন্তানদের মধ্যে অনেক নবী, অনেক ওলী ও অনেক খাস বান্দাকে এমনই ক্ষমতা সম্পন্ন করেছেন।’’\n\nযেমন- হুযূর সাল্লাল্লাহু তা’আলা আলায়হি ওয়াসাল্লাম হিজরতকালে সুরাক্বাহ্‌ ইবনে মালিককে পাকড়াও করার জন্য যমীনকে নির্দেশ দেওয়া মাত্রই যমীন সাথে সাথে হুযূরের আনুগত্য করে তাকে গ্রাস করতে থাকে। অতঃপর সুরাক্বাহ্‌ ক্ষমা প্রার্থনা করলে হুযূরের নির্দেশে যমীন তাকে ছেড়ে দেয় এবং সুরাক্বাহ ঈমান এনে সাহাবী হবার সৌভাগ্য লাভ করেন।\n\nহযরত মূসা আলায়হিস্‌ সালাম ক্বারূন ও তার সম্পদকে গ্রাস করার জন্য যমীনকে নির্দেশ দিলে যমীন তাঁর আনুগত্য করেছিলো। হযরত ঈসা আলায়হিস্‌ সালাম মৃতকে জীবিত হতে বললে মৃত জীবিত হয়ে যেতো। তাঁর অন্যান্য ক্ষমতার বিবরণ তো পবিত্র ক্বোরআনে স্পষ্টভাবে উল্লেখ করা হয়েছে।\n\nহযরত ফারূক্বে আ’যম নীল নদকে নির্দেশ দিলে নীল নদ তা পালন করেছে এবং তার ফলশ্রুতিতে এযাবৎ পরিপূর্ণভাবে প্রবাহিত হয়ে আসছে। হুযূর গাউসে পাকের নির্দেশেও মৃত জীবিত হয়েছে। এ ঘটনা বহু কিতাবে বর্ণিত হয়েছে।\n\nহুযূর গরীব নাওয়ায এক বুড়ির নিহত সন্তানকে জীবিত করেছিলেন। ওই সন্তান এরপর দীর্ঘদিন যাবৎ জীবিত ছিলো। এ ঘটনা ‘মু’ঈনুল আরওয়াহ’ সহ একাধিক জীবনী গ্রন্থে উল্লেখ করা হয়েছে।\n\n[ফুতূহুল গায়ব, মাক্বালাহঃ পৃষ্ঠা-১৯]\n\n[গাউসিয়া তরবিয়াতী নেসাব, পৃ. ১১-১৩]"
  },
  {
    "1": "শায়খ মুহাম্মদ শিরধীনী রাহমাতুল্লাহি আলায়হির ঘটনা",
    "2": "\u003d শায়খ মুহাম্মদ শিরধীনী রাহমাতুল্লাহি আলায়হির ঘটনা \u003d\n\nতিনি আল্লাহ তা’আলার একজন প্রিয় বান্দা ছিলেন। তাঁর একমাত্র পুত্র-সন্তান কঠিন রোগে আক্রান্ত হয়ে মুমুর্ষু হয়ে পড়লেও ওই দিকে তাঁর কোন খেয়াল ছিলো না। তিনি আল্লাহ তা’আলার এবাদতে মগ্ন থাকতেন। এ সময় তাঁর স্ত্রী তাঁকে বললেন, ‘‘আপনি আল্লাহর প্রেমে এত বেশী বিভোর যে, আপনার এ সন্তান মারা গেলেও আপনার কোন পরোয়া নেই; কিন্তু আমি কাকে নিয়ে বাঁচবো।’’\n\nএমতাবস্থায় তাঁদের ঘরে মালাকুল মাওত এসে হাযির। ইমাম নাবহানী ইমাম শা’রানীর বরাতে বলেন-ওই সময় স্ত্রীর কান্না দেখে শায়খ মুহাম্মদ শিরধীনী রাহমাতুল্লাহি আলায়হি হযরত আয্‌রাঈল আলায়হিস্‌ সালামকে সম্বোধন করে বললেন-اِرْجِعْ اِلى رَاجِعًا فَاِنَّ الْاَمْرَ نُسِخَ\n\nঅর্থাৎ আপনি আপন রবের দিকে ফিরে যান! কারণ, রূহ কব্জের নির্দেশ রহিত করা হয়েছে।                                                      [কামালুল আউলিয়া, পৃষ্ঠা-৩০২]\n\nঅতএব,মালাকুল মাওত চলে গেলেন এবং ওই ছেলে আরো ৩ বছর জীবিত ছিলো।\n\nতিন. আল্লাহ্‌র উপর তাওয়াক্কুল বা ভরসা করার বিবরণ  \n\nঈমানের তৃতীয় দাবী হলো আল্লাহ তা’আলার উপর ভরসা করা।\n\nএ প্রসঙ্গে ক্বোরআন মজিদে এরশাদ হয়েছে-\n\nوَقَالَ مُوْسى يَاقَوْمِ اِنْ كُنْتُمْ امَنْتُمْ بِاللهِ فَعَلَيْهِ تَوَكَّلُوْا اِنْ كُنْتُمْ مُسْلِمِيْنَ\n\nতরজমাঃ এবং মূসা বললো, ‘হে আমার সম্প্রদায়! যদি তোমরা আল্লাহ্‌র উপর ঈমান এনে থাকো, তবে তাঁরই উপর নির্ভর করো, যদি তোমরা ইসলাম গ্রহণ করে থাকো।\n\n[সূরা ইউনুস, আয়াত-৮৪, তরজমা-কান্‌যুল ঈমান]\n\nসাধারণত মনে করা হয় যে, কোন কাজে আসবাব বা উপকরণাদি ছেড়ে দিয়ে শুধু আল্লাহ তা’আলার উপর ভরসা করাই তাওয়াক্কুল। অথচ আল্লাহ তা’আলার কাছে এমন তাওয়াক্কুল গ্রহণীয় নয়।\n\nপরিপূর্ণভাবে আসবাব বা উপকরণাদি গ্রহণ করে সেটার উপর ভরসা না করে শুধু আল্লাহ তা’আলার উপর ভরসা করাই হচ্ছে তাওয়াক্কুল ।\n\nযেমন ক্বোরআন মজীদে এরশাদ হয়েছে-\n\nرَبُّ الْمَشْرِقِ وَالْمَغْرِبِ لاَ اِلهَ اِلاَّ هُوَ فَاتَّخِذْهُ وَكِيْلاً\n\nতরজমাঃ তিনি পূর্বের রব, পশ্চিমের রব। তিনি ব্যতীত কোন মা’বূদ নেই। সুতরাং আপনি তাকেই কর্মবিধায়ক হিসেবে গ্রহণ করুন। [সূরা মুয্‌যাম্মিল, আয়াত-৯, তরজমা কান্‌যুল ঈমান]\n\nমানুষকে আল্লাহ তা’আলা চেষ্টা করার জন্য এবং আসবাব তালাশ করার জন্য নির্দেশ দিয়ে ইরশাদ করেছেন-\n\nوَاَنْ لَيْسَ لِلْاِنْسَانِ اِلاَّ مَا سَعى\n\nতরজমাঃ এবং এ যে, মানুষ পারে না কিন্তু আপন প্রচেষ্টায়। [সূরা আন্‌নাজ্‌ম, আয়াত-৩]\n\nআল্লাহ তা’আলার নির্দ্ধারিত নিয়ম হল মানুষকে সেটাই দেয়া হবে, যা সে মনেপ্রাণে চায়। হাদীস শরীফে একটি ঘটনা বর্ণনা করা হয়েছে। এক সাহাবী উটে চড়ে নবী করীম সাল্লাল্লাহু তা’আলা আলায়হি ওয়াসাল্লাম-এর দরবারে আসলেন। তিনি যখন নবী করীম সাল্লাল্লাহু তা’আলা আলায়হি ওয়াসাল্লামকে সালাম করতে আসলেন তখন হুযূর করীম সাল্লাল্লাহু তা’আলা আলায়হি ওয়াসাল্লাম এরশাদ করলেন, ‘‘তোমার উট কোথায়?’’ উত্তরে তিনি বললেন, ‘‘আল্লাহর উপর ভরসা করে উট ছেড়ে চলে এসেছি।’’ তখন নবী করীম সাল্লাল্লাহু তা’আলা আলায়হি ওয়াসাল্লাম তাঁকে বললেন, وَاعْقِلْهَا وَتَوَكَّلْ অর্থাৎ সেটাকে (উট) প্রথমে বাঁধো এবং আল্লাহর উপর ভরসা করো।\n\n[তিরমিযী শরীফ, মিনহাজুস্‌ সোয়ালিহীনঃ পৃ.২৪৬]\n\n[গাউসিয়া তরবিয়াতী নেসাব, পৃ.১৩-১৫]"
  },
  {
    "1": "আল্লাহকে ভালবাসার পূর্বশর্তসমূহ",
    "2": "\u003d আল্লাহকে ভালবাসার পূর্বশর্তসমূহ \u003d\n\nমুহাব্বতের প্রথম পূবশর্ত হল অধিক পরিমাণে মাহবূবের চর্চা করা।\n\nمَنْ اَحَبَّ شَيْئًا اَكْثَرَ ذِكْرَهُ\n\n(অর্থাৎ যে ব্যক্তি কোন বস্তুকে ভালবাসে সে সেটার বেশী চর্চা করে।) আল্লাহ তা’আলা পবিত্র ক্বোরআন মজিদে ওইসব ব্যক্তির প্রশংসা করেছেন, যাঁরা আল্লাহকে ভালবাসেন এবং তাঁর যিকরে মশগুল থাকেন। যেমন এরশাদ হচ্ছে- وَالَّذِيْنَ يَبِيْتُوْنَ لِرَبِّهِمْ سُجَّدًا وَّقِيَامًا\n\nতরজমাঃ এবং ওইসব লোক, যারা রাত অতিবাহিত করে আপন রবের জন্য সাজদাহ্‌ ও ক্বিয়ামের মধ্যে।         [সূরা ফোরক্বান, আয়াত-৬৪, তরজমা- কান্‌যুল ঈমান]\n\nআল্লাহ্‌ তা’আলার ভালবাসার দ্বিতীয় পূর্বশর্ত হল-আল্লাহর পরীক্ষার উপর ধৈর্যধারণ করা। রসূলে করীম সাল্লাল্লাহু তা’আলা আলায়হি ওয়াসাল্লাম ইরশাদ করেছেন- اَشَدُّ النَّاسِ بَلاَءً اَلْاَنِبِيَاءُ ثُمَّ الْاَمْثَلُ فَالْاَمْثَلُ\n\nঅর্থাৎ সবচেয়ে কঠিন পরীক্ষার সম্মুখীন হয়েছেন সম্মানিত নবীগণ, অতঃপর তাদের অনুগতগণ তারপর তাঁদের অনুগতগণ।\n\nহযরত আইয়ূব আলাইহিস্‌ সালাম-এর ঘটনা ক্বোরআন মজীদে একাধিকবার এরশাদ হয়েছে। আল্লাহ তা’আলা তাঁকে কঠিন শারীরিক রোগব্যাধি দিয়ে পরীক্ষা করেছেন।\n\nমুফাস্‌সিরগণ বলেন, হযরত আইয়ূব আলায়হিস্‌ সালাম প্রায় ১২ বছর কঠিন রোগে আক্রান্ত ছিলেন। তাঁর স্ত্রী তাঁকে অনুরোধ করেছিলেন তিনি যেন আল্লাহ্‌র কাছে আরোগ্য লাভের জন্য ফরিয়াদ করেন। তিনি উত্তরে বলেছিলেন, ‘আল্লাহর নি’মাতে আমার জীবন ভরপুর। সামান্য একটি পরীক্ষায় আমি ধৈর্যহারা হতে পারি না।’’ ১২ বছর পর স্ত্রীর জোর অনুরোধে তিনি আল্লাহর কাছে দো’আ করেছিলেন- وَاَيُّوْبَ اِذْ نَادى رَبَّه اَنِّىْ مَسَّنِىَ الضُّرُّ وَاَنْتَ اَرْحَمَ الرَّاحِمِيْنَ\n\nতরজমাঃ এবং আইয়ুব আলায়হিস্‌ সালামকে (স্মরণ করুন) যখন সে আপন রবকে ডাকলো, ‘আমাকে দুঃখ-কষ্ট স্পর্শ করেছে এবং তুমি সমস্ত দয়ালুর মধ্যে সর্বাধিক দয়ালু।’ [সূরা আম্বিয়া, আয়াত-৮৩, তরজমা-কান্‌যুল ঈমান]\n\n \n\n \n\nইবাদতে তাওহীদ (توحيد فى العبادة) -এর বিবরণ\n\nআল্লাহ ছাড়া আর কারো ইবাদত করা বৈধ নয়। অন্য কেউ ইবাদতের উপযুক্তও নয়। এ কারণেই যুগে যুগে যত নবী-রাসূল এ পৃথিবীতে এসেছেন, তাঁরা সকলেই এক আল্লাহর ইবাদতের প্রতিই মানুষকে আহ্বান করেছেন। সকল নবী-রাসূল তাঁদের সম্প্রদায়কে এ বাণীই প্রচার করেছেন-قَالَ يَا قَوْمِ اعْبُدُوْا اللهَ مَا لَكُمْ مِنْ اِلهٍ غَيْرَه\n\nঅর্থাৎ-হে আমার সম্প্রদায়! তোমরা আল্লাহর ইবাদত করো, যিনি ব্যতীত তোমাদের অন্য কোন উপাস্য নেই।   [সূরা আ’রাফঃ আয়াত-৭৩, তরজমা- কান্‌যুল ঈমান]\n\nক্বোরআন মজীদে আরো এরশাদ হয়েছে-فَمَنْ کاَنَ یَرْجُوْا لِقَآءَ رَبِّہٖ فَلْیَعْمَلْ عَمَلاً صَالِحًا وَلاَ یُشْرِکْ بِعَبَادِۃِ رَبِّہٖ اَحَدً\n\nঅর্থাৎ-সুতরাং যার আপন রবের সাথে সাক্ষাৎ করার আশা আছে, তার উচিৎ যেনো সে সৎকর্ম করে এবং সে যেনো আপন রবের ইবাদতে অন্য কাউকে শরীক না করে।[সূরা কাহ্‌ফ, আয়াত-১১০, তরজমা- কান্‌যুল ঈমান]\n\nতাওহীদের গুরুত্ব ও ফযীলত\n\nতাওহীদ তথা আল্লাহ্‌র একত্ববাদ হল ইসলামের প্রধান মূলমন্ত্র। একত্ববাদে বিশ্বাস ছাড়া কোন আমলই আল্লাহ্‌র দরবারে গ্রহণযোগ্য নয়। এ কারণেই তাওহীদে বিশ্বাস ও স্বীকৃতিকে হাদীস শরীফে ইসলামের প্রধান রুক্‌ন হিসেবে উল্লেখ করা হয়েছে। হুযূর সাল্লাল্লাহু তা’আলা আলায়হি ওয়াসাল্লাম এরশাদ করেছেন-\n\nبُنِیَ الْاِسْلاَمُ عَلٰی خَمْسٍ شَہَادَۃِ اَنْ لَآ اِلٰہَ اِلاَّ اللّٰہُ وَاَنَّ مُحَمَّدًا عَبْدُہٗ وَرَسُوْلُہٗ وَاِقَامِ الصَّلاَۃِ وَاِیْتَاءِ الزَّکٰوۃِ وَالْحَجِّ وَصَوْمِ رَمَضَانَ\n\nঅর্থাৎ-ইসলামের ভিত্তি পাঁচটি বিষয়ের উপর প্রতিষ্ঠিত: ১. এ মর্মে সাক্ষ্য দেয়া যে, আল্লাহ ছাড়া কোন মা’বুদ নেই এবং হযরত মুহাম্মদ মোস্তাফা সাল্লাল্লাহু তা’আলা আলায়হি ওয়াসাল্লাম আল্লাহর বান্দা ও রাসূল, ২. নামায কায়েম করা, ৩. যাকাত প্রদান করা, ৪. হজ্জ করা ও ৫. রমযানের রোযা রাখা। [সহীহ বোখারী শরীফ, কিতাবুল ঈমান]\n\nঅপর এক হাদীসে রসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেছেন-\n\nمَنْ شَہِدَ اَنْ لاّآ اِلٰہَ اِلاَّ اللّٰہُ وَاَنَّ مُحَمَّدً ارَّسُوْلُ اللّٰہِ حَرَّمَ اللّٰہُ عَلَیْہِ النَّارَ\n\nঅর্থাৎ-যদি কোন ব্যক্তি এ মর্মে সাক্ষ্য দেয় যে, আল্লাহ ছাড়া কোন ইলাহ নেই এবং হযরত মুহাম্মদ মোস্তাফা সাল্লাল্লাহু তা’আলা আলায়হি ওয়াসাল্লাম আল্লাহর রসূল, তবে আল্লাহ তা’আলা তার উপর দোযখের আগুনকে হারাম করে দেবেন।  [মিশকাতুল মাসাবীহ, পৃষ্ঠা-১৫]\n\nআরেক হাদীস শরীফে রসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেছেন-\n\nمَفَاتِیْحُ الْجَنَّۃِ شَہَادَۃُ اَنْ لاّآ اِلٰہَ اِلاَّ اللّٰہُ\n\nঅর্থাৎ-বেহেশ্‌তের চাবিগুচ্ছ হচ্ছে- এমর্মে সাক্ষ্য দেয়া যে, আল্লাহ ছাড়া কোন মা’বূদ নেই। [মিশকাতুল মাসাবীহঃ পৃষ্ঠা-১৫]\n\nহযরত আব্বাস রাদ্বিয়াল্লাহু তা’আলা আনহু হতে বর্ণিত, রাসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেন, যদি আসমান ও যমীন এবং এ দু’এর মধ্যস্থিত সমুদয় বস্তুকে এনে এক পাল্লায় রাখায় হয় আর  لاَ اله الا اللهএর সাক্ষ্যকে অপর পাল্লায় রাখা হয় তবে لا اله الا الله -কলেমার পাল্লা ভারী হবে। [তাবরানী শরীফঃ পৃষ্ঠা- ৩৮৫]\n\nহযরত যায়দ ইবনে আরক্বাম রাদ্বিয়াল্লাহু তা’আলা আনহু হতে বর্ণিত, রাসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেন, যদি কেউ আল্লাহর সাথে শির্‌ক করে মারা যায়, সে জাহান্নামে দাখিল হবে। আর কেউ যদি আল্লাহর সাথে শির্‌ক না করে (মু’মিন অবস্থায়) মারা যায়, সে জান্নাতে দাখিল হবে। [মিশকাত শরীফঃ পৃষ্ঠা- ১৫]\n\n[গাউসিয়া তরবিয়াতী নেসাব, পৃ.১৫-১৬]"
  },
  {
    "1": "শির্‌ক ও পৌত্তলিকতা",
    "2": "\u003d শির্‌ক ও পৌত্তলিকতা \u003d\n\n‘শির্‌ক’-এর আভিধানিক অর্থ অংশীদার বানানো। ইসলামের পরিভাষায়-اَلشِّرْکُ اَنْ یُّثْبِتَ لِغَیْرِ اللّٰہِ سُبْحَانَہٗ وَتَعَالٰی شَیْءًا مِّنْ صِفَاتِہِ الْمُخْتَصَّۃِ بِہٖ অর্থাৎ-আল্লাহ্‌র বিশেষ গুণাবলী হতে কোন একটিকে ‘গায়রুল্লাহ’র (আল্লাহ ব্যতীত অন্য কারো) জন্য সাব্যস্ত করাকে শির্‌ক বলা হয়। অন্যভাষায়, শিরক হল- আল্লাহ্‌র সত্তা, গুণাবলী এবং ইবাদতে কাউকে শরীক করা। তাওহীদ ও শির্ক-একটি অপরটির সম্পূর্ণ বিপরীত। তাওহীদ ও শির্‌কের লড়াই বহু প্রাচীনকাল হতে চলে আসছে। হযরত নূহ আলায়হিস্‌ সালাম-এর যামানায় বোত-প্রতিমার পূজা চলতো. এ সম্পর্কে ক্বোরআন মজীদে বর্ণনা এসেছে-وَقَالُوْا لاَ تَذَرُنَّ اٰلِہَتَکُمْ وَ لاَ تَذَرُنَّ وَدًّا وَّ لاَ سُوَاعًا ۵لا وَّلاَ یَغُوْثَ وَیَعُوْقَ وَنَسْرًا161 তরজমাঃ এবং তারা বলেছে, ‘তোমরা কখনো বর্জন করো না তোমাদের উপাস্যগুলোকে এবং কখনো বর্জন করো না ওয়াদ্দ, সুওয়া, ইয়াগূস, ইয়া’ঊক্ব ও নাস্‌রকে।’ [সূরা নূহ, আয়াত-২৩, তরজমা- কান্‌যুল ঈমান] প্রত্যেক নবী-রাসূল নিজ নিজ যামানায় তাঁদের উম্মতদের শির্‌ক হতে বিরত রাখার জন্য প্রাণপণ চেষ্টা করেছেন। তাওহীদের দাওয়াত এবং শিরকের বিরুদ্ধে দ্ব্যর্থহীন ঘোষণায় হযরত ইব্রাহীম আলাইহিস্‌ সালাম-এর ভূমিকা বিশেষভাবে উল্লেখযোগ্য। এ প্রসঙ্গে ক্বোরআন মজীদে এরশাদ হয়েছে- قَالَ اَفَتَعْبُدُوْنَ مِنْ دُوْنِ اللّٰہِ مَا لاَ یَنْفَعُکُمْ شَیْءًَا وَّ لاَ یَضُرُّکُمْ 161 اُفٍّ لَّکُمْ وَلِمَا تَعْبُدُوْنَ مِنْ دُوْنِ اللّٰہِ ط اَفَلاَ تَعْقِلُوْنَ 161 তরজমাঃ বললো, ‘তবে কি তোমরা আল্লাহ ব্যতীত এমন সবের পূজা করছো, যেগুলো না তোমাদের উপকার করতে পারে এবং না ক্ষতি করতে পারে? ধিক্কার তোমাদের প্রতি এবং ওই মূর্তিগুলোর প্রতি, যেগুলোকে তোমরা আল্লাহ ব্যতীত পূজা করছো! তবে কি তোমাদের বিবেক নেই? [সূরা আম্বিয়া, আয়াত-৬৬, তরজমা- কান্‌যুল ঈমান] ঐতিহাসিকদের মতে, মক্কায় মূর্তিপূজার প্রবর্তন ও প্রচলন করেছিলো আমর ইবনে মঁহাই নামক এক ব্যক্তি। রাসূলুল্লাহ সাল্লাল্লাহু তা’আলা আলায়হি ওয়াসাল্লাম-এর পবিত্র যামানার প্রথম দিকে যে সব শির্‌ক প্রচলিত ছিলো, সেগুলোর মূলোৎপাটনের জন্য তিনি সর্বদা তৎপর ছিলেন। ক্বোরআন মজীদে লাত, মানাত, ওয্‌যা ইত্যাদি বোত-প্রতিমার নিন্দা করা হয়েছে এবং যারা এ সবের পূজায় লিপ্ত ছিলো, তাদেরকে অজ্ঞ, মূর্খ, অর্বাচীন এবং প্রবৃত্তি-পূজারী বলে আখ্যায়িত করা হয়েছে। লাত, মানাত, ওয্‌যার আলোচনার পর এ আয়াতে এরশাদ হয়েছে- اِنْ ہِیَ اِلاّآ اَسْمَاءٌ سَمَّیْتُمُوْہَآ اَنْتُمْ وَاٰبَآءُکُمْ مَآ اَنْزَلَ اللّٰہُ بِہَا مِنْ سُلْطَانٍط اِنْ یَّتَّبِعُوْنَ اِلاَّ الظَّنَّ وَمَاتَہْوَی الْاَنَفُسُج وَ لَقَدْ جَآءَہُمْ مِنْ رَّبِّہِمُ الْہُدٰی 161ط তরজমাঃ সেগুলোতো নয়, কিন্তু কিছু নাম, যেগুলো তোমরা ও তোমাদের পিতৃপুরুষগণ রেখে ফেলেছো। আল্লাহ সেগুলোর পক্ষে কোন সনদ অবতীর্ণ করেন নি। তারাতো নিছক কল্পনা ও প্রবৃত্তিরই অনুসরণ করছে। অথচ নিশ্চয় তাদের নিকট, তাদের রবের নিকট থেকে হিদায়ত এসেছে। [সূরা নাজ্‌ম, আয়াত-২৩, তরজমা-কান্‌যুল ঈমান] অন্য আয়াতে এরশাদ হয়েছে- سَیَقُوْلُ الَّذِیْنَ اَشْرَکُوْا لَوْ شَاآءَ اللّٰہُ مَآ اَشْرَکْنَا وَلاآ اٰبَاءُنَا وَلاَ حَرَّمْنَا مِنْ شَیْءٍ ط کَذٰلِکَ کَذَّبَ الَّذِیْنَ مِنْ قَبْلِہِمْ حَتّٰی ذَاقُوْا بَأْسَنَاطقُلْ ہَلْ عِنْدَکُمْ مِّنْ عِلْمٍ فَتُخْرِجُوْہُ لَنَا اِنْ تَتَّبِعُوْنَ اِلاَّ الظَّنَّ وَ اِنْ اَنْتُمْ اِلاَّ تَخْرُصُوْنَ 161 তরজমাঃ এখন মুশরিকগণ বলবে, ‘আল্লাহ ইচ্ছা করলে না আমরা শির্ক করতাম, না আমাদের পিতৃপুরুষগণ, না আমরা কোন কিছু হারাম সাব্যস্ত করতাম। এরূপেই তাদের পূর্ববর্তীগণ মিথ্যা প্রতিপন্ন করেছিলো। শেষ পর্যন্ত আমার শাস্তি ভোগ করেছে। আপনি বলুন, তোমাদের নিকট কি কোন জ্ঞান আছে যে, তা আমার নিকট পেশ করতে পারো? তোমরাতো নিছক কল্পনারই অনুসরণ করছো এবং তোমরা এভাবেই অনুমান করছো।[সূরা আন’আম, আয়াত-১৪৮, তরজমা- কান্‌যুল ঈমান] অগ্নিপূজক সম্প্রদায় দু’ মা’বূদে বিশ্বাসী। তারা কল্যাণের মা’বূদ হিসেবে ‘ইয়াযদান’ ও অকল্যাণের মা’বূদ হিসেবে ‘আহ্‌রামান’-এ দু’ দেবতায় বিশ্বাসী। (না‘ঊযুবিল্লাহ্‌) অনুরূপ, হিন্দু সম্প্রদায় প্রধানতঃ তিন দেবতায় বিশ্বাসী ১. ব্রাহ্ম (সৃষ্টিকর্তা) ২.বিষ্ণু (রক্ষাকর্তা) এবং ৩. শিব (ধ্বংসকারী)। উপরোক্ত আক্বীদা ও ধর্মবিশ্বাস- সবই জঘন্য শিরকের অন্তর্ভুক্ত। এর পরিণাম চিরস্থায়ী জাহান্নাম। [গাউসিয়া তরবিয়াতী নেসাব, পৃ.১৬-১৮]\n\nশির্‌কের প্রকারভেদ :\n\nশিরক প্রথমতঃ দু’প্রকার \u003d\n\n১. শির্‌কে আকবর,\n\n২. শির্‌কে আস্‌গর ‘শির্‌কে আকবর’ হলো কোন সৃষ্টিকে আল্লাহ তা‘আলার মত তাঁর যাত ও সিফাতে সমকক্ষ বা সমমর্যাদাসম্পন্ন মনে করা। ‘শির্‌কে আস্‌গর’ হলো ইবাদতের মধ্যে আল্লাহ্‌র সন্তুষ্টির নিয়্যতের সাথে অন্য কোন উদ্দেশ্যও শামিল রাখা। যেমন লোক দেখানোর নিয়্যতে ইবাদত করা অথবা খ্যাতি বা সুনামের উদ্দেশ্যে দান- সদ্‌ক্বাহ করা ইত্যাদি। [ফাত্‌হুল মুল্‌হিম] আবার কোন কোন আলিম এ দু’টি শির্‌ককে ‘শির্‌কে জলী’ ও ‘শির্‌কে খাফী’ যথাক্রমে ‘প্রকাশ্য শির্‌ক’ ও ‘অপ্রকাশ্য শির্‌ক’ নামে আখ্যায়িত করেছেন। ‘শির্‌কে খাফী’ অত্যন্ত সূক্ষ্ম বিষয়। তা থেকে বেঁচে থাকা খুবই কঠিন। ‘শির্‌কে খাফী’ হল যেমন কোন বিষয়ে আল্লাহর ক্বুদরতের মধ্যে অন্য কিছুর প্রভাবেরও ধারণা করা। ‘শির্‌কে জলী’র আবার বিভিন্ন পর্যায় রয়েছে- ১. الشرك فى الربوبية অর্থাৎ রাবূবিয়াতের ক্ষেত্রে আল্লাহর সাথে অন্য কাউকে শরীক করা। (অন্য কথায় আল্লাহর মতো অন্য কাউকেও রব বা প্রতিপালক বলে বিশ্বাস করা।) ২. الشرك فى الوهية অর্থাৎ ইলাহ হওয়ার মধ্যে অন্য কাউকে শরীক করা। (অন্য ভাষায় আল্লাহ্‌ ব্যতীত অন্য কাউকেও ইলাহ বা উপাস্য বলে বিশ্বাস করা।) ৩. الشرك فى العادة অর্থাৎ ইবাদতে আল্লাহর সাথে অন্য কাউকে শরীক করা। ৪. الشرك فى الصفاتঅর্থাৎ আল্লাহর কোন বিশেষ গুণকে বান্দার জন্য সাব্যস্ত করা। শির্‌কের কুফল শির্‌ক গুরুতর অপরাধ। তাওবা বা আন্তরিকভাবে ক্ষমা প্রার্থনা করে ঈমান গ্রহণ করা ছাড়া এ গুনাহ মাফ হয় না। ক্বোরআন মজীদে এরশাদ হয়েছে- اِنَّ اللّٰہَ لاَیَغْفِرُ اَنْ یُشْرَکَ بِہٖ وَیَغْفِرُ مَا دُوْنَ ذٰلِکَ لِمَنْ یَّشَآءُ তরজমাঃ নিশ্চয় আল্লাহ এটা মাফ করেন না যে, তাঁর কোন শরীক দাঁড় করানো হবে এবং এর নিম্ন পর্যায়ের যা কিছু আছে তা যাকে চান ক্ষমা করে দেন।[সূরা নিসা, আয়াত-১১৬, তরজমা, কান্‌যুল ঈমান] অন্য আয়াতে আল্লাহ তা’আলা ইরশাদ করেছেন- وَمَنْ یُّشْرِکْ بِاللّٰہِ فَکَأَنَّمَا خَرَّ مِنَ السَّمَآءِ فَتَخْطَفُہُ الطَّیْرُ اَوْ تَہْوِیْ بِہِ الرِّیْحُ فِیْ مَکَانٍ سَحِیْقٍ 161 অর্থাৎ- যে কেউ আল্লাহর শরীক করে সে যেনো পতিত হলো আসমান থেকে, অতঃপর পাখী তাকে ছোঁ মেরে নিয়ে যায়, অথবা বায়ু তাকে অন্যত্র নিক্ষেপ করে। [সূরা হজ্জ, আয়াত-৩১, তরজমা-কান্‌যুল ঈমান] হাদীস শরীফেও শির্‌কের কুফল ও জঘন্য শাস্তি সম্পর্কে বহু বর্ণনা এসেছে। ‘শির্‌ক’ ও ‘কুফর’ সম্পর্কে আরো কিছু আলোচনা ‘শির্‌ক হচ্ছে ‘তাওহীদ’-এর বিপরীত আর ‘কুফর’ হচ্ছে ‘ঈমান’-এর বিপরীত। প্রত্যেক কিছুর সঠিক পরিচয় সেটার বিপরীত বস্তুটি দ্বারা সহজে পাওয়া যায়। আরবীতে একটি প্রসিদ্ধ প্রবাদ আছে-اَلْاَ شْیَآءُ تُعْرَفُ بِاَضْدَادِہَا অর্থাৎ ‘জিনিষগুলো আপন আপন বিপরীত বস্তু দ্বারা চেনা যায়।’ যেমন- ‘মনের শান্তি’ ওই ব্যক্তিই অনুধাবন করতে পারে, যে কখনো মানসিক অশান্তি ভোগ করেছে। যে কখনো মানসিক অশান্তি ভোগ করে নি, সে মনের শান্তির তৃপ্তি বুঝতে পারবে না। দিনের আন্দাজ রাত ব্যতীত করা যায় না। অন্ধকার ব্যতীত আলোর আন্দাজ করা যায় না। অনুরূপ, মিথ্যা ও বাতিল সম্পর্কে যার ধারণা নেই সে কখনো ‘হক্ব’ বা সত্যের মাধুর্য ও মহিমা অনুধাবন করতে পারবে না। সুতরাং যে ব্যক্তি ‘তাওহীদ’-এর সঠিক রূপরেখা সম্পর্কে সম্যক অবগত হবে, সে ‘শির্‌ক’ সম্পর্কেও সহজে জানতে পারবে। আর যে ‘ঈমান’ সম্পর্কে যথাযথভাবে জানতে পারবে সে কুফর সম্পর্কেও সহজে জানতে পারবে। [‘মাক্বালা-ত-ই কাযেমী’: পৃঃ ৩হ ক্র ১৮, কৃত সাইয়্যেদ আহমদ সা’ঈদ কাযেমী, গায্‌যালী-ই যমান, আল্লামা, পাকিস্তান, মাক্‌তাবাহ্‌-ই যিয়া-ইয়্যাহ্‌ কর্তৃক ডিসেম্বর ২০০১ সালে রাওয়ালপিণ্ডিতে মুদ্রিত।] সুতরাং এখন একই নিয়মে ‘শির্‌ক’ ও ‘কুফর’-এর সংজ্ঞা ও প্রাসাঙ্গিক আলোচনা করা যাক। [গাউসিয়া তরবিয়াতী নেসাব, পৃ.১৮-২০]"
  },
  {
    "1": "শিরক (شرك)",
    "2": "শিরক (شرك) –\n\nএক্ষুনি উল্লেখ করা হয়েছে যে, ‘শির্‌ক’ তাওহীদের বিপরীত। প্রথমে দেখুন ‘তাওহীদ’ কাকে বলে। ‘তাওহীদ’ (توحيد) হচ্ছে- যা কালেমা-ই ত্বাইয়্যেবাহ لا اله الا الله (লা-ইলা-হা ইল্লাল্লাহু)’র মধ্যে পূর্ণাঙ্গভাবে বর্ণনা করা হয়েছে। এর অর্থ হচ্ছে- সত্য মা’বূদ আল্লাহ ব্যতীত কেউ নেই। অর্থাৎ সত্য উপাস্য একমাত্র আল্লাহ। আর একথা অন্তরে বিশ্বাস করা ও মুখে স্বীকার করাভ নাম ‘তাওহীদ’।\n\n[আত্বই্‌য়াবুল বয়ানঃ কৃত সদ্‌রুল আফাযিল সাইয়্যেদ নঈম উদ্দীন মুরাদাবাদী, পৃষ্ঠা-১৮৪]\n\nআল্লামা আলী ক্বারী রাহমাতুল্লাহি আলায়হি ‘মিরক্বাতুল মাফাতীহ শরহে মিশ্‌কাতুল মাসাবীহ’তে লিখেছেন- ‘লা-ইলা-হা’ (لا اله) – এর মধ্যে نفى جنس ـ لا  -এর জন্য ব্যবহৃত। অর্থাৎ প্রত্যেক ‘ইলাহ’ বা উপাস্যকে অস্বীকার করার জন্যই এ শব্দটি। আর الا الله সম্পর্কে কেউ কেউ বলেছেন- এ বাক্যাংশটা বিধেয় (خبر لا); কিন্তু সঠিক অভিমত হচ্ছে- বিধেয় উহ্য রয়েছে। সুতরাং ওই উহ্য বিধেয় সহকারে لا اله الله বাক্যটির অর্থ দাঁড়ায়- ‘কোন সত্য উপাস্য (মা’বূদ) নেই- আল্লাহ ব্যতীত। কেননা, পবিত্র নাম আল্লাহ الله)) হচ্ছে- সমস্ত উত্তম গুণের ধারক সত্তারই নাম এবং সত্য মা’বূদ যিনি, একমাত্র তাঁরই জন্য এটা নির্দিষ্ট নাম। সুতরাং এখানে ‘আল্লাহ’ শব্দের স্থলে যদি ‘রাহমান’ (পরম দয়ালু) বলা হয়, তবে নিরেট ‘তাওহীদ’ (একত্ববাদ) তা দ্বারা বিশুদ্ধভাবে বুঝা যেতো না। এটাও বলা হয়েছে যে, ‘তাওহীদ’ মানে কোন বস্তুকে ‘এক’ বলে সাব্যস্ত করা এবং এক বলে জানা। আর ‘তাওহীদ’-এর পারিভাষিক অর্থ হচ্ছে- আল্লাহ তা’আলার মহান যাত বা সত্তাকে ‘এক’ বলে সাব্যস্ত করা। তাছাড়া, তাঁকে আক্বীদা বা বিশ্বাসে, তারপর কথায় ও কাজে, তারপর নিশ্চিত বিশ্বাস ও পরিচিতিতে অতঃপর বাহ্যিক ও অন্তর্চক্ষু দ্বারা দর্শনে, অতঃপর প্রমাণিত ও স্থায়ীভাবে ্লএকশ বলে সাব্যস্ত করা।\n\n[মিরকাতঃ ১ম খন্ড, ৪৬ পৃষ্ঠার বরাতে ‘আত্বইয়াবুল বয়ানঃ পৃষ্ঠা- ১৮৪]\n\nসুতরাং এখন দেখুন ‘শির্‌ক’-এর সংজ্ঞা কি?\n\n‘শিরক’ হচ্ছে যাকে কলেমা-ই তাইয়্যেবাহ্‌ ‘লা-ইলা-হা ইল্লাল্লাহু’ বাতিল বা প্রত্যাখ্যান করেছে। অর্থাৎ আল্লাহ্‌ ব্যতীত অন্য কাউকে মা’বূদ (উপাস্য) সাব্যস্ত করা।                                                          [আত্বইয়াবুল বয়ান, পৃষ্ঠা-১৮৪]\n\n‘তাফসীর-ই খাযিন’-এ উল্লেখ করা হয়েছে- আল্লাহর সাথে শরীক সাব্যস্ত করার অর্থ হচ্ছে তাঁর সাথে তিনি ব্যতীত অন্য কাউকে শরীক স্থির করা।\n\n‘শরহে আক্বাইদে নাসাফী’তে উল্লেখ করা হয়েছে-\n\nاَلْاِشْرَاكُ هُوَ اِثْبَاتُ الشَّرِيْكِ فِى الْاُلُوْهِيَّةِ بِمَعْنى وُجُوْبِ الْوُجُوْدِ كَمَا لِلْمَجُوْسِ اَوْ بِمَعْنى اِسْتِحْقَاقِ الْعِبَادَةِ كَمَا لِعَبَدَةِ الْاَصْنَامِ\n\nঅর্থাৎ ‘শির্‌ক’ করার অর্থ হচ্ছে- ইলাহ্‌ (উপাস্য) হবার মধ্যে (কাউকে আল্লাহ্‌র সাথে) শরীক স্থির করা। ‘ইলাহ’ হওয়াও এ অর্থে যে, যিনি ‘ইলাহ’ তিনি চিরঞ্জীব, তাঁর অস্তিত্ব অপরিহার্য; যেমন অগ্নিপূজারীরা করে থাকে, অর্থাৎ আগুনকে তারা আল্লাহর সাথে এ অর্থে শরীক সাব্যস্ত করে যে, আগুনও আল্লাহর মতো চিরঞ্জীব ও অবিনশ্বর অস্তিত্ববিশিষ্ট। অথবা এ অর্থে যে, অন্য কেউ ইবাদতেরও উপযোগী। যেমন- মূর্তি পূজারীরা এ শির্‌ক করে থাকে, অর্থাৎ তারা তাদের মূর্তিগুলোকেও ইবাদতের উপযোগী বলে বিশ্বাস করে।’ (আল্লাহরই পানাহ!‌) [প্রাগুক্ত, পৃষ্ঠা-১৮৫]\n\n[গাউসিয়া তরবিয়াতী নেসাব, পৃ.২০-২১]\n\n\u003d শির্‌ক তিন ধরনের \u003d\n\n১. শির্‌ক ফিয্‌যাত (আল্লাহ্‌র মহান সত্তায় শির্‌ক করা)\n\n২. শির্‌ক ফিস্‌ সিফাত (আল্লাহ্‌র গুণাবলীতে শির্‌ক করা) এবং\n\n৩. শির্‌ক ফিল ইবাদত (ইবাদতে আল্লাহ্‌র শরীক স্থির করা)।\n\nএর সারসংক্ষেপ হচ্ছে- শির্‌ক তিন প্রকারের হয়ে থাকেঃ\n\nএক. আল্লাহ ব্যতীত অন্য কাউকে চিরজীবী ও চিরস্থায়ী সত্তা বলে সাব্যস্ত করা।\n\nদুই. আল্লাহ্ ব্যতীত অন্য কাউকে প্রকৃত স্রষ্টা বলে বিশ্বাস করা ও মুখে বলা।\n\nতিন. আল্লাহ ব্যতীত অন্য কারো ইবাদত করা অথবা ‘ইবাদতের উপযোগী বলে বিশ্বাস করা।\n\nআবার এসব কথার সারসংক্ষেপ হচ্ছে-চিরজীবী অর্থাৎ নিজের সত্তা ও গুণাবলীতে স্বয়ংসম্পূর্ণ, সার্বভৌম, সত্তাগতভাবে কারো মুখাপেক্ষী নন এমন মহান সত্তা হলেন একমাত্র আল্লাহ তা’আলা। অন্য কেউ নয়। আর শুধু তিনিই ইবাদতের উপযোগী। সুতরাং যদি কেউ কাউকে ণয়ার সত্তা কিংবা গুণাবলীতে সত্তাগতভাবে স্বয়ংসম্পূর্ণ ও অমুখাপেক্ষী বলে বিশ্বাস করে কিংবা ইবাদতের উপযোগী সাব্যস্ত করে সে মুশ্‌রিক।  তাছাড়া, যে ব্যক্তি আল্লাহ ব্যতীত অন্য কাউকে ‘ক্বাদীম’ অর্থাৎ তাকে তাঁর সত্তায় অন্য কারো অমুখাপেক্ষী বলে মানে সে মুশ্‌রিক (অংশীবাদী)।\n\nযেমন আমাদের দেশের আর্যরা (হিন্দুরা), যারা আল্লাহ ব্যতীত আত্মা এবং মূল পদার্থকেও ‘ক্বাদীম’ (অবিনশ্বর, অমুখাপেক্ষী) এবং চিরজীবী, চিরস্থায়ী বলে বিশ্বাস করে। তারা ওইগুলোর সত্তাকে স্রষ্টা ও অমুখাপেক্ষী বলে বিশ্বাস করে, তাই তারা মুশরিক। অনুরূপ কেউ যদি কারো গুণাবলীকে তার সত্তাগত এবং ওই গুণাবলীতে তাকে স্বয়ংসম্পূর্ণ, সার্বভৌম, সাধিষ্ঠ ও অমুখাপেক্ষী বলে বিশ্বাস করে সেও মুশরিক। চাই ওই গুণ বা বৈশিষ্ট্য জ্ঞান হোক, ক্ষমতা হোক, জীবন হোক, শ্রবণশক্তি কিংবা দৃষ্টিশক্তি হোক। উদাহরণ স্বরূপ, নক্ষত্রপূজারীদের ধারণা হচ্ছে- এ বিশ্বের পরিবর্তনগুলো নক্ষত্রগুলোর প্রভাবেই হয়ে থাকে। আর নক্ষত্রগুলোও ওই প্রভাব বিস্তারে সত্তাগতভাবে কারো মুখাপেক্ষী নয় বরং স্বয়ংসম্পূর্ণ। (না‘ঊযু বিল্লাহ্) এ আক্বীদা বা বিশ্বাসও শির্‌ক। এমনি বিশ্বাসে বিশ্বাসীরাও মুশরিক। অনুরূপ, যদি কেউ (আল্লাহ ব্যতীত অন্য) কারো ইবাদত করে, যাকে হিন্দুরা ‘পূজা’ বলে, ফার্সীতে বলে ‘পরস্তিশ’, সেও মুশরিক। যেমন মূর্তি-প্রতিমার পূজারীরা মূর্তির পূজা করে থাকে, আর সেগুলোকে পূজার উপযোগী মনে করে। তাই তারাও মুশরিক।\n\nউল্লেখ্য, পক্ষান্তরে, যেসব লোক আল্লাহর প্রদত্ত গুণাবলী তাঁর বান্দার জন্য সাব্যস্ত করে, আর ওই গুণ বা বৈশিষ্ট্যগুলোকে আল্লাহর দান মনে করে, তারা মুশরিক নয়। উদাহরণ স্বরূপ, কেউ মানুষকে ‘শ্রোতা’ ও ‘দ্রষ্টা’ (سمیع و بصیر)  বললো আর বিশ্বাস এটা রাখে যে, আল্লাহ তা’আলা তাঁকে শ্রুতি ও দৃষ্টি শক্তি দান করেছেন, তবে সে ফঁঞ্চমিন ঐ একত্ববাদী; মুশরিক নয়। মুশরিক তো তখনই হয়, যখন সে এ আক্বীদা বা বিশ্বাস রাখে যে, মানুষের জন্য শ্রবণ ও দৃষ্টিশক্তি ‘যাতী’ (সত্তাগত, আল্লাহর দান নয়) আর সেও তাতে অন্য কারো মুখাপেক্ষী নয়। যেমন আল্লাহ তা’আলা এরশাদ করেছেন- فَجَعَلْنَاہُ سَمِیْعًامبَصِیْرًا\n\nঅর্থাৎ ‘আমি (আল্লাহ) তাকে শ্রবণ ও দৃষ্টিশক্তিসম্পন্ন করেছি।’ অথচ ক্বোরআন মজীদেই  سمیع و بصیر (শ্রোতা ও দ্রষ্টা) আল্লাহ তা’আলার গুণবাচক নাম হিসেবে এরশাদ হয়েছে। কিন্তু এতদ্‌সত্ত্বেও মানুষকে তিনিই ‘সামী’ ও ‘বাসীর’ (শ্রোতা ও দ্রষ্টা) বলে বিশেষিত করেছেন। এটা শির্ক নয়। কেননা, মানুষের জন্য যে শ্রবণ ও দৃষ্টি শক্তি সাব্যস্ত হয়েছে তা আল্লাহর দানের অন্তর্ভুক্ত। সুতরাং ঐআ ফৎথঁর অমুখাপেক্ষী হলো না। তাই এটা শির্কও হয়নি।\n\nএকথা অতিমাত্রায় হৃদয়ঙ্গম করে নিন যে, আল্লাহ্‌ ব্যতীত অন্য কারো জন্য কোন একটি অণু-পরমাণু পরিমাণের উপর ইখতিয়ার কিংবা জ্ঞানকে সত্তাগত ও সার্বভৌমভাবে সাব্যস্ত করা হয়, তবে শির্‌ক হবে; ‘আল্লাহর দান’ বলে মানলে শির্ক হবে না।\n\nবাস্তবিকপক্ষে, কাফির নজ্ঞৈভ প্রভাবাদিকে কারণাদির সাথে সম্পৃক্ত করে থাকে, আর ওইগুলোকে অমুখাপেক্ষী, সার্বভৌম ও সত্তাগতভাবে প্রভাব বিস্তারকারী বলে বিশ্বাস করে। যেমন- নক্ষত্র পূজারীরা আসমানের দেহাংশগুলোর প্রভাবাদিতে বিশ্বাসী। তারা ওইগুলোকে স্বয়ং স্বাধীনভাবে প্রভাব বিস্তারকারী মনে করে। কিন্তু মুসলমানগণ আসবাব বা উপদানগুলোকে ‘মাধ্যম’ মনে করে। তারা ওই মাধ্যমরূপী উপাদানগুলোর আড়ালে আল্লাহর মহা ক্বুদরতের অস্থিত্ব দেখতে পায়। প্রকৃত ক্ষমতা ও সত্তাগত ইখতিয়ার আল্লাহরই বলে বিশ্বাস করে। এ পার্থক্যটুকু যদি না থাকতো তবে তো মানুষ প্রতিটি কথায় মুশরিক হয়ে যেতো। তখন এমনি হতো-যদি বলি, ‘আমি দেখি’ তবে মুশরিক, যদি বলি, ‘আমি শুনছি’ তবে মুশরিক, যদি বলি, ‘আমি জীবিত’ তবেও মুশরিক, যদি বলি, ‘আমি মওজুদ আছি’ তবে মুশরিক, যদি বলি, ‘আমি সত্যবাদী’ তবুও মুশরিক। কোন কথাই শির্‌কশূন্য হতো না। খাদ্য শক্তি যুগিয়েছে, পানি তৃপ্ত-তুষ্ট করেছে, ঔষধ উপকারী, সর্দি (ঠাণ্ডা) ক্ষতিকর-এসব ক’টি কথাও শির্‌ক হয়ে যেতো। ঈমানের কোন পথই অবিশষ্ট থাকতো না। কিন্তু তেমনি নয়। শির্‌ক তখনই হবে, যখন কাউকে কোন গুণের ক্ষেত্রে সত্তাগতভাবে স্বয়ংসম্পূর্ণ মনে করে। পক্ষান্তরে, যদি কাউকে সত্তাগতভাবে স্বাধীন-সার্বভৌম মনে না করে, বরং আল্লাহ তা’আলার মুখাপেক্ষী বলে মনে করে, অর্থাৎ তাঁরই দানক্রমে এ বৈশিষ্ট্য অর্জিত বলে বিশ্বাস করে, যেমন-বলছে তো ‘আমি দেখছি’, কিন্তু বিশ্বাস করে-আমার দেখার মধ্যে আমি আল্লাহ তা’আলার মুখাপেক্ষী, তিনি দেখার ক্ষমতা দিলে দেখতে পাই, তাহলে নিঃসন্দেহে সে একত্ববাদী (মু’মিন); মুশরিক নয়। এমতাবস্থায় কেউ তাকে মুশরিক বললে বা লিখলে সে মুর্খ, বিবেকভ্রষ্ট ও বিপথগামী। কেননা, তখন তাকে মুশরিক বলার অর্থ এ হবে যে, আল্লাহ প্রদত্ত গুণে কাউকে গুনান্বিত মনে করাও শির্ক (না’ঊযু বিল্লাহ)। প্রকারান্তরে, সে বলতে চাচ্ছে যে, কারো প্রদত্ত দৃষ্টি এবং শ্রবণশক্তিও আল্লাহর জন্য সাব্যস্ত; অন্য কারো মধ্যে তা আছে বললে শির্‌ক হবে। এটাতো সম্পূর্ণ বাতিল ও গোমরাহী। কেননা, আল্লাহ তা’আলার কোন গুণই কারো প্রদত্ত নয়। প্রতিটি গুণই তাঁর সত্ত্বাগত; উপার্জিত নয়। সুতরাং একথা সুস্পষ্ট হলো যে, আল্লাহ্‌ প্রদত্ত গুণাবলী কারো জন্য সাব্যস্ত করা মোটেই শির্ক হতে পারে না। কিন্তু এক শ্রেণীর মুসলমান নামধারী লোকও এখনো পর্যন্ত আল্লাহ তা’আলার যাত ও সিফাত (সত্তা ও গুণাবলী) সম্পর্কে অজ্ঞ। তারা এতটুকু জানে না যে, আল্লাহ তা’আলার সমস্ত গুণও ‘যাতী’ (সত্তাগত); কারো থেকে অর্জিত নয়। আল্লাহ ব্যতীত অন্য কারো জন্য তাঁরই প্রদত্ত গুণাবলী সাব্যস্ত করলে শির্‌ক অনিবার্য হতে পারে না। পবিত্র ক্বোরআনে আল্লাহ তা’আলা হযরত ঈসা আলায়হিস সালামের উক্তি উদ্ধৃত করেছেন-\n\nاِنِّی قَدْ جِءْتُکُمْ بِاٰیَۃٍ مِّنْ رَّبِّکُمْ اَنِّیْ اَخْلُقُ لَکُمْ مِّنَ الطِّیْنِ کَہَیْءَۃِ الطَّیْرِ فَاَنْفُخُ فِیْہِ فَیَکُوْنُ طَیْرًا بِاِذْنِ اللّٰہِ وَاُبْرِءُ الْاَکْمَہَ وَالْاَبْرَصَ وَ اُحْیِ الْمَوْتٰی بِاِذْنِ اللّٰہِ وَاُنَبِّءُکُمْ بِمَا تَأکُلُوْنَ وَمَا تَدَّخِرُوْنَ فِیْ بُیُوْتِکُمْ اِنَّ فِیْ ذٰلِکَ لَاٰیَۃً لَّکُمْ اِنْ کُنْتُمْ مُؤْمِنِیْنَ\n\nতরজমাঃ একথার ঘোষণা দিয়ে যে, ‘আমি তোমাদের নিকট একটা নিদর্শন নিয়ে এসেছি,  তোমাদের রবের পক্ষ থেকে যে, আমি তোমাদের জন্য মাটি দ্বারা পাখী সদৃশ আকৃতি গঠন করে থাকি, অতঃপর সেটার মধ্যে ফুৎকার করি। তখন সেটা তৎক্ষণাৎ পাখী হয়ে যায়- আল্লাহর নির্দেশে এবং আমি নিরাময় করি জন্মান্ধ ও সাদা দাগ সম্পন্ন (কুষ্ঠ রোগী)কে আর আমি মৃতকে  জীবিত করি আল্লাহর নির্দেশে এবং তোমাদেরকে বলে দিই যা তোমরা আহার করো আর যা নিজ নিজ ঘরে জমা করে রাখো। নিশ্চয় এসব কথার মধ্যে তোমাদের জন্য মহান নিদর্শন রয়েছে যদি তোমরা ঈমান রাখো।\n\n[পারা-৩, সূরা আ-লে ইমরান, আয়াত-৪৯, তরজমা- কান্‌যুল ঈমান,  বাংলা সংস্কারণ]\n\nএ আয়াত শরীফে হযরত ঈসা ‘আলা নাবিয়্যিনা ওয়া ‘আলায়হিস্‌ সালাতু ওয়াত তাসলীমাত  ‘সৃষ্টি করা, অন্ধ ও কুষ্ঠরোগীকে আরোগ্য দান করা এবং মৃতকে জীবিত করা’র সম্পর্ক নিজের দিকে করেছেন। আর বলেছেন, তোমরা যা আহার করো এবং যা তোমরা ঘরে সঞ্চিত করে রাখছো তাও আমি জানি। আরো এরশাদ করেন, যদি তোমরা ঈমান রেখে থাকো তবে তাতে তোমাদের জন্য নিদর্শন রয়েছে। আয়াতে তাওহীদের পতাকাবাহী, আল্লাহ তাজ্ঞআলার রসূল হযরত ঈসা আলায়হিস্ সালাতু ওয়াসসালাম-এর উক্তি হিদায়তেরই নমুনা, যা ক্বোরআন পাক  উদ্ধৃত করেছে। সুস্পষ্ট ও নিশ্চিতভাবে বুঝা গেলো যে, সৃষ্টি করা, জীবিত করা ও রোগ থেকে আরোগ্য দেওয়ার সম্পর্ক আল্লাহ ব্যতীত অন্য কারো দিকে রচনা করা যদি এ বিশ্বাসে হয়ে থাকে যে, এসব ক্ষমতা তিনি আল্লাহর নিকট থেকে অর্জন করেছেন, তবে মোটেই শির্‌ক নয়। মোট কথা, শির্‌ক হচ্ছে দু’জন মাঞ্চবূদ অথবা আরো বেশী সাব্যস্ত করা। যেমন- আল্লাহ তা’আলা এরশাদ ফরমান-لاَ تَتَّخِذُوْا اِلٰہَیْنِ اثْنَیْنِ اِنَّمَا ہُوَ اِلٰہٌ وَّاحِدُ তরজমাঃ তোমরা দু’জন ইলাহ্‌ (উপাস্য) গ্রহণ করো না। নিশ্চয় তিনি এক ইলাহ। [পারা-১৪, সূরা নাহ্‌ল]\n\nআল্লাহ তা’আলার সত্তার গুণাবলী ও কার্যাদির গুণাবলীতে কাউকে তাঁর মতো সাব্যস্ত করা শির্‌ক; যেমন-শ্রুতিশক্তি, দৃষ্টিশক্তি, কথা বলা, সৃষ্টি করা, রিয্‌ক দেওয়া, জীবিত করা, মৃত্যু ঘটানো, উপকার করা ও ক্ষতি করা। সুতরাং যে ব্যক্তি এ বিশ্বাস রাখে যে, আল্লাহ ব্যতীত অন্য উপাস্যও আছে, যে তার সত্তায় স্বাধিষ্ট (সার্বভৌম) অথবা গুণাবলীতে তাঁর মতো, অথবা কর্মে তাঁর শরীক, সৃষ্টি করে, রুজি দেয়, জীবিত রাখে, মৃত্যু ঘটায়, ক্ষতি করে, উপকার করে, এসব বিষয়ে সেও স্বাধীন, সার্বভৌম, সত্তাগতভাবে স্বাধিষ্ঠ, আল্লাহর অনুমতি ও দানের মুখাপেক্ষী নয়, তবে এমন আক্বীদা পোষণকারী নিশ্চিতভাবে মুশরিক; ঈমানের গণ্ডি থেকে খারিজ। তার পরিণাম হচ্ছে সে দোযখে স্থায়ী হবে, সর্বদা জাহান্নামে থাকবে। এটাকে ‘শির্‌ক-ই আকবর’ বলে। এটাই ‘তাওহীদ’ (আল্লাহর একত্ববাদ)-এর বিপরীত। এ ধরনের বিশ্বাস করলে ‘তাওহীদ’-এর দাবী বিনষ্ট হয়ে যায়। এরই প্রসঙ্গে আল্লাহ তা’আলা এরশাদ করেন-اِنَّ اللّٰہَ لاَ یَغْفِرُ اَنْ یُّشْرَکَ بِہٖ وَیَغْفِرُ مَا دُوْنَ ذٰلِکَ لِمَنْ یَّشَآءُ\n\nতরজমাঃ নিশ্চয় আল্লাহ, তাঁর সাথে শরীক করা (তথা কুফর করা) হলে তা তিনি ক্ষমা করেন না; এবং এতদ্ব্যতীত যা আছে তা যাকে চান ক্ষমা করেন।\n\nএ ধরনের শির্‌ককে ‘শির্‌ক-ই আকবর’ (বৃহত্তম শির্ক) বলে। আরো লক্ষ্যণীয় যে, যখন শর্তহীনভাবে, শরীয়তের বচনগুলোতে শির্‌ক বলা হয়, তখন বেশীর ভাগ এ অর্থই হয়ে থাকে। এতদ্ব্যতীত, আরেক প্রকারের শির্ক রয়েছে। সেটাকে ‘শির্‌কে আসগর’ (ছোটতর শির্ক) বলে।\n\nআর তা হচ্ছে বান্দা যদি ইবাদতে নিষ্ঠা অবলম্বন না করে, নিরেট আল্লাহর সন্তুষ্টির জন্য ইবাদত না করে বরং রিয়াকারী (লোক দেখানোর মানসে কোন কাজ) করে। যেমন হাদীস শরীফে হুযূর সাল্লাল্লাহু তা’আলা আলায়হি ওয়াসাল্লাম এরশাদ করেছেন -اَلرِّیَآءُ شِرْکٌ خَفِیٌّ (রিয়া হচ্ছে গোপন শির্‌ক)। [আত্বইয়াবুল বয়ান, পৃঃ ১৮৪]\n\nপবিত্র ক্বোরআন ও হাদীস শরীফে এ উভয় প্রকারের শিরকের ভয়াবহ পরিণতির কথা এরশাদ হয়েছে। আল্লামা শামসুদ্দীন মুহাম্মদ ওসমান আয্‌ যাহাবী রাহমাতুল্লাহি তা’আলা আলায়হি তাঁর প্রসিদ্ধ কিতাব ‘আল-কাবা-ইর’-এ এ প্রসঙ্গে বিস্তারিত আলোচনা করেছেন। তা এখানে সবিশেষ প্রনিধানযোগ্য তিনি লিখেছেন।\n\n[গাউসিয়া তরবিয়াতী নেসাব, পৃ.২১-২৬]"
  },
  {
    "1": "শির্‌ক জঘন্যতম মহাপাপ",
    "2": "\u003d শির্‌ক জঘন্যতম মহাপাপ \u003d\n\n‘কবীরাহ্‌ গুনাহ’ (মহাপাপ) গুলোর মধ্যে সর্বাপেক্ষা জঘন্য হচ্ছে- আল্লাহর সাথে শির্‌ক করা।\n\n শির্‌ক আবার দু’প্রকার\n\nএক. আল্লাহ ব্যতীত অন্য কোন মাখলূক্বকে আল্লাহর সমতুল্য মনে করা এবং তাঁর সাথে সেগুলোর ইবাদত করা। যেমন- পাথর, গাছপালা, চন্দ্র-সূর্য ইত্যাদি। (এখানে লক্ষ্যণীয় যে, মুসলিম সমাজ নবী-রাসূল ও হক্বক্বানী লোক বা ওলীগণকে আদব ও সম্মান করে থাকেন। ক্বোরআন-হাদীসে এর আদেশ রয়েছে। কেউ তাঁদের ইবাদত করে না। এ আদব-ভক্তিকে ‘পূজা’ বা শির্ক মনে করা ভিত্তিহীন ও জঘন্য ভুল)\n\nগ্রহ-নক্ষত্র, ফিরিশ্‌তা ইত্যাদির বেলায়ও এ ধরনের আক্বীদা পোষণ করা এবং সেগুলোর ইবাদত করা। সর্বাপেক্ষা বড় শির্‌ক, যা সম্পর্কে মহামহিম আল্লাহ্‌ এরশাদ করেছেন-اِنَّ اللّٰہَ لاَ یَغْفِرُ اَنْ یُشْرَکَ بِہٖ وَیَغْفِرُ مَا دُوْنَ ذٰلِکَ لِمَنْ یَّشَآءُج\n\nতরজমাঃ নিশ্চয় আল্লাহ, তাঁর সাথে কুফর (শির্ক) করার অপরাধ ক্ষমা করেন না এবং কুফরের নিম্ন পর্যায়ের যা কিছু আছে তা যাকে চান ক্ষমা করে দেন। [সূরা নিসা, আয়াত-৪৮, তরজমা- কান্‌যুল ঈমান, বাংলা সংস্কারণ]।\n\nঅন্য আয়াতে আল্লাহ্‌ তা’আলা এরশাদ করেন-اِنَّ الشِّرْکَ لَظُلْمٌ عَظِیْمٌ\n\nতরজমাঃ নিশ্চয় শির্ক চরম যুল্‌ম। [সূরা লোক্বমান, আয়াত-১৩, তরজমা- কান্‌যুল ঈমান]\n\nআল্লাহ্‌ তা’আলা আরো এরশাদ ফরমান-اِنَّہٗ مَنْ یُشْرِکْ بِاللّٰہِ فَقَدْ حَرَّمَ اللّٰہُ عَلَیْہِ الْجَنَّۃَ وَمَأْوٰہُ النَّارُ\n\nতরজমাঃ নিশ্চয় যারা আল্লাহর সাথে (কাউকে) শরীক সাব্যস্ত করে, তবে আল্লাহ তার জন্য জান্নাত হারাম করে দিয়েছেন এবং তার ঠিকানা হচ্ছে দোযখ। [সূরা মা-ইদাহ্‌, আয়াত-৭২, তরজমা, প্রাগুক্ত]\n\nসুতরাং যে ব্যক্তি আল্লাহর সাথে শির্‌ক করবে, অতঃপর মুশরিক অবস্থায় মৃত্যুবরণ করবে নিঃসন্দেহে সে জাহান্নামী হবে। যেমনিভাবে, যে ব্যক্তি আল্লাহর উপর ঈমান আনবে এবং মু’মিন অবস্থায় মৃত্যুবরণ করবে, সে জান্নাতবাসীদের অন্তর্ভুক্ত, যদিও (কোন পাপ কাজের জন্য) তাকে সাময়িকভাবে দোযখে শাস্তি দেওয়া হবে।\n\nসিহাহ্‌ সিত্তার হাদীস শরীফে বর্ণিত আছে, নবী করীম সাল্লাল্লাহু তা’আলা আলায়হি ওয়াসাল্লাম এরশাদ করেছেন-اَلاآ اُنَبِّءُکُمْ بِاَکْبَرِالْکَبَآءِرِ (الحدیث)\n\nঅর্থাৎঃ ‘‘আমি কি তোমাদেরকে সর্বাপেক্ষা বড় ‘কবীরা গুনাহ’ সম্পর্কে অবগত করবো না?’’ হুযূর সাল্লাল্লাহু তা’আলা আলায়হি ওয়াসাল্লাম এটা তিনবার এরশাদ করেছেন। সাহাবা-ই কেরাম আরয করলেন, হ্যাঁ, হে আল্লাহর রসূল!সাল্লাল্লাহু তা’আলা আলায়হি ওয়াসাল্লাম তারপর এরশাদ করলেন-اَ لْاِشْرَاکُ بِاللّٰہِ وَ عُقُوْقُ الوَالِدَیْنِ\n\n(আল্লাহর সাথে শির্‌ক করা এবং পিতা-মাতার অবাধ্য হওয়া।) ততক্ষণ পর্যন্ত হুযূর হেলান দেওয়া অবস্থায় ছিলেন। এবার সোজা হয়ে বসলেন। অতঃপর এরশাদ করলেন- اَلاَ وَقَوْلَ الزُّوْرِ اَلاَ وَ شَہَادَۃَ الزُّوْرِ\n\n(সাবধান, এবং মিথ্যা বলা, সাবধান! মিথ্যা সাক্ষ্য দেওয়া থেকে বিরত থাকো।) অতঃপর তিনি এটা এতোবার বলতে লাগলেন যে, (বর্ণনাকারী বলেন) আমরা মনে মনে বলতে লাগলাম, ‘‘তিনি যদি ক্ষান্ত হতেন!’’  [বোখারী ও মুসলিম]\n\nহুযূর সাল্লাল্লাহু তা’আলা আলায়হি ওয়াসাল্লাম এরশাদ করেছেন-اِجْتَنِبُوْا السَّبْعَ الْمُوْبِقَاتِ\n\nঅর্থাৎ ‘‘তোমরা সাতটি ধ্বংসকারী বস্তু থেকে বেঁচে থাকো।’’ অতঃপর হুযূর ওইগুলোর মধ্যে আল্লাহর সাথে শির্‌ক করার কথা উল্লেখ করেছেন। হুযূর আরো এরশাদ করেছেন-مَنْ بَدَّلَ دِیْنَہٗ فَاقْتُلُوْہُ\n\n‘‘যে ব্যক্তি ইসলাম ত্যাগ করে অন্য ধর্ম গ্রহণ করে, তাকে হত্যা করো।’’ [আহমদ ও বোখারী]\n\n[গাউসিয়া তরবিয়াতী নেসাব, পৃ.২৬-২৭]\n\n\u003d শির্‌কের দ্বিতীয় প্রকার-১ \u003d\n\nশির্‌কের দ্বিতীয় প্রকার হচ্ছে- আমলগুলোতে রিয়া বা লোক দেখানো মনোভাব নিয়ে সম্পন্ন করা। এ প্রসঙ্গে আল্লাহ্‌ তা’আলা এরশাদ ফরমায়েছেন- فَمَنْ کَانَ یَرْجُوْلِقَآءَ رَبَّہٖ فَلْیَعْمَلْ عَمَلاً صَالِحًا وَلاَ یُشْرِکْ بِعَبَادَۃِ رَبَّہٖ اَحَدًا\n\nতরজমাঃ সুতরাং যার আপন রবের সাথে সাক্ষাত করার আশা আছে তার উচিত যেনো সে সৎকর্ম করে এবং সে যেনো আপন রবের ইবাদতে অন্য কাউকে শরীক না করে।  [সূরা কাহ্‌ফ, আয়াত-১১০, তরজমা- কান্‌যুল ঈমান, বাংলা সংস্করণ]\n\nঅর্থাৎ শির্‌কে আকবর (বৃহত্তম শির্‌ক) থেকেও যেনো বাঁচতে থাকে, ‘রিয়া’ বা লোক দেখানো থেকেও, যাকে ‘শিরকে আস্‌গার’ (ছোটতর শির্‌ক) বলা হয়। [তাফসীর-ই খাযাইনুল ইরফান,  পৃষ্ঠা-৫৫৫, বাংলা সংস্করণ]\n\nরসূলুল্লাহ্‌ সাল্লাল্লাহু তা’আলা আলায়হি ওয়াসাল্লাম এরশাদ করেছেন- اِیَّاکُمْ وَ الشِّرْکَ الْاَصْغَرَ\n\nঅর্থাৎ- তোমরা ছোটতর শির্‌ক থেকে বেঁচে থাকো)! সাহাবা-ই কেরাম আরয করলেন, ‘‘এয়া রসূলাল্লাহ! ছোটতর শির্‌ক কি?’’ হুযূর এরশাদ করলেন, ‘রিয়া’। অর্থাৎ লোক-দেখানোর উদ্দেশ্যে নেক আমল করা। আল্লাহ তা’আলা ওই দিন বলবেন, যেদিন তিনি বান্দাদের আমলগুলোর প্রতিদান দেবেন-\n\nاِذْہَبُوْا اِلٰی الَّذِیْنَ کُنْتُمْ تَرَآءُوْنَہُمْ بِاَعْمَالِکُمْ فِیْ الدُّنْیَا فَانْظُرُوْا ہَلْ تَجِدُوْنَ عِنْدَہُمْ جَزَاءً\n\nঅর্থাৎ (হে রিয়াকার বান্দারা!) দুনিয়াতে তোমরা তোমাদের আমলগুলো যাদেরকে দেখানোর জন্য করছিলে তাদের নিকট যাও! দেখো তাদের নিকট কোন প্রতিদান পাও কিনা!\n\nরসূলুল্লাহ সাল্লাল্লাহু তা’আলা আলায়হি ওয়াসাল্লাম এরশাদ করেছেন- মহান আল্লাহ হাদীসে ক্বুদ্‌সীতে এরশাদ করেন- مَنْ عَمِلَ عَمَلاً اَشْرَکَ مَعِیْ فِیْہِ غَیْرِیْ فَہُوَا لَّذِیْ اَشْرَکَ وَاَنَا مِنْہُ بَرِئٌ\n\nঅর্থাৎ যে ব্যক্তি এমন কোন আমল করলো, যাতে আমার সাথে অন্য কাউকে শরীক করলো, তবে সে শির্‌কই করলো। আমি তার প্রতি অসন্তুষ্ট। [মুসলিম, ইবনে মাজাহ্‌]\n\nহুযূর সাল্লাল্লাহু তা’আলা আলায়হি ওয়াসাল্লাম এরশাদ ফরমান- مَنْ سَمَّعَ سَمَّعَ اللّٰہُ بِہٖ مَنْ یُرَاءِیْ یُرَآءِی اللّٰہُ بِہٖ\n\nঅর্থাৎ যে অন্যকে শোনায়, আল্লাহ পাকও তার বেলায় মানুষকে শোনাবেন, যে অন্য কাউকে দেখায়, আল্লাহও তার সাথে সে ধরনের আচরণ করবেন। [বোখারী ও মুসলিম, রিয়াদ্বুস্‌ সালেহীন, পৃঃ-৪৮১]\n\nহযরত আবূ হোরায়রা রাদ্বিয়াল্লাহু তা’আলা আনহু থেকে বর্ণিত, নবী করীম সাল্লাল্লাহু তা’আলা আলায়হি ওয়াসাল্লাম এরশাদ করেন- رُبَّ صَآءِمٍ لَیْسَ لَہٗ مِنْ صَوْمِہٖ اِلاَّ الْجُوْعُ وَالْعَطْشُ وَرُبَّ قَآءِمٍ لَیْسَ لَہٗ مِنْ قِیَامِہٖ اِلاَّ السَّہْرُُ\n\nঅর্থাৎ এমন অনেক রোযাদার রয়েছে, যার রোযায় ক্ষুধা-পিপাসা ছাড়া আর কিছুই অর্জিত হয় না। আর এমন অনেক রাত জাগরণকারী (রাত জেগে এবাদতকারী)আছে, যাদের রাত জাগা (অনিদ্রা) ছাড়া কোন লাভ হয় না।[ইবনে মাজাহ্‌ শরীফ]\n\nঅর্থাৎ যখন নামায-রোযা মহান আল্লাহ্‌র সন্তুষ্টি অর্জনের জন্য হয় না, তখন তা’তে তার জন্য কোন সাওয়াব থাকে না।\n\n[গাউসিয়া তরবিয়াতী নেসাব, পৃ.২৭-২৮]\n\n\u003d শির্‌কের দ্বিতীয় প্রকার-২ \u003d\n\nহযরত আবূ হোরায়রা রাদ্বিয়াল্লাহু তা’আলা আনহু থেকে বর্ণিত, তিনি নবী করীম সাল্লাল্লাহু তা’আলা আলায়হি ওয়াসাল্লাম থেকে বর্ণনা করেছেন, হুযূর নবী করীম এরশাদ করেছেন-\n\nمَثَلُ الَّذِیْ یَعْمَلُ لِلرِّیَآءِ وَالسُّمْعَۃِ کَمَثَلِ الَّذِی یَمْلَأُ کِیْسَہٗ حَصٰی ثُمَّ یَدْخُلْ السُّوْقَ لِیَشْتَرِیَ بِہٖ …. [الحدیث\n\nঅর্থাৎ ওই ব্যক্তির উপমা, যে মানুষকে দেখানো ও খ্যাতি অর্জনের জন্য সৎকর্ম করে, সে ওই ব্যক্তির ন্যায়, যে তার থলের মধ্যে কঙ্কর-পাথর ভর্তি করে নেয়, তারপর তা দ্বারা কিছু কেনার জন্য বাজারে প্রবেশ করে। অতঃপর যখন বিক্রেতার নিকট গিয়ে সেটার মুখ খোলে, তখন তো শুধু পাথরই থাকে। আর বিক্রেতা তা তার মুখের উপর ছুঁড়ে মারে এবং তার থলেতে কিছুই থাকে না.  মানুষের এ সমালোচনা ব্যতীত ‘সেতো তার থলেতে কিছুই ভর্তি করে নি’ এবং তাকে এর বিনিময়ে কিছুই দেবে না। অনুরূপ, লোক দেখানো ও খ্যাতি অর্জনের জন্য যে আমল করে, তার জন্য তার আমলের প্রতিদান কিছুই থাকে না- মানুষের কিছু আলোচনা ব্যতীত। আখিরাতে তার জন্য কোন সাওয়াবই নেই।\n\nএ প্রসঙ্গে আল্লাহ তা’আলা এরশাদ করেছেন-وَقَدِمْنَا اِلٰی مَا عَمِلُوْا مِنْ عَمَلٍ فَجَعَلْنَاہُ ہَبَآءً مَّنْثُوْرًا\n\nতরজমাঃ  এবং যা কিছু তারা কাজ করেছিলো আমি ইচ্ছা করে সেগুলোকে ক্ষুদ্র ক্ষুদ্র ধূলি কণার বিক্ষিপ্ত অণু-পরমাণু করে দিয়েছি, যা ভেন্টিলেটরের মধ্য দিয়ে পতিত আলোকরশ্মিতে দৃষ্টিগোচর হয়। [সূরা ফোরক্বান, আয়াত-২৩, তরজমা- কান্‌যুল ঈমান, বাংলা সংস্করণ]\n\nঅর্থাৎ ওইসব আমল, যেগুলো মহামহিম আল্লাহ্‌র সন্তুষ্টির উদ্দেশ্য ব্যতীত সম্পন্ন করা হয়, সেগুলোর সাওয়াব বাতিল করে দিই।\n\nহযরত আদী ইবনে হাতিম তাঈ রাদ্বিয়াল্লাহু তা’আলা আনহু থেকে বর্ণিত, তিনি রসূলুল্লাহ সাল্লাল্লাহু তা’আলা আলায়াহি ওয়াসাল্লাম থেকে বর্ণনা করেছেন, হুযূর এরশাদ করেছেন-\n\n \n\nیُؤْمَرُ بِفِءَامٍ اَیْ جَمَاعَاتٍ مِّنَ النَّاسِ یَوْمَ الْقِیَامَۃِ اِلَی الْجَنَّۃِ حَتّٰی اِذَا دَنَوْا مِنْہَا وَاسْتَنْشَقُوْا رَآءِحَتَہَا وَنَظَرُوْا اِلٰی قُصُوْرِہَا وَاِلٰی مَا اَعَدَّ اللّٰہُ لِاَ ہَلِہَا فِیْہَا نُوْدُوْا اَنِ اصْرِفُوْ ہُمْ عَنْہَا فَاِنََّہُمْ لاَ نَصِیْبَ لَہُمْ فِیْہَا فَیَرْجِعُوْنَ بِحَسْرَۃٍ وَّنَدَامَۃٍ مَا رَجَعَ الْاَوَّلُوْنَ وَالْاٰخِرُوْنَ بِمِثْلِہَا فَیَقُوْلُوْنَ رَبَّنَا لَوْ اَدْخَلْتَنَا النَّارَ قَبْلَ اَنْ تُرِیَنَا مَا اٰرَیْتَنَا مِنْ ثَوَابِ مَا اَعْدَدْتَّ لِاَوْلِیَآءِکَ کَانَ اَہْوَنَ عَلَیْنَا فَیَقُوْلُ اللّٰہُ تَعَالٰی ذَلِکَ مَا اَرَدْتُّ بِکُمْ … [الحدیث]\n\nঅর্থাৎ ক্বিয়ামতের দিন কিছু লোককে জান্নাতে প্রেরণের নির্দেশ দেওয়া হবে। যখন তারা জান্নাতের নিকটবর্তী হয়ে জান্নাতের ঘ্রাণ পাবে এবং জান্নাতীদের প্রাসাদগুলো ও আল্লাহর নি’মাতগুলো অবলোকন করবে, তখন ফিরিশতাদেরকে নির্দেশ দেওয়া হবে-ওদেরকে ফিরিয়ে নিয়ে যাও। জান্নাতের কোন কিছুই তাদের প্রাপ্য নেই। অতঃপর তারা নিরাশ হয়ে ফিরে যাবে। তারপর তারা বলবে, ‘‘হে আল্লাহ! তোমার প্রিয় বান্দাদের জন্য যে নি’মাতগুলো তৈরী করেছো, সেগুলো দেখানোর আগেই যদি আমাদেরকে দোযখে পাঠাতে, তবে তা আমাদের জন্য সহজতর হতো?’’ তখন আল্লাহ বলবেন, ‘‘তোমাদের সাথে আমি এরূপ আচরণ করার সিদ্ধান্ত নিয়েছিলাম। দুনিয়াতে তোমরা যখন একাকী থাকতে তখন কবীরা গুনাহে লিপ্ত হতে। আর যখন মানুষের সাথে মেলামেশা করতে, তখন মুত্তাক্বীদের মতো আমল করতে। এ আমল দিয়ে লোকদের কাছে তোমরা যে মনোভাব প্রকাশ করতে, আমার প্রতি কখনো ওই মনোভাব পোষণ করতে না। তোমরা লোকদের ভয় করতে, আমাকে ভয় করতে না। মানুষের জন্য তোমরা কোন কোন কাজ বর্জন করতে, আমার জন্য নয়, তোমরা মানুষকে সম্মান করতে, আমাকে নয়। তাই আজ আমি তোমাদেরকে আমার মহা প্রতিদান থেকে বঞ্চিত করে যন্ত্রণাদায়ক শাস্তির স্বাদ গ্রহণ করাবো।’’    [আল-হাদীস]\n\nএক ব্যক্তি রসূলুল্লাহ সাল্লাল্লাহু তা’আলা আলায়হি ওয়াসাল্লাম-এর দরবারে আরয করলেন, ‘‘মুক্তির পথ কি?’’ রসূলুল্লাহ সাল্লাল্লাহু তাজ্ঞআলা আলায়হি ওয়াসাল্লাম এরশাদ করলেন, ‘‘তোমরা আল্লাহকে ধোঁকা দেয়ার চেষ্টা করো না, তবেই মুক্তি পাবে।’’ প্রশ্নকারী বললেন, ‘‘আল্লাহকে কিভাবে ধোঁকা দেওয়া হয়?’’ রসূল সাল্লাল্লাহু তা’আলা আলায়হি ওয়াসাল্লাম এরশাদ করলেন, ‘‘তুমি আল্লাহ ও তাঁর রসূলের নির্দেশিত কোন কাজ আল্লাহ ছাড়া অন্য কাউকে খুশী করার জন্য করলে তবেই আল্লাহর সাথে ধোঁকা করা হবে।’’\n\nহুযূর করীম আরো এরশাদ করেন, তোমরা লোক দেখানো আমল (কর্ম) করা থেকে বিরত থাকো! কেননা, রিয়া হলো ছোটতর শির্‌ক। রিয়াকারীকে হাশরের দিনে সকলের সামনে চারটি নামে ডাকা হবে-\n\nیَا مُرَاءِیْ یَاغَادِرُ یَا فَاجِرُ یَاخَاسِرُ ضَلَّ عَمَلُکَ وَ بَطَلَ اَجْرُکَ فَلاَ اَجْرَلَکَ عِنْدَنَا اِذْہَبَ فَخَُذْ اَجْرَکَ مِمَّنْ کُنْتَ تَعْمَلُ لَہٗ یَامُخَادِعُ\n\nঅর্থাৎ ১. হে রিয়াকার! ২. যে বিশ্বাসঘাতক! ৩. হে অবাধ্য,অপরাধী! ৪. হে ক্ষতিগ্রস্ত! তোমার আমল বাতিল হয়ে গেছে! অতএব, তোমার প্রতিদানও নষ্ট হয়ে গেছে। আমার নিকট তোমার কোন প্রতিদান নেই। হে প্রতারক! [ইবনে আবিদ্দুনিয়া]\n\nআরো বর্ণিত আছে যে, এক বুযুর্গ ব্যক্তিকে বলা হলো, ‘‘ইখলাস কাকে বলে?’’ তিনি বললেন, ‘‘নেক আমলসমূহ নিজের পাপাচারগুলোর ন্যায় গোপন রাখাই হলো ইখলাস (নিষ্ঠা)।’’ পুনরায় কাউকে বলা হলো, ‘‘ইখ্‌লাস (নিষ্ঠা)’র উদ্দেশ্য কি?’’ তিনি বললেন, ‘‘কারো প্রশংসায় খুশী না হওয়া।’’ হযরত ফুদ্বায়ল ইবনে আয়ায রাহমাতুল্লাহি আলায়হি বলেছেন, ‘‘মানুষের ভয়ে কোন নেক আমল বর্জন করা ‘রিয়া’। আর নিছক মানুষের সন্তুষ্টির জন্য কোন আমল করা শির্‌ক। আল্লাহর সাহায্যক্রমে, এ দু’টি বিষয় থেকে বেঁচে থাকার নামই ইখ্‌লাস বা নিষ্ঠা।’’\n\nআল্লাহ পাক আমাদেরকে উভয় প্রকারের শির্‌ক থেকে হিফাযত করুন! আ-মী-ন!!\n\n [কিতাবুল কাবা-ইরঃ আল্লামা যাহাবী, পৃষ্ঠাঃ ৮-১১]\n\nএ পর্যন্ত শির্কের সংজ্ঞা। প্রকারভেদ এবং কি কি কারণে শির্ক হতে পারে এবং কোন্‌ কোন্‌ আক্বীদা শির্ক নয়-এসব প্রসঙ্গে বিস্তারিত আলোচনা করা হলো।\n\n[গাউসিয়া তরবিয়াতী নেসাব, পৃ.২৮-৩১]"
  },
  {
    "1": "কুফর (كفر)-এর বিবরণ",
    "2": "\u003d কুফর (كفر)-এর বিবরণ \u003d\n\nইতোপূর্বে উল্লেখ করা হয়েছে যে, ‘কুফর’ হচ্ছে ‘ঈমান’-এর বিপরীত। সুতরাং ‘কুফর’ সম্পর্কে আলোচনা করার পূর্বে ‘ঈমান’ সম্পর্কে সম্যক জ্ঞান থাকা দরকার। ঈমান (ايمان ) শব্দের আভিধানিক অর্থ ‘সত্য বলে মেনে নেওয়া’। আরবী ‘ঈমান’ (ايمان) শব্দটি امن  থেকে গৃহীত। এর অর্থ হচ্ছে ‘নিরাপত্তা’ ও ‘মানসিক প্রশান্তি।’ সত্যায়নের ক্ষেত্রেও কেউ কারো সত্যায়ন করলে সে যার সত্যায়ন করেছে তাকে ‘মিথ্যাবাদ দেওয়া’ ও ‘বিরোধিতা করা’ থেকে চিন্তামুক্ত করে দেয়. আরবী অলঙ্কার শাস্ত্র অনুসারে, ايمان (ঈমান) শব্দের সাথে  (বা) অব্যয় পদ সংযোজিত হলে আন্তরিক বিশ্বাসের সাথে মৌখিক স্বীকারুক্তিও সংযোজিত হয়। কখনো কখনো ‘ঈমান’ শব্দের ব্যবহার ‘নির্ভর করা’ অর্থেও হয়ে থাকে। সুতরাং নির্ভরকারী ব্যক্তিও নিরাপদ ও মানসিক প্রশান্তি লাভ করে থাকে। এ অর্থের ভিত্তিতেই বলা হয়-مَا امنت ان اجِدَ صحابةً অর্থাৎ ‘আমি ভরসা করতে পারছি না যে, আমি সফরসঙ্গীদের পেয়ে যাবো। [তাফসীর-ই বায়দ্বাভীঃ ১ম পারা]\n\nআর শরীয়তের পরিভাষায় ‘ঈমান’ ওই সব বস্তুর সত্যায়নের নাম, যেগুলো নবী করীম সাল্লাল্লাহু তা’আলা আলায়হি ওয়াসাল্লাম-এর দ্বীনের অন্তর্ভুক্ত হবার বিষয়টি সুষ্পষ্টভাবে জানা যায়। যেমন-‘তাওহীদ’(আল্লাহর একত্ববাদ), ‘নুবূয়ত’ ও ‘বি’সাত’ (পুনরুত্থান), হিসাব-নিকাশ এবং প্রতিদান। প্রায়সব মুহাদ্দিস, এমনকি মু’তাযিলা ও খারেজী সম্প্রদায় দু’টির মতেও শরীয়ত সম্মত পূর্ণাঙ্গ ঈমান হচ্ছে তিনটি জিনিষের সমন্বয়ের নামঃ ১. হৃদয়ের সাথে সত্য কথাগুলো নিশ্চিতভাবে বিশ্বাস করা। ২. মৌখিকভাবে স্বীকৃতি দেওয়া এবং ৩. অঙ্গ-প্রত্যঙ্গ দ্বারা ওইগুলোর দাবী অনুসারে আমল [প্রাগূক্ত]\n\nঅবশ্য, অন্তরে বিশ্বাস হচ্ছে- মৌলিক ঈমান আর অবশিষ্ট দু’টি হচ্ছে- মু’মিন হিসেবে তাকে বিবেচনা করার পূর্বশর্ত ও মূল ঈমানের সৌন্দর্য বৃদ্ধিকারী।\n\nসুতরাং যার শুধু আক্বীদা বা বিশ্বাস শুদ্ধ নয় সে মুনাফিক্ব, যার স্বীকারুক্তিতে ত্রুটি আছে সে কাফির-ই মুজাহির (প্রকাশ্য কাফির) আর যার শুধু আমল ঠিক নয়, মৌলিকভাবে বিশ্বাস আছে সে মু’মিন-ই ফাসিক্ব। সুতরাং যার আন্তরিক বিশ্বাস, মৌলিক বিশ্বাস, মৌখিক ঘোষণা এবং আমল বিশুদ্ধ ও যথাযথ সে মু’মিন-ই কামিল। এটা আহলে সুন্নাতের অভিমত। এখানে বিশেষভাবে লক্ষ্যণীয় যে, এ তৃতীয় ব্যক্তি (যার প্রথম দু’টি শর্ত বিশুদ্ধ থাকলেও আমল ভাল নয়) সে সর্বসম্মতিক্রমে ফাসিক্ব; কিন্তু এ ‘ফাসিক’ মু’মিন থাকবে কিনা সে সম্পর্কে আহলে সুন্নাতের আক্বীদা হচ্ছে সে মু’মিন থাকবে। খারেজীদের মতে সেও কাফির, আর মু’তাযিলারা বলে সে মু’মিনও থাকবে না, কাফিরও হবে না বরং ‘ফাসিক্ব হওয়া’ একটি পৃথক ও স্বতন্ত্র স্তর। উল্লেখ্য, এ শেষোক্ত দু’টি অভিমতই (খারেজী ও মু’তাযিলাদের) বাতিল। এখানে আহলে সুন্নাতের (প্রথমমোক্ত) অভিমতই বিশুদ্ধ।   [প্রাগূক্তঃ ১ম পারা]\n\n[গাউসিয়া তরবিয়াতী নেসাব, পৃ.৩১-৩২]\n\nকুফরের হাক্বীক্বত\n\nকুফরের হাক্বীক্বত বা বাস্তবতা দু’প্রকারঃ ১. আভিধানিক ও\n\n২. পারিভাষিক বা শরীয়তের পরিভাষা সংক্রান্ত।\n\nআভিধানিক হাক্বীক্বত\n\n‘কুফর’ (كفر) শব্দের আভিধানিক অর্থ سر نعمت (নি’মাতকে গোপন করা)। [তাফসীর-ই বায়দ্বাভী, ১ম পারা]\n\n \n\nবস্তুতঃ নি’মাতকে গোপন করা মানে নি’মাত পেয়ে কৃতজ্ঞতা প্রকাশ না করা। অথবা নি’মাতের চর্চা না করা। এত্‌দভিত্তিতে ‘কুফর’ ‘কুফরান’(كفران ) -এর সমার্থক। কারণ, ‘কুফরান’ হচ্ছে ‘শুক্‌র’ (কৃতজ্ঞতা প্রকাশ)-এর বিপরীত।আলোচ্য ‘কুফর’ শব্দটির মূল বা উৎস হচ্ছেكفرٌ (কাফরুন)। এর আভিধানিক অর্থ হচ্ছে শর্তহীনভাবে গোপন করা। كَفْرٌ থেকে নির্গত করে ‘কৃষক’কে এবং রাতকেও كَافِرٌ (কাফির) বলা যেতে পারে। কারণ, কৃষক ফসলের বীজকে জমির গর্ভে এবং রাত তার অন্ধকাররূপী চাদরের নিচে সমস্ত বস্তুকে ঢেকে নেয়। একইভাবে ফলের ছিলকা  কেও একই কারণে এ শব্দ দ্বারা বুঝানো হয়।\n\nপারিভাষিক হাক্বীক্বত\n\nইমাম গাযালী রাহমাতুল্লাহি আলায়হি লিখেছেন, কুফর হচ্ছে-تَكْذِيْبُ الرَّسُوْلِ فِيْمَا جَاءَ بِه مِنْ عِنْدَ اللهِ\n\nঅর্থাৎ রসূলুল্লাহ সাল্লাল্লাহু তা’আলা আলায়হি ওয়াসাল্লাম যেসব বিধান আল্লাহর পক্ষ থেকে নিয়ে এসেছেন, ওইসব বিধানে রসূলুল্লাহ্‌কে অস্বীকার করা।\n\nক্বাযী বায়দ্বাভী রাহমাতুল্লাহি আলায়হি তাফসীর-ই বায়দ্বাভীতে লিখেছেন-\n\nوَفِىْ الشَّرْعِ اِنْكَارُ مَا عُلِمَ بِالضُّرُوْرَةِ مَجِئَ الرَّسُوْلِ بِه\n\nঅর্থাৎ শরীয়তে ‘কুফর’ বলে ওইসব বস্তুকে অস্বীকার করাকে, যেগুলো সম্পর্কে সুস্পষ্টভাবে জানা যায় যে, হুযূর সাল্লাল্লাহু তা’আলা আলায়হি ওয়াসাল্লাম ওইগুলো নিয়ে এসেছেন।\n\nকুফরের প্রকারভেদ\n\nসহীহ্‌ বোখারী শরীফের ব্যাখ্যাকারী আল্লামা কিরমানী বলেছেন, কিছু সংখ্যক বিজ্ঞ আলিম চার প্রকার কুফরের কথা বলেছেন। সুতরাং এ চার প্রকারের মধ্যে কোন এক প্রকার কারো মধ্যে পাওয়া গেলে সে কাফির; সে মাগফিরাত বা আল্লাহর ক্ষমা পাবার উপযোগী নয়-\n\n১. ‘কুফর-ই ইন্‌কার’ (অস্বীকারজনিত কুফর)\n\n২. ‘কুফরে জুহূদ’ ( স্বীকারোক্তি প্রত্যাখ্যান জনিত কুফর)\n\n৩. ‘কুফ্‌র-ই মু’আনাদাহ্‌’ (গোঁয়ারতুমীজনিত কুফর) এবং\n\n৪. ‘কুফর-ই নিফাক্ব’ (মুনাফিক্বসূলভ কুফর)।\n\nকুফর-ই  ইন্‌কার (كفر انكار) হচ্ছে- অন্তর ও রসনা উভয়টি দ্বারা অস্বীকার করা। আর দ্বীনের যে কোন বিষয়ই তার সামনে পেশ করা হোক না কেন, সে তা সম্পর্কে অজ্ঞ ও অস্বীকারকারী হয়। যেমন-আরবের প্রকাশ্য কাফিরগণ, যারা প্রকাশ্যভাবে কুফর করতো।\n\nকুফর-ই  জুহূদ (كفر جحود) হচ্ছে- অন্তরে তো মা’রিফাত বা পরিচিতি অর্জিত হয়েছে, কিন্তু মুখে স্বীকার করে না। যেমন- ইবলীসের কুফর।\n\nকুফর-ই  মু’আনাদাহ্‌ (كفر معانده) হচ্ছে- অন্তরে মা’রিফাত বা পরিচিতিও অর্জিত হয়েছে, মুখেও স্বীকার করেছে; কিন্তু তা গ্রহণ করে না। যেমন- খাজা আবূ তালিবের কুফর।\n\nকুফর-ই নিফাক্ব -(كفر نفاق) হচ্ছে- মুখে তো স্বীকার করে, কিন্তু অন্তর স্বীকার করে না। যেমন- মুনাফিক্বদের কুফর।                  [কিরমানী শরহে বোখারী]\n\n[গাউসিয়া তরবিয়াতী নেসাব, পৃ.৩২-৩৩]\n\nকুফরী কালাম -১\n\nঈমান বিনষ্ট হবার মতোও কিছু কারণ রয়েছে। আল্লামা ক্বাযী সানাউল্লাহ পানিপথী রাহমাতুল্লাহি আলায়হি তাঁর প্রসিদ্ধ কিতাব ‘মা-লা-বুদ্দমিন্‌হু’র শেষাংশে ফাতাওয়া-ই বোরহানীর বরাতে ‘কুফরী বাক্যসমূহ’ শিরোনামে এমন কিছু কলেমা বা বাক্য উল্লেখ করেছেন, যেগুলোর কারণে ঈমানদারের ঈমান বিনষ্ট হয়ে যায় এবং সে কাফিরদের অন্তর্ভুক্ত হয়ে যায়। মুসলমানদের ছথূ সকল প্রকার কুফর থেকে বাঁচা অপরিহার্য। তাই এখানে কুফরী বাক্যগুলোর কিছুটা উল্লেখ করার প্রয়াস পেলাম-\n\n১. আল্লাহ তাজ্ঞআলারও সৃষ্টির ন্যায় শরীর আছে বলা কুফর।\n\n২. দুনিয়ায় আল্লাহ্‌র দীদার অসম্ভব বলে মনে করা কুফর। কারণ, এটা ক্বোরআন ও হাদীস অস্বীকারের নামান্তর।\n\nঅবশ্য প্রত্যেক মু’মিন বেহেশতে আল্লাহর দীদার লাভ করবেন। মি’রাজ শরীফে নবী করীম সাল্লাল্লাহু তা‘আলা আলায়হি ওয়াসাল্লাম-এর আল্লাহর দীদার লাভ করা তাঁর বৈশিষ্ট্য ও মু’জিযা ছিলো।\n\n৩.যদি কেউ বলে, ‘‘অমুক যদি খোদাও হয়ে যায়, তবুও আমি তার কাছ থেকে আমার প্রাপ্য উসূল করে ছাড়বো,’’ তবে সে কাফির হয়ে যাবে।\n\n৪.যকি কেউ বলে, ‘‘স্বয়ং আল্লাহ্‌ তোর সাথে পারে না, আমি কিভাবে পারবো?’’ তবে সে কাফির হয়ে যাবে।\n\n৫.যদি কেউ বলে, ‘‘আমার জন্য আসমানে খোদা আছে, আর যমীনে আছো তুমি’’, তবে সে কাফির হয়ে যাবে।\n\n৬.যদি কারো সন্তান মারা যায়, সে যদি বলে, ‘‘আল্লাহর তার প্রয়োজন ছিলো, তাই তাকে নিয়ে গেছে’’ তবে সে কাফির হয়ে যাবে। আর যদি কেউ বলে, ‘‘আল্লাহ তার প্রতি যুল্‌ম করেছেন’’, তবুও সে কাফির হয়ে যাবে।\n\n৭. যদি কোন মযলূম বলে, ‘‘হে খোদা! তুমি তার তাওবা কবূল করো না! তুমি কবূল করলেও  আমি করবো না’’, তবে সে কাফির হয়ে যাবে।\n\n৮.যদি কোন পাওনাদার বলে, ‘‘আমার ঋণী যদি আল্লাহও হন, তবুও তাঁর কাছ থেকে আমার পাওনা উসূল করে নেবো’’, তবে সে কাফির হয়ে যাবে। যদি বলে, ‘‘তিনি যদি পয়গাম্বরও হন, তবুও আমার পাওনা উসূল করে নেবো’’, তবুও সে কাফির হয়ে যাবে।\n\n৯.যদি কেউ বলে, ‘‘আল্লাহর হুকুম এমনই’’ তখন অন্যজন বললো, ‘‘আল্লাহর হুকুম সম্পর্কে আমি কি জানি?’’ তবে শেষোক্তজন কাফির হয়ে যাবে। (অবশ্য, অস্বীকার নয়, বরং আফসোস্‌ করে বললে কাফির হবে না।)\n\n১০. যদি কেউ বলে, ‘‘হে আল্লাহ! আমার উপর অত্যাচার করবেন না’’, তবে সঠিক অভিমতানুসারে, সে কাফির হয়ে যাবে। কারণ সে আল্লাহর পক্ষে অত্যাচারে বিশ্বাস করলো। এটা কুফর।\n\n১১.যদি কেউ ‘বিস্‌মিল্লাহ্‌’ বলে মদ্যপান করে কিংবা যিনা-ব্যভিচার করে, তবে সে কাফির হয়ে যাবে। কেউ ‘বিস্‌মিল্লাহ’ বলে হারাম জিনিষ আহার করলেও সে কাফির হয়ে যাবে।\n\n১২.যে ব্যক্তি এ বিশ্বকে নশ্বর (حادث) বলতে অস্বীকার করে, মৃত ব্যক্তিদের সশরীরে হাশর হওয়া স্বীকার করে না, আল্লাহ তা’আলাকে প্রতিটি সৃষ্টির ও সৃষ্টি জগতের অনূ-পরমাণূ সম্পর্কে অবগত ও জ্ঞাতা বলে বিশ্বাস করে না কিংবা এ ধরনের ধর্মীয় জরুরী বিষয়গুলো (ضروريات دين ) কে অস্বীকার করে, তবে সে সর্বসম্মতিক্রমে কাফির হয়ে যাবে।\n\n(উল্লেখ্য, রসূল করীম সাল্লাল্লাহু তা’আলা আলায়হি ওয়াসাল্লাম-এর দো’আ কবূল হওয়া  ‘যুরুরিয়াতে দ্বীন’ (দ্বীনের জরুরী বিষয়াদি)’র অন্তর্ভুক্ত। সুতরাং হযরত ওমর ফারূক্ব ও আবূ জাহলের ব্যাপারে রসূল সাল্লাল্লাহু তা’আলা আলায়হি ওয়াসাল্লাম-এর দো’আ সংক্রান্ত বিষয়টিও ‘দ্বীনের জরুরী বিষয়াদি’র অন্তর্ভুক্ত। সুতরাং যদি কেউ মনগড়াভাবে বলে, ‘‘হুযূর দো’আ করেছেন আবূ জাহলের পক্ষে, কিন্তু আল্লাহ তা কবূল না করে কবূল করলেন হযরত ওমর ফারূক্বকে, তাহলে সে কাফির হয়ে যাবে।)\n\n১৩.যদি কেউ বলে, ‘‘যদি অমুক নবী হয়, তবে আমি তার উপর ঈমান আনবো, আল্লাহ যদি আমাকে নামাযের আদেশ করেন, তবুও আমি তা সম্পন্ন করবো না’’ অথবা বললো, ‘‘যদি ক্বেবলা এদিকে হয়, তবে নামায পড়বো না,’’ তবে সে কাফির হয়ে যাবে।\n\n১৪.যদি কেউ কোন সাক্ষী ছাড়া বিয়ে করে আর বলে, ‘‘আমি আল্লাহ ও তাঁর রসূল বা ফিরিশ্‌তাদের সাক্ষী রেখেছি, তবে সে কাফির হয়ে যাবে। কারণ, সে শরীয়তকে নিয়ে উপহাস করলো। শরীয়ত নিয়ে উপহাস-ঠাট্টা করা কুফর।\n\n১৫.যদি কেউ বলে, হুযূর সাল্লাল্লাহু তা’আলা আলায়হি ওয়াসাল্লাম -এর প্রতি অপবাদ দেয় কিংবা তাঁর চুল মুবারককেও অবজ্ঞা করে, তবে সে কাফির হয়ে যাবে।\n\n১৬.যদি কেউ বলে, ‘‘হযরত মুহাম্মদ সাল্লাল্লাহু তা’আলা আলায়হি ওয়াসাল্লাম শত্রুদের ভয়ে কিছু খোদায়ী বিধান প্রচার করেন নি’’, তবে সে কাফির হয়ে যাবে। রাফেযীরা এমনটি বলে থাকে। এমন কথা বলা কুফর।\n\n১৭.যে ব্যক্তির সামনে ওই হাদীস শরীফ বর্ণনা করা হয়, যাতে হুযূর সাল্লাল্লাহু তা’আলা আলায়হি ওয়াসাল্লাম এরশাদ ফরমায়েছেন, ‘‘আমার হুজুরা মুবারক ও মিম্বর শরীফের মধ্যবর্তী স্থানটুকু, অথবা আমার ক্ববর শরীফ ও মিম্বর মুবারকের মধ্যবর্তী স্থানটুকু জান্নাতের বাগানগুলো থেকে একটি বাগান’’ আর ওই লোকটি বলে, ‘‘আমি তো শুধু মিম্বর ও কবরই দেখতে পাচ্ছি,অন্যকিছু দেখছি না’’, তাহলে সে কাফির হয়ে যাবে। কারণ, তার এ কথা নবী করীমের পবিত্র বাণীর প্রতি ঠাট্টা ও অস্বীকৃতির নামান্তর হলো, যা কুফর বৈ-কিছুই নয়।\n\n[গাউসিয়া তরবিয়াতী নেসাব, পৃ.৩৪-৩৬]\n\nকুফরী কালাম –২\n\n১৮.যে ব্যক্তি জেনে শুনে নবী করীম সাল্লাল্লাহু তা’আলা আলায়হি ওয়াসাল্লাম-এর নামে মিথ্যা রচনা করে সে কাফির, দোযখেই তার ঠিকানা।\n\nইমাম তাবরানী তাঁর ‘আল-আওসাত্ব’-এ হযরত আবদুল্লাহ ইবনে আমর রাদ্বিয়াল্লাহু তা’আলা আনহুমা থেকে বর্ণনা করেছেন, একদিন এক ব্যক্তি অবিকল হুযূর সাল্লাল্লাহু তা’আলা আলায়হি ওয়াসাল্লাম-এর মতো পোষাক পরে মদীনা মুনারাওয়ায় এক আহলে বায়তের বাড়িওয়ালার নিকট গিয়ে বললো, ‘হুযূর সাল্লাল্লাহু তা’আলা আলায়হি ওয়াসাল্লাম আমাকে নির্দেশ দিয়েছেন যেন মদীনা মুনাওয়ারার যে কোন বাড়ীওয়ালাকে তার জন্য একটা ঘর নির্মাণের কথা বলি।’’ লোকটির কথা শুনে তাঁরা রসূলুল্লাহ্‌ সাল্লাল্লাহু তা’আলা আলায়হি ওয়াসাল্লাম-এর নিকট লোক পাঠিয়ে বিষয়টি হুযূরকে জানালেন। তখন হুযূর করীম সাল্লাল্লাহু তা’আলা আলায়হি ওয়াসাল্লাম হযরত আবূ বকর ও হযরত ওমর রাদ্বিয়াল্লাহু তা’আলা আনহুমাকে এরশাদ করলেন, ‘‘তোমরা তার নিকট যাও। তাকে জীবিত পেলে হত্যা করবে এবং তার মরদেহ আগুনে জ্বালিয়ে ফেলবে। আর যদি তোমরা পৌঁছতে পৌঁছতে সে মারা যায়, আমার মতে, তোমরা তাকে মৃতই পাবে, তাহলেও ওই মরদেহ জ্বালিয়ে ফেলবে।’’ অতঃপর তাঁরা গেলেন এবং তাকে মৃত অবস্থায়ই খুঁজে পেলেন। কারণ, পূর্ববর্তী রাতে লোকটি প্রস্রাব করতে বের হলে তাকে সাপ দংশন করেছিলো ও সে মারা গিয়েছিলো। সুতরাং তাঁরা তার মরদেহ আগুনে জ্বালিয়ে ফেলেছিলেন। আর ফিরে এসে হুযূর সাল্লাল্লাহু তা’’আলা আলায়হি ওয়াসাল্লামকে তা জানালেন। তখন হুযূর সাল্লাল্লাহু তা’আলা আলায়হি ওয়াসাল্লাম এরশাদ করলেন, ‘‘যে ব্যক্তি জেনে শুনে আমার নামে মিথ্যাচার করবে সে যেনো তার ঠিকানা দোযখেই করে নেয়।’’ [‘মাওদ্বূ-’আত-ই কবীর, পৃষ্ঠাঃ ২২-২৩]\n\n(কোন নবীর শানে কটুক্তি করা, সাধারণ উম্মতের সাথে তুলনা করা, আমাদের মতো অন্য দশ জনের মতো মনে করা, দোষে-গুণে মানুষ বলা, পিয়নের মতো ক্ষমতাহীন বলা, নিছক মাটির মানুষ বলা, নামাযে নবীর খেয়ালকে গরু ও গাধা ইত্যাদির খেয়ালের সাথে তুলনা করা, হুযূরের ইলমে গায়ব বা আল্লাহ প্রদত্ত অদৃশ্য জ্ঞানকে জানোয়ার, পাগল ও শিশুর জ্ঞানের সাথে তুলনা করা, ‘খাতামান্নবিয়্যীন’ -এর অর্থ সর্বশেষ নবী না বলে ‘আফযাল’ (শ্রেষ্ঠ নবী) বলা, হুযূরের পবিত্র মীলাদ বা জন্মোৎসবকে কানাইয়্যার জন্মোৎসব ও খ্রিস্টানদের ‘খ্রিস্টমাস’-এর সাথে তুলনা করা, হুযূর সাল্লাল্লাহু তা’আলা আলায়হি ওয়াসাল্লামকে মৃত নবী বলা এবং নিজের  কিংবা অন্যের কল্যাণ সাধনে অক্ষম বলা, বড় ভাইয়ের মতো বলা, আল্লাহ মিথ্যা বলতে পারেন বলা, শয়তান ও মালাকুল মওতের জ্ঞানকে হুযূরের জ্ঞান অপেক্ষা বেশী বলা, নবীর নিকট দেয়ালের পেছনের জ্ঞান নেই বলা, হুযূর দেওবন্দে উর্দু শিখেছেন বলা, আল্লাহ তা’আলা হুযূরের মতো কোটি কোটি ‘মুহাম্মদ’ পয়দা করে নেবেন বলা, হুযূর ইন্‌তিকালের পর মাটিতে মিশে গেছেন বলা, নবী প্রতিটি মিথ্যা থেকে পবিত্র ও মা’সুম হওয়া জরুরী নয় বলা, নবীর প্রশংসাকে মানুষের মতো, বরং আরো সংক্ষিপ্ত করতে বলা, নবীকে আল্লাহর মর্যাদার সামনে চামার অপেক্ষা নিকৃষ্ট বলা, নবীকে ‘তাগূত’ (শয়তান) বলা জায়েজ বলে মন্তব্য করা, নবীর মর্যাদা উম্মতের মধ্যে গ্রামের চৌধূরী ও জমিদারের মত মনে করা, নবী ও ওলীকে ইখতিয়ারবিহীন বলা, আমলের ক্ষেত্রে উম্মত নবী অপেক্ষাও বেড়ে যায় বলা, নবী করীম সাল্লাল্লাহু তা’আলা আলায়হি ওয়াসাল্লামকে পুলসেরাত থেকে রক্ষা করার দাবী করা, ‘লা-ইলা-হা ইল্লাল্লাহ্‌ আশ্রফ আলী রসূলুল্লাহ বলা’ ও সেটাকে সমর্থন করা, হুযূরকে দাজ্জালের বৈশিষ্ট্যের সাথে তুলনা করা, আল্লাহর সামনে সমস্ত নবী, ওলী একটা নাপাক ফোঁটা অপেক্ষাও নগণ্য বলা, দুরূদ-ই তাজের প্রতি অবজ্ঞা প্রদর্শন করা, মীলাদ শরীফ, মি’রাজ শরীফ, ওরশ শরীফ, খতম শরীফ, ৪০তম ফাতিহা খানী ও ইসালে সাওয়াবকে না-জায়েয, বিদ’আত ও হিন্দুদের প্রথা বলে মন্তব্য করাও বে-ঈমানীর নামান্তর। যেহেতু এসব উক্তি আল্লাহ, রসূল ও নবী-ওলীর শানে জঘন্যতম মানহানিকর।)\n\n১৯.যদি কেউ বলে, ‘‘যদি ফিরিশ্‌তা বা পয়গাম্বরও বলেন যে, তোমার কাছে রূপা নেই, তবুও আমি বিশ্বাস করবো না’’, তবে সে কাফির হয়ে যাবে। কারণ, সে নবীর প্রতি অবজ্ঞা প্রদর্শন করলো।\n\n২০.যদি কেউ বলে, ‘‘হযরত আদম আলায়হিস্‌ সালাম গম না খেলে আমরা হতভাগা হতাম না’’, তবে সে কাফির হয়ে যাবে।\n\n২১.শায়খাঈন অর্থাৎ হযরত আবূ বকর সিদ্দীক্ব ও হযরত ওমর ফারূক্ব রাদ্বিয়াল্লাহু তা’’আলা আনহুমাকে কেউ গালি দিলে সে কাফির হয়ে যাবে।\n\n২২.যদি কেউ বলে, ‘‘নখ কাটা সুন্নাত’’, তখন অপরজন বললো, ‘‘তা যদিও সুন্নাত তবুও আমি করবো না’’ তবে সে কাফির হয়ে যাবে।\n\n২৩.কেউ কাউকে বললো, ‘‘নামায সম্পাদন করো’’, জবাবে সে বললো, ‘‘তুমি এতো নামায পড়ে কী পেয়েছো?’’ অথবা বললো, ‘‘আমি এতো নামায পড়েও কী পেলাম?’’ তবে সে  কাফির হয়ে যাবে।\n\n২৪.যদি কেউ কাউকে বলে, ‘‘তুমি কাফির হয়ে গেছো, সে জবাবে বললো, ‘‘আমাকে  তোমার ধারণার ন্যায় কাফির ধরে নাও!’’ তবে সে কাফির হয়ে যাবে।\n\n২৫. যদি কেউ বলে, ‘‘আমার কাছে আল্লাহর চেয়ে নারী বেশী প্রিয়, তবে সে কাফির হয়ে যাবে। বিবাহিত হলে তার স্ত্রী তালাক্ব হয়ে যাবে। এরপর সে পুনরায় ঈমান গ্রহণ ও তাওবা ইত্যাদি করে নিলে, তারপর তার স্ত্রীর সাথে পুনরায় আক্ব্‌দ করে বিবাহ নবায়ন করতে হবে। অবশ্য কোন মুসলমান কোন কারণে কাফির হয়ে গেলে তার বেলায়ও এ বিধান প্রযোজ্য।\n\n২৬. যদি কেউ বলে, ‘‘খেলা-তামাশা আমাকে নামায-রোযা থেকে বিরত রেখেছে’’, তবে সে  কাফির হয়ে যাবে।\n\n২৭. যদি কেউ বলে, ‘‘তুমি কিছু দিন নামায পড়ো তবে বিরক্তি ও কষ্টের প্রেক্ষিতে বে-নামাযী  হলে কী-স্বাদ তা অনুভব করতে পারবে,’’ তবে সে কাফির হয়ে যাবে।\n\n২৮. যদি কেউ বলে, ‘‘ওলামা-ই দ্বীনের কাজও এটি, আর কাফিরদের কাজও একই।’’, তবে সে কাফির হয়ে যাবে। অবশ্য যদি কোন নির্দিষ্ট আলিমের কোন মন্দ কর্মের প্রতি উদ্দেশ করে, পাইকারীভাবে ওলামা-ই দ্বীনের প্রতি অবজ্ঞার উদ্দেশ্য ছাড়া এমন কথা বলে তবে সে  কাফির হবে না।\n\n২৯.যদি কেউ কোন বিবাহিত মহিলাকে কুপরামর্শ দিতে গিয়ে বলে, ‘‘তুমি মুরতাদ্দ হয়ে যাও; তবে তুমি তোমার স্বামী থেকে পৃথক হয়ে যেতে পারবে’’, তবে এ পরামর্শদাতা কাফির হয়ে যাবে।\n\n৩০.নিজের জন্য কিংবা অপরের জন্য কুফরীকে পছন্দ করাও কুফর।\n\n৩১.কেউ মদপানের আসরে উচ্চাসনে বসে বক্তার ন্যায় হাস্যরস করলো, আর অন্যরা শ্রোতার ন্যায় বসে তার কথার সমর্থনে হেসে উঠলো, তবে এরা কাফির হয়ে যাবে। কারণ তারা সকলে জেনেশুনে গুনাহ্‌কে সমর্থন করলো ও হারাম কাজে উৎসাহ দিলো। যদি কেউ গলায় পৈতা ঝুলায় কিংবা কাফিরদের বিশেষ পোষাক পরে, তবে সে কাফির হয়ে যাবে। [কাযী বায়দ্বাভী, কৃত. তাফসীর-ই-বায়দ্বাভী]\n\nঅবশ্য, যদি কেউ কাফিরদের অত্যাচার থেকে বাঁচার জন্য নিজের ঈমান ঠিক রেখে বাহ্যিকভাবে এমনটি করে, তবে কাযী আবূ হাফসের মতে কাফির হবে না, কিন্তু যদি ব্যবসায় উন্নতি কিংবা অন্য কোন স্বার্থে এমনটি করে, তবে সে কাফির হয়ে যাবে। ইত্যাদি।\n\n[গাউসিয়া তরবিয়াতী নেসাব, পৃ.৩৬-৩৮]"
  },
  {
    "1": "এক মহা ভ্রান্তধারণা ‘পুনর্জন্মবাদ’ বা ‘জন্মান্তরবাদ’",
    "2": "এক মহা ভ্রান্তধারণা ‘পুনর্জন্মবাদ’ বা ‘জন্মান্তরবাদ’ [Transmigration of Souls]\n\nএক শ্রেণীর অমুসলিমের মধ্যে লক্ষ্য করা যায় যে, তারা বলে- ‘জনমে জনমে’, ‘কোন্‌ জনমে’, ‘প্রত্যেক জনমে’ ইত্যাদি। এটা একটা জঘন্য ভ্রান্ত ও শিরকী আক্বীদা। তাদের এ ভ্রান্ত আক্বীদা বা বিশ্বাসের নাম تناسخ (তানাসুখ) বা পুনর্জন্মবাদ কিংবা জন্মান্তরবাদ। এর অর্থ হচ্ছে জীবাত্মা এক শরীর থেকে অন্য শরীরে পৃথিবীতে স্থানান্তরিত হয় বলে বিশ্বাস করা। [শরহে মাওয়াক্বিফ, আল-মু’জামুল ওয়াসীত্ব, শরহে আক্বাঈদে নাসাফী, ক্বাওয়াইদুল ফিক্বহ]\n\nএমন বিশ্বাস কালের বিবর্তনের এক পর্যায়ে এসে প্রাচীন জাতিপুঞ্জের হিন্দু ও অন্যান্য ধর্মাবলম্বীদের মধ্যে অনুপ্রবেশ করে প্রসার লাভ করেছে।             [প্রাগুক্ত]\n\nএমন আক্বীদায় বিশ্বাসীরা হলো ওইসব সম্প্রদায়, যারা ধারণা করে যে, মৃত্যুর পর মানবাত্মা পূর্ববর্তী জীবদেহের চাইতে যথাক্রমে উঁচু কিংবা নিম্ন পর্যায়ের জীব দেহে স্থানান্তরিত হয়। দার্শনিকদের মতে, জন্মান্তরবাদে বিশ্ববাসীরা হচ্ছে এমন এক সম্প্রদায়, যাদের ধারণা হচ্ছে- মানুষ তার জীবদ্দশায় ‘পূর্ণাঙ্গ আত্মা’ (نفوس كامله) অর্জনে সক্ষম হয় কিংবা সক্ষম হয় না। তাতে সক্ষম না হলে আত্মা অসম্পূর্ণ (نفس ناقصه) থেকে যায়।\n\nযদি ‘নাফ্‌স-ই কামিলাহ’ (পূর্ণাঙ্গ আত্মা) অর্জিত হয়, তবে তা ব্যক্তির মধ্যে সর্বগুণে পূর্ণাঙ্গতা লাভের পর তার তিরোধানের সাথে সাথে তা দেহ থেকে বের হয়ে عالم قدس (পবিত্রাত্মার জগতে) এ দেহের সংমিশ্রণ ছাড়াই বাস করে। তখন দেহের সংমিশ্রণের কোন প্রয়োজনীয়তা তার থাকে না। এ মতবাদকে ‘নির্বানবাদ’ اَلْحُجَرَّدُ عَنِ الْعَلاَئِقِ الْجِسْمَانِيَّةِ বলে। আর মানুষের ‘অসম্পূর্ণ আত্মা’ نفوس ناقصه)), যা দেহে থাকাকালীন সময়ে পূর্ণতায় পৌঁছতে পারে নি,  সেগুলোও বিভিন্ন প্রক্রিয়ায় তিরোধানের পর পূর্ণতা লাভের জন্য প্রচেষ্টারত থাকে। প্রাচীন হিন্দু সম্প্রদায় এ ‘জন্মান্তরবাদ’-এ বিশ্বাসী। যেমন কবি জীবনানন্দদাস তার এমন বিশ্বাসকে নিম্নলিখিত কবিতায় প্রকাশ করেছেন-\n\nআবার আসিব ফিরে, ধান সিঁড়িটির তীরে।\n\nএই বাংলায়; হয়ত বা মানুষ নয়\n\nশঙ্খ ছিল, শালিকের বেশে।\n\nউক্ত কবির ধারণা- মানুষ বক, শালিক, শঙ্খ, চিল হয়ে আবার পৃথিবীতে ফিরে আসবে। উল্লেখ্য যে, এসব কুধারণা ইসলামী শাস্ত্রবিদদের সম্পূর্ণ পরিপন্থী। এখানে আরো উল্লেখ্য যে, নবী, ওলী, গাউস, কুত্বব, আবদাল ও শহীদগণ ইন্‌তিকালের পর আল্লাহ প্রদত্ত বিশেষ ক্ষমতা বলে সৃষ্টি জগতের কল্যাণ সাধন করতে সক্ষম। অন্য কোন আকৃতি ধারণ করে পৃথিবীতে পুনর্জন্ম লাভ করার তাঁদের কোন প্রয়োজন নেই। এমন কোন নিয়মও ইসলামে স্বীকৃত নয়।\n\nজন্মান্তরবাদীরা আরো বলে থাকে-\n\nএক. মানবাত্মা নিঃশেষ হয় না। কারণ তাদের মতে, নিঃশেষ হবার জন্য তা দেহের সাথে সংমিশ্রিত থাকা অপরিহার্য। যেহেতু মানুষ যখন মৃত্যুবরণ করে, তখন আত্মা দেহ থেকে পৃথক হয়ে যায়; সংমিশ্রিত থাকে না, সেহেতু তাই তা আর ফানা বা নিঃশেষঐ হয় না। (এখানে দেহের সাথে আত্মার সংমিশ্রণের শর্তটি ইসলামী আক্বীদার বিরোধী।)\n\nদুই. তাদের মধ্যে কেউ কেউ বলে, আত্মা ও দেহের পুনরুত্থান (البعث) হবে না। (নাঊযুবিল্লাহ!) কেননা, তাদের ধারণা মতে- কোন বস্তুর পুনঃসৃষ্টি হবার জন্য এর অংশ বিশেষ اجزاء অবশিষ্ট থাকা প্রয়োজন। অথচ بسيط (একক বস্তু) তথা আত্মা ফানা হবার পর অবশিষ্ট থাকে না। দেহও বিলীন হয়ে যায়। সুতরাং তাদের মতে আত্মা ও দেহ কোনটাই পুনরুত্থিত হবে না।\n\nতিন. তারা বলে, মানবাত্মা পূর্ণতা লাভের জন্য দেহ বর্জিত হয়ে অন্যান্য আকৃতি ধারণ করে।\n\nখণ্ডন\n\nওইসব ক’টি মতবাদই মনগড়া ও ভ্রান্ত; বরং আল্লাহ ও তাঁর হাবীব সাল্লাল্লাহু তা’আলা আলায়হি ওয়াসাল্লাম এ সম্পর্কে যা বলেছেন তা-ই বাস্তব ও সত্য। ইসলাম বলে- পবিত্র ক্বোরআনের ভাষায়,  রূহ যেহেতু আল্লাহ্‌র হুকুম امر رب)), সেহেতু রূহের মৃত্যু হয় না, বিলুপ্তও হয় না। কিন্তু মানব দেহ, এমনকি সব কিছুই ধ্বংসপ্রাপ্তও হতে পারে (অবশ্য, কারো কারো দেহও অবিকৃত থাকে।) মহান স্রষ্টার কুদরতে ক্বিয়ামতে পুনরায় সবাই সৃষ্টিও হবে সৃষ্টিও হবে। সর্বশক্তিমান আল্লাহর জন্য কোন উপায়-উপকরণের প্রয়োজন হয় না। এ প্রথমোক্ত বিষয়ের প্রমাণ হচ্ছে এ আয়াতগুলো-\n\n১.আল্লাহ তাজ্ঞআলা এরশাদ ফরমায়েছেন-كُلُّ شَئٍ هَالِكٌ اِلاَّ وَجْهُه\n\nতরজমাঃ  সব কিছু ধ্বংস হবে, কিন্তু ধ্বংস হবে না আল্লাহর পবিত্র সত্তা।\n\n২. অন্য আয়াতে এরশাদ হচ্ছে-كُلُّ مَنْ عَلَيْهَا فَانٍ وَّ يَبْقى وَجْهُ رَبِّكَ ذُوْ الْجَلاَلِ وَالْاِكْرَامِ\n\nতরজমাঃ  অর্থাৎ ভূ-পৃষ্ঠের উপর যতকিছু আছে সবই নশ্বর এবং চিরস্থায়ী স্থায়ী হবেন আপনার প্রতিপালকের সত্তা, যিনি মহামহিম ও উচ্চ মর্যাদাসম্পন্ন। [৫৫:২৬-২৭]\n\nএবার শেষোক্ত বক্তব্যের (পূনরুত্থান) পক্ষে প্রমাণ হচ্ছে নিম্নলিখিত আয়াতগুলো-ثُمَّ اَنَّكُمْ يَوْمَ الْقِيَامَةِ تَبْعَثُوْنَ\n\nতরজমাঃ আপনি বলে দিন, আপনি বলে দিন, সেগুলো তিনিই জীবিত করবেন, যিনি প্রথমবারে তাদেরকে সৃষ্টি করেছেন। [৩৬:৭৯]\n\nكَمَا بَدَأْنَا اَوَّلَ خَلْقٍ نُّعِيْدُه\n\nতরজমাঃ যেভাবে আমি প্রথমবার সৃষ্টি করেছি তেমনিভাবে তাকে পুনরায় সৃষ্টি করবো।\n\nমৃত্যুর পর রূহ অন্য শরীরে মানুষের হোক, কিংবা পশুর হোক, স্থানান্তরিত হয়ে পুনরায় দুনিয়ায় আসে বলে বিশ্বাস করা, যাকে ‘পুনর্জন্মবাদ’ বা ‘জন্মান্তরবাদ’ বলা হয়, সম্পূর্ণ ভুল। এমন বিশ্বাস কুফর।\n\nবস্তুত মৃত্যুর পর রূহ অন্য কোন শরীরে যায় না বরং সেটার পূর্ববর্তী শরীরের সাথে সম্পর্ক বজায় রাখে, যদিও মৃত্যুর কারণে তা শরীর থেকে পৃথক হয়ে যায়, তবুও ‘বরযখ’ বা কবর জগতে শরীরের উপর যা ঘটে তা রূহ বা আত্মা অনুভব করে।\n\nমৃত্যুর পর মৃত ব্যক্তির মর্যাদানুসারে তার রূহ ভিন্ন ভিন্ন জায়গায় থাকে। মুসলমানের রূহ তার মর্যাদানুসারে বিভিন্ন জায়গায় থাকে। কতেক থাকে কবরে, কতেক ঝমঝম কুপের নিকট, কতেক আসমান-যমীনের মধ্যখানে, কতেক বিভিন্ন আসমানে; এমনকি কতেক সপ্তম আসমানেও স্থান পায়। কতগুলো আবার আসমানগুলোর উপরেও। কারো কারো রূহ আরশের নীচে আলোকবর্তিকার মধ্যে, করো কারো ‘আঞ্চলা-ই ইল্লীয়্যীন’-এর মধ্যে অবস্থান করে। তবে যেখানেই থাকুক না কেন, তার শরীরের সাথে সম্পর্ক যথারীতি বজায় থাকে। কবরের পাশে কেউ আসলে তাকে চিনে, তার কথা শুনে, অথচ রূহ কবরের পাশে থাকার বা যাবার দরকার নেই। রূহের জন্য নিকটে ও দূরে এক সমান। হাদীস শরীফে বর্ণিত হয়েছে- মুসলমানের রূহ তার জীবদ্দশায় পাখীর মতো দেহের পিঞ্জরায় আবদ্ধ ছিলো। মৃত্যুর পর তাকে ছেড়ে দেওয়া হয়।\n\nপক্ষান্তরে, কাফিরদের দুষ্ট আত্মাগুলোর কিছু সংখ্যক থাকে কবরে, চিতা বা শশ্মানে, আর কিছু থাকে ইয়েমেনের বরহুত নামক নালায়। আর কতেক থাকে যমীনের বিভিন্ন স্তরে। কতেক থাকে সর্বনিম্নস্থান সিজ্জীনে। সেগুলো ও তাদের কবর, চিতা বা শশ্মানের পার্শদিয়ে যাতায়তকারীদেরকে দেখে, চিনে ও কথা শুনতে পায়। কিন্তু তার ভক্টহ মৃত্যুর পরও পাখীর মতো পিঞ্জরাবদ্ধই থেকে যায়, কোথাও যাবার ক্ষমতা রাখে না।\n\nআরো উল্লেখ্য যে, মৃত্যু মানে শরীর থেকে রূহ পৃথক হয়ে যাওয়া। অবশ্য রূহের মৃত্যু হয় না, রূহ বিলুপ্ত হয়ে যায় বলে ধারণাকারী বদ-আক্বীদাসম্পন্ন।\n\nআরো উল্লেখ থাকে যে, আল্লাহর ইচ্ছাক্রমে দেহের সাথে রূহ একত্রিত হয়ে দুনিয়ায় পয়দা হয়ে প্রকাশ্যভাবে আমল করার সুযোগ শুধু একবারই হয়। পুনরায় কখনো হয় না। বরযখের আমলের যেমন সাওয়াব নেই, তেমনি সেটা দুনিয়াবী আমল হিসেবেও গণ্য নয়। অবশ্য, কেউ দুনিয়ার মতো কোন নেক কাজের সুযোগ লাভ করলে তা দ্বারা তিনি ইবাদতের তৃপ্তি পান। আল্লাহ প্রতিটি মানুষকে পুনরায় জীবিত করে ক্বিয়ামতে পুনরুত্থিত করবেন। এটাই ইসলামী আক্বিদা, এটাই সত্য। এতদ্ব্যতীত ‘জন্মান্তরবাদ’ ইত্যাদি হিন্দুয়ানী কুফরী ধারণা, বাতিল ও মনগড়া।\n\n[গাউসিয়া তরবিয়াতী নেসাব, পৃ.৩৯-৪২]\n\nঈমানের সপ্ত স্তম্ভ\n\n১.الايمان بالله  (আল্লাহতে ঈমান বা বিশ্বাস)\n\n২. الايمان بالملائكة (ফিরিশ্‌তাতে বিশ্বাস)\n\n৩. الايمان بالكتب (আসমানী কিতাবাদিতে বিশ্বাস)\n\n৪. الايمان بالرسل   (রসূলগণে বিশ্বাস)\n\n৫.الايمان باليوم الاخر   (শেষ দিবসে বিশ্বাস)\n\n৬.الايمان بالقدر  (অদৃষ্টে বিশ্বাস) এবং\n\n৭. الايمان بالبعث بعد الموت (মৃত্যুর পর পুনরায় জীবিত ও উত্থিত হওয়ায় বিশ্বাস)\n\nঈমানের সপ্ত স্তম্ভের বিস্তারিত বর্ণনা নিম্নে প্রদত্ত হলো\n\nইতোপূর্বে উল্লেখ করা হয়েছে যে, ইসলামের পঞ্চ বুনিয়াদের প্রথম ও প্রধান বুনিয়াদ হচ্ছে ‘ঈমান’। ‘ঈমান’ আরবী শব্দ। এর অর্থ অন্তরের বিশ্বাস, শান্তি ও নিরাপত্তা বিধান।                [লিসানুল আরব]\n\nশরীয়তের পরিভাষায় ঈমানের অর্থ বিজ্ঞ আলিমগণ বিভিন্নভাবে বর্ণনা করেছেন। মুহাক্ব্‌ক্বিক্ব আলিমগণ শরীয়তের দৃষ্টিকোণ থেকে যে সংজ্ঞা উল্লেখ করেছেন তা হলো-‘রসূলুল্লাহ সাল্লাল্লাহু তা’আলা আলায়হি ওয়াসালাম কর্তৃক আনীত সকল বিষয়, যা স্পষ্টভাবে প্রমাণিত, বিস্তারিত হোক বা সংক্ষিপ্ত, রসূলুল্লাহ সাল্লাল্লাহু তা’আলা আলায়হি ওয়াসালাম-এর প্রতি আস্থাশীল হয়ে মনে-প্রাণে সেগুলোর প্রতি দৃঢ় বিশ্বাস স্থাপন করাকে ঈমান বলে।     [ক্বাওয়াইদুল ফিক্বহ্‌, কৃত-মুফতি আমীমুল ইহসান]\n\nঅন্তরের দৃঢ় বিশ্বাসের সাথে সাথে মুখে উচ্চারণ করাও ঈমানের অঙ্গ। মোটকথা, অন্তরের বিশ্বাস, মৌখিক স্বীকারোক্তি এবং ইসলামের বিধানানুসারে আমল করা-এ তিনের সমন্বয়ে ঈমান।\n\n[শরহে আক্বীদা-ই তাহাভিয়াহ্‌]\n\nঈমানের সাতটি গুরুত্বপূর্ণ বিষয় রয়েছে। পবিত্র ক্বোরআন মজিদে ঈমানের বিষয়গুলো একসাথে বর্ণিত হয়নি। বিভিন্ন স্থানে এর বর্ণনা রয়েছে। যেমন ক্বোরআন মজীদের এক আয়াতে এরশাদ হয়েছে-\n\nاٰمَنَ الرَّسُوْلُ بِمَآ اُنْزِلَ اِلَیْہِ مِنْ رَّبِّہٖ وَالْمُؤْمِنُوْنَ کُلٌّ اٰمَنَ بِاللّٰہِ وَمَلاآءِکَتِہٖ وَکُتُبِہٖ وَرُسُوْلِہٖ\n\nতরজমাঃ রসূল ঈমান এনেছেন সেটার উপর, যা তাঁর রবের নিকট থেকে তাঁর উপর অবতীর্ণ হয়েছে এবং মু’মিনগণও। সবাই ঈমান এনেছে আল্লাহর উপর, তাঁর কিতাবসমূহ, তাঁর ফিরিশ্‌তাগণ এবং তাঁর রসূলগণের উপর।   [২:২৮৫]\n\nতাক্বদীর সম্পর্কে এরশাদ হয়েছে-مَآ اَصَابَ مِنْ مُّصِیْبَۃٍ فِی الْاَرْضِ وَ لَآ فِیْٓ اَنْفُسِکُمْ اِلاَّ فِیْ کِتَابٍ مِّنْ قَبْلُ اَنْ نَبْرَأَہَا\n\nতরজমাঃ পৌঁছেনা কোন মুসীবত পৃথিবীতে এবং না তোমাদের নিজেদের প্রাণগুলোতে কিন্তু তা একটা কিতাবের মধ্যে রয়েছে এরই পূর্বে যে, সেটাকে আমি সৃষ্টি করি।  [সূরা হাদীদ, আয়াত-২২, তরজমা- কান্‌যুল ঈমান]\n\nক্বিয়ামত ও পুনরুত্থান সম্পর্কে এরশাদ হয়েছে-وَاَنَّ السَّاعَۃَ اٰتِیَۃٌ لاَّ رَیْبَ فِیْہَا وَاَنَّ اللّٰہَ یَبْعَثُ مَنْ فِی الْقُبُوْرِ\n\nতরজমাঃ এবং এ জন্য যে, ক্বিয়ামত আগমনকারী, এতে কোন সন্দেহ নেই এবং এ যে, আল্লাহ উঠাবেন তাদেরকে, যারা কবরে রয়েছে। [সূরা হজ্জ, আয়াত-৭,তরজমা- কান্‌যুল ঈমান]\n\nহাদীস-ই জিব্রাঈলে হযরত ওমর রাদ্বিয়াল্লাহু তা’আলা আনহু হতে ঈমানের মৌলিক বিষয়গুলো এভাবে বর্ণিত হয়েছে-مَا الْاِیْمَانُ قَالَ اَنْ یُّؤْمِنَ بِاللّٰہِ وَمَلَآءِکَتِہٖ وَکُتُبِہٖ وَرُسُلِہٖ وَالْیَوْمِ الْاٰخِرِ وَتُؤْمِنُوْنَ بِالْقَدْرِ خَیْرِہٖ وَشَرِّہٖ\n\nঅর্থাৎ-ঈমান কি? বললেন, বিশ্বাস করা আল্লাহ, তাঁর ফিরিশতাগণ, তাঁর কিতাবগুলো, তাঁর রসূলগণ এবং শেষ দিবসে এবং তোমরা বিশ্বাস রাখবে তাক্বদীরের ভাল ও মন্দের উপর। [বোখারী শরীফ]\n\nআমলের চেয়ে ঈমানের গুরুত্ব বেশী  \n\nতাক্বওয়া-পরহেযগারী সব কিছুই ঈমানের উপর নির্ভরশীল। পবিত্র ক্বোরআনের দর্শন মতে ঈমানদার ব্যক্তিই পরহেয্‌গার ও সৎকর্মশীল। পবিত্র ক্বোরআন মজীদে আরো এরশাদ হয়েছে-\n\nوَالَّذِیَ جَآءَ بِالصِّدْقِ وَصَدَّقَ بِہٖ اُولٰٓءِکَ ہُمُ الْمُتَّقُوْنَ\n\nতরজমাঃ এবং যিনি এ সত্য নিয়ে তাশরীফ এনেছেন এবং যারা তাকে সত্য বলে মেনে নিয়েছে, তারাই খোদাভীতি সম্পন্ন। [সূরা যুমার, আয়াত-৩৩, তরজমা- কান্‌যুল ঈমান]\n\nইসলামের দৃষ্টিতে ঈমানই হচ্ছে আমলের মূল ভিত্তি। যে কাজটি ঈমানের ভিত্তিতে সম্পাদিত হবে, তাই হচ্ছে তাঁর দৃষ্টিতে মূল্যবান এবং গুরুত্বপূর্ণ। যেখানে মূলতঃ ঈমানের কোন অস্তিত্ব নেই, সেখানে সকল আমলই হচ্ছে নিষ্ফল ও অর্থহীন।\n\nপবিত্র ক্বোরআন মজীদে আরো এরশাদ হয়েছে-اِنَّ الَّذِیْنَ قَالُوْا رَبُّنَا اللّٰہُ ثُمَّ اسْتَقَامُوْا تَتَنَزَّلُ عَلَیْہِمُ الْمَلاآءِکَۃُ\n\nতরজমাঃ নিশ্চয় যারা বলেছে, জ্ঞআল্লাহ আমাদের রবঞ্চ, অতঃপর অটল রয়েছে, তাদের উপর ফিরিশ্‌তা অবতীর্ণ হয়।      [সূরা হা-মী-ম, আয়াত-৩০] \n\n[গাউসিয়া তরবিয়াতী নেসাব, পৃ.৪২-৪৪]\n\n১. ঈমান বিল্লাহ : আল্লাহর উপর ঈমান\n\nঈমান বিল্লাহ বা আল্লাহর প্রতি ঈমানই হচ্ছে ঈমানের মৌলিক বস্তু। ঈমানের বাকী যত দিক বা বিভাগ আছে তা ওই এক মূলকাণ্ডের শাখা/প্রশাখা স্বরূপ।[শরহে আক্বিদা-ই তাহাভীয়াহ্‌]\n\nইসলামের যত মৌলিক বিধি-বিধান আছে তা এ উৎস থেকেই শক্তি সঞ্চয় করে থাকে। আল্লাহর প্রতি ঈমানের সংক্ষিপ্ত রূপ হচ্ছে لاَ اِلهَ الا اللهُ مُحَمَّدٌ رَّسُوْلُ اللهِ -এর উপর আন্তরিক বিশ্বাস এবং মৌখিক স্বীকৃতির মাধ্যমে সেটা প্রমাণ করা। আর এ কারণে হাদীস শরীফে বর্ণিত হয়েছে- مَنْ قَالَ لاَ اِلَهَ اِلاَّ اللهُ دَخَلَ الْجَنَّةَ  অর্থাৎ যে ব্যক্তি (আন্তরিক বিশ্বাসের সাথে) লা-ইলা-হা ইল্লাল্লাহ (কলেমা) বলবে, সে জান্নাতে প্রবেশ করবে।[মিশ্‌কাত শরীফ]\n\n২. ফিরিশ্‌তাদের প্রতি ঈমান\n\nমহান আল্লাহর প্রতি ঈমানের পর ফিরিশ্‌তাদের প্রতি ঈমান আনা ফরয। ফিরিশ্‌তাগণ মহান আল্লাহর এক সম্মানিত বিশেষ সৃষ্টি। তাঁদেরকে আল্লাহ তা’আলা নূর দ্বারা সৃষ্টি করেছেন। তাঁরা অত্যন্ত জ্যোতির্ময় সূক্ষ্মদেহের অধিকারী। তাঁদের নিজেদের আকৃতি আছে। তবে বিভিন্ন সময়ে বিভিন্ন আকৃতি ধারণ করার ক্ষমতাও আল্লাহ তাঁদেরকে দিয়েছেন। তাঁরা পুরুষও নন, নারীও নন। তাঁদের কোন সন্তান-সন্ততিও নেই। তাঁরা অদৃশ্য, পানাহার ও নিদ্রামুক্ত। [শরহে ফিক্বহে আকবর] ফিরিশ্‌তাগণ সকলেই নিষ্পাপ। তাঁরা আল্লাহর নাফরমানী করেন না। যাঁকে যে কাজে নিযুক্ত করা হয় তিনি যথাযথভাবে সে দায়িত্ব পালন করেন। বিন্দুমাত্র নাফরমানীও করেন না।\n\nক্বোরআন মজীদে আল্লাহ তাজ্ঞআলা এরশাদ করেছেন-مَنْ كَانَ عَدُوًّا لِلهِ وَمَلاَئِكَتِه وَرَسُوْله وَجِبْرِيْلَ وَمِيْكَالَ فَاِنَّ اللهَ عَدُوٌّ لِلْكَافِرِيْنَ\n\nতরজমাঃ যে কেউ শত্রু হয় আল্লাহর, তাঁর ফিরিশ্‌তাদের, তাঁর রসূলগণের, জিব্রাঈলের এবং মীকাঈলের, তবে আল্লাহ কাফিরদের শত্রু। [সূরা বাক্বারা, আয়াত-৯৮, তরজমা-কান্‌যুল ঈমান]\n\nফিরিশ্‌তাগণের দায়িত্ব ও কর্তব্য\n\nআল্লাহ তা‘আলা চারজন ফিরিশ্‌তাকে ফিরিশ্‌তাকুলের প্রধান বানিয়েছেন। তাঁরা হলেন-\n\nএক. হযরত জিব্রাঈল আলায়হিস্‌ সালাম। তাঁর প্রধান কাজ হল আল্লাহ তা‘আলার বাণীসমূহ নবী ও রসূলগণের কাছে পৌঁছানো। তা ছাড়া আল্লাহ যখন যা নির্দেশ করেন তা কর্তব্যরত ফিরিশতা্‌গণের কাছে পৌঁছানো।\n\nদুই. হযরত ইস্‌রাফীল আলায়হিস্‌ সালাম। তাঁর দায়িত্ব হলো ক্বিয়ামতের পূর্বক্ষণে আল্লাহর নির্দেশে সিঙ্গায় ফুৎকার দেওয়া। তিনি মোট দুঞ্চবার ফুৎকার দেবেন।\n\nতিন. হযরত মীকাঈল আলায়হিস্‌ সালাম। তাঁর দায়িত্ব হলো সৃষ্টি জগতের জন্য বৃষ্টি-বাদল পরিচালনা করা এবং খাদ্যদ্রব্যের ব্যবস্থা করা।\n\nচার. হযরত আয্‌রাঈল আলায়হিস্‌ সালাম। ক্বোরআন ও হাদীস শরীফে তাঁকে ‘মালাকুল মাওত’ বলা হয়েছে। তাঁর দায়িত্ব হলো রূহ কব্‌জ করা।\n\nআল্লাহ তা’আলার অগণিত ফিরিশ্‌তার মধ্যে মুনকার ও নকীর অন্যতম। তাঁরা মানুষের মৃত্যুর পর কবরে সাওয়াল-জাওয়াবের দায়িত্ব পালন করেন।\n\nউল্লেখ্য, অন্যান্য অগণিত ফিরিশ্‌তা আল্লাহর নির্দেশ পালন ও তাঁর ইবাদত বন্দেগীতে রত আছেন। [গাউসিয়া তরবিয়াতী নেসাব, পৃ.৪৪-৪৫]\n\nআসমানী কিতাবগুলোর উপর ঈমান\n\n৩. আসমানী কিতাবগুলোর উপর ঈমান \n\nইসলামের পরিভাষায় ‘কিতাব’ বলতে বুঝায় এমন গ্রন্থকে, যা মানব জাতির হিদায়ত তথা পথ নির্দেশের জন্য মহান আল্লাহর পক্ষ হতে নবী-রসূলের উপর যুগে যুগে অবতীর্ণ হয়েছে। হযরত আবূ যর গিফারী রাদ্বিয়াল্লাহু তা’আলা আনহু হতে বর্ণিত হাদিস শরীফ থেকে রসূলুল্লাহ সাল্লাল্লাহু তা’আলা আলায়হি ওয়াসাল্লাম হতে জানা যায়-হযরত আদম আলায়হিস্‌ সালাম হতে আরম্ভ করে সর্বশেষ নবী হযরত মুহাম্মদ সাল্লাল্লাহু তা’আলা আলায়হি ওয়াসাল্লাম পর্যন্ত মোট ১০৪ খানা কিতাব ও সহীফা নাযিল হয়েছে। এর মধ্যে চারটি প্রধান-\n\nএক. তাওরীত, যা হযরত মূসা আলায়হিস্‌ সালাম-এর উপর নাযিল হয়েছে।\n\nদুই. যাবূর, যা হযরত দাউদ আলায়হিস্‌ সালাম-এর উপর নাযিল হয়েছে।\n\nতিন. ইন্‌জীল, যা হযরত ঈসা আলায়হিস্‌ সালাম-এর উপর নাযিল হয়েছে।\n\nচার. ক্বোরআন মজিদ, যা নাযিল হয়েছে সর্বশেষ নবী হযরত মুহাম্মদ সাল্লাল্লাহু তা’আলা আলায়হি ওয়াসাল্লাম-এর উপর। অবশিষ্ট ১০০খানা সহীফার মধ্যে ১০ খানা নাযিল হয়েছে হযরত আদম আলায়হিস্‌ সালাম-এর উপর। ৫০ খানা হযরত শীস্‌ আলায়হিস্‌ সালাম-এর উপর, ১০ খানা হযরত ইবরাহীম আলায়হিস্‌ সালাম -এর উপর এবং ৩০ খানা নাযিল হয়েছে হযরত ইদরীস আলায়হিস্‌ সালাম-এর উপর।  [তাফসীরে কবীরঃ ইমাম রাযী]\n\nক্বোরআন মজীদের শুরুতে আল্লাহ তা’আলা এরশাদ করেছেন-وَالَّذِیْنَ یُؤْمِنُوْنَ بِمَآ اُنْزِلَ اِلَیْکَ وَمَآ اُنْزِلَ مِنْ قَبْلِکَ\n\nতরজমাঃ  এবং তারাই (মুত্তাক্বী), যারা ঈমান আনে সেটার উপর, যা হে মাহবূব! আপনার প্রতি অবতীর্ণ হয়েছে এবং যা আপনার পূর্বে অবতীর্ণ হয়েছে। [সূরা বাক্বারা, আয়াত-৪, তরজমা- কান্‌যুল ঈমান।]\n\nতবে আসমানী কিতাবগুলোর মধ্যে অনেক কিতাব এখন অনুপস্থিত। আর যেগুলো বর্তমানে পাওয়া যায়, সেগুলোর মধ্যে পবিত্র ক্বোরআন ছাড়া আর কোন কিতাবই মূল ভাষা ও অর্থে সুরক্ষিত নেই।\n\n৪. নবী-রসূলগণের উপর ঈমান\n\nআল্লাহ তা’আলা মানব জাতির হিদায়তের জন্য যুগে যুগে নবী ও রসূলগণকে প্রেরণ করেছেন। ইসলামের মৌলিক বিধানের মধ্যে নবী-রসূলগণের উপর ঈমান আনা অন্যতম। আল্লাহ তা’আলা হযরত আদম আলায়হিস্‌ সালাম হতে আরম্ভ করে শেষ নবী হযরত মুহাম্মদ সাল্লাল্লাহু তা’আলা আলায়হি ওয়াসাল্লাম পর্যন্ত অসংখ্য নবী ও রসূল প্রেরণ করেছেন। পবিত্র ক্বোরআন মজীদে এরশাদ হয়েছে-\n\nوَلَقَدْ اَرْسَلْنَا رُسُلاً مِّنْ قَبْلِکَ مِنْہُمْ مَّنْ قَصَصْنَا عَلَیْکَ وَ مِنْہُمْ مَّنْ لَّمْ نَقْصُصْ عَلَیْکَ\n\nতরজমাঃ  এবং নিশ্চয় আমি আপনার পূর্বে রসূল প্রেরণ করেছি, যাদের মধ্যে কারো অবস্থাদি আপনার নিকট বর্ণনা করেছি এবং কারো কারো অবস্থাদি বর্ণনা করি নি।\n\n[সূরা মু’মিন, আয়াত-৭৮, তারজমা- কান্‌যুল ঈমান]\n\nআল্লাহ তা’আলা তাঁর স্বীয় সত্তার উপর ঈমান আনার সাথে সাথে নবী ও রসূলগণের উপর ঈমান আনার জন্য নির্দেশ দিয়েছেন।\n\nপবিত্র ক্বোরআনে এরশাদ হয়েছে-\n\nکُلٌّ اٰمَنَ بِاللّٰہِ وَمَلَآءِکَتِہٖ وَکُتُبِہٖ وَرُسُْلِہٖ لاَنُفَرِّقُ بَیْنَ اَحَدِ مِّنْ رُّسُلِہٖ وَقَالُوْا سَمِعْنَا وَ اَطَعْنَا غُفْرَانَکَ رَبَّنَا وَ اِلَیْکَ الْمَصِیْرُ\n\nঅর্থাৎ-সবাই মেনে নিয়েছে আল্লাহ, তাঁর ফিরিশ্‌তাগণ, তাঁর কিতাবসমূহ এবং তাঁর রসূলগণকে একথা বলে যে, ‘আমরা তাঁর কোন রসূলের উপর ঈমান আনার মধ্যে তারতম্য করি না।’ আর আরয করেছে, ‘আমরা শুনেছি ও মান্য করেছি।’ তোমার ক্ষমা হোক হে আমাদের রব এবং তোমারই দিকে প্রত্যাবর্তন করতে হবে। [সূরা বাক্বারা, আয়াত-২৮৫, তরজমা- কান্‌যুল ঈমান] (এ বিষয়ে রেসালত অংশে বিস্তারিত আলোচনা করা হয়েছে।) \n\n[গাউসিয়া তরবিয়াতী নেসাব, পৃ.৪৫-৪৭]\n\n\u003d\u003d\u003d\u003d\u003d\u003d\u003d\u003d"
  }
]