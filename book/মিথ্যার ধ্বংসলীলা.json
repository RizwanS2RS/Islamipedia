[
    {
        "1": "মিথ্যার ধ্বংসলীলা",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয় । ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n\n\n\n\n"
    },
    {
        "1": "দরুদ শরীফের ফযীলত",
        "2": "      \tপ্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর বাণী:\nعَنْ اَبِي الدَّرْدَاءَ رَضِيَ اللهُ عَنْهُ قَالَ قَالَ رَسُوْلُ اللهِ صَلَّى اللهُ عَلَيْهِ وَسَلَّم\nمَنْ صَلَّى عَلَيَّ حِيْنَ يُصْبِحُ عَشْرًا وَحِيْنَ يُمْسِي عَشْرًا اَدْرَكَتْهُ شَفَاعَتِيْ يَوْمَ الْقِيَامَة\n          হযরত আবু দারদা رَضِیَ اللهُ عَنْہُ থেকে বর্ণিত যে, প্রিয় নবী, রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে সকাল ও সন্ধ্যা আমার প্রতি ১০বার করে দরূদ শরীফ পাঠ করলো, কিয়ামতের দিন তার আমার শাফায়াত নসীব হবে। (আত তারগীব ওয়াত তারহিব, ২২৩ পৃষ্ঠা, হাদীস ১৯)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বে ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে  থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পতিত একটি খেজুর খাওয়ার শাস্তি",
        "2": "        প্রিয় ইসলামী ভাইয়েরা! সত্যবাদীতা হলো উচ্চ পর্যায়ের মানবীয় গুণাবলীর একটি, সত্যবাদী এর বরকতে সর্বদা সফল হয়ে যায় আর এর বিপরীত মিথ্যাবাদী মিথ্যা বলে সর্বদা এদিক সেদিক ধাক্কা খেতে থাকে। সত্যবাদীর আল্লাহ পাকের কৃতজ্ঞতা জ্ঞাপনের তৌফিক অর্জিত হয় অন্যদিকে মিথ্যুক ব্যক্তির যদি কোন আশা পূরণ না হয় তবে অভিযোগ অনুযোগ করতে থাকে। সত্যবাদী মানুষের উচ্চ হিম্মত, উন্নত চিন্তা, ব্যক্তিত্ব, তাকওয়া ও ধৈর্যের নির্দশন হয়ে থাকে আর মিথ্যা মানুষকে আল্লাহ পাকের দরবারে থেকে দূরত্বের কারণ হয়। আজকের বয়ানে আমরা মিথ্যার ধ্বংসলীলা এবং সত্যবাদীতার ফযীলত ও বরকত সম্পর্কে শ্রবণ করবো। আসুন! এ প্রসঙ্গে একটি ঘটনা শ্রবণ করি। যেমনিভাবে-\n"
    },
    {
        "1": "মিথ্যা বলা ছেড়ে দাও!",
        "2": "        এক ব্যক্তি হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم এর খেদমতে উপস্থিত হলো এবং আরয করলো: আমি আপনার প্রতি ঈমান আনতে চাই কিন্তু আমি মদ্যপান, কুকর্ম, চুরি এবং মিথ্যার প্রতি আকর্ষন অনুভব করি আর লোকেরা এটা বলে যে, আপনি এই বিষয়গুলোকে হারাম বলেন, আর আমার মাঝে এই সকল বিষয় ছাড়া বাঁচার ক্ষমতা নেই, যদি আপনি এই বিষয়ে রাজি হন যে, আমি এই বিষয়গুলো থেকে যেকোন একটি ছাড়বো তবে আমি আপনার প্রতি ঈমান আনার জন্য প্রস্তুত আছি। নবী করীম, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: তুমি মিথ্যা বলা ছেড়ে দাও! সে এই বিষয়টি গ্রহণ করে নিলো এবং মুসলমান হয়ে গেলো, যখন সে নবী করীম صَلَّی اللهُ عَلَیْہِ وَاٰلِہٖ وَسَلَّم এর কাছ থেকে চলে গেলো তখন তাকে মদ পরিবেশন করা হলো, সে চিন্তা করলো যদি আমি মদপান করি আর নবী করীম صَلَّی اللهُ عَلَیْہِ وَاٰلِہٖ وَسَلَّم আমাকে মদপান সম্পর্কে জিজ্ঞাসা করেন এবং মিথ্যা বলে দিই তবে ওয়াদা খেলাফী হয়ে যাবে আর যদি আমি সত্য বলি তখন তিনি صَلَّی اللهُ عَلَیْہِ وَاٰلِہٖ وَسَلَّم আমাকে শাস্তি দিবেন, একথা ভেবে সে মদ পান করা ছেড়ে দিলো, অতঃপর তার কুকর্ম করার সুযোগ আসলো তখন সে মনে মনে ঠিক সেরূপ খেয়াল আসলো, সুতরাং সে এই গুনাহও ছেড়ে দিলো, অনুরূপভাবে চুরির সম্পর্কেও হলো, অতঃপর সে রাসূলে আকরাম, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর খেদমতে উপস্থিত হলো এবং বলতে লাগলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আপনি অনেক ভাল কাজ করেছেন যে, যখন থেকে আমি মিথ্যা বলা থেকে বিরত থাকলাম তখন আমার উপর সকল গুনাহের দরজা বন্ধ হয়ে গেলো, (এরপর সেই ব্যক্তি সকল গুনাহ থেকে তাওবা করলো।) (তাফসিরে কবীর, ৬/১৬৮)\n        প্রিয় ইসলামী ভাইয়েরা! আপনারা শুনলেন তো! যখন একজন ব্যক্তি মিথ্যা ছেড়ে দিয়ে সত্য কথা বলার দৃঢ় অঙ্গীকার করে নিলো তখন সে অনেক কবীরা গুনাহ থেকে বিরত রইলো। জানা গেলো! মিথ্যা হচ্ছে সকল গুনাহের মূল। সকল মন্দ অভ্যাসের মধ্যে সর্ব নিকৃষ্ট অভ্যাস। মিথ্যা মুখে বলা হোক বা কাজ দ্বারা প্রকাশ করা হোক সকল অবস্থাতেই নিন্দনীয়। মিথ্যা হচ্ছে, বাস্তবতা বিরোধী কোন কথা বলা। (হাদীকায়ে নদীয়া, ২য় খন্ড, ৪০০ পৃষ্ঠা) অর্থাৎ যদি কেউ জিজ্ঞাসা করলো: আপনি সাপ্তাহিক ইজতিমায় অংশগ্রহণ করেছেন? আর উত্তরে বলে দিলো: জি হ্যাঁ! (অথচ অংশগ্রহণ করেনি), আপনি খাবার খেয়ে নিয়েছেন? আর উত্তরে বলে দিলো: জি হ্যাঁ! (অথচ খাবার খায়নি), তবে তা হলো মিথ্যা, কেননা এটা হলো বাস্তবতা বিরোধী। মিথ্যা বলা এমনই এক মন্দ অভ্যাস, সকল ধর্মেই মন্দ বলে মনে করা হয়, আমাদের প্রিয় ধর্ম ইসলামে এটা থেকে বিরত থাকার কঠোর হুঁশিয়ারী রয়েছে, কুরআনে পাকের অনেক স্থানে এর নিন্দা বর্ণনা করা হয়েছে এবং মিথ্যাবাদীর প্রতি আল্লাহ পাকের লানতও রয়েছে।\n"
    },
    {
        "1": "মিথ্যা এবং আয়াতে করীমা",
        "2": "        ১৭তম পারার সূরা হজ্ব এর ৩০ নং আয়াতে ইরশাদ হচ্ছে:\nوَ اجْتَنِبُوْا  قَوْلَ  الزُّوْرِ (ۙ۳۰)\n(পারা ১৭, সূরা হজ্ব, আয়াত ৩০)                 কানযুল ঈমান থেকে অনুবাদ: এবং মিথ্যা বলা থেকে বিরত থাকো।\n\n        ১৪তম পারার সূরা নাহল এর ১০৫ নং আয়াতে আল্লাহ পাক ইরশাদ করেন:\nاِنَّمَا یَفْتَرِی الْکَذِبَ الَّذِیْنَ لَا یُؤْمِنُوْنَ بِاٰیٰتِ اللّٰہ ۚ وَ اُولٰٓئِکَ ھمُ الْکٰذِبُوْنَ (۱۰۵)\n(পারা ১৪, সূরা নাহল, ১০৫)                    কানযুল ঈমান থেকে অনুবাদ: মিথ্যা অপবাদ তারাই রচনা করে, যারা আল্লাহর আয়াত সমূহের উপর ঈমান রাখে না এবং তারাই মিথ্যাবাদী।\n\n        বর্ণনাকৃত আয়াতে মুবারাকার আলোকে সদরুল আফাযিল হযরত আল্লামা মাওলানা মুফতী সৈয়দ মুহাম্মদ নাঈমুদ্দীন মুরাদাবাদী رَحْمَۃُ اللهِ عَلَیْہِ বলেন: মিথ্যা বলা এবং কারো প্রতি মিথ্যা অপবাদ দেয়া বেঈমানদেরই কাজ। (খাযায়িনুল ইরফান, ১৪ তম পারা, সূরা নাহল, ১০৫ নং আয়াতের পাদটিকা) ইমামুল মুতাকাল্লিমিন, হযরত আল্লামা ইমাম ফখরুদ্দিন মুহাম্মদ বিন ওমর রাযী رَحْمَۃُ اللهِ عَلَیْہِ বলেন: এই আয়াতে করীমা এই বিষয়ের শক্ত দলীল যে, মিথ্যা সকল কবীরা গুনাহ সমূহের মধ্যে সবচেয়ে বড় গুনাহ এবং নিকৃষ্ট কাজ, কেননা মিথ্যাবাদী এবং মিথ্যা অপবাদ লাগানোর অপরাধ সেই ব্যক্তিই করে, যার আল্লাহ পাকের নিদর্শন সমূহের প্রতি বিশ্বাস নেই বা যে ব্যক্তি অমুসলিম এবং আল্লাহ পাকের মিথ্যার নিন্দা সম্পর্কে এরূপ ব্যক্ত করা, খুবই কঠোর হুঁশিয়ারী স্বরূপ। (তাফসীরে কবীর, ৭/২৭২)\n"
    },
    {
        "1": "ঈমান দূর্বল করে দেয়ার রোগ",
        "2": "        প্রিয় ইসলামী ভাইয়েরা! মনে রাখবেন! বারবার মিথ্যা বলা ঈমানের দূর্বলতার প্রমাণ বহন করে এবং মিথ্যাবাদী লোকের অভ্যন্তরীন বিকৃতির কারণ, মিথ্যা এমন এক রোগ, যা ঈমানকে দূর্বল করে দিয়ে থাকে। মিথ্যার রোগে আক্রান্ত হওয়ার পদ্ধীতও অভিনব এবং উপলব্দিহীন হয়ে থাকে, মানুষ প্রতিবার মিথ্যা বলতে গিয়ে এটাই ভাবে যে, একবার মিথ্যা বললে কি এমন ক্ষতি হয়ে যাবে। অথচ সমাজের বিকৃতি সাধারণত মিথ্যা বলার কারণেই হয়ে থাকে। মিথ্যাবাদী আল্লাহ পাকের নিকট অনেক বড় মিথ্যুক হিসেবে লিপিবদ্ধ হয়ে যায় এবং জাহান্নামে প্রবেশ হয়ে যায়। আসুন! মিথ্যার ধ্বংসলীলা সম্বলিত তিনটি হাদীসে মুবারাকা শ্রবণ করি এবং শিক্ষা গ্রহণ করি।\n"
    },
    {
        "1": "মিথ্যা ধ্বংসলীলা সম্বলিত তিনটি হাদীসে মুবারাকা",
        "2": "১.  ইরশাদ হচ্ছে: সত্য বলা নেকী এবং নেকী জান্নাতে নিয়ে যায় আর মিথ্যা বলা গুনাহ এবং গুনাহ দোযখে নিয়ে যায়।\n(মুসলিম, কিতাবুল আদব, ১৪০৫ পৃষ্ঠা, হাদীস ২৬০৭)\n২.  ইরশাদ হচ্ছে: নিশ্চয় সত্যবাধীতা নেকীর দিকে নিয়ে যায় এবং নেকী জান্নাতের দিকে আর নিশ্চয় বান্দা সত্য বলতে থাকে এমনকি আল্লাহ পাকের নিকট সিদ্দিক অর্থাৎ অত্যধিক সত্যবাদী হয়ে যায়। আর মিথ্যা গুনাহের দিকে নিয়ে যায় এবং গুনাহ জাহান্নামের দিকে নিয়ে যায় আর নিশ্চয় বান্দা মিথ্যা বলতে থাকে, এমনকি আল্লাহ পাকের নিকট কাজ্জাব অর্থাৎ অত্যধিক মিথ্যাবাদী হয়ে যায়।\n(বুখারী, কিতাবুল আদব, ৪/১২৫, নাম্বার ৬০৯৪)\n৩.  রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দরবারে এক ব্যক্তি উপস্থিত হয়ে আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! জাহান্নামে নিয়ে যাওয়ার মত কাজ কোনটি? ইরশাদ করলেন: মিথ্যা বলা, যখন বান্দা মিথ্যা বলে তখন গুনাহ করে এবং যখন গুনাহ করে তখন অকৃতজ্ঞতা প্রকাশ করে আর যখন অকৃজ্ঞতা প্রকাশ করে তখন জাহান্নামে প্রবেশ করে নেয়। (আল মুস্তাদরিক ইমাম আহমদ বিন হাম্বল, ২/৫৮৯, নম্বর- ৬৬৫২)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! আপনারা শুনলেন তো! মিথ্যা কিরূপ মারাত্মক রোগ। মানুষ সর্বদা মিথ্যা বলতে থাকার কারণে আল্লাহ পাকের নিকট অনেক বড় মিথ্যাবাদী হিসেবে লিপিবদ্ধ হয়ে যায়। আমাদের মধ্যে কেউ কখনোই এরূপ চাইবে না যে, আমাদের নাম থানায় অপরাধীদের রেজিস্টারে লিপিবদ্ধ থাকুক এবং যদি এরূপ হয়ে যায় তবে আমাদের দিনে শান্তি এভং রাতের ঘুম ও প্রশান্তি নষ্ট হয়ে যাবে। চিন্তা করুন! যখন অপরাধীর তালিকায় নিজের নাম দেখতে কেউ পছন্দ করবে না তবে মহান প্রতিপালক আল্লাহ পাকের নিকট যদি কাউকে মিথ্যুকদের তালিকায় দিয়ে দেয় এবং সর্বদা মিথ্যা বলার কারণে তাকে কাজ্জাব অর্থাৎ অনেক বড় মিথ্যাবাদী লিপিবদ্ধ করে দেয়, একজন মুসলমানেরও তা পছন্দ হওয়া উচিৎ নয়। অনুরূপভাবে যদি কেউ জানে যে, অমুক রাস্তায় প্রতি কদমে কদমে বিপদ, এই পথে যাওয়াতে প্রাণ ও সম্পদের ক্ষতিও হতে পারে, তবে বুদ্ধিমান ব্যক্তি সর্বদা এই রাস্তা দিয়ে যাওয়া পরিহার করবে, কিন্তু আফসোস! আমাদের নিজের দুনিয়া উন্নত করার চিন্তা তো সর্বদা লেগে থাকে, কিন্তু আমরা নিজের আখিরাতকে উত্তম বানানোর চেষ্টা থেকে একেবারেই উদাসীন, আমরা জানি যে, মিথ্যা জাহান্নামের দিকে নিয়ে যাওয়া একটি বিপদজনক রাস্তা, কিন্তু আমরা সকল বিপদকে ভ্রুক্ষেপ করে দ্রুততার সহিত সেই রাস্তায় পরিচালিত হচ্ছি, আফসোস, শত কোটি আফসোস! এখন তো মিথ্যাবাদীরা (আল্লাহর পানাহ!) মিথ্যাকে মন্দই মনে করে না। দুনিয়ায় মিথ্যা বলে কিছু টাকার উপকার সাধন করা ব্যক্তিরা, মিথ্যা কৌতুকের মাধ্যমে অপরকে হাসানো ব্যক্তিরা, মিথ্যা স্বপ্নের কথা শুনিয়ে অপরের মনকে নাড়া প্রদানকারীরা, নিজের নামের সাথে মিথ্যা উপাধী লাগিয়ে সম্মান ও প্রসিদ্ধি লাভ কারীরা মনে রাখবেন, মৃত্যুর পর মিথ্যার আযাব কখনোই সহ্য করা যাবে না।\n"
    },
    {
        "1": "মিথ্যুক ব্যক্তির অর্জিত আযাব",
        "2": "        রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: স্বপ্নে এক ব্যক্তি আমার নিকট এলো এবং বললো: চলুন! আমি তার সাথে চলা শুরু করলাম, আমি দু’জন মানুষকে দেখলাম, তাদের মধ্যে একজন দাঁড়ানো এবং অপরজন বসা ছিলো, দাঁড়ানো ব্যক্তির হাতে লোহার সাঁড়াশি (লোহার পেরেক বের করার যন্ত্র) ছিলো, যেটা দিয়ে সে বসা ব্যক্তির এক চোয়ালে ঢেলে তা মাথার পেছনের অংশ পর্যন্ত ফুঁড়ে দিতো, অতঃপর সাঁড়াশি দিয়ে বের করে অপর চোয়ালে ঢুকিয়ে দিতো, ততক্ষণে পূর্বের চোয়াল তার আসল রূপে ফিরে আসতো, আমি ডেকে আনা ব্যক্তিকে জিজ্ঞাসা করলাম: এটা কে? সে বললো: এটা হলো মিথ্যুক ব্যক্তি, তাকে কিয়ামত পর্যন্ত এই আযাবই দেয়া হবে।\n(মাসাভিল আখলাক লিল খারাইতি, ৭৬ পৃষ্ঠা, হাদীস নং-১৩১। মিথ্যুক চোর, ১৬ পৃষ্ঠা)\n        প্রসিদ্ধ বুযুর্গ হযরত সায়্যিদুনা আব্দুর রহমান হাতেম আছাম বলখী\nرَحْمَۃُ اللهِ عَلَیْہِ বলেন: আমাদের নিকট এ কথা পৌঁছেছে যে, “মিথ্যুক” দোযখে কুকুরের আকৃতিতে পরিবর্তন হয়ে যাবে। “হিংসুক” জাহান্নামে শূকরের আকৃতিতে এবং “গীবতকারী” জাহান্নামে বানরের আকৃতিতে পরিবর্তন হয়ে যাবে। (তাম্ববীহুল মুগতাররীন, ১৯৪ পৃষ্ঠা) (মিথ্যুক চোর, ১৩ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! এই বর্ণনায় যেমনিভাবে নিজের মুসলমান ভাইয়ের নেয়ামতকে দেখে হিংসার শিকার হওয়া ব্যক্তি এবং মানুষের গীবতকারীদের জন্য শিক্ষা রয়েছে, তেমনিভাবে মিথ্যাবাদীদের জন্য শিক্ষা বিদ্যমান। যদিওবা মিথ্যা বলে এই ক্ষণস্থায়ী পৃথিবীতে সফলতা অর্জনকারীরা খুশিতে আত্মহারা হয়ে যায়, কিন্তু কবর ও আখিরাতে আফসোস করে হাত কচলানো ছাড়া তাদের কাছ আর কোন কিছু করার থাকবে না। একটু ভাবুন! দুনিয়ায় দাঁতের ব্যথা সহ্য করতে না পারা ব্যক্তিরা, আখিরাতে চোয়াল বিদীর্ণ করার কষ্ট কিভাবে সহ্য করবে? দুনিয়ায় একটি মশার কামড় দিলে অধৈর্য হয়ে যাওয়া ব্যক্তিরা, মিথ্যা বলার কারণে কবরে হওয়া আযাবকে কিভাবে সহ্য করবে? আর অনেক তো এমনও রয়েছে যে, মিথ্যুক ব্যক্তি তার মিথ্যার কারণে এই দুনিয়াতেই আল্লাহ পাকের আযাবে লিপ্ত হয়ে যায়।\n"
    },
    {
        "1": "মিথ্যুক চোর",
        "2": "        এক ব্যক্তি আপন চাচাতো ভাইয়ের (Cousin) সম্পদ চুরি করল, মালিক চোরকে হেরম শরীফে ধরে ফেলল এবং বলল: এগুলো আমার সম্পদ। চোর বলল: তুমি মিথ্যা বলছ। ঐ ব্যক্তি বলল: এমন (মিথ্যা কথা) হলে কসম করে দেখাও। এটা শুনে ঐ চোর (কা’বা শরীফের সামনে) “মকামে ইব্রাহিম” এর পাশে দাঁড়িয়ে কসম করল, এটা দেখে সম্পদের মালিক “রুকনে ইয়ামেনী” ও মকামে ইব্রাহিম এর মধ্যখানে দাঁড়িয়ে দোয়া করার জন্য হাত উঠালেন, আর দোয়া করে হাত নামানোর আগেই, চোর পাগল হয়ে গেল এবং মক্কা শরীফে এভাবে চিৎকার করতে লাগল: আমার কি হয়ে গেল! ও সম্পদের কি হয়ে গেল! এবং সম্পদের মালিকের কি হয়ে গেল! এই সংবাদ আল্লাহ পাকের প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর দাদাজান হযরত আব্দুল মুত্তালিব رَضِیَ اللهُ عَنْہُ এর নিকট পৌঁছল। তখন তিনি رَضِیَ اللهُ عَنْہُ তাশরীফ আনলেন এবং ঐ সম্পদ একত্রিত করে যার (সম্পদ) ছিল, ঐ ব্যক্তিকে দিয়ে দিলেন আর সে তা নিয়ে চলে গেল। অতঃপর সে চোর পাগলের মত (দৌড়াতে এবং) চিৎকার করতে থাকত শেষ পর্যন্ত একটি পাহাড় থেকে নিচে পড়ে মারা গেল। আর জঙ্গলের জীব-জন্তু তাকে খেয়ে ফেলল। (আখবারু মক্কাতা লিল আযরাকী, ২/২৬ সংক্ষেপিত)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! আপনারা শুনলেন তো! চুরি করা, মিথ্যা শপথ করা এবং মিথ্যাবাদীর কিরূপ শিক্ষণীয় পরিনতি হলো। তাই আমাদেরও চুরি করা, মিথ্যা শপথ করা এবং বিশেষকরে মিথ্যার মতো নিকৃষ্ট গুনাহ থেকে বিরত থাকা উচিৎ।\n"
    },
    {
        "1": "দ্বীনি পরিবেশে সম্পৃক্ত হয়ে যান",
        "2": "        প্রিয় ইসলামী ভাইয়েরা! সকল প্রকার গুনাহ বিশেষকরে মিথ্যা থেকে বাঁচার জন্য এবং সত্য বলায় অভ্যস্ত হওয়া জন্য আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশের সাথে সর্বদা সম্পৃক্ত হয়ে যান। মনে রাখবেন! তরমুজ একটি আরেকটিকে দেখেই রঙ ধরে, তেলকে গোলাপ ফুলের সাথে রেখে দেয়া হলে তবে এর সহচর্যে থাকার কারণে গোলাপি হয়ে যায়, অনুরূপভাবে আশিকানে রাসূলের দ্বীনি সংগঠন দাওয়াতে ইসলামীর দ্বীনি পরিবেশে সম্পৃক্ত হয়ে আশিকানে রাসূলের সহচর্যে থাকা ব্যক্তিরা আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এর দয়ায় “অমূল্য রত্ন” হয়ে চমকাতে থাকে। যদি আমরাও মিথ্যা, গীবত, চুগলী, সিনেমা নাটক দেখা, দেখানো, গান বাজনা শুনা, শুনানোর মতো মন্দ স্বভাবকে পিছু ছাড়াতে চাই তবে আজই এই দ্বীনি পরিবেশে সম্পৃক্ত আমলীভাবে দাওয়াতে ইসলামীর দ্বীনি কাজে অংশগ্রহণ করার সৌভাগ্য অর্জন করতে থাকুন, আশিকানে রাসূলের মাদানী কাফেলায় সুন্নাতের প্রশিক্ষণের জন্য আল্লাহ পাকের পথে সফর করুন এবং সফলভাবে জীবন অতিবাহিত করা ও নিজের আখিরাতকে সজ্জিত করতে প্রতিদিন “পর্যবেক্ষণ” এর মাধ্যমে নেক আমল পুস্তিকা পূরণ করে যিম্মাদারকে প্রতি আরবী মাসের ১০ তারিখের অপেক্ষা না করে প্রথম তারিখেই জমা করিয়ে দেয়ার অভ্যাস গড়ে নিন। এর পাশাপাশি সাপ্তাহিক সুন্নাতে ভরা ইজতিমা এবং মাদানী মুযাকারায় নিজেও অংশগ্রহণ করুন এবং অন্যকেও এর দাওয়াত দিতে থাকুন, দাওয়াতে ইসলামীর দর্শক নন্দিত ১০০ ভাগ ইসলামী চ্যানেল “মাদানী চ্যানেল” নিজেও দেখুন এবং অপরকেও দেখার উৎসাহ প্রদান করতে থাকুন। তাছাড়া যেলী হালকার ১২টি দ্বীনি কাজেও অংশগ্রহণ করার অভ্যাস গড়ুন। যদি এই দ্বীনি কাজে স্বতঃস্ফূর্তভাবে অংশগ্রহণ এবং দাওয়াতে ইসলামীর দ্বীনি পরিবেশে স্থায়ীত্ব নসীব হয়ে যায় তবে আল্লাহ পাক এবং রাসূল صَلَّی اللهُ عَلَیْہِ وَاٰلِہٖ وَسَلَّم এর ভালবাসা আরো বেশি জাগ্রত হবে, সাহাবা ও আউলিয়াদের মুবারক ফয়েয অব্যাহত হয়ে যাবে, গুনাহের প্রতি মন বিতৃষ্ণা হবে এবং আখিরাতের চিন্তার পাশাপাশি সুন্নাত অনুযায়ী জীবন অতিবাহিত করারও মানসিকতা তৈরী হবে। اِنْ شَآءَ الله\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n    দূভার্গ্যজনকভাবে আজকাল এমন পরিস্থিতিতেও মিথ্যার আশ্রয় নেয়া হয়, যেখানে সত্য বলাতেও দুনিয়াবী কোন ক্ষতি নেই।\n"
    },
    {
        "1": "শিশুদের দিয়ে মিথ্যা বলানো",
        "2": "        এই অবস্থাগুলোর মধ্যে একটি হলো পিতামাতা তার অল্প বয়সী শিশুদের মিথ্যা বলা। সাধারণত দেখা যায় যে, পিতামাতা তার সন্তানদেরকে নিজের কথা মানানোর জন্য বিভিন্ন মিথ্যা বলে থাকে, যেমন; এদিকে আসো বাবা! এটি নিয়ে যাও, আবার চলে যেও, (অথচ কিছু দিবে না) বা ছোট শিশুদের প্রবোধ দিতে গিয়ে এভাবে বলা যে, বাবা, চুপ হয়ে যাও, আমি তোমাকে খেলনা কিনে দিবো (অথচ আসলে কিনে দেয়ার ইচ্ছা থাকেনা)। অনুরূপভাবে কথা না শুনলে তাদের ভয় দেখানোর জন্য মিথ্যা বলে দেয়। যেমন; তাড়াতাড়ি শুয়ে পরো, নয়তো বিড়াল বা কুকুর আসবে ইত্যাদি ইত্যাদি। মনে রাখবেন! এরূপ সকল প্রকার বাক্য মিথ্যার মধ্যে অন্তর্ভূক্ত এবং বক্তা যেমনিভাবে স্বয়ং মিথ্যার কারণে কঠিন গুনাহগার হচ্ছে, তেমনিভাবে এই ছোট্ট বাক্য শিশুদের চরিত্রেও গভীর প্রভাব পরবে, যার ফলে সে বাল্যকাল থেকেই সত্য শুনা ও সত্য বলা থেকে বঞ্চিত হয়ে মিথ্যা শুনা এবং মিথ্যা বলাতে অভ্যস্ত হয়ে যায়। এমন পরিবেশে লালিত পালিত হওয়া শিশু যখনই একটু বুঝতে শিখবে তখন কথায় কথায় মিথ্যা বলতে থাকবে, সুতরাং আমাদেরকে নিজের সন্তানদের সাথেও মিথ্যা না বলা উচিৎ।\n        হযরত সায়্যিদুনা আব্দুল্লাহ বিন আমের رَضِیَ اللهُ عَنْہُ থেকে বর্ণিত, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আমাদের বাড়িতে উপবিষ্ট ছিলেন। আমার মা আমাকে ডাকলেন যে, এসো! তোমাকে কিছু দিবো। রাসূলে পাক صَلَّی اللهُ عَلَیْہِ وَاٰلِہٖ وَسَلَّم তাঁকে ইরশাদ করলেন: কি দেয়ার ইচ্ছা রয়েছে? তিনি আরয করলেন: তাকে খেজুর দিবো। ইরশাদ করলেন: যদি তুমি তাকে কিছু না দিতে তবে তা তোমার যিম্মায় মিথ্যা লিপিবদ্ধ হয়ে যেতো। (আবু দাউদ, ৪/৩৮৭, হাদীস ৪৯৯১)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! বর্ণনাকৃত হাদীসে পাক থেকে এই বিষয়টি স্পষ্টভাবে জানা গেলো যে, শিশুদের সাথেও মিথ্যা বলা শরীয়তে অনুমতি নেই, সুতরাং এই পর্যন্ত যে এরূপ করেছে তার দ্রুত তাওবা করে নেয়া উচিৎ এবং সর্বদা সত্য বলায় অভ্যস্ত হওয়া উচিৎ। নিজেও মিথ্যা বলা থেকে বাঁচুন এবং নিজের সন্তানদেরকেও এই মন্দ স্বভাব থেকে বাঁচানোর উপলক্ষ্য তৈরী করুন। তাই শায়খে তরীকত, আমীরে আহলে সুন্নাত, দাওয়াতে ইসলামীর প্রতিষ্ঠাতা হযরত আল্লামা মাওলানা মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ এর ৪০ পৃষ্ঠা সম্বলিত “মিথ্যুক চোর” পুস্তিকাটি নিজেও পড়ুন এবং আপনার সন্তানদেরকে এই পুস্তিকাটি পাঠ করার উৎসাহ প্রদান করুন। اِنْ شَآءَ الله মিথ্যা বলার অভ্যাস দূর হয়ে যাবে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n\n\n"
    },
    {
        "1": "ঠাট্টাচ্ছলে মিথ্যা বলা",
        "2": "        প্রিয় ইসলামী ভাইয়েরা! এতে কোন সন্দেহ নেই যে, মিথ্যা আমাদের সমাজে একটি ভাইরাসের ন্যায় ছড়িয়ে পড়েছে। এমন কোন বৈঠক নেই যা মিথ্যা থেকে নিরাপদ, বিশেষকরে কৌতুক করে মিথ্যা বলা তো সাধারণ ব্যাপার, খোশগল্পের আসর আর একে সুন্দর করার জন্য মিথ্যা কৌতুক, মিথ্যা কাহিনী এবং মিথ্যা গল্প শুনিয়ে মানুষকে হাঁসানো। অনুরূপভাবে মোবাইল ফোনের মাধ্যমে গুজব ছড়ানো, স্যোশাল মিডিয়ার (Social Media) মাধ্যমে কারো নামে মিথ্যা বলে ছড়িয়ে দেয়াকে তো মন্দই মনে করা হচ্ছে না। অথচ এসকল বিষয়ে শয়তান সন্তুষ্ট এবং নিজের আখিরাত ধ্বংস নিহিত। মিথ্যার প্রচলিত অবস্থার মধ্যে এটাও একটি বিপদজনক অবস্থা হলো কোর্টে (আদালতে) মিথ্যা সাক্ষ্য দেয়া। মিথ্যার এই অবস্থা অর্থাৎ আদালতে মিথ্যা সাক্ষ্য দেয়া সবচেয়ে বিপদজনক। কেননা, এতে মানুষের হক এবং সম্মান ও সম্ভ্রমে ক্ষতি সাধিত হয় এবং এতে সামাজিক ব্যবস্থায় ব্যাঘাত সৃষ্টি হয়।\n\n        রাসূলূল্লাহ صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: মিথ্যা সাক্ষ্য দেয়া, আল্লাহ পাকের সাথে শিরকের সমান। (সুনানে তিরমিযী, আবওয়াবুশ শাহাদাত, ৪/১৩৩) অনুরূপভাবে মিথ্যা শপথ করাও খুবই মন্দ স্বভাব, আফসোস! আমাদের সমাজে মিথ্যা শপথ সমূহ করে উন্নতি করাকে বড় কৃতিত্ব বলে মনে করা হয় এবং যে মিথ্যা আশ্রয় না নিয়ে সর্বদা সত্য বলায় অভ্যস্ত, তাকে বোকা, নির্বোধ এবং অপরিনত মনে করা হয়। আর সত্যকে উন্নতির পথে অনেক বড় প্রতিবন্ধকতা বলে বিবেচনা করা হয়। সম্ভবত এই কারণেই অনেক সময় মন্দ উদ্দেশ্য সাধনের জন্য মিথ্যা শপথ করতেও দ্বিধা করে না। অথচ এটাও কবীরা গুনাহ। আসুন! মিথ্যা শপথ করা সম্পর্কে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী শ্রবণ করি।\n১.  ইরশাদ হচ্ছে: আল্লাহ পাকের সাথে শরীক করা, পিতামাতার অবাধ্যতা করা, কোন প্রাণ হত্যা করা এবং মিথ্যা শপথ করা কবীরা গুনাহ।\n(বুখারী, কিতাবুল ঈমান ওয়ান নুযুর, ৪/২৯৫, হাদীস ৬৬৭৫)\n২.  ইরশাদ হচ্ছে: যে তার শপথের মাধ্যেমে কোন মুসলমানের হক আত্মসাৎ করলো, তবে আল্লাহ পাক তার উপর জাহান্নামকে ওয়াজিব এবং জান্নাতকে হারাম করে দিলো। সাহাবায়ে কিরামগণ (عَلَیْہِمُ الرِّضْوَان) আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! যদি তা সামান্য জিনিষ হয় তবে? ইরশাদ করলেন: যদিওবা লুবানবাতি হোক না কেন।\n(মুসলিম, কিতাবুল ঈমান, ৮২ পৃষ্ঠা, হাদীস ১৩৭,)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! মনে রাখবেন! মিথ্যা নাজায়িয ও গুনাহ, কিন্তু এমন কিছু অবস্থা রয়েছে যে, যেখানে কোন প্রয়োজনের ভিত্তিতে শরীয়ত মিথ্যা বলার অনুমতিও দিয়েছে এবং এতে গুনাহ নেই, তবে যে ভাল উদ্দেশ্য সত্য বলেও অর্জন করা যায় আর মিথ্যা বলেও, তবে তা অর্জনের জন্য মিথ্যা বলা হারাম, যদি ভাল কোন উদ্দেশ্য মিথ্যা বলে অর্জন করতে পারবে এবং সত্য বললে অর্জিত হবে না, তবে তখন কিছু কিছু অবস্থায় মিথ্যা বলাও জায়িয বরং ওয়াজিব হয়ে যায়, যেমন; (১) কোন নিরাপরাধ ব্যক্তিকে অত্যাচারি শাসক হত্যা করতে চায় বা কষ্ট দিতে চায় এবং সে তার ভয়ে লুকিয়ে আছে, অত্যাচারি ব্যক্তি কাউকে জিজ্ঞাসা করলো যে, সে কোথায়? সে যদিওবা জানে, তবুও বলতে পারবে যে, আমি জানিনা। (২) বা কারো আমানত তার নিকট আছে, কেউ তা ছিনিয়ে নেয়ার জন্য জিজ্ঞাসা করলো যে, আমানত কোথায়? সে অস্বীকার করতে পারবে যে, আমার নিকট কারো আমানত নেই। (দুররে মুখতার, ৯/৭০৫) (৩) অনুরূপভাবে দু’জন মুসলমানের মাঝে বিবাদ রয়েছে এবং সে তাদের উভয়ের মাঝে সন্ধি করতে চায়, তবে একজনের সামনে এরূপ বললো যে, সে তোমার সম্পর্কে ভাল ধারনা রাখে, তোমার প্রশংসা করে বা সে তোমাকে সালাম দিয়েছে এবং আরেক জনের নিকটও এই ধরনের কথা বলে, যেনো উভয়ের শত্রুতা কমে যায় এবং সমজোতা হয়ে যায়। (৪) অনুরূপভাবে স্ত্রীকে খুশি করার জন্য কোন স্বভাব বিরুদ্ধ কথা বলে দেয়া (তবে এটাও মিথ্যা নয়)। (ফতোয়ায়ে আলমগিরী, ৫/৩৫২)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নেক আমল নাম্বার ৩৮ এর উৎসাহ",
        "2": "        প্রিয় ইসলামী ভাইয়েরা! সত্য বলার অভ্যাস গড়তে, মিথ্যার পিছু ছাড়াতে, নিয়মিত নেক আমলের অনুসারী হতে এবং গুনাহ থেকে বাঁচার জন্য দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং যেলী হালকার ১২টি দ্বীনি কাজে অংশগ্রহন করুন, আশিকানে রাসূলের সাথে মাদানী কাফেলায় সফর এবং “৭২টি নেক আমল” এর উপর আমল করুন। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদত্ত ৭২টি নেক আমলের মধ্যে ৩৮ নং নেক আমল হলো যে, “আপনি কি আজ মিথ্যা বলা, গীবত ও চুগলী করা/ শুনা থেকে বিরত ছিলেন?” এই নেক আমলের উপর আমল করার বরকতে আমরা মিথ্যা, গীবত এবং চুগলীর মতো বড় বড় গুনাহ থেকে বাঁচতে পারবো। অতএব “৭২টি নেক আমল” পুস্তিকা পূরণ করার অভ্যাস গড়ে নিন। এই “৭২টি নেক আমল” অসংখ্য নেক আমল করা এবং গুনাহ থেকে বাঁচার অনেক জবরদস্ত উপায়।"
    },
    {
        "1": "কাফন দাফন বিভাগ",
        "2": "        প্রিয় ইসলামী ভাইয়েরা! দাওয়াতে ইসলামীর বিভাগ সমূহের মধ্যে একটি বিভাগ হলো “কাফন দাফন বিভাগ”, এই বিভাগের দায়িত্ব হলো শরীয়ত এবং মাদানী মারকাযের প্রদত্ত পদ্ধতি অনুসারে মুসলমান মৃতের গোসল ও কাফন এবং মৃতের পরিবারবর্গকে সমবেদনার সকল কাজ সম্পাদন করে সাওয়াব অর্জন করা। اَلْحَمْدُ لِلّٰه কাফন দাফন বিভাগের অধিনে মাঝে মাঝে, দেশে ও বিদেশে প্রশিক্ষণ ইজতিমারও আয়োজন করা হয়। اَلْحَمْدُ لِلّٰه কাফন দাফন বিভাগের অধিনে তৃতীয় দিবস, চেহলাম ও বাৎসরিকের সময় ইসালে সাওয়াব ইজতিমারও ব্যবস্থা করা হয়, এই সময়ে এই বিভাগের যিম্মাদারগণ কিছু পুস্তিকা “কবরের প্রথম রাত, মৃত ব্যক্তির অনুশোচনা, মৃত ব্যক্তির অসহায়ত্ব, সম্রাটদের হাঁড়, ফাতিহার পদ্ধতি” ইত্যাদি বন্টন করে থাকেন।\n"
    },
    {
        "1": "কবর ও দাফনের মাদানী ফুল",
        "2": "        প্রিয় ইসলামী ভাইয়েরা! আসুন! কবর ও দাফনের ব্যাপারে কিছু মাদানী ফুল শ্রবন করার সৌভাগ্য অর্জন করি। * একটি কবরে একাধিক লাশ বিনা প্রয়োজনে দাফন করা জায়িয নেই আর প্রয়োজন হলে তবে করতে পারবে। (বাহারে শরীয়ত, ১/৮৪৬। আলমগিরী, ১/১৬৬) * লাশবাহী খাটিয়া কবরের কিবলার দিকে রাখা মুস্তাহাব, যাতে মৃত ব্যক্তিকে কিবলার দিক থেকে কবরে নামানো যায়। কবরের পায়ের দিকে রেখে মাথার দিকে আনবেন না। (বাহারে শরীয়ত, ১/৮৪৪) * প্রয়োজনে দুই বা তিন আর উত্তম হলো যে, শক্তিশালী এবং নেককার ব্যক্তিই কবরে নামা। মহিলার লাশ মুহরিমই  নামাবে, না থাকলে তবে অন্য আত্মীয়রা, তারাও না থাকলে তবে পরহেযগার কাউকে নামাবে। (আলমগিরী, ১/১৬৬) * মহিলার লাশ নামানো থেকে শুরু করে কাঠের ছাউনি লাগানো পর্যন্ত কোন কাপড় দ্বারা ঢেকে রাখুন। * কবরে নামার সময় এই দোয়া পাঠ করুন: بِسْمِ اللهِ وَبِاللهِ وَعَلٰی مِلَّۃِ  رَسُوْلِ الله۔ (তানভিরুল আবচার, ৩/১৬৬) * মৃতব্যক্তিকে ডান পার্শ্ব করে শোয়াবেন এবং তার মুখ কিবলার দিকে করে দিবেন আর কাফনের বাধন খুলে দিন, কেননা এর আর প্রয়োজন নেই, না খুললেও সমস্যা নেই। (আলমগিরী, ১/১৬৬। জাওয়াহেরা, ১৪০ পৃষ্ঠা) * কাফনের গিট্টু যিনি খুলবেন তিনি এই দোয়া পাঠ করুন: اَللّٰہُمَّ لَا تَحْرِمْنَا اَجْرَہٗ وَلَا تَفْتِنَّا بَعْدَہٗ অনুবাদ: হে আল্লাহ! আমাকে এর প্রতিদান থেকে বঞ্চিত করো না এবং আমাকে এর পরে ফিতনায় নিক্ষেপ করো না। (হাশিয়াতুত তাহতাভী আলা মারাকিউল ফালাহ, ২০৯ পৃষ্ঠা) * কবর কাঁচা ইট দ্বারা বন্ধ করুন, যদি মাটি নরম হয় তবে (কাঠের) তক্তা লাগানোও জায়িয।\n(বাহারে শরীয়ত, ১/৮৪৪)\n"
    },
    {
        "1": "ঘোষণা",
        "2": "        কাফন ও দাফনের মাদানী ফুল তারবিয়্যতি হালকায় বর্ণনা করা হবে, সুতরাং তা জানতে তারবিয়্যতি হালকায় অবশ্যই অংশগ্রহণ করুন।\n\n\n\n\n\n\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]