[{"1":"জ্ঞানের এক মহাসাগর আ\u0027লা হযরত (رحمة الله)","2":"জ্ঞানের এক মহাসাগর আ\u0027লা হযরত (رحمة الله)\n\nসংকলকঃ মাসুম বিল্লাহ সানি [ব্লগার, ইসলামী বিশ্বকোষ]"},{"1":"১৪ শতাব্দীর মুজাদ্দিদ আ\u0027লা হযরত","2":"১৪ শতাব্দীর মুজাদ্দিদ আ\u0027লা হযরতঃ\n\n\nজ্ঞানের এক মহাসাগর আ\u0027লা হযরত ইমাম আহমদ রেজা (رحمة الله)। যিনি এক এক করে জ্ঞানের অর্ধ শতাধিক শাখায় বিচরণ করেছেন। তাঁর বিস্ময়কর প্রতিটি লেখনী পাঠকের জ্ঞান, ইশক্ব আর বিচক্ষণতাকে জাগ্রত করে তোলে। এক দিকে যাবতীয় বাতিল অপশক্তি আর নজদী ওহাবীবাদ অপরদিকে আহলুস সুন্নাহর লড়াই। কোন ফিতনা তাঁর সম্মুখে মাথা তোলে দাঁড়াতে পারেনি। কারণ ইলম হচ্ছে নূর। সেই নূরের জ্যোতিতে হয় কেউ আলোকিত হবে নতুবা কেউ বিদগ্ধ হবে।\n\n\n❏ নবী করিম (ﷺ) ইরশাদ ফরমান,\n\n\nان امة بعيث لهذه الامة على رأس كل مأة سنة من يجدد لها دينها\n\n\nঅর্থাৎ প্রতি একশত বৎসরের শেষপ্রান্তে মহান রব এ উম্মতের জন্যে অবশ্যই মুজাদ্দিদ প্রেরণ করবেন, যে উম্মতের জন্যে আল্লাহর দ্বীনকে সঠিক রাখবে।\n\n— আবু দাউদ শরীফ\n\n\n❏ চতুর্দশ হিজরির মুজাদ্দিদ আ\u0027লা হযরত ইমাম আহমদ রেজা খান বেরলভী (রহঃ) [জন্মঃ ১৪.৬.১৮৫৬ খ্রিঃ বা ১০ সাওয়াল ১২৭২ হিঃ - ওফাতঃ ২৮.১০.১৯২১ খ্রিঃ বা ২৫ সফর ১৩৪০হিঃ]\n\n\n❏ আ\u0027লা হযরত জীবদ্দশায় তিনি ইসলামী আইন-কানুনের উপর প্রায় সহস্রাধিক গ্রন্থ রচনা করেছেন।\n\n[usha Sanyal (১৯৯৮)। \"Generational Changes in the Leadership of the Ahl-e Sunnat Movement in North India during the Twentieth Century\"। Modern Asian Studies। 32 (3): 635]"},{"1":"❏ জ্ঞানের সনদ লাভ","2":"❏ জ্ঞানের সনদ লাভ\n\n\nআ’লা হযরত (رحمة الله) প্রাথমিক উর্দ্দু, ফার্সী ভাষার কিতাবাদী অধ্যয়নের পর আরবী ভাষায় ছরফ-নাহু এর কিতাব সমূহ মীর্যা গোলাম ক্কাদীর (رحمة الله) এর সান্নিধ্যে, অতঃপর নিজ পিতা হযরত শাহ্ নক্কী আলী খাঁন (رحمة الله) এর সান্নিধ্যে জ্ঞানকোষ সমূহের উপর বিদ্যা অর্জন করেন। মাত্র ১৪ বৎসর বয়সেই সমাপ্তী সনদপত্র লাভ করেন। তার মধ্যে ছিলঃ\n\n(১) ইলমে কুরআন (২) ইলমে তাফছীর (৩) ইলমে হাদীছ (৪) উসূলে হাদীছ (৫) হানাফী ফিকহের কিতাবাদী (৬) শাফেঈ ফিক্হের কিতাবাদী (৭) মালেকী ফিকহের কিতাবাদী (৮) হাম্বলী ফিকহের কিতাবাদী (৯) উসূলে ফিক্বহ (১০) জাদাল-ই মাযহাব (১১) ইলমে আকাইদ ও কালাম (১২) ইলমে নাহভ (১৩) ইলমে ছরফ (১৪) ইলমে মা’আনী (১৫) ইলমে বয়ান (১৬) ইলমে বদী (১৭) ইলমে মানতিক (১৮) ইলমে মুনাজারাহ (১৯) ইলমে কানসাকাহ্ মুদাল্লাসাহ (২০) ইবতিদায়ী ইলমে তাকছীর (২১) ইবতেদায়ী ইলমে হাইয়াত (২২) ইলমে হিছাব (২৩) ইলমে হিন্দাসাহ্।\n[উসওয়ায়ে আকাবির- পৃঃ ১৮]\n\n\nতিনি আরো বলেন “তাঁর সাথে আমাদের বিরোধিতার কারণ বাস্তবিক পক্ষে ‘হুব্বে রাসূল’ (নবীপাকের ভালবাসা)-ই। তিনি আমাদেরকে হুজুর সাল্লাল্লাহু আলাইহি ওয়া সাল্লামের প্রতি বেয়াদবী প্রদর্শনকারী (গোস্তাখে রাসূল) মনে করতেন।”\n\n[আশরাফুস্ সাওয়ানিহ্, প্রথম খন্ড, পৃষ্ঠা-১২৯]\n\n\n☛৩. মুফতী মুহাম্মদ শফী (করাচী)\n\nবলেন- “যখন হযরত মাওলানা আহমদ রেযা খান সাহেবের ওফাত হলো তখন মৌলভী আশরাফ আলী থানভীকে কেউ এসে খবর দিলেন। মৌলভী থানভী দোয়ার জন্য হাত উঠিয়ে দিলেন। সে দোয়া শেষ করলে মজলিসে উপস্থিতদের একজন বললো তিনি সারা জীবন আপনাকে কাফের বলেছেন। আর আপনি তাঁর জন্য মাগফিরাতের দোয়া করছেন?\n\n\nতিনি বললেন- মাওলানা আহমদ রেযা খান আমাদের উপর কুফরের ফতোয়া এজন্য আরোপ করেছেন যে, তিনি নিশ্চিতভাবে বিশ্বাস করতেন যে, আমরা রাসুল সাল্লাল্লাহু আলাইহি ওয়া সাল্লাম এঁর মানহানি করেছি। যদি তিনি ইয়াক্বীন বা নিশ্চিত বিশ্বাস রাখা সত্বেও আমাদের উপর কাফির ফতোয়া আরোপ না করতেন তাহলে তিনি নিজেই কাফির হয়ে যেতেন।\n\n[ইমাম আহমদ রেযা খান বেরলভী কুদ্দিসা সিররুহু এক-হামাহ জিহাত শাখসিয়াত করাচী পৃষ্টা-১৮ ও ১৯]\n\n\n☛যখন আ’লা হযরত ইহধাম ত্যাগ করেছেন, তখন কোন একজন মাওলানা আশরাফ আলী থানভীকে সংবাদ দিলে শুনামাত্রই তিনি আ’লা হযরতের জন্য মাগফেরাত কামনা করেন। জনৈক ব্যক্তি তাকে জিজ্ঞাসা করলেন, মাওলানা আহমদ রেজা খাঁনতো আপনাকে কাফের মনে করতেন।\n\n\nঅথচ আপনি তাঁর মাগফিরাত কামনা করছেন। তিনি বলেন, আহমাদ রেযা আমাকে এজন্যই কাফের মনে করতেন, যেহেতু আমি তাঁর দৃষ্টিতে গোস্তাখে রাসূল ছিলাম। তিনি একথা জানার পরও যদি কাফের না বলেন, তিনি নিজে কাফের হয়ে যাবেন।[দৈনিক রাওয়ালপিন্ডি, ১লা নভেম্বর ১৯৮১]\n\n\n☛৪. মৌলভী মুহাম্মদ ইদ্রিস কান্ধলভী বলেন- “মাওলানা আহমদ রেযা খান-এর মাগফিরাত তো ঐসব ফতোয়ার কারণেই হয়ে যাবে। আল্লাহ তায়ালা বলবেন আহমদ রেযা খান তোমার মধ্যে আমার রাসুল (দরুদ) এঁর প্রতি এত মহব্বত ছিল যে, এত বড় বড় আলেমদেরকেও তুমি ক্ষমা করোনি।তুমি মনে করেছো যে তারা রসুল সাল্লাল্লাহু আলাইহি ওয়া সাল্লাম এঁর মানহানি করেছে। সুতরাং তুমি তাদের প্রতিও কুফরের ফতোয়া আরোপ করেছো। যাও এক আমলের উপর আঁমি তোমাকে ক্ষমা করে দিলাম।”\n\n[ইমাম আহমদ রেযা খান বেরলভী কুদ্দিসা সিররুহু এক-হামাহ জিহাত শাখসিয়াত করাচী পৃষ্টা-১৮ ও ১৯]\n\n\n☛৫. মৌলভী এযায আলী দেওবন্দী বলেন- “এ যুগের মধ্যে যদি কোনো মুহাক্বিক্ব (সুদক্ষ) আলেমে দ্বীন থাকেন তবে তিনি হলেন আহমদ রেযা খান বেরলভী। কেননা আমি মাওলানা আহমদ খানকে যাঁকে আমরা আজ পর্যন্ত কাফির বিদআতী ও মুশরিক বলে বেড়াচ্ছি, অত্যন্ত প্রশস্ত দৃষ্টিসম্পন্ন উন্নত মানসিকতার অধিকারী, অদম্য সাহসী, আলিমে দ্বীন এবং মহান চিন্তাবিদ হিসেবে পেয়েছি।\n\n\nতাঁর উপস্থাপিত দলিলাদি ক্বোরআন ও সুন্নাহর বিরোধী নয় বরং পরস্পর গভীরভাবে সম্পৃক্ত। কাজেই আমি আপনাদেরকে পরামর্শ দিচ্ছি যদি আপনারা কোন জটিল মাসআলার কারণে কোনো অসুবিধার সম্মুখীন হন, তবে বেরেলী গিয়ে মাওলানা আহমদ রেযা খান সাহেব বেরেলভীর নিকট সমাধান প্রার্থী হোন।\n\n[রিসালাহ ই আন নূর থানাভূন, পৃ:৪০, শাওয়াল ১৩৪২ হিঃ]\n\n\n☛৬. মৌলভী শাব্বির আহমদ ওসমানী বলেন- মাওলানা আহমদ রেযা খানকে “তিনি কাফের ফতোয়া দেন” মর্মে অপবাদ দিয়ে মন্দ বলা অত্যন্ত গর্হিত কাজ। কেননা, তিনি খুব বড় আলেমে দ্বীন, উচ্চ পর্যায়ের মুহাক্কিক্ব (সুদক্ষ) ছিলেন।\n\n[রিসালাহ ই হাদী দেওবন্দ, ২০ পৃষ্ঠা জিলহজ্ব ১৩২৯ হিঃ]\n\n\n☛৭. মৌলভী আনোয়ার শাহ কাশ্মিরী বলেন- বাস্তবিকই বেরলভী হযরতগণের ইমাম মাওলানা আহমদ রেযা সাহেবের লেখনী নির্ভুল ও অত্যন্ত নির্ভরযোগ্য।\n\n[রিসালাহ -ই-দেওবন্দ ২১ পৃষ্ঠা জুমাদালউলা ১৩৩০ হিঃ]\n\n\n☛৮. মৌলভী সৈয়দ মুহাম্মদ সুলায়মান নদভী আলা হযরতের কিতাব পড়ে বলেন “ইনি তো বিদআতীদের নেতা নন; বরং তিনি তো ইসলামী বিশ্বেরই স্কলার ও কর্ণধার পরিলক্ষিত হচ্ছেন। মাওলানা মরহুমের লেখনীতে যে পরিমাণ গভীরতা পাওয়া যাচ্ছে সেই পরিমাণ গভীরতা তো আমার সম্মানিত ওস্তাদ জনাব মাওলানা শিবলী সাহেব হযরত হাকীমুল উম্মত মাওলানা আশরাফ আলী থানভী, হযরত মাওলানা মাহমুদুল হাসান দেওবন্দী এবং হযরত মাওলানা শায়খুত তাফসীর আল্লামা শাব্বীর আহমদ ওসমানীর কিতাব গুলোতেও নেই। [মাহনামা-ই-নদওয়াহ: আগষ্ট ১৯১৩ ইং পৃঃ ১৭]\n\n\n☛৯. মৌলভী আবুল হাসান আলী নদভী বলেন হানাফী ফিকহ ও এর শাখা প্রশাখা সম্পর্কে জ্ঞানানুসারে এ যুগে তাঁর (আলা হযরত) সমকক্ষ পাওয়া যায় না।উপরোল্লিখিত দেওবন্দী ওলামাদের বক্তব্যে প্রমাণিত হয় যে, আলা হযরত ফিক্বহীজ্ঞানে অত্যন্ত সুদক্ষ ছিলেন এছাড়াও তিনি নিজ আকীদায় সত্য ছিলেন।\n\n\nঅতএব বর্তমান দেওবন্দীদের উচিত আলা হযরতকে গালি না দিয়ে সানন্দচিত্তে গ্রহণ করে মুরুব্বীদের অনুসরণ করা। আল্লাহ তাদের হেদায়াত দান করুক। আমিন।দেওবন্দী আলেমগণ ও যার প্রশংসায় পঞ্চমুখ।\n\n[ কৃতঃ আলামা সৈয়দ সাবের হোসাইন শাহ বোখারী থেকে সংকলিত।]\n\n\n☛১০. আল্লামা আতা মোহাম্মদ বানদইয়ালভী, সারগোদা, পাকিস্তানঃ\n\nতিনি মন্তব্য করেন- হযরত বেরেলভী (رحمة الله) সহস্রাধিক কিতাব লিখেছেন। তিনি প্রতিটি বিষয় সম্পর্কেই বিস্তারিতভাবে আলোকপাত করেছেন। কিন্তু তার সার্বক্ষনিক উজ্জ্বল কর্ম হলো কোরআন মজিদের অনুবাদ ও ব্যাখ্যা মূলক গ্রন্থ “কানযুল ঈমান” -যার তুলনা নেই। এই মহা সৌধসম কর্মের মূল্যায়ন শুধু সেই সকল জ্ঞান বিশারদই করতে পারবেন- যাদের উর্দ্দু ভাষায় লিখিত অন্যান্য অনুবাদ ও ব্যাখ্যামূলক গ্রন্থের তুলনামূলক গভীর জ্ঞান আছে।\n\n[পয়গামাতে ইয়াওমে রেযা, ৪৭]\n\n\n☛১১. আবুল আ’লা মওদুদী বলেন- মাওলানা আহমাদ রেজা খাঁন মরহুম মগফুর আমার দৃষ্টিতে একজন অসাধারণ জ্ঞানী ও দূরদর্শীতার অধিকারী ব্যক্তিত্ব। তিনি মুসলিম মিল্লাতের একজন শীর্ষস্থানীয় নেতা। যদিও তাঁর সাথে আমার কতিপয় বিষয়ে বিরোধ রয়েছে তবুও আমি তাঁর প্রভূতঃ দ্বীনি খেদমতকে স্বীকার করি।\n\n[আল মিযান, পৃঃ ১৬, সন- ১৯৭৬ মুম্বাই ও মাকালাতে ইয়াওমে রেজা, ২য় খন্ড, পৃঃ ৫৪০]\n\n\n☛১২. মাওলানা আহমদ আলী সাহারানপুরীর ছেলে মাওলানা খলীলুর রহমান এর বক্তব্য- ১৩০৩ হিজরী সনে মাদ্রাসাতুল হাদীস, পীলীভেত এর ভিত্তি প্রস্তর স্থাপন উপলক্ষ্যে আয়োজিত জলসায় সাহারানপুর, লাহোর, কানপুর, জৌনপুর, রামপুর এবং বদায়ুনের আলেমগণের উপস্থিতিতে মুহাদ্দীস-ই সুরতীর একান্ত ইচ্ছাক্রমে আ’লা হযরত হাদীস শাস্ত্রের উপর অনবরত তিন ঘন্টা যাবৎ সারগর্ভ ও সপ্রমাণ বক্তব্য রাখলেন।\n\n\nজলসায় উপস্থিত ওলামা কেরাম তাঁর বক্তব্য অবাকচিত্তে শ্রবণ করলেন এবং উচ্ছসিত প্রশংসা করলেন।মাওলানা আহমদ আলী সাহরানপুরীর পুত্র মাওলানা খলীলুর রহমান বক্তব্য শেষ হলে স্বতঃস্ফূর্তভাবে আ’লা হযরতের হাতে চুম্বন করলেন।\n\n\nআর বললেন, যদি এ মুহূর্তে আমার সম্মানিত পিতা থাকতেন তবে তিনি আপনার জ্ঞান সমুদ্রের মুক্তমনে প্রশংসা করতেন। আর তখন তাঁর এটা উচিতই ছিল। উল্লেখ্য, মুহাদ্দিস সুরতী ও মাওলানা মুহাম্মদ আলী মুঙ্গরী নদওয়াতুল ওলামা, লক্ষৌ এর প্রতিষ্ঠাতা তাঁর মন্তব্যের প্রতি সমর্থন জানালেন।\n\n[মাক্কালা-ই-মাহমুদ আহমদ ক্বাদেরী প্রণেতা, তাযকিরাই ওলামাই আহলে সুন্নাত মাহনামাই আশরাফিয়া মুবারকপুর, ১৯৭৭]"},{"1":"অন্যান্য ধর্মাবলম্বী পন্ডিতবর্গের অভিমত","2":"অন্যান্য ধর্মাবলম্বী পন্ডিতবর্গের অভিমত\n\n\n(১.) ডঃ বারবারা, ডি, ম্যাটকাফ, ইতিহাস বিভাগ বারকলী বিশ্ববিদ্যালয়, মার্কিন যুক্তরাষ্ট্র: তিনি বলেন- “ইমাম আহমদ রেযা খাঁন তাঁর অসাধারণ বুদ্ধিমত্তার ক্ষেত্রে প্রথম থেকেই অসাধারণ ছিলেন।গণিতশাস্ত্রে তিনি গভীর অন্তর্দৃষ্টির একটি ঐশীদান প্রাপ্ত হয়েছিলেন।\n\nকথিত আছে যে, তিনি ডঃ জিয়াউদ্দিনের একটি গাণিতিক সমস্যা সমাধান করে দিয়েছেন- অথচ এর সমাধানের জন্য ডঃ জিয়াউদ্দিন জার্মান সফরের সিদ্ধান্ত নিয়েছিলেন”।\n\n\n[মা’আরিফে রেযা ১১তম খণ্ড, আন্তর্জাতিক সংরক্ষণ, ১৯৯১ পৃ:-১৮]\n\n\n(২.) অধ্যাপক ডঃ জে, এম, এস, বাজন-ইসলাম তত্ত্ব বিভাগ, লিডেন বিশ্ববিদ্যালয়, হল্যান্ডঃ ডঃ মাসউদ আহমদের নিকট লিখিত তাঁর বক্তব্য হলো- “ইমাম সাহেব একজন বড় মাপের আলেম। তাঁর ফতোয়াগুলো পাঠের সময় এই বিষয়টি আমাকে পুলকিত করেছে যে- তাঁর যুক্তিগুলো তাঁরই ব্যাপক গবেষণার সাক্ষ্য বহন করছে। সর্বোপরি- তাঁর দৃষ্টিভঙ্গি আমার প্রত্যাশার চেয়েও বেশি ভারসাম্যপূর্ণ।আপনি (ডঃ মাসউদ আহমদ) সম্পূর্ণ সঠিক। পাশ্চাত্যে তাঁকে আরো অধিক জানা ও মুল্যায়িত করা উচিত- যা বর্তমানে হচ্ছে”।\n\n[ডঃ মাসউদ আহমদকে প্রেরিত পত্র, তাং-২১-১১-৮৬ হতে সংগৃহীত]\n"}]