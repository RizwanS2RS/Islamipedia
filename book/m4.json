[


 
 { 
	"1": "কুরবানী প্রসঙ্গে কতিপয় হাদিস",
    "2": "(১) হজরত  আবু        হুরায়রা  رضي   الله   عنه    হতে   বর্ণিত।       হুজুর   ﷺ বলেছেন   - সামর্থ    থাকা   সত্ত্বেও যে ব্যক্তি    কুরবানী করবেনা সে   যেন আমার ঈদগাহের নিকটে না আসে। (ইবনে মাজাহ শরীফ)\n\n(২) হজরত আয়েশা رضي الله عنها হতে বর্ণিত। হুজুর ﷺ বলেছেন - আল্লাহর  নিকট আদম  সন্তানের সবচেয়ে   প্রিয়  আমল হলো কুরবানীর দিনে কুরবানী করা। (তিরমিজী ও ইবনে মাজাহ শরীফ)\n\n(৩)   হজরত ইমাম    হাসান        رضي   الله  عنه  হতে        বর্ণিত।   হুজুর ﷺ বলেছেন  -   যে    ব্যক্তি  সওয়াবের  উদ্দেশ্যে    আনন্দ  সহকারে  কুরবানী করেছে সে জাহান্নাম হতে নিষ্কৃতি পেয়েছে। (তিবরানী শরীফ)\n\n(৪)  হজরত  ইবনু  আব্বাস رضي        الله عنه   হতে   বর্ণিত।    হুজুর       ﷺ বলেছেন - সবচেয়ে উত্তম পয়সা হলো     তা  যা ঈদের দিন কুরবানীতে খরচ করা হয়। (তিবরানী শরীফ)\n\n(৫)   হজরত     উম্মে  সালামা   رضي الله   عنها হতে   বর্ণিত।     হুজুর    ﷺ বলেছেন  -   যে   ব্যক্তি  জিলহাজের   চাঁদ  দেখেছে  এবং কুরবানী করার ইচ্ছা     করেছে,   সে যেন  কুরবানী করার    পূর্বে  চুল ও নখ      না      কাটে। (তিরমিজী ও নাসায়ী শরীফ)\n\n(৬)  হজরত আব্দুল্লাহ বিন মাসাউদ رضي  الله   عنه  হতে বর্ণিত। হুজুর ﷺ বলেছেন   - গরু ও          উট সাত       জনের   পক্ষ হতে    কুরবানী     করা জায়েজ। (তিবরানী শরীফ)\n\n(৭) হজরতে   ইবনু     আব্বাস  رضي     الله     عنه  হতে বর্ণিত।   হুজুর  ﷺ বলেছেন -      কান     কাটা ও     শিং ভাঙা  পশুর   কুরবানী   করা  যাবে   না। (ইবনে মাজাহ শরীফ)\n"
 },
 
 
 { 
	"1": "কুরবানীর অর্থ ও শর্ত",
    "2": "নিদিষ্ট দিনে     আল্লাহ্        পাকের  নৈকট্য   লাভের   উদ্দেশ্যে     নির্দিষ্ট  পশু জবেহ      করার       নাম  কুরবানী।    কুরবানী   হজরত  ইব্রাহিম আলাইহিস সালামের সুন্নাত। এই সুন্নাতকে কেয়ামত পর্যন্ত চালু রাখার জন্য হুজুর ﷺ     সামর্থ্যবান উম্মতের প্রতি   ওয়াজিব করে দিয়েছেন। অবশ্য   সূরা কাওসারের   মধ্যে আল্লাহ্পাক হুজুর  ﷺ  কে সরাসরি   কুরবানী   করার নির্দেশ করেছেন। কুরবানী ওয়াজিব হবার জন্য কয়েকটি শর্ত রয়েছে। যথাঃ-\n\n(১) মুসলমান হওয়া অর্থাৎ অমুসলিমের প্রতি কুরবানী ওয়াজিব নয়।\n\n(২) মুকীম হওয়া অর্থাৎ মুসাফিরের প্রতি কুরবানী ওয়াজিব নয়।\n\n(৩) সামর্থ্যবান হওয়া অর্থাৎ   যার     প্রতি    সাদকায়ে  ফিতির ওয়াজিব। গরীবের প্রতি ওয়াজিব নয়।\n\n(৪) স্বাধীন   হওয়া    অর্থাৎ পরাধীনের  প্রতি     ওয়াজিব           নয়। পরাধীন বলতে কৃতদাস। বর্তমানে পৃথিবীতে  দাস    প্রথা নেই।  কুরবানীর জন্য পুরুষ হওয়া   শর্ত নয়।    যদি    কোনো  মহিলা  সামর্থ্যবান    হয়,   তাহলে কুরবানী    করা   ওয়াজিব  হবে।  নাবালেগ  সামর্থ্যবান     হলে  তার    প্রতি কুরবানী ওয়াজিব নয় (দুররে মুখতার)।\n"
 },
 
 
 { 
	"1": "কুরবানির অর্থ ও শর্ত সংক্রান্ত কতিপয় মাসআলা – পর্ব ১",
    "2": "মাসয়ালা (১) - মুসাফির       কুরবানী    করলে   নফল    হয়ে যাবে।   অনুরূপ        গরীব কুরবানী করলে নফল হয়ে যাবে। (আলমগিরী)\n\nমাসয়ালা (২) - গরু ছাগলের মালিক তার কুরবানী করার নিয়ত করলে কুরবানী ওয়াজিব   হবেনা।   অনুরূপ পশু  ক্রয় করার সময়  কুরবানীর    নিয়ত  না থাকলে ক্রয় করার পর নিয়ত করলে কুরবানী করা ওয়াজিব হবে না।। (আলমগিরী)\n\nমাসয়ালা (৩) -   হজ্ব   করতে গিয়া মুসাফির থাকলে কুরবানী  করা ওয়াজিব  হবে না। কিন্ত কুরবানী করলে সওয়াব পাবে। (রদ্দুলমুহতার)\n\nমাসয়ালা (৪) - কুরবানীর দিনগুলোর মধ্যে যদি     কোনো  সামর্থ্যবান   অমুসলিম মুসলিম হয়ে   যায় এবং কুরবানী   করার সময় থাকে  তাহলে তার প্রতি কুরবানী  করা  ওয়াজিব     হবে।        অনুরূপ  ঐ দিনগুলোর   মধ্যে কোনো গরীব  ধনী  হয়ে গেলে এবং কুরবানী   করার সময়     বাকী  থাকলে  তার উপর কুরবানী করা ওয়াজিব হবে। (আলমগীরি)\n\nমাসয়ালা (৫) -  কুরবানীর দিনে কুরবানীর নিয়তে মোরগ, মুরগী ইত্যাদি জবেহ করা নাজায়েজ (দুররে মুখতার)।\n\nমাসয়ালা (৬)   -    যে ব্যক্তি   দুইশত  দিরহাম   অথবা  কুড়ি দিনারের মালিক   হবে অথবা  প্রয়োজনীয়  জিনিষ পত্র ছাড়া এমন  জিনিষের মালিক হবে যার মূল্য  দুইশত  দিরহাম, এপ্রকার ব্যক্তির উপর কুরবানী করা ওয়াজিব। প্রয়োজনীয়     জিনিষ   বলতে     ঘর-বাড়ি, পরিধানের কাপড়,   চলাচলের ঘোড়া  বা    সাইকেল     এবং  সংসারের যাবতীয়        আসবাবপত্র    ইত্যাদি (আলমগীরি)।\n\nমাসয়ালা (৭) - যার নিকট নেসাব পরিমাণ মাল রয়েছে, কিন্ত সাথে সাথে ঋণও রয়েছে,   যদি     ঋণ     পরিশোধ   করা  হয়   তাহলে       নেসাব  কমে  যাবে। এমতাবস্থায়  কুরবানী ওয়াজিব  হবেনা। অনুরূপ  যার    নিকট    বর্তমানে নেসাব  পরিমাণ মাল নেই বরং কুরবানীর দিন  অতিক্রম হবার পর সে পরিমাণ   মাল     হাতে এসেছে         তাহলে তার    উপর    কুরবানী ওয়াজিব হবেনা (আলমগীরি)।\n\nমাসয়ালা (৮) -  এক ব্যক্তির নিকটে   দুইশত দিরহাম  ছিলো।  বৎসর পূর্ণ  হবার কারণে পাঁচ দিরহাম জাকাত প্রদান করেছে। এখন একশত পঁচানব্বই দিরহাম    রয়েছে।    এমতাবস্থায়  কুরবানীর      দিন আসলে কুরবানী করা ওয়াজিব হয়ে যাবে।      অবশ্য দুইশত  দিরহামের      মধ্যে  পাঁচ  দিরহাম নিজের প্রয়োজনে খরচ  করলে কুরবানী করতে হবে না (আলমগীরি)।\n\nমাসয়ালা (৯) - সামর্থ্যবান (সাহেবে নিসাব) কুরবানীর জন্য পশু ক্রয় করার পর তা হারিয়ে     গিয়েছে এবং মাল   নিসাব হতে     কম    হয়ে    গিয়েছে। এই অবস্থায়   কুরবানীর দিন  আসলে তার  প্রতি কুরবানী ওয়াজিব   হবেনা। কুরবানীর   দিনে     হারানো    পশুটি   পেলেও     কুরবানী   ওয়াজিব   হবেনা (আলমগীরি)।\n\nমাসয়ালা (১০) - স্ত্রী স্বামীর নিকট মোহরের টাকা পেলেও স্ত্রীকে মালিকে নিসাব ধরা  হবেনা।   অবশ্য স্ত্রীর নিকট তা ছাড়া নিসাব পরিমাণ মাল থাকলে কুরবানী করা ওয়াজিব হবে (আলমগীরি)।\n"
 },
 
 
 { 
	"1": "কুরবানির অর্থ ও শর্ত সংক্রান্ত কতিপয় মাসআলা – পর্ব ২",
    "2": "মাসয়ালা (১১)  -   যদি   কোরআন শরীফের     মুল্য  দুইশত  দিরহাম  হয় এবং   তা দেখে    ভালো  ভাবে     তিলাওয়াত করতে    পারে, তাহলে  কুরবানী  করা ওয়াজিব হবেনা। চাই তিলাওয়াত করুক অথবা নাই করুক। আর যদি তিলাওয়াত করতে না পারে, তাহলে  কুরবানী করা  ওয়াজিব। অনুরূপ প্রয়োজনীয়     কিতাব    থাকলে কুরবানী   ওয়াজিব         হবেনা।        অন্যথায় কুরবানী করা ওয়াজিব হবে (আলামগিরী)।\n\nমাসয়ালা (১২) - প্রয়োজনীয় জিনিষ ছাড়া অন্য জিনিষগুলোর মূল্য যদি দুইশত দিরহাম হয়,  তাহলে কুরবানী  করা ওয়াজিব হবে। একটি   ঘর শীতের জন্য   এবং  একটি    ঘর গরমের  জন্য  রাখলে   প্রয়োজনের     মধ্যে  গণ্য হবে। তা ছাড়া বেশি ঘর থাকলে সেই ঘরের মূল্য যদি দুইশত দিরহাম হয়,  তাহলে     কুরবানী  ওয়াজিব হবে।    অনুরূপ বাড়ির   মধ্যে  পরিধান করার কাপড়,  কাজ করার সময় পরিধান   করার কাপড়, জুমা  ও  ঈদে যাবার  সময় পরিধান  করার কাপড়  প্রয়োজনের   মধ্যে   গণ্য   হবে। তা ছাড়া বেশি কাপড় থাকলে যদি তার মূল্য দুইশত দিরহাম হয়, তাহলে কুরবানী ওয়াজিব হবে (রুদ্দুলমুহতার)।\n\nমাসয়ালা (১৩) - স্ত্রী    অথবা    বালেগ  সন্তানের   বিনা অনুমতিতে  কুরবানী করলে তাদের ওয়াজিব আদায় হবেনা। নাবালেগ সন্তানের পক্ষ হতে কুরবানী করা     উত্তম, যদিও তার   প্রতি  কুরবানী       ওয়াজিব নয়    (আলমগীরি)।\n\nমাসয়ালা (১৪)  - কুরবানী করলেই ওয়াজিব আদায়    হয়ে যাবে। অবশ্য    ভালো নিয়তে  করলে,      আল্লাহর      ফজলে    আখিরাতে সওয়াব  পাবে    (দুররে মুখতার)।\n\nমাসয়ালা (১৫) – ১০ই জিলহজ্ব কুরবানী করা জরুরী নয়। ১২ই জিলহজ্ব পর্যন্ত জায়েজ। প্রথমদিনে যদি কারো কুরবানী করার সামর্থ্য না থাকে,  কিন্ত শেষদিনে সামর্থ্য হয় তাহলে  কুরবানী করা ওয়াজিব  হবে। প্রথম  দিন কুরবানী    করার সামর্থ্য  ছিলো কিন্ত  কুরবানী     করেনি,   শেষ দিনে যদি সামর্থ্য না থাকে, তাহলে ওয়াজিব হবেনা (আলমগিরী)।\n\nমাসয়ালা (১৬) - অসামর্থ্য গরীব মানুষ যদি কুরবানী করে থাকে এবং কুরবানীর দিনগুলোর  মধ্যে        ধনী    হয়ে   যায়,   তাহলে     পুনরায়         কুরবানী    করা ওয়াজিব    হবে।  অবশ্য কিছু উলামা   প্রথম  কুরবানী   যথেষ্ট  হবে  বলে অভিমত প্রকাশ করেছেন (আলমগিরী)।\n\nমাসয়ালা (১৭) - যদি কোনো মানুষ সামর্থ থাকা সত্বেও   কুরবানী  না করে  এবং কুরবানীর সময়  শেষ হয়ে যাবার পর       গরীব হয়ে   যায় তাহলে একটি ছাগলের মূল্য  সদকা করা ওয়াজিব হবে। যদি ধনী ব্যক্তি   কুরবানী না করে   কুরবানীর     দিনে     ইন্তেকাল   করে     তাহলে   কোন  গোনাহ হবেনা (আলমগির)।\n\nমাসয়ালা (১৮)   - কুরবানীর দিনগুলোতে কুরবানী  করা ওয়াজিব।    বিনা কারণে কুরবানী              না         করে   তার       মূল্য     সাদকা        করলে        জায়েজ হবেনা (আলমগির)।\n"
 },
 
 
 { 
	"1": "কুরবানির অর্থ ও শর্ত সংক্রান্ত কতিপয় মাসআলা – পর্ব ৩",
    "2": "মাসয়ালা (১৯)  - কুরবানীর  সমস্ত   শর্তাবলি পাওয়া গেলে  একটি   বকরী   জবেহ করা ওয়াজিব অথবা উট,  গরু ও মহিষের সাত অংশের একাংশ দেয়া ওয়াজিব (রুদ্দুলমুহতার)।\n\nমাসয়ালা (২০)       -        সাত           অংশের     একাংশ    কম  হলে               কুরবানী     হবেনা। অংশীদারদের  মধ্যে যদি  কারো অংশ  সাত অংশের একাংশ কম  হয়, তাহলে কারো কুরবানী   হবেনা।  যথা   একটি  গরুর    মূল্য সাত   হাজার টাকা  সাতজন অংশীদারের  মধ্যে           একজনের  অংশমাত্র   ৫০০ টাকা হলে কারো কুরবানী জায়েজ হবেনা (রুদ্দুলমুহতার)।\n\nমাসয়ালা (২১) - সাতজন ব্যক্তি একটি গরু অথবা মহিষ বা উট কুরবানী করতে পারে। অনুরূপ সাতের কম    তিনজন চারজন, পাঁচজন, ছয়জন,  মিলে করতে পারে।       প্রত্যেকের  সমান    অংশ    হওয়া   জরুরী    নয়।      অবশ্য কমপক্ষে  একাংশ নেওয়া জরুরী।  দেড়, আড়াই, সাড়ে তিন, ও সাড়ে চার,    এই  প্রকারে   অংশ নেওয়া   জায়েজ    নয়   (রুদ্দুলমুহতার)।\n\nমাসয়ালা (২২) –সাত    ব্যক্তি   মিলে পাঁচটি গরু কুরবানী   করলে  জায়েজ  হবে। কিন্ত আট    ব্যক্তি মিলে সমান অংশে পাঁচটি অথবা ছয়টি  গরু কুরবানী করলে জায়েজ হবেনা (রুদ্দুলমুহতার)।\n\nমাসয়ালা (২৩) - সাত ব্যক্তি মিলিতভাবে সাতটি ছাগল কুরবানী করলে জায়েজ হবে।  অনুরূপ দুই  ব্যক্তি  মিলে  দুইটি  ছাগল কুরবানী   করলে জায়েজ হবে (রদ্দুলমুহতার)।\n\nমাসয়ালা (২৪) -  একাধিক ব্যক্তি একটি পশু কুরবানী    করলে মাংস ওজন করে বণ্টন  করতে হবে।   আনুমানিক বণ্টন জায়েজ    নয়। একপক্ষের মাংস বেশি হলে অপর পক্ষ ক্ষমা করলে ও ক্ষমা হবেনা (দুররে মুখতার)।\n"
 },
 
 
 
 
 
{ 
	"1": "কুরবানির প্রকারভেদ",
    "2": "কুরবানি কয়েক প্রকারের:\n\nপ্রথমত, ধনী ও গরিব উভয় শ্রেণীর ওপর ওয়াজিব ।\nদ্বিতীয়ত, গরিবের উপর ওয়াজিব, কিন্তু ধনীর উপর ওয়াজিব নয়;\nতৃতীয়ত, ধনীর উপর ওয়াজিব, কিন্তু গরিবের উপর ওয়াজিব নয়।\n\n১. ধনী ও গরিব উভয় শ্রেণীর উপর ওয়াজিব কখন: কুরবানির জন্য মানত করা হয়েছে এরূপ বলে আল্লাহর জন্য আমাকে ছাগল কিংবা গরু কোরবানি করতে হবে; কিংবা অমুক গরু অথবা ছাগলের কুরবানী করতে হবে।\n\n২. গরিব শ্রেণীর উপর ওয়াজীব কিন্তু ধনীর উপর ওয়াজিব নয়:  গরিব যদি কুরবানীর উদ্দেশ্যে যদি পশু ক্রয় করে, তাহলে তার ওপর কুরবানী করা ওয়াজিব হবে । অথচ, ধনী শ্রেণীর যদি পশু ক্রয় করে তাহলে পশু ক্রয় করার সাথে সাথে তার উপর ওয়াজিব হবে না।\n\n৩. ধনী ওপর ওয়াজিব কিন্তু গরীবের উপর ওয়াজিব নয়: কুরবানি ওয়াজিব হওয়া না পশু ক্রয় করার জন্য হবে; না মানাত মানার জন্য হবে, বরং খোদা তায়া'লা যিনি বান্দাকে জীবিত রেখেছেন তার শুকরিয়া জ্ঞাপনের উদ্দেশ্যে এবং হযরত ইব্রাহিম আলাইহিস সালাম- এর সুন্নত কে জীবিত করার উদ্দেশ্যেই হল কুরবানী এবং তা শুধুমাত্র ধনীদের উপর ওয়াজিব। (বাহারে শরীয়াত ১৫ খন্ড ১৩২পৃ:)\n"
 },
 
 
 { 
	"1": "কুরবানীর সময়ের বিবরণ – পর্ব ১",
    "2": "কুরবানীর  সময় তিনদিন। অর্থাৎ   জিলহজ্ব    মাসের   ১০ তারিখ   সুবাহ সাদেকের পর হতে বারোই জিলহজ্বের সূর্য্য অস্ত যাওয়া পর্যন্ত। অর্থাৎ তিনদিন দুইরাত (দুররে মুখতার)\n\nমাসয়ালা (১) - রাত্রে কুরবানী করা মাকরুহ (আলমগির)।\n\nমাসয়ালা (২)  -  ১০ই জিলহজ্ব কুরবানী    করা সবচেয়ে  উত্তম।      তারপর        ১১ই জিলহজ্ব, তারপর ১২ই জিলহজ্ব।       আকাশ   মেঘাচ্ছন্ন    থাকার  কারণে যদি ১০ই তারিখে সন্দেহ হয়, তাহলে ১২তারিখের পূর্বে কুরবানী করা উত্তম।   যদি   ১২ই তারিখে কুরবানী করা   হয় এবং ১২   তারিখকে ১৩ তারিখ বলে সন্দেহ হয়, তাহলে সমস্ত মাংস  সাদকা করে   দেয়া উত্তম (আলমগির)।\n\nমাসয়ালা (৩)  - কুরবানীর  দিনে কুরবানী করা উটের মূল্য  সাদকা করা অপেক্ষা উত্তম। কারণ কুরবানী  করা   ওয়াজিব অথবা সুন্নাত এবং  সাদকা  করা কেবল নফল (আলমগিরী)\n\nমাসয়ালা(৪) - যার উপর কুরবানী ওয়াজিব তার  কুরবানী করতে হবে। সাদকা করলে ওয়াজিব আদায় হবেনা (বাহারে শরিয়াত)\n\nমাসয়ালা (৫) – শহরবাসীর জন্য   ঈদের   নামাজের পূর্বে কুরবানী করা  জায়েজ নয়।   শহরবাসীর    জন্য  ঈদের      খুতবাহ   পর কুরবানী করা   উত্তম (আলমগীরি)\n\nমাসয়ালা (৬) -    গ্রামবাসীদের    জন্য  সুবহ সাদেক  হতে কুরবানী করা জায়েজ। কিন্ত    সূর্য্য   উদয়ের  পর       হতে  কুরবানী       করা      উত্তম।     (আলমগিরী)\n\nজরুরী মাসয়ালা (৬.১)  - যে    সমস্ত গ্রামে জুমা   ও   ঈদের  নামাজ    হয়ে  থাকে    সেখানে ঈদের নামাজের পর কুরবানী করা উচিৎ।\n\nমাসয়ালা (৭)  - ঈদের  নামাজের পর খুতবাহর   পূর্বে    কুরবানী    করলে  কুরবানী হয়ে      যাবে।   কিন্ত  এই           প্রকার    করা        মাকরূহ   (বাহারে  শরিয়াত)।\n\nমাসয়ালা (৮) -  একই  শহরে বিভিন্ন স্থানে   ঈদের নামাজ   অনুষ্ঠিত হলে কোনো এক স্থানে নামাজ সমাপ্ত হলে সর্বত্র কুরবানী  করা জায়েজ হবে। সর্বত্র নামাজ শেষ    হওয়া   শর্ত     নয়।       (দুররে   মুখতার     ও  রদ্দুল       মুহতার)\n\nমাসয়ালা (৯) -    শহরবাসী  নামাজের পূর্বে   কুরবানী  করতে  ইচ্ছা প্রকাশ  করলে পশু গ্রামে পাঠিয়ে সেখানে হতে কুরবানী করে আনতে পারবে। (দুররে মুখতার)।\n\nমাসয়ালা (১০) -  গ্রামের    মানুষ  শহরে থাকলে   ঈদের   নামাজের  পূর্বে কুরবানী করা জায়েজ হবেনা (বাহারে শরীয়ত)।\n\nমাসয়ালা (১১)      -  ১০ই   জিলহজ্ব  ঈদের  নামাজ   না হলে             জাওয়ালের     পূর্বে কুরবানী করা জায়েজ হবেনা। অর্থাৎ ঈদের  নামাজের  সময় অতিক্রম হবার পর কুরবানী করতে হবে। দ্বিতীয় ও তৃতীয় দিনে নামাজের পূর্বে কুরবানী জায়েজ। (দুররে মুখতার)\n\nমাসয়ালা (১২) -  যেহেতু মিনা    শরিফে ঈদের   নামাজ হয়না,   সেহেতু    ফজরের পর হতে সেখানে কুরবানী করা জায়েজ। কোন শহরে ফিতনার কারণে যদি ঈদের নামাজ না হয় তাহলে সেখানে ১০ই জিলহজ্ব ফজরের পর কুরবানী করা জায়েজ হবে (রদ্দুল মুহতার)।\n\nমাসয়ালা (১৩) - ইমামের  সালাম   ফেরানোর  পূর্বে         পশু          জবেহ   হয়ে    গেলে কুরবানী জায়েজ হবেনা। ইমামের  একদিকে সালাম করার পর জবেহ করলে কুরবানী হয়ে যাবে। ইমামের খুতবা শেষ হবার পর জবেহ করা উত্তম (আলমগীরি)\n\nমাসয়ালা (১৪) - ঈদের নামাজের পর কুরবানী করা হয়েছে। কিন্ত জানা গিয়েছে যে ইমাম বিনা অজুতে নামাজ পড়িয়েছেন এমতাবস্থায় পুনরায় নামাজ আদায়  করতে   হবে। কিন্ত   পুনরায়  কুরবানী  করা জরুরী       নয়  (দুররে মুখতার)\n\nমাসয়ালা (১৫) -  ৯ই     জিলহজ্ব সম্পর্কে  কিছু মানুষ ১০ই  জিলহজ্ব   বলে   সাক্ষ্য প্রদান করেছে। এই সাক্ষির উপর নির্ভর করে নামাজ ও  কুরবানী করা হয়ে   গিয়েছে। পরে   সাক্ষ বাতিল   প্রমাণ   হয়ে   ৯ই  জিলহজ্ব  প্রমাণিত হয়ে   গেলে নামাজ     ও      কুরবানী   দুই      জায়েজ     হয়ে   গিয়েছে (দুররে মুখতার)।\n"
 },
 
 
 { 
	"1": "কুরবানীর সময়ের বিবরণ – পর্ব ২",
    "2": "মাসয়ালা (১৬) - যদি কোন   ব্যক্তি    কুরবানী না করে,  কুরবানীর  দিন  অতিক্রান্ত হয়ে যায়   এবং    পশু     অথবা   তার      মূল্য   সাদকা  না   করে থাকে  এবং দ্বিতীয় বৎসর কুরবানীর  দিন  উপস্থিত      হয়ে যায়  এবং   গত বৎসরের কুরবানীর কাজা আদায়  করতে চায়, তাহলে তা  জায়েজ হবেনা। বরং পশু      অথবা     তার         মূল্য সাদকা     করে  দিতে       হবে          (আলমগিরী)।\n\nমাসয়ালা (১৭) - যে পশুর কুরবানী  করা ওয়াজিব    ছিলো, কোনো কারণ বশতঃ কুরবানীর দিন অতিক্রম হয়ে গেলে যদি তা বিক্রয় করে থাকে তাহলে উক্ত টাকা সাদকা করে দেয়া ওয়াজিব। (আলমগিরী)\n\nমাসয়ালা (১৮) - যদি     কোনো  ব্যক্তি    কুরবানীর  জন্য মান্নত  করে  কোনো   পশু নির্দিষ্ট করে রাখে এবং কুরবানীর দিন অতিক্রম হয়ে যায় তাহলে ধনী হোক  বা গরীব, উক্ত  পশু   জীবিত অবস্থায়    সাদকা  করতে  হবে। যদি জবেহ  করে থাকে  তাহলে  সমস্ত  মাংস সাদকা   করতে হবে।   তা হতে কিছু  ভক্ষণ করা চলবেনা যদি  কিছু  মাংস খেয়ে থাকে  তাহলে যতটুকু খেয়েছে    ততটুকুর  মূল্য সাদকা  করতে হবে।  যদি    জবেহ   করা পশুর মূল্য জীবিত পশুর  মূল্য হতে কিছু কম হয়, তাহলে যত পরিমাণ হবে, তত পরিমাণ সাদকা    করে দিতে  হবে  (আলমগিরী   ও রদ্দুলমুহতার)।\n\nমাসয়ালা (১৯) - গরীব মানুষ যদি কুরবানী     নিয়তে    পশু   ক্রয় করে থাকে এবং কুরবানী দিন       অতিক্রম   হয়ে     যায় তাহলে     ঐ   নির্দিষ্ট  পশুটি  জীবিত অবস্থায় সাদকা করে দিতে হবে। যদি জবেহ করে থাকে তাহলে সমস্ত মাংস সাদকা করতে হবে (রদ্দুলমুহতার)।\n\nমাসয়ালা (২০) - ধনীব্যক্তি কুরবানীর জন্য পশু ক্রয় করলে যদি কোনো কারণে জবেহ করা না হয়ে থাকে তাহলে তা সাদকা করতে হবে। যদি জবেহ করে থাকে তাহলে সমস্ত মাংস সাদকা করতে হবে। যদি ধনী পশু ক্রয় করে      না   থাকে,     তাহলে একটি   ছাগলের মূল্য  সাদকা    করতে      হবে (দুররে মুখতার)।\n\nমাসয়ালা (২১) -   যদি   কোনো ব্যক্তি      অসিয়ত  করে থাকে   যে   তার পক্ষ    হতে কুরবানী করে  দিবে। কিন্ত গরু   অথবা ছাগল  তা  কিছু  বলেনি      অথবা কত    মূল্যের     পশু       দিতে       হবে     তাও  উল্লেখ   করেনি।      এমতাবস্থায় অসীয়াত জায়েজ হবে এবং একটি ছাগল কুরবানী করে দিলে অসীয়ত পূর্ণ হয়ে যাবে। (আলমগিরী)\n\nমাসয়ালা (২২) - গরু অথবা ছাগল নির্দিষ্ট না করে কেবল কুরবানী করার মান্নত করলে    একটি ছাগল   কুরবানী  করে       দিলে মান্নত     পূর্ণ     হয়ে     যাবে। অনুরূপ ছাগল কুরবানী     করার  মান্নত করে   গরু     অথবা  উট  কুরবানী করলে মান্নত পূর্ণ হয়ে যাবে। (আলমগিরী)\n\nমাসয়ালা (২৩)  -  কুরবানী              মান্নতের  হলে সমস্ত    মাংস চামড়া প্রভৃতি সাদকা করতে  হবে। তা হতে   কিছু   পরিমাণ  খেলে  সেইপরিমাণ মূল্য সাদকা করতে হবে। (আলমগিরী)\n"
 },
 
 
 { 
	"1": "কুরবানীর পশুর বিবরণ",
    "2": "মাসয়ালা  (১)  - কুরবানী পশু কয়েক  প্রকার।  যথাঃ  উট, গরু, ছাগল। মহিষ গরুর মধ্যে গণ্য। অনুরূপ       ভেড়া ও   দুম্বা ছাগলের মধ্যে  গণ্য। এই      সমস্ত   পশুর    নর  ও   মাদাহ সবই          কুরবানী   করা                 জায়েজ। (আলমগিরী)\n\nমাসয়ালা (২)  -     জংলি জানোয়ার  যথা  হরিণ,   নীল গাই   ইত্যাদি  কুরবানী করা জায়েজ নয় (আলমগিরী)।\n\nমাসয়ালা (৩)  -   জংলি পশু ও পালিত   পশুর    মিলনে  বাচ্চা     পয়দা হলে  মাতার অবস্থা  গ্রহণযোগ্য  হবে।    যথা       হরিণ ও   বকরীর মিলনে  বাচ্চা পয়দা হলে   কুরবানী     জায়েজ হবে।   কিন্ত বকরা  ও হরিণীর        মিলনে      বাচ্চা পয়দা হলে কুরবানী জায়েজ হবেনা (আলমগিরী)।\n\nমাসয়ালা (৪)  -   উট পাঁচ বৎসর, গরু দুই বৎসর, ছাগল  একবৎসরের না  হলে কুরবানী     করা জায়েজ     হবেনা। দুম্বা    অথবা  ভেড়ার  ছয়মাসের  বাচ্চা যদি খুব        বড়    হয়   এবং  দেখতে একবৎসর     এর   মনে হয়,      তাহলে কুরবানী জায়েজ হবে। (দুররে মুখতার)\n\nমাসয়ালা (৫)  - ছাগলের  মূল্য  এবং মাংস    যদি গরুর     সাত অংশের একাংশের সমান হয়,    তাহলে ছাগল কুরবানী   করা  উত্তম   হবে।  আর যদি গরুর সপ্তমাংশ ছাগলের   থেকে  বেশী  মাংস হয়,  তাহলে      গরু    উত্তম  হবে। যখন  দুয়ের মাংস ও  মূল্য  সমান  হবে,   তখন    যার মাংস  ভালো হবে, তার কুরবানী   করা উত্তম হবে।     যদি মাংসের  পরিমাণ   কমবেশি  হয়, তাহলে যার মাংস বেশি হবে তার  কুরবানী  উত্তম হবে।  অনুরূপ মাংস ও  মূল্য সমান হলে দুম্বা   অপেক্ষা  দুম্বী, বকরী     (ধাড়ী) অপেক্ষা খাসী, উট   অপেক্ষা  উটনী  ও বলদ অপেক্ষা  গাভী   কুরবানী  করা   উত্তম  হবে (রুদ্দুল মুহতার)।\n"
 },
 
 
 
 { 
	"1": "কুরবানীর পশু নিখুঁত হওয়া উচিত – পর্ব ১",
    "2": "মাসয়ালা (১) - কুরবানীর পশু নিখুঁত হতে হবে। সামান্য    খুঁত থাকলে কুরবানী জায়েজ হবে,    তবে   মাকরুহ    হবে।         খুব বেশি  খুঁত থাকলে আদৌ  কুরবানী হবেনা। জন্ম হতে শিং   না থাকলে       কুরবানী   জায়েজ হবে। শিং   সামান্য   ভেঙে গেলে  জায়েজ  হবে। কিন্তু  শিং  গোড়া   হতে ভেঙে গেলে         জায়েজ   হবেনা। যদি পশু   পাগল হয়ে যায় এবং     চড়ে পানাহার করা  ত্যাগ করে থাকে,   তাহলে  জায়েজ  হবেনা। এই  প্রকার পাগলামি        না    হলে       জায়েজ    হবে    (রদ্দুল     মুহতার,        আলমগিরী)।\n\nমাসয়ালা (২)      -      যে   পশুর অণ্ডকোষ    ও লিঙ্গ    কেটে     নেওয়া  হয়েছে সে পশুর কুরবানী জায়েজ হবে।  অনুরূপ যে পশুর অত্যন্ত বৃদ্ধ হয়ে গিয়েছে যে, বাচ্চা   হবেনা, যে    পশুর    দাগ     দেয়া হয়েছে,    যে পশুর দুধ   দেয়া বন্ধ করেছে, এইসমস্ত    পশুর কুরবানী  জায়েজ।  যে পশুর  চুলকানি হয়েছে কিন্ত খুব  মোটাতাজা রয়েছে,    তার  কুরবানী  জায়েজ।  যে   পশু  অত্যন্ত ক্ষীণ   হয়ে  গিয়েছে     এবং          হাড়ের মগজ    পর্যন্ত শুকিয়ে   গিয়েছে এই প্রকার  পশুর     কুরবানী   জায়েজ নয়।    (আলমগিরি   ও    রদ্দুলমুহতার)।\n\nমাসয়ালা (৩)  - অন্ধ পশুর কুরবানী জায়েজ    নয়। অনুরূপ কানা   পশুর  কুরবানী জায়েজ নয়। যে ল্যাংড়া পশু হেঁটে কুরবানীর স্থানে যেতে না পারে, সে পশুর কুরবানী জায়েজ নয়। অনুরূপ খুব অসুস্থ পশুর কুরবানী জায়েজ নয়। যে পশুর কান অথবা লেজ একতৃতীয়াংশর বেশি অথবা তার কম কেটে  গেছে   তার দ্বারা কুরবানী জায়েজ  হবে।  যদি জন্ম হতে কান না থাকে,  তাহলে   কুরবানী    জায়েজ     হবেনা।  কান  ছোটো  হলে   জায়েজ হবে। (হিদায়া ও আলমগিরী)\n\nমাসয়ালা (৪) –  যে পশু একতৃতীয়াংশর বেশি  দৃষ্টিহীন   হয়ে    গিয়েছে সে পশুর কুরবানী জায়েজ নয়।  দু’চক্ষুর জ্যোতি  কম হলে  পরীক্ষা    করা  সহজে সম্ভব।    একটি   চোখের     জ্যোতি কম   হলে       পরীক্ষা   করার নিয়মঃ      - পশুটির দুয়েকদিন আহার বন্ধ করে দিবে।  তারপর খারাপ  চক্ষুটি বন্ধ করে দিবে এবং ভালো   চক্ষুটি    খুলে   রাখবে।     বহু     দূরে  খাদ্য    রেখে দিবে,    যাতে  পশুটি  তা দেখতে না পায়।    তারপর খাদ্য পশুর       দিকে নিকটবর্তী করবে। যেখান থেকে পশু খাদ্য দেখতে পাবে সেখানে চিহ্ন করে    রাখবে।   এবার   ভালো   চক্ষুটি   বন্ধ     করবে  এবং  খারাপটি খুলে দিবে।  তারপর খাদ্য ধীরেধীরে পশুর  নিকটে আনতে  থাকবে। যেখান থেকে দেখতে  পাবে,  সেখানে   চিহ্ন  করে  রাখবে। এবার  দুইটির  স্থান মেপে   দেখবে। যদি এইস্থানটি  প্রথমস্থানের একতৃতীয়াংশ হয় তাহলে চক্ষুর  জ্যোতি   একতৃতীয়াংশ   নষ্ট  হয়ে গিয়েছে। আর যদি অর্ধেক  হয় তাহলে অর্ধেক নষ্ট হয়ে গিয়েছে। (হিদায়া)\n\nমাসয়ালা (৫)  - যে পশুর দাঁত নেই অথবা যার থানকাটা অথবা শুকিয়ে গিয়েছে সে    পশুর   কুরবানী জায়েজ  নয়। ছাগলের   একটি   থান  শুকিয়ে  গেলে কুরবানী জায়েজ     হবে।  গরু   ও     মহিষের   দুইটি    থান    শুকিয়ে  গেলে কুরবানী নাজায়েজ হবে। নাককাটা পশু অথবা ঔষধের দ্বারা  যে পশুর দুধ শুকিয়ে দেয়া হয়েছে অথবা দুই লিঙ্গ বিশিষ্ট হিজড়া পশু অথবা যে পশু অত্যন্ত পেশাব ও  পায়খানা খায়,   সে  পশুর  কুরবানী  জায়েজ   নয় (দুররে মুখতার)।\n\nমাসয়ালা (৬) - ভেড়া অথবা দুম্বার পশম কেটে নিলে কুরবানী জায়েজ হবে। যে পশুর   একটি       পা  কেটে     নেওয়া   হয়েছে তার কুরবানী জায়েজ      নয়। (আলমগিরী)\n"
 },
 
 
 { 
	"1": "কুরবানীর পশু নিখুঁত হওয়া উচিত – পর্ব ২",
    "2": "মাসয়ালা (৭)      -  পশু ক্রয়  করার   সময় এমন     কোনো দোষ    ছিলোনা,         যাতে কুরবানী নাজায়েজ   হয়ে    যায়।  কিন্ত  পরে   পশুর  মধ্যে ঐপ্রকার  দোষ পাওয়া   গিয়েছে। এখন   ক্রেতা  যদি মালেকে  নিসাব  (ধনীব্যক্তি)   হয়, তাহলে  অন্য  পশু   কুরবানী  করবে।  ক্রেতা  মালিকে  নিসাব  নাহলে  ঐ দোষযুক্ত   পশুটি কুরবানী   করবে। যদি  কোনো    গরীব   মানুষ  কুরবানী মান্নত করে থাকে এবং নির্দোষ পশু ক্রয় করে থাকে, পরে পশুর মধ্যে দোষ  পাওয়া গেলে   অন্য পশু       কুরবানী  করতে  হবে। (হিদায়া, রদ্দুল মুহতার)\n\nমাসয়ালা (৮)   - গরীব  মানুষ এমন   দোষযুক্ত   পশু  ক্রয় করেছে,     যার    কুরবানী জায়েজ     নয়।    যদি  কুরবানীর    দিন   পর্যন্ত  এপ্রকার  দোষ     থেকে যায় তাহলে   গরীব    তার কুরবানী   করতে পারবে।   যদি      কোনো ধনীমানুষ দোষযুক্ত পশু ক্রয় করে থাকে এবং কুরবানী দিনপর্যন্ত ঐ প্রকার দোষ থেকে   যায়,         তাহলে   ধনীর      জন্য তার কুরবানী জায়েজ               হবেনা। দোষযুক্ত পশু ক্রয় করার  পর  কুরবানী   করার পূর্বে    যদি পশু   নির্দোষ হয়ে যায়,  তাহলে গরীব   ও ধনী  উভয়ের জন্য  কুরবানী   জায়েজ  হবে (দুররে মুখতার ও রদ্দুল মুহতার)।\n\nমাসয়ালা (৯) - যদি কোনো নির্দোষ পশু কুরবানী করার সময় লাফালাফি করার কারণে দোষযুক্ত হয়ে যায়,  তাহলে তার কুরবানী  জায়েজ হবে  (রদ্দুল মুহতার)।\n\nমাসয়ালা (১০) - কুরবানীর পশু মারা গেলে ধনী ব্যক্তির জন্য অন্য পশু কুরবানী করা ওয়াজিব। কিন্ত গরীবের  জন্য   ওয়াজিব   নয়      (দুররে      মুখতার)।\n\nমাসয়ালা (১১) -   ধনী ব্যক্তির  কুরবানীর    পশু  হারিয়ে    গিয়েছে অথবা  চুরি হয়ে যাবার পর   পুনরায় পশু ক্রয়  করার পর পশুটি    পাওয়া   গেলে   দুইটির মধ্যে   যেকোনো   একটি কুরবানী                   করতে    পারে।  কিন্ত এই  অবস্থা গরীবের হলে  দুইটির  কুরবানী   করা   ওয়াজিব হবে  (দুররে   মুখতার)।\n\nমাসয়ালা (১২)  -  ধনী    ব্যক্তির পশু  হারিয়ে যাবার   পর   পুনরায় পশু ক্রয় করার পর  যদি      প্রথমটি    পাওয়া  যায়, তাহলে প্রথমটি কুরবানী   করলে তার মূল্য দ্বিতীয়টির অপেক্ষা   কম  হলে    কোনো দোষ  নেই।   যদি দ্বিতীয়টি কুরবানী করে থাকে এবং তার  মূল্য প্রথমটি অপেক্ষা কম  হয়, তাহলে যত   টাকা    কম    হবে   ততটাকা সদকা    করতে  হবে।    অবশ্য            দুইটি কুরবানী        করে    দিলে      কোনো      টাকা সাদকা     করতে হবেনা     (রদ্দুল মুহতার)।\n"
 },
 
 { 
	"1": "কোরবানী বিষয়ক গুরুত্বপূর্ণ ৬৫টি মাসআলা – পর্ব ১",
    "2": "কৃতঃ মুহাম্মদ নুরুজ্জামান খান\n\nকোরবানী একটি ঐতিহাসিক স্মৃতিময় আমল। আল্লাহ বলেন فصل لربك وانحر হে নবী! আপনি আপনার রবের উদ্দেশ্যে নামাজ পড়ুন আর নহর (কোরবানী) করুন। কুরবানী একটি গুরুত্বপূর্ণ মালী ইবাদত। এটি আদায় করা واجب ( ওয়াজিব)। সামর্থ্য থাকা সত্ত্বেও যে ব্যক্তি এই ইবাদত পালন করে না, তার ব্যাপারে রাসুলুল্লাহ (ﷺ) বলেছেন من وجد سعة ولم يضح فلا يقربن مصلانا, ‘যার কুরবানীর সামর্থ্য আছে কিন্তু কুরবানী করে না সে যেন আমাদের ঈদগাহে না আসে।’-مستدرك حاكم, হাদীস নং ৩৫১৯; الترغيب والترهيب ২/১৫৫\nইমাম আজম আবু হানিফা রহঃ ও ইমাম আওযায়ীসহ জমহুরদের মতে কুরবানী সামর্থবান স্বাধীন বয়স্ক মুসলিম ব্যক্তির জন্য ওয়াজিব।\n\nইবাদতের মূলকথা হল আল্লাহ তায়ালার اطاعت বা আনুগত্য এবং তাঁর রেজামন্দি লাভ করা। তাই যেকোনো ইবাদতের পূর্ণতার জন্য দুটি বিষয় জরুরি। এক. اخلاص তথা একমাত্র আল্লাহর সন্তুষ্টির উদ্দেশ্যে পালন করা এবং দুই.  শরীয়তের নির্দেশনা মোতাবেক মাসায়েল অনুযায়ী সম্পাদন করা। এ উদ্দেশ্যে এখানে কুরবানীর কিছু জরুরি মাসায়েল প্রশ্নোত্তর আকারে  উল্লেখ করলাম।\n\n১। প্রশ্ন : কার উপর কুরবানী ওয়াজিব?\n\nউত্তর:  مكلف بالشرع সুস্থমস্তিষ্ক সম্পন্ন প্রাপ্ত বয়স্ক প্রত্যেক মুসলিম নর-নারী, যে ১০ যিলহজ্ব ফজর থেকে ১২ যিলহজ্ব সূর্যাস্ত পর্যন্ত সময়ের মধ্যে প্রয়োজন অতিরিক নেসাব পরিমা সম্পদের মালিক হবে তার উপর কুরবানী ওয়াজিব। টাকা-পয়সা, সোনা - রূপার অলঙ্কার, বসবাস ও খোরাকির প্রয়োজনে আসে না এমন জমি, প্রয়োজন অতিরিক্ত বাড়ি অপ্রয়োজনীয় সকল আসবাবপত্র  কুরবানীর নেসাবের ক্ষেত্রে হিসাব করতে হবে।\n\nআর নিসাব হল স্বর্ণের ক্ষেত্রে সাড়ে সাত (৭.৫) ভরি, রূপার ক্ষেত্রে সাড়ে বায়ান্ন (৫২.৫) ভরি, টাকা-পয়সা ও অন্যান্য বস্ত্তর ক্ষেত্রে নিসাব হল এর মূল্য সাড়ে বায়ান্ন তোলা রূপার মূল্যের সমপরিমাণ হওয়া। আর সোনা বা রূপা কিংবা টাকা-পয়সা এগুলোর কোনো একটি যদি পৃথকভাবে নেসাব পরিমাণ না থাকে কিন্তু প্রয়োজন অতিরিক্ত একাধিক বস্ত্ত মিলে সাড়ে বায়ান্ন তোলা রূপার মূল্যের সমপরিমাণ হয়ে যায় , তাহলেও তার উপর কুরবানী করা ওয়াজিব।-المحيط البرهانى ৮/৪৫৫; تاتارخانبة ১৭/৪০৫\n\n২। প্রশ্ন: নেসাবের মেয়াদ কতদিন থাকতে হবে?\n\nউত্তর:  কুরবানীর নেসাব পুর্ণবছর থাকা জরুরি নয় বরং কুরবানীর তিন দিনের মধ্যে যে কোনো দিন থাকলেই কুরবানী ওয়াজিব হবে। [1 بدائع الصنائع৪/১৯৬, 2  رد المحتار ৬/৩১২]\n\n৩। প্রশ্ন: কতদিন কুরবানী করা যায়?\n\nউত্তর : মোট তিনদিন কুরবানী করা যায়। যিলহজ্বের ১০, ১১ ও ১২ তারিখ সূর্যাস্ত পর্যন্ত। তবে সম্ভব হলে যিলহজ্বের ১০ তারিখেই কুরবানী করা উত্তম। [1  المؤطا ১৮৮, 2  بدائع الصنائع  ৪/১৯৮, 3  الهندية  ৫/২৯৫]\n\n৪। প্রশ্ন: মুসাফিরের কুরবানীর হুকুম কী?\n\nউত্তর :  যে ব্যক্তি কুরবানীর দিনগুলোতে মুসাফির থাকবে (অর্থাৎ ৪৮ মাইল বা প্রায় ৭৮ কিলোমিটার দূরে যাওয়ার নিয়তে নিজ এলাকা ত্যাগ করেছে) তার উপর কুরবানী ওয়াজিব নয়। [قاضيخان ৩/৩৪৪,  بدائع ৪/১৯৫, الدر المختار ৬/৩১৫]\n\n৫। প্রশ্ন : নাবালেগের কুরবানীর হুকুম কি?\nউত্তর :  নাবালেগ শিশু-কিশোর তদ্রূপ যার আকল ঠিক নাই , নেসাবের মালিক হলেও তাদের উপর কুরবানী ওয়াজিব নয়। অবশ্য তার অভিভাবক নিজ সম্পদ দ্বারা তাদের পক্ষে কুরবানী করলে তা মুস্তাহাব হিসাবে সহীহ হবে। [بدائع ৪/১৯৬, رد المحتار ৬/৩১৬]\n\n৬।প্রশ্ন: গরীব মিসকিনের কুরবানীর হুকুম কী?\n\nউত্তর :  গরিব মিসকিন ব্যক্তির উপর কুরবানী করা ওয়াজিব নয়; কিন্তু সে যদি কুরবানীর নিয়তে কোনো পশু কিনে তাহলে তা কুরবানী করা ওয়াজিব হয়ে যায়। [لان اوجب على نفسه ।  بدائع  ৪/১৯২]\n\n৭। প্রশ্ন: কুরবানী করতে না পারার হুকুম কী?\n\nউত্তর : কেউ যদি কুরবানীর দিনগুলোতে ওয়াজিব কুরবানী দিতে না পারে তাহলে কুরবানীর পশু ক্রয় না করে থাকলে তার উপর কুরবানীর উপযুক্ত একটি ছাগলের মূল্য সদকা করা ওয়াজিব। আর যদি পশু ক্রয় করে ছিল, কিন্তু কোনো কারণে কুরবানী দেওয়া  না হয় তাহলে ঐ পশু জীবিত সদকা করে দিবে। [بدائع ৪/২০৪,  قاضيخان ৩/৩৪৫]\n\n৮। প্রশ্ন: প্রথম দিন কোন্ সময় থেকে কুরবানী করতে হবে ?\n\nউত্তর :  যেসব এলাকার লোকদের উপর জুমা ও ঈদের নামায ওয়াজিব তাদের জন্য ঈদের নামাযের আগে কুরবানী করা জায়েয নয়। অবশ্য বৃষ্টিবাদল বা অন্য কোনো ওজরে যদি প্রথম দিন ঈদের নামায না হয় তাহলে ঈদের নামাযের সময় চলে যাবার পর প্রথম দিনেও কুরবানী করা জায়েয। [صحيح البخارى ২/৮৩২, قاضيخان ৩/৩৪৪, الدر المختار ৬/৩১৮]\n\n৯। প্রশ্ন : রাতে কুরবানী করা যায়েজ আছে কিনা?\n\nউত্তর : ১০.১১ও ১২ তারিখ দিবাগত রাতেও কুরবানী করা জায়েয। তবে দিনে কুরবানী করাই ভালো কেননা রাতে কুরবানী করলে আলোস্বল্পতায় জবেহ ত্রুটিপূর্ণ হতে পারে। [مسند احمد, হাদীস নং : ১৪৯২৭; مجمع الزوائد ৪/২২, الدر المختار ৬/৩২০, قاضيخان ৩/৩৪৫, بدائع ৪/২২৩]\n"
 },
 
 
 { 
	"1": "কোরবানী বিষয়ক গুরুত্বপূর্ণ ৬৫টি মাসআলা – পর্ব ২",
    "2": "কৃতঃ মুহাম্মদ নুরুজ্জামান খান\n\n১০। প্রশ্ন: কুরবানীর জন্য কেনা পশু সময়ের পর যবেহ করলে কি করতে হবে?\n\nউত্তর :  কুরবানীর দিনগুলোতে যদি জবেহ করতে না পারে তাহলে খরিদকৃত পশুই সদকা করে দিতে হবে। তবে যদি (সময়ের পরে) জবেহ করে ফেলে তাহলে পুরো গোশত সদকা করে দিতে হবে কুরবানী দাতা খেতে পারবে না। এক্ষেত্রে গোশতের মূল্য যদি জীবিত পশুর চেয়ে কমে যায় তাহলে যে পরিমাণ মূল্য কমলো তা-ও সদকা করতে হবে। [بدائع ৪/২০২, الدر المختار ৬/৩২০-৩২১]\n\n১১। উত্তর : কোন্  কোন্ পশু দ্বারা কুরবানী করা যাবে?\n\nউত্তর :  উট, গরু, মহিষ, ছাগল, ভেড়া , দুম্বা তথা মেষ  জাতীয় চতুস্পদ হালাল গৃহপালিত পশু দ্বারা কুরবানী করা জায়েয। এসব গৃহপালিত পশু ছাড়া অন্যান্য পশু যেমন হরিণ, বনগরু ইত্যাদি দ্বারা কুরবানী করা জায়েয নয়। [قاضيخان ৩/৩৪৮, بدائع ৪/২০৫]\n\n১২। প্রশ্ন: নর ও মাদী পশুর কুরবানীর হুকুম কি?\n\nউত্তর : যেসব পশু কুরবানী করা জায়েয সেগুলোর নর-মাদী দুটোই কুরবানী করা যায়। [قاضيخان ৩/৩৪৮,  بدائع ৪/২০৫]\n\n১৩। প্রশ্ন: কুরবানীর পশুর বয়সসীমা কত হতে হবে?\n\nউত্তর :  উট কমপক্ষে ৫ বছরের হতে হবে। গরু ও মহিষ কমপক্ষে ২ বছর হতে হবে। আর ছাগল, ভেড়া ও দুম্বা (মেষ)কমপক্ষে ১ বছরের হতে হবে। তবে ভেড়া ও দুম্বা যদি ১ বছরের কিছু কমও হয়, কিন্তু এমন হৃষ্টপুষ্ট হয় যে, দেখতে  এক বছরের মতো মনে হয়, তাহলে তা দ্বারাও কুরবানী করা জায়েয। অবশ্য এক্ষেত্রে কমপক্ষে ৬ মাস বয়সের হতে হবে। উল্লেখ্য, ছাগলের বয়স ১ বছরের কম হলে কোনো অবস্থাতেই তা দ্বারা কুরবানী জায়েয হবে না। [قاضيخان ৩/৩৪৮, بدائع ৪/২০৫-২০৬]\n\n১৪। প্রশ্ন: এক প্রাণীতে কতজন শরীক হতে পারে?\n\nউত্তর:  একটি ছাগল, ভেড়া বা দুম্বা দ্বারা শুধু একজনই কুরবানী দিতে পারবে। এমন একটি পশু কয়েকজন মিলে কুরবানী করলে কারোটাই সহীহ হবে না। আর উট, গরু, মহিষে সর্বোচ্চ সাত জন শরীক হতে পারবে। সাতের অধিক শরীক হলে কারো কুরবানী সহীহ হবে না। [ صحيح مسلم ১৩১৮, مؤطا الامام مالك ১/৩১৯, قاضيخان ৩/৩৪৯, بدائع ৪/২০৭-২০৮]\n\n১৫। প্রশ্ন: সাত শরীকের কুরবানীর মাসআলা কি?\n\nউত্তর :. সাতজনে মিলে কুরবানী করলে সবার অংশ সমান হতে হবে। কারো অংশ এক সপ্তমাংশের কম হতে পারবে না। যেমন কারো আধা ভাগ, কারো দেড় ভাগ। এমন হলে কোনো শরীকের কুরবানীই সহীহ হবে। উট, গরু, মহিষ সাত ভাগে এবং সাতের কমে যেকোনো সংখ্যা যেমন দুই, তিন, চার, পাঁচ ও ছয় ভাগে কুরবানী করা জায়েয। না।  [بدائع ৪/২০৭, مسلم ১৩১৮, بدائع  ৪/২০৭]\n\n১৬। প্রশ্ন: কোনো শরীকের বদ নিয়ত থাকলে কী হবে?\n\nউত্তর : যদি কেউ আল্লাহ তাআলার হুকুম পালনের উদ্দেশ্যে কুরবানী না করে শুধু গোশত খাওয়ার নিয়তে কুরবানী করে তাহলে তার কুরবানী সহীহ হবে না। তাকে অংশীদার বানালে শরীকদের কারো কুরবানী হবে না। তাই অত্যন্ত সতর্কতার সাথে শরীক নির্বাচন করতে হবে। [ بدائع ৪/২০৮, قاضيخان ৩/৩৪৯]\n\n১৭। প্রশ্ন: কুরবানীর পশুতে আকীকার অংশ রাখা যাবে কিনা?\n\nউত্তর : কুরবানীর গরু, মহিষ ও উটে আকীকার নিয়তে শরীক হতে পারবে। এতে কুরবানী ও আকীকা দুটোই সহীহ হবে। [طحطاوى على الدر ৪/১৬৬, رد المحتار  ৬/৩৬২]\n\n* শরীকদের কারো পুরো বা অধিকাংশ উপার্জন যদি হারাম হয় তাহলে কারো কুরবানী সহীহ হবে না।\n\n*  যদি কেউ গরু, মহিষ বা উট এককভাবে কুরবানী দেওয়ার নিয়তে কিনে আর সে ধনী হয় তাহলে ইচ্ছা করলে অন্যকে শরীক করতে পারবে। তবে এক্ষেত্রে একা কুরবানী করাই শ্রেয়। শরীক করলে সে টাকা সদকা করে দেওয়া উত্তম। আর যদি ওই ব্যক্তি এমন গরীব হয়, যার উপর কুরবানী করা ওয়াজিব নয়, তাহলে সে অন্যকে শরীক করতে পারবে না। এমন গরীব ব্যক্তি যদি কাউকে শরীক করতে চায় তাহলে পশু ক্রয়ের সময়ই নিয়ত করে নিবে। [قاضيخان ৩/৩৫০-৩৫১, بدائع ৪/২১০]\n\n১৮। প্রশ্ন: কুরবানীর উত্তম পশু কীরূপ হতে হবে?\n\nউত্তর :  কুরবানীর পশু মোটা তাজা হওয়া উত্তম। [مسند احمد৬/১৩৬, عالمغيرية ৫/৩০০, بدائع ৪/২২৩]\n"
 },
 
 
 { 
	"1": "কোরবানী বিষয়ক গুরুত্বপূর্ণ ৬৫টি মাসআলা – পর্ব ৩",
    "2": "কৃতঃ মুহাম্মদ নুরুজ্জামান খান\n\n১৯। প্রশ্ন: হাটতে পারেনা এমন পশু দ্বারা কুরবানী যায়েজ কিনা?\n\nউত্তর : যে পশু তিন পায়ে চলে, এক পা মাটিতে রাখতে পারে না বা ভর করতে পারে না এমন পশুর কুরবানী জায়েয নয়।[ ترمزى ১/২৭৫, سنن ابى داؤد ৩৮৭, بدائع ৪/২১৪, رد المحتار৬/৩২৩,عالمغيرية ৫/২৯৭]\n\n২০। প্রশ্ন: রোগা ও দুর্বল পশু কুরবানী করা যাবে কিনা?\n\nউত্তর : এমন শুকনো দুর্বল পশু, যা জবাইয়ের স্থান পর্যন্ত হেঁটে যেতে পারে না তা দ্বারা কুরবানী করা জায়েয নয়। [ترمزى ১/২৭৫,عالمغيرية ৫/২৯৭, بدائع ৪/২১৪]\n\n২১। প্রশ্ন: দাঁতবিহীন পশু দ্বারা কুরবানী বৈধ কিনা?\n\nউত্তর : যে পশুর একটি দাঁতও নেই বা এত বেশি দাঁত পড়ে গেছে যে, ঘাস বা খাদ্য চিবাতে পারে না এমন পশু দ্বারাও কুরবানী করা জায়েয নয়। [بدائع৪/২১৫,عالمغيرية ৫/২৯৮]\n\n২২। প্রশ্ন: শিংবিহীন পশু দ্বারা কুরবানীর হুকুম কী?\n\nউত্তর : যে পশুর শিং একেবারে গোড়া থেকে ভেঙ্গে গেছে,  ফলে মস্তিষ্ক ক্ষতিগ্রস্ত হয়েছে সে পশুর কুরবানী জায়েয নয়। আর যে পশুর অর্ধেক শিং বা কিছু শিং ফেটে বা ভেঙ্গে গেছে বা শিং একেবারে উঠেইনি সে পশু কুরবানী করা জায়েয। [ترمزى ১/২৭৬, سنن ابى داؤد ৩৮৮, بدائع ৪/২১৬]\n\n২৩। প্রশ্ন: অন্ধ পশু দ্বারা কুরবানীর হুকুম কী?\n\nউত্তর : যে পশুর দুটি চোখই অন্ধ বা এক চোখ পুরো নষ্ট সে পশু কুরবানী করা জায়েয নয়। [جامع ترمزى ১/২৭৫, قاضيخان ৩/৩৫২]\n\n২৪। প্রশ্ন: কান বা লেজ কাটা পশু দ্বারা কুরবানীর হুকুম কি?\n\nউত্তর : যে পশুর লেজ বা কোনো কান অর্ধেক বা তারও বেশি কাটা সে পশুর কুরবানী জায়েয নয়। আর যদি অর্ধেকের বেশি থাকে, তাহলে তার কুরবানী জায়েয। তবে জন্মগতভাবেই যদি কান ছোট হয় তাহলে অসুবিধা নেই। [ترمزى১/২৭৫,  مسند احمد১/৬১০, قاضيخان ৩/৩৫২,عالمغيرية ৫/২৯৭-২৯৮]\n\n২৫। প্রশ্ন: নতুন পশু ক্রয়ের পর হারানোটা পাওয়া গেলে কী করবে?\n\nউত্তর : কুরবানীর পশু হারিয়ে যাওয়ার পরে যদি আরেকটি কেনা হয় এবং পরে হারানোটিও পাওয়া যায় তাহলে কুরবানীদাতা গরীব হলে (যার উপর কুরবানী ওয়াজিব নয়) দুটি পশুই কুরবানী করা ওয়াজিব। আর ধনী হলে কোনো একটি কুরবানী করলেই হবে। তবে দুটি কুরবানী করাই উত্তম। [بيهقى ৫/২৪৪, بدائع ৪/১৯৯, قاضيخان ৩/৩৪৭]\n\n২৬। প্রশ্ন: গর্ভবতী (গাভিন) পশু দ্বারা কুরবানীর হুকুম\n\nউত্তর : গর্ভবতী পশু কুরবানী করা জায়েয। জবেহের পর যদি বাচ্চা জীবিত পাওয়া যায় তাহলে সেটাও জবেহ করতে হবে। তবে প্রসবের সময় আসন্ন হলে সে পশু কুরবানী করা মাকরূহ।  [قاضيخان ৩/৩৫০]\n\n২৭। প্রশ্ন: পশু কেনার পর ত্রুটি দেখা দিলে কী করবে?\n\nউত্তর : কুরবানীর নিয়তে ভালো পশু কেনার পর যদি তাতে এমন কোনো দোষ দেখা দেয় যে কারণে কুরবানী জায়েয হয় না তাহলে ওই পশুর কুরবানী সহীহ হবে না। এর স্থলে আরেকটি পশু কুরবানী করতে হবে। তবে ক্রেতা গরীব হলে ত্রুটিযুক্ত পশু দ্বারাই কুরবানী করতে পারবে। [خلاصة; ৪/৩১৯, بدائع: ৪/২১৬ رد المحتار: ৬/৩২৫]\n"
 },
 
 
 
 { 
	"1": "কোরবানী বিষয়ক গুরুত্বপূর্ণ ৬৫টি মাসআলা – পর্ব ৪",
    "2": "কৃতঃ মুহাম্মদ নুরুজ্জামান খান\n\n২৮। প্রশ্ন : পশুর বয়সের ব্যাপারে বিক্রেতার কথা মানা যাবে কিনা?\n\nউত্তর : যদি পশু বিক্রেতা কুরবানীর পশুর বয়স পূর্ণ হয়েছে বলে স্বীকার করে আর পশুর শরীরের অবস্থা দেখেও তাই মনে হয় তাহলে বিক্রেতার কথার উপর নির্ভর করে পশু কেনা এবং তা দ্বারা কুরবানী করা যাবে।\n\n২৯। প্রশ্ন: বন্ধ্যা পশু দ্বারা কুরবানী করা যাবে?\n\nউত্তর : বন্ধ্যা পশুর কুরবানী জায়েয। [رد المحتار৬/৩২৫]\n\n৩০। প্রশ্ন: নিজের কুরবানীর পশু নিজে জবেহ করা কী?\n\nউত্তর : কুরবানীর পশু নিজে জবেহ করা উত্তম। নিজে না পারলে অন্যকে দিয়েও জবেহ করাতে পারবে। এক্ষেত্রে কুরবানীদাতা পুরুষ হলে জবেহের স্থলে তার উপস্থিত থাকা ভালো। [مسند احمد ২২৬৫৭, بدائع ৪/২২২-২২৩, عالمغيرية ৫/৩০০]\n\n৩১। প্রশ্ন :জবেহের কাজে একাধিক ব্যক্তি শরীক হলে কী করবে?\n\nউত্তর :  অনেক সময় জবেহকারীর জবেহ সম্পন্ন হয় না, তখন কসাই বা অন্য কেউ জবেহ সম্পন্ন করে থাকে। এক্ষেত্রে অবশ্যই উভয়কেই নিজ নিজ যবেহের আগে ‘বিসমিল্লাহি আল্লাহু আকবার’ পড়তে হবে। যদি কোনো একজন না পড়ে তবে ওই কুরবানী সহীহ হবে না এবং জবাইকৃত পশুও হালাল হবে না। [رد المحتار ৬/৩৩৪]\n\n৩২। প্রশ্ন: কুরবানীর পশু থেকে জবেহের আগে উপকৃত হওয়া যাবে কিনা?\n\nউত্তর: কুরবানীর পশু কেনার পর বা নির্দিষ্ট করার পর তা থেকে উপকৃত হওয়া জায়েয নয়। যেমন হালচাষ করা, আরোহণ করা, পশম কাটা ইত্যাদি।সুতরাং কুরবানীর পশু দ্বারা এসব করা যাবে না। যদি করে তবে পশমের মূল্য, হালচাষের মূল্য ইত্যাদি সদকা করে দিবে। [مسند احمد ২/১৪৬, نيل الاوطار ৩/১৭২, قاضيخان ৩/৩৫৪,عالمغيرية ৫/৩০০]\n\n৩৩। প্রশ্ন: কুরবানীর পশুর দুধ পান করা যাবে কিনা?\n\nউত্তর :কুরবানীর পশুর দুধ পান করা যাবে না। যদি জবাইয়ের সময় আসন্ন হয় আর দুধ দোহন না করলে পশুর কষ্ট হবে না বলে মনে হয় তাহলে দোহন করবে না। প্রয়োজনে ওলানে ঠান্ডা পানি ছিটিয়ে দেবে। এতে দুধের চাপ কমে যাবে। যদি দুধ দোহন করে ফেলে তাহলে তা সদকা করে দিতে হবে। নিজে পান করে থাকলে মূল্য সদকা করে দিবে। [احمد ২/১৪৬, اعلاء السنن১৭/২৭৭,رد المحتار ৬/৩২৯, قاضيخان ৩/৩৫৪, ৫/৩০১]\n\n৩৪। প্রশ্ন: কোনো শরীক মারা গেলে কী করতে হবে?\n\nউত্তর :  কয়েকজন মিলে কুরবানী করার ক্ষেত্রে জবেহের আগে কোনো শরীকের মৃত্যু হলে তার ওয়ারিসরা যদি মৃতের পক্ষ থেকে কুরবানী করার অনুমতি দেয় তবে তা জায়েয হবে। নতুবা ওই শরীকের টাকা ফেরত দিতে হবে। অবশ্য তার স্থলে অন্যকে শরীক করা যাবে। [بدائع ৪/২০৯, در المختار৬/৩২৬, قاضيخان ৩/৩৫১]\n\n৩৫। প্রশ্ন: কুরবানীর পশুর বাচ্চা হলে কী করবে?\n\nউত্তর: কুরবানীর পশু বাচ্চা দিলে ওই বাচ্চা জবেহ না করে জীবিত সদকা করে দেওয়া উত্তম। যদি সদকা না করে তবে কুরবানীর পশুর সাথে বাচ্চাকেও জবেহ করবে এবং গোশত সদকা করে দিবে। [قاضيان ৩/৩৪৯,عالمغيرية ৫/৩০১, رد المحتار ৬/৩২৩]\n\n৩৬। প্রশ্ন: মৃত ব্যক্তির পক্ষ থেকে কুরবানী করার হুকুম কী?\n\nউত্তর : মৃতের পক্ষ থেকে কুরবানী করা জায়েয। মৃত ব্যক্তি যদি ওসিয়ত না করে থাকে তবে সেটি নফল কুরবানী হিসেবে গণ্য হবে। কুরবানীর স্বাভাবিক গোশতের মতো তা নিজেরাও খেতে পারবে এবং আত্মীয়-স্বজনকেও দিতে পারবে। আর যদি মৃত ব্যক্তি কুরবানীর ওসিয়ত করে গিয়ে থাকে তবে এর গোশত নিজেরা খেতে পারবে না। গরীব-মিসকীনদের মাঝে সদকা করে দিতে হবে। [مسند احمد ১/১০৭, হাদীস নং ৮৪৫, رد المحتار ৬/৩২৬, قاضيخان ৩/৩৫২]\n"
 },
 
 
 { 
	"1": "কোরবানী বিষয়ক গুরুত্বপূর্ণ ৬৫টি মাসআলা – পর্ব ৫",
    "2": "কৃতঃ মুহাম্মদ নুরুজ্জামান খান\n\n\n৩৭। প্রশ্ন: কুরবানীর গোশত ফ্রিজিং করে রাখা যাবে কিনা?\nউত্তর :. কুরবানীর গোশত তিনদিনেরও অধিক জমিয়ে রেখে খাওয়া জায়েয আছে।-بدائع ৪/২২৪, مسلم ২/১৫৯, مؤطا مالك ১/৩১৮, اعلاء السنن ১৭/২৭০\n\n৩৮। প্রশ্ন: কুরবানীর গোশত বণ্টনের নিয়ম কী?\nউত্তর : শরীকে কুরবানী করলে ওজন করে গোশত বণ্টন করতে হবে। অনুমান করে ভাগ করা জায়েয নয়।-الدر المختار ৬/৩১৭, قاضيخان ৩/৩৫১\n\nকুরবানীর গোশতের এক তৃতীয়াংশ গরীব-মিসকীনকে এবং এক তৃতীয়াংশ আত্মীয়-স্বজন ও পাড়া-প্রতিবেশীকে দেওয়া উত্তম। অবশ্য পুরো গোশত যদি নিজে রেখে দেয় তাতেও কোনো অসুবিধা নেই। بدائع ৪/২২৪, علمغيرية ৫/৩০০\n\n৩৯। প্রশ্ন: গোশত, চর্বি বিক্রি করা যাবে কিনা?\n\nউত্তর : বর্তমানে কিছু লোক এসব বিক্রি করে থাকে। কুরবানীর গোশত, চর্বি ইত্যাদি বিক্রি করা জায়েয নয়। বিক্রি করলে পূর্ণ মূল্য সদকা করে দিতে হবে। তবে কোন গরীব লোক উহা দান হিসাবে পাওয়ার পর তা বিক্রি করলে যায়েজ হবে।اعلاء السنن ১৭/২৫৯, بدائع  ৪/২২৫, قاضيخان ৩/৩৫৪,عالمغيرية ৫/৩০১\n\n৪০। প্রশ্ন: জবেহকারীকে চামড়া, গোশত দেওয়া যাবে কিনা?\n\nউত্তর  : জবেহকারী, কসাই বা কাজে সহযোগিতাকারীকে চামড়া, গোশত বা কুরবানীর পশুর কোনো কিছু পারিশ্রমিক হিসেবে দেওয়া জায়েয হবে না। অবশ্য পূর্ণ পারিশ্রমিক দেওয়ার পর পূর্বচুক্তি ছাড়া হাদিয়া হিসাবে গোশত বা তরকারী দেওয়া যাবে।\n\n৪১। প্রশ্ন:জবেহের অস্ত্র কীরূপ হতে হবে?\n\nউত্তর  : ধারালো অস্ত্র দ্বারা জবাই করা উত্তম ভোতা অস্ত্র দ্বারা মাকরূহ।-بدائع ৪/২২৩\n\n৪২। প্রশ্ন: পশু নিস্তেজ হওয়া পর্যন্ত অপেক্ষা করতে হবে কিনা?\n\nউত্তর  : জবাইয়ের পর পশু\nনিস্তেজ হওয়ার আগে চামড়া খসানো বা অন্য কোনো অঙ্গ কাটা মাকরূহ। -بدائع ৪/২২৩\n\n৪৩। প্রশ্ন: অন্য পশুর সামনে জবেহ  করা ঠিক কিনা?\n\nউত্তর :এক পশুকে অন্য পশুর সামনে জবেহ করবে না। জবেহের সময় প্রাণীকে অধিক কষ্ট দেওয়া ঠিক না।\n\n৪৪। প্রশ্ন: কুরবানীর গোশত বিধর্মীকে দেওয়া যাবে কিনা?\n\nউত্তর :  কুরবানীর গোশত হিন্দু ও অন্য ধর্মাবলম্বীকে দেওয়া জায়েয।\nاعلاء السنن ৭/২৮৩,الهندية ৫/৩০০\n\n৪৫। প্রশ্ন: অন্য কারো ওয়াজিব কুরবানী আদায় করতে চাইলে কী করবে?\n\nউত্তর :  অন্যের ওয়াজিব কুরবানী দিতে চাইলে ওই ব্যক্তির অনুমতি নিতে হবে। নতুবা ওই ব্যক্তির কুরবানী আদায় হবে না। অবশ্য স্বামী বা পিতা যদি স্ত্রী বা সন্তানের বিনা অনুমতিতে তার পক্ষ থেকে কুরবানী করে তাহলে তাদের কুরবানী আদায় হয়ে যাবে। তবে অনুমতি নিয়ে আদায় করা উত্তম।\n\n৪৬। প্রশ্ন: কুরবানীর পশু চুরি হয়ে গেলে বা মরে গেলে কী করতে হবে?\n\nউত্তর: কুরবানীর পশু যদি চুরি হয়ে যায় বা মরে যায় আর কুরবানীদাতার উপর পূর্ব থেকে কুরবানী ওয়াজিব থাকে তাহলে আরেকটি পশু কুরবানী করতে হবে। গরীব  হলে (যার উপর কুরবানী ওয়াজিব নয়) তার জন্য আরেকটি পশু কুরবানী করা ওয়াজিব নয়।-بدائع ৪/২১৬, الخلاصة ৪/৩১৯\n"
 },
 
 
 { 
	"1": "কোরবানী বিষয়ক গুরুত্বপূর্ণ ৬৫টি মাসআলা – পর্ব ৬",
    "2": "৪৭। প্রশ্ন: পাগল পশুর কুরবানীর হুকুম কী?\n\nউত্তর :  পাগল পশু কুরবানী করা জায়েয। তবে যদি এমন পাগল হয় যে, ঘাস পানি দিলে খায় না এবং মাঠেও চরে না তাহলে তা দ্বারা কুরবানী জায়েয হবে না। -النهاية فى غريب الحديث ১/২৩০, بدائع ৪/২১৬\n\n৪৮। প্রশ্ন : নিজের কুরবানীর গোশত খাওয়া যায় কিনা?\n\nউত্তর :. কুরবানীদাতার জন্য নিজ কুরবানীর গোশত খাওয়া মুস্তাহাব سورة الحج :২৮, مسلم ২২/১৫৯,مسلم  হাদীস নং ৯০৭৮, بدائع ৪/২২৪\n\n৪৯। প্রশ্ন: ঋণ করে কুরবানী করতে পারবে কিনা?\n\nউত্তর : কুরবানী ওয়াজিব এমন ব্যক্তিও ঋণের টাকা দিয়ে কুরবানী করলে ওয়াজিব আদায় হয়ে যাবে। তবে সুদের উপর ঋণ নিয়ে কুরবানী করা যাবে না।\n\n৫০। প্রশ্ন: হাজীদের জন্য ঈদুল আযহার কুরবানীর হুকুম কী?\n\nউত্তর  : যে সকল হাজী কুরবানীর দিনগুলোতে মুসাফির থাকবে তাদের উপর ঈদুল আযহার কুরবানী ওয়াজিব নয়। কিন্তু যে হাজী কুরবানীর কোনো দিন মুকীম থাকবে সামর্থ্যবান হলে তার উপর ঈদুল আযহার কুরবানী করা জরুরি হবে। -الهنديه ৫/২৯৩, الهنديةي৬/৩১৫, بدائع ৪/১৯৫, امداد الفتوى ২/১৬৬\n\n৫১। প্রশ্ন : নবী কারীম সাল্লাল্লাহু আলাইহি ওয়াসাল্লামের পক্ষ থেকে কুরবানী করা যাবে কিনা?\n\nউত্তর : সামর্থ্যবান ব্যক্তির রাসূলুল্লাহ সাল্লাল্লাহু আলাইহি ওয়াসাল্লামের পক্ষ থেকে কুরবানী করা উত্তম। এটি বড় সৌভাগ্যের বিষয়ও বটে। নবী কারীম সাল্লাল্লাহু আলাইহি ওয়াসাল্লাম আলী রা.কে তার পক্ষ থেকে কুরবানী করার ওসিয়্যত করেছিলেন। তাই তিনি প্রতি বছর রাসূলুল্লাহ সাল্লাল্লাহু আলাইহি ওয়াসাল্লামের পক্ষ থেকেও কুরবানী দিতেন। -سنن ابى داود২/২৯, ترمزى ১/২৭৫, اعلاء السنن ১৭/২৬৮, مشكوة ৩/৩০৯\n\n৫২। প্রশ্ন: কোন্ দিন কুরবানী করা উত্তম?\n\nউত্তর: তিন দিনের মধ্যে প্রথম দিন কুরবানী করা অধিক উত্তম। এরপর দ্বিতীয় দিন, এরপর তৃতীয় দিন। رد المحتار ৬/৩১৬\n\n৫৩। প্রশ্ন: খাসীকৃত ছাগল ও বলদ গরু দ্বারা কুরবানী কর যাবে কিনা?\n\nউত্তর: খাসিকৃত ছাগল ও বলদ দ্বারা কুরবানী করা জায়েজ। فتح القدير ৮/৪৯৮, مجمع الانهر ৪/২২৪, اعلاء السنن ১৭/৪৫৩\n\n৫৪। প্রশ্ন :জীবিত ব্যক্তির নামে কুরবানী করা যাবে কিনা?\n\nউত্তর : যেমনিভাবে মৃতের পক্ষ থেকে ঈসালে সওয়াবের উদ্দেশ্যে কুরবানী করা জায়েয তদ্রূপ জীবিত ব্যক্তির পক্ষ থেকে তার ইসালে সওয়াবের জন্য নফল কুরবানী করা জায়েয। এ কুরবানীর গোশত দাতা ও তার পরিবারও খেতে পারবে।\n\n৫৫। প্রশ্ন: বিদেশে অবস্থানরত ব্যক্তির কুরবানী অন্যত্র করার বিধান কী?\n\nউত্তম :  বিদেশে অবস্থানরত ব্যক্তির জন্য নিজ দেশে বা অন্য কোথাও কুরবানী করা জায়েয।\n"
 },
 
 
 
 { 
	"1": "কোরবানী বিষয়ক গুরুত্বপূর্ণ ৬৫টি মাসআলা – পর্ব ৭",
    "2": "৫৬। প্রশ্ন: কুরবানীদাতা ভিন্ন স্থানে থাকলে কখন জবেহ করবে?\n\nউত্তর :  কুরবানীদাতা এক স্থানে আর কুরবানীর পশু ভিন্ন স্থানে থাকলে কুরবানীদাতার ঈদের নামায পড়া বা না পড়া ধর্তব্য নয়; বরং পশু যে এলাকায় আছে ওই এলাকায় ঈদের জামাত হয়ে গেলে পশু জবেহ করা যাবে। -الدر المختار ৬/৩১৮\n\n৫৭। প্রশ্ন: কুরবানীর চামড়া বিক্রির অর্থ সাদকা করা যাবে কিনা?\n\nউত্তর : কুরবানীর চামড়া কুরবানীদাতা নিজেও ব্যবহার করতে পারবে। তবে কেউ যদি নিজে ব্যবহার না করে বিক্রি করে তবে বিক্রিলব্ধ মূল্য পুরোটা সদকা করা জরুরি। الدر المختار ৫/৩০১\n\n৫৮। প্রশ্ন: কুরবানীর চামড়া বিক্রির নিয়ত করার কী হুকুম?\n\nউত্তর : কুরবানীর পশুর চামড়া বিক্রি করলে মূল্য সদকা করে দেওয়ার নিয়তে বিক্রি করবে। সদকার নিয়ত না করে নিজের খরচের নিয়ত করা নাজায়েয ও গুনাহ। নিয়ত যা-ই হোক বিক্রিলব্ধ অর্থ পুরোটাই সদকা করে দেওয়া জরুরি। الهندية ৫/৩০১, قاضيخان ৩/৩৫৪\n\n৫৯। প্রশ্ন: কুরবানীর শেষ সময়ে মুকীম হলে কুরবানী করতে হবে কিনা?\n\nউত্তর : কুরবানীর সময়ের প্রথম দিকে মুসাফির থাকার পরে ৩য় দিন কুরবানীর সময় শেষ হওয়ার পূর্বে মুকীম হয়ে গেলে তার উপর কুরবানী ওয়াজিব হবে। পক্ষান্তরে প্রথম দিনে মুকীম ছিল অতপর তৃতীয় দিনে মুসাফির হয়ে গেছে তাহলেও তার উপর কুরবানী ওয়াজিব থাকবে না। অর্থাৎ সে কুরবানী না দিলে গুনাহগার হবে না। بدائع ৪/১৯৬, خانية ৩/৩৪৬,الدر المختار ৬/৩১৯\n\n৬০। প্রশ্ন: কুরবানীর পশুতে ভিন্ন ইবাদতের নিয়তে শরীক হওয়া\n\nউত্তর :এক কুরবানীর পশুতে আকীকা, হজ্বের কুরবানীর নিয়ত করা যাবে। এতে প্রত্যেকের নিয়তকৃত ইবাদত আদায় হয়ে যাবে।بدائع  ৪/২০৯, رد المحتار ৬/৩২৬, المبسوط للسرخسى ৪/১৪৪, العناية ৮/৪৩৫-৩৪৬ المغنى ৫/৪৫৯\n\n৬১। প্রশ্ন: কুরবানীর গোশত দিয়ে খানা শুরু করা কী?\n\nউত্তর :  ঈদুল আযহার দিন সর্বপ্রথম নিজ কুরবানীর গোশত দিয়ে খানা শুরু করা সুন্নত। অর্থাৎ সকাল থেকে কিছু না খেয়ে প্রথমে কুরবানীর গোশত খাওয়া সুন্নত। এই সুন্নত শুধু ১০ যিলহজ্বের জন্য। ১১ বা ১২ তারিখের গোশত দিয়ে খানা শুরু করা সুন্নত নয়। جامع ترمزى ১/১২০, الدر المختار ২/১৭৬, البحر الرائق ২/১৬৩\n\n৬২। প্রশ্ন: কুরবানীর পশুর হাড় বিক্রি করা যাবে কিনা?\n\nউত্তর : . কুরবানীর মৌসুমে অনেক মহাজন কুরবানীর হাড় ক্রয় করে থাকে। টোকাইরা বাড়ি বাড়ি থেকে হাড় সংগ্রহ করে তাদের কাছে বিক্রি করে। এদের ক্রয়-বিক্রয় জায়েয। এতে কোনো অসুবিধা নেই। কিন্তু কোনো কুরবানীদাতার জন্য নিজ কুরবানীর কোনো কিছু এমনকি হাড়ও বিক্রি করা জায়েয হবে না। করলে মূল্য সদকা করে দিতে হবে। আর জেনে শুনে মহাজনদের জন্য এদের কাছ থেকে ক্রয় করাও বৈধ হবে না।  بدائع ৪/২২৫, قاضيخان৩/৩৫৪,\n\n৬৩। প্রশ্ন: কাজের লোককে কুরবানীর গোশত খাওয়ানো যাবে?\n\nউত্তর :  কুরবানীর পশুর কোনো কিছু পারিশ্রমিক হিসাবে দেওয়া জায়েয নয়। গোশতও পারিশ্রমিক হিসেবে কাজের লোককে দেওয়া যাবে না। অবশ্য এ সময় ঘরের অন্যান্য সদস্যদের মতো কাজের লোকদেরকেও গোশত খাওয়ানো যাবে।احكام القران للجساس ৩/২৩৭, بدائع ৪/২২৪, البحر الرائق ৮/৩২৬,\n\n৬৪। প্রশ্ন: জবেহকারীকে পারিশ্রমিক দেয়ার বিধান কী?\n\nউত্তর : কুরবানী পশু জবেহ করে পারিশ্রমিক দেওয়া-নেওয়া জায়েয। তবে কুরবানীর পশুর কোনো কিছু পারিশ্রমিক হিসাবে দেওয়া যাবে না। -كفاية المفتى ৮/২৬৫\n\n৬৫। প্রশ্ন:  কুরবানীর সময় মোরগ কুরবানী করার বিধান কী?\n\nউত্তর:. কোনো কোনো এলাকায় দরিদ্রদের মাঝে মোরগ কুরবানী করার প্রচলন আছে। এটি না জায়েয। কুরবানীর দিনে মোরগ জবেহ করা নিষেধ নয়, তবে কুরবানীর নিয়তে করা যাবে না। خلاصة ৪/৩১৪, البزازية ৬/২৯০,  ৬/৩১৩,الهندية ৫/২০০\n\nইয়া আল্লাহ আমাদেরকে সঠিকভাবে আপনারা সন্তুষ্টি অর্জনের মাধ্যমে কুরবানী করার তাওফিক দান করুন আমিন।\n"
 }







]