[
    {
        "1": "শবে বরাত কিভাবে অতিবাহিত করবে",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "    আল্লাহ পাকের রহমত হয়ে দুনিয়াতে আগমনকারী নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ سَرَّہُ اَنْ یَلْقَی اللهَ غَداً رَاضِیا ً، فَلْیُکْثِرِ الصَّلاۃَ عَلَیَّ\n\n    অর্থাৎ যে এটা পছন্দ করে যে, আল্লাহ পাকের দরবারে উপস্থিত হওয়ার সময় আল্লাহ পাক তার উপর সন্তুষ্ট থাকুক তাহলে তার উচিত, আমার উপর অধিকহারে দরূদ শরীফ পড়া। (কানযুল উম্মাল, ১/ ২৫৫, হাদীস: ২২২৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "বয়ান শুনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    হে আশিকানে রাসুল! শাবানুল মুয়াযযাম নিজের বরকত ছড়াচ্ছে, আজ শবে বরাত অর্থাৎ নাজাতের রাত, জাহান্নাম থেকে মুক্তি পাওয়ার রাত, * এটা খুব বরকতময় রাত, * সম্মানিত রাত, * এই রাতে আল্লাহ পাক নিজ বান্দাদের উপর বিশেষ অনুগ্রহ করেন। * লক্ষ লক্ষ গুনাহগারদেরকে ক্ষমা করে দেন, * শবে বরাত হচ্ছে দোয়া কবুলের রাত, * শবে বরাত হচ্ছে রিযিক বন্টনের রাত, * এই রাতে রিযিকের বরকতের জন্য যে দোয়া চাওয়া হয় কবুল হয়।"
    },
    {
        "1": "কল্যানের দরজা উন্মুক্ত হওয়ার রাত",
        "2": "    আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, আল্লাহ পাক ৪ টি রাতে কল্যানের দরজা খুলে দেন: (১) কুরবানীর ঈদের রাত, (২) ঈদুল ফিতরের রাত, (৩) শা’বানের ১৫ তম রাত, এই রাতে মৃত ব্যক্তিদের নাম, মানুষের রিযিক আর হজ্ব সম্পাদনকারীদের নাম লিখে দেন, (৪) আরাফা (অর্থাৎ ৯ যিলহজ্ব) এর রাত।\n(তাফসীরে দুররে মানসুর, সূরা দূখান, আয়াত ১-৫, ৭ম খন্ড, ৪০২ পৃষ্ঠা)"
    },
    {
        "1": "ক্ষমা ও মাগফিরাতের রাত",
        "2": "    শুয়াবুল ঈমানে রয়েছে: আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: ১৫ই শা’বানের রাতে (অর্থাৎ শবে বরাতের রাত) একজন আহবানকারী আহবান করে, * আছে কেউ ক্ষমা প্রার্থনাকারী, তাকে ক্ষমা করা হবে। * আছে কেউ প্রার্থনাকারী, তাকে দান করা হবে, সুতরাং ব্যভিচারী নারী আর মুশরিক ব্যতিত যে বান্দা যেই উদ্দেশ্যে প্রার্থনা করবে তার উদ্দেশ্য পূরণ করা হবে। (শুয়াবুল ঈমান, ৩য় খন্ড, ৩৮৩ পৃষ্ঠা, হাদীস: ৩৮৩৬)"
    },
    {
        "1": "শবে বরাত নবী করীম صَلَّی اللهُ عَلَیْہِ وَاٰلِہٖ وَسَلَّم এর পরিদর্শন",
        "2": "    ইবনে আসাকিরের মধ্যে রয়েছে: একবার শবে বরাতে ফেরেশতাগণের সরদার হযরত জিবরাঈল আমীন عَلَیْہِ السَّلَام রাসুলে পাক صَلَّی اللهُ عَلَیْہِ وَاٰلِہٖ وَسَلَّم এর দরবারে হাজির হয়ে আরয করলেন: ইয়া রাসুলাল্লাহ صَلَّی اللهُ عَلَیْہِ وَاٰلِہٖ وَسَلَّم! উঠুন, নামায আদায় করুন, এটা সেই রাত যেটাতে রহমতের ৩০০ দরজা খুলে দেয়া হয়। এই রাতে আল্লাহ পাকের সাথে অংশীদার সাব্যস্তকারী, পরস্পর বিদ্বেষ পোষনকারী (অর্থাৎ অন্তরে শত্রুতা পোষনকারী), মদ্যপায়ী আর ব্যভিচারী ব্যতিত সবাইকে ক্ষমা করে দেয়া হয়।\n    এমনকি প্রিয় নবী صَلَّی اللهُ عَلَیْہِ وَاٰلِہٖ وَسَلَّم জান্নাতুল বাক্বী (অর্থাৎ মদীনা মুনাওয়ারার কবরস্থানে) তাশরীফ নিয়ে গেলেন আর মাথা মুবারক সিজদায় রেখে দোয়া করলেন:\nاَعُوْذُ بِعَفْوِكَ مِنْ عِقَابِكَ وَاَعُوْذُ بِرِضَاكَ مِنْ سَخَطِكَ وَ اَعُوْذُبِكَ مِنْكَ جَلَّ ثَنَاءُكَ لَا اَبْلُغُ الثَّنَاءَ عَلَيْكَ اَنْتَ كَمَا اَثْنَيْتَ عَلٰى نَفْسِكَ\n     অনুবাদ: হে আল্লাহ পাক! আমি তোমার আযাব থেকে তোমার ক্ষমা, তোমার অসন্তুষ্টি থেকে তোমার সন্তুষ্টি আর তোমার কাছে তোমার আশ্রয় চাচ্ছি। (হে দয়ালু আল্লাহ পাক!) তোমার প্রশংসা সুউচ্চ, আমি তোমার প্রশংসার হক আদায় করতে পারবো না, তোমার প্রকৃত মর্যাদা সেটাই যা তুমি নিজেই বর্ণনা করেছো।\n    এরপর রাতের চতুর্থ প্রহরে হযরত জিবরাঈল আমীন عَلَیْہِ السَّلَام পুনরায় হাজির হয়ে আরয করলেন: ইয়া রাসুলাল্লাহ صَلَّی اللهُ عَلَیْہِ وَاٰلِہٖ وَسَلَّم! নিজের মাথা মুবারক আসমানের দিকে উত্তোলন করুন! প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم মাথা মুবারক আসমানের দিকে উত্তোলন করলে দেখেন: রহমতের দরজা খোলা রয়েছে, প্রত্যেক দরজার উপর একজন ফেরেশতা ঘোষণা করছে, * প্রথম দরজার ফেরেশতা আহবান করছে: এই রাতে ইবাদতকারীকে মুবারকবাদ, * দ্বিতীয় দরজার ফেরেশতা ঘোষণা করছিলো: মুবারকবাদ হোক তাকে যে এই রাতে সিজদা করে, * তৃতীয় দরজার ফেরেশতা বলছিলো: এই রাতে রুকুকারীদেরকে মুবারকবাদ, * চতুর্থ দরজার ফেরেশতা আহবান করছিলো: এই রাতে নিজের প্রতিপালককে আহবানকারীর জন্য মুবারকবাদ হোক, * পঞ্চম দরজার ফেরেশতা এইভাবে আহবান করছিলো: মুবারক হোক তাকে, যে এই রাতে নিজের প্রতিপালকের কাছে মুনাজাত করার মধ্যে ব্যস্ত রয়েছে। * ৬ষ্ঠ দরজার ফেরেশতা ঘোষণা করছিলো: এই রাতে মুসলমানদেরকে মুবারক হোক, * ৭ম দরজার ফেরেশতা বলছিলো: আল্লাহ পাককে একক মান্যকারীদের মুবারক হোক। * ৮ম দরজায় ফেরেশতা এভাবে আহবান করছিলো: আছে কেউ তাওবাকারী, তার তাওবা কবুল করা হবে। * ৯ম দরজার ফেরেশতা ঘোষণা করছিলো: আছে কেউ ক্ষমা প্রার্থনাকারি, যাকে ক্ষমা করে দেয়া হবে। * ১০ম দরজার ফেরেশতা ঘোষণা করছিলো: আছে কেউ দোয়াকারী, তার দোয়া কবুল করা হবে।\n    আল্লাহ পাকের সর্বশেষ নবী রাসুলে পাক صَلَّی اللهُ عَلَیْہِ وَاٰلِہٖ وَسَلَّم এই রহমতপূর্ণ দৃশ্য দেখার পর ইরশাদ করলেন: হে জিবরাঈল! এই দরজা কতক্ষণ খোলা থাকবে? আরয করলো রাতের শুরু থেকে ফজর উদয় হওয়া পর্যন্ত দরজা এভাবে খোলা থাকবে। (ইবনে আসাকির, ৫১তম খন্ড, ৭২-৭৩ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "শবে বরাত ফেরেশতাগণের ঈদের রাত",
        "2": "    হুজ্জাতুল ইসলাম ইমাম মুহাম্মদ বিন মুহাম্মদ গাযালী رَحْمَۃُ اللهِ عَلَیْہِ বলেন: বলা হয়েছে; যেভাবে মুসলমানদের জন্য ঈদের দুটি দিন রয়েছে, সেভাবে আসমানের ফেরেশতার জন্য ঈদের ২টি রাত রয়েছে (১) শবে বরাত আর (২) অন্যটি শবে কদর। (মুকাশাফাতুল কুলুব, পৃষ্ঠা ৩০৩)"
    },
    {
        "1": "সারা বছরের গুনাহের কাফফারা",
        "2": "    ইমাম সুবুকি رَحْمَۃُ اللهِ عَلَیْہِ বলেন: * জুমার রাত (অর্থাৎ বৃহস্পতিবার দিবাগত রাত) পুরো সপ্তাহের গুনাহের কাফফারা হয়ে যায়। * শবে বরাত সারা বছরের গুনাহের কাফফারা হয়ে যায় আর * শবে কদর সারা জীবনের গুনাহের কাফফারা হয়ে যায়। অর্থাৎ এই রাতগুলোতে আল্লাহ পাকের ইবাদত করা আর আল্লাহ পাকের স্মরণে জাগ্রত হয়ে ইবাদত করা গুনাহের জন্য কাফফারা হয়ে যায়। এ জন্য এই রাতগুলোকে কাফফারার রাত বলা হয়। (মুকাশাফাতুল কুলুব, ৩০৩ পৃষ্ঠা)"
    },
    {
        "1": "শবে বরাত ইবাদতের রাত",
        "2": "    প্রিয় ইসলামী ভাইয়েরা! শবে বরাত ইবাদতের রাত, আজকের রাতে অন্তরের পর্দা সরিয়ে আল্লাহ পাকের স্মরণে অতিবাহিত করার সৌভাগ্য পাওয়া যায়। আল্লাহ পাকের সর্বশেষ নবী, রাসুলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ৫টি রাতকে জীবিত করেছে (রাত জেগে ইবাদতে অতিবাহিত করেছে) তার জন্য জান্নাত ওয়াজীব হয়ে যায় (১) তারভিয়াহ (অর্থাৎ ৮ যিলহজ্জ্বের রাত (২) আরাফা (অর্থাৎ ৯ যিলহজ্জ) এর রাত (৩) ঈদুল আযহা (অর্থাৎ ১০ যিলহজ্ব) এর রাত (৪) ঈদুল ফিতর আর (৫) শাবানের ১৫ তারিখের রাত।\n(আত তারগীব ওয়াত তারহীব, ২য় খন্ড, ৯৮ পৃষ্ঠা, হাদীস: ২)"
    },
    {
        "1": "শবে বরাতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কার্যাবলী",
        "2": "    হে আশিকানে রাসুল! শবে বরাত যখন আসে তখন আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم কখনও ঘরে আর কখনও মসজিদে তশরীফ নিয়ে গিয়ে অধিকহারে ইবাদত করতেন। সকল মুসলমানের প্রিয় আম্মাজান হযরত বিবি আয়েশা সিদ্দীকা তৈয়্যবা তাহেরা رَضِیَ اللهُ عَنْہَا বলেন: একবার হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم নামায আদায় করার জন্য দাঁড়ালেন, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এতো লম্বা সিজদা করলেন: আমার ধারনা হয়েছে যে, সিজদা অবস্থায় যেন তাঁর রুহ কবজ করে নেওয়া হয়েছে। এমন ধারনা আসতেই আমি উঠলাম আর তাঁর বৃদ্ধাঙ্গলি হাত লাগিয়ে দেখলাম তখন নড়াচড়া অনুভব হলে প্রশান্ত হয়ে গেলাম। নামায থেকে পৃথক হওয়ার পর প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: হে আয়েশা! জানো এটা কোন রাত? আমি আরয করলাম: আল্লাহ পাক ও তাঁর রাসুল صَلَّی اللهُ عَلَیْہِ وَاٰلِہٖ وَسَلَّم ভালো জানেন। ইরশাদ করলেন: এটা শা’বানের ১৫ তারিখের রাত, এই রাতে আল্লাহ পাক নিজ বান্দাদের উপর রহমতের দৃষ্টি দিয়ে থাকেন, ক্ষমা প্রার্থনাকারীদেরকে ক্ষমা করে দেন আর দয়া প্রার্থীদের উপর দয়া করেন।\n(শুয়াবুল ঈমান, ৩য় খন্ড, ৩৮২-৩৮৩ পৃষ্ঠা, হাদীস: ৩৮৩৫)\n    এমনিভাবে একবার শবে বরাত আসলে তখন আল্লাহ পাকের সর্বশেষ নবী, হুযুর صَلَّی اللهُ عَلَیْہِ وَاٰلِہٖ وَسَلَّم সারারাত নামায পড়তে থাকেন, এমনকি সকাল হয়ে গেলো। উম্মুল মুমিনীন হযরত আয়েশা সিদ্দীকা رَضِیَ اللهُ عَنْہَا বলেন: সারারাত নামায পড়ার কারণে হুযুর صَلَّی اللهُ عَلَیْہِ وَاٰلِہٖ وَسَلَّم এর মুবারক পা ফুলে গিয়েছিলো, সুতরাং আমি হুযুর صَلَّی اللهُ عَلَیْہِ وَاٰلِہٖ وَسَلَّم এর পা মুবারক টিপে দেওয়ার সৌভাগ্য অর্জন করলাম।\n(দাওয়াতে কুবরা লিল বায়হাকি, ২য় খন্ড, ১৪৫ পৃষ্ঠা, হাদীস: ৩৫০)\n    কখনও এমনও হতো যে, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم শবে বরাতে কবরস্থানে তাশরীফ নিয়ে যেতেন আর নিজের উম্মতের জন্য দোয়া করতেন। হাদীসে পাকের মধ্যে রয়েছে একবার প্রিয় নবী, রাসুলে পাক صَلَّی اللهُ عَلَیْہِ وَاٰلِہٖ وَسَلَّم শবে বরাতে জান্নাতুল বাক্বীতে তাশরীফ নিয়ে গেলেন আর সেখানে মুসলমান পুরুষ, নারী আর শহীদদের জন্য মাগফিরাতের দোয়া করেন। (শুয়াবুল ঈমান, ৩য় খন্ড, ৩৮৪ পৃষ্ঠা, হাদীস: ৩৮৩৭)"
    },
    {
        "1": "শবে বরাতে রাসুলে পাক صَلَّی اللهُ عَلَیْہِ وَاٰلِہٖ وَسَلَّم এর প্রিয় নাতীর আমল",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নাতী ইমাম হাসান মুজতবা رَضِیَ اللهُ عَنْہُ এর আমল মুবারক ছিলো: তিনি শবে বরাতকে তিনটি অংশে বিভক্ত করতেন, রাতের প্রথম অংশ নিজের নানাজান, রহমতে দোজাহান, হুযুর صَلَّی اللهُ عَلَیْہِ وَاٰلِہٖ وَسَلَّم এর উপর দরূদ পড়তেন, অন্য অংশে ইস্তিগফার করতেন (অর্থাৎ আল্লাহ পাকের দরবারে ক্ষমা প্রার্থনা করতেন) আর তৃতীয় অংশে নফল নামায পড়তেন।\n     তাকে জিজ্ঞাসা করা হলো: এমন যারা করে তাদের জন্য কি সাওয়াব রয়েছে? বললেন: আমি আমার পিতা (অর্থাৎ মুসলমানদের চতুর্থ খলীফা মাওলা আলী رَضِیَ اللهُ عَنْہُ এর কাছ থেকে শুনেছি যে, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: যে শা’বানের ১৫ তারিখকে জীবিত করে (অর্থাৎ এই রাত ইবাদতে অতিবাহিত করে) সে আল্লাহ পাকের নৈকট্যতম বান্দার তালিকাভুক্ত হয়। (আল কাউলুল বদি, ২০৯ পৃষ্ঠা)\n    প্রিয় ইসলামী ভাইয়েরা! আমরা শুনেছি আমাদের জন্য ক্ষমা প্রার্থনাকারি নবী صَلَّی اللهُ عَلَیْہِ وَاٰلِہٖ وَسَلَّم শবে বরাতে খুব ইবাদত করতেন। হায় আফসোস! আমাদের অবস্থা বড়ই করুণ। আমরা এই রাতে উদাসীনতার নিদ্রায় অথবা অহেতুক কাজের মধ্যে অতিবাহিত করে দিই। কিছু লোক গুনাহপূর্ণ কাজের মধ্যে ব্যস্ত থেকে নাজাতের এই রাতে আল্লাহ পাক ও রাসুলে পাক صَلَّی اللهُ عَلَیْہِ وَاٰلِہٖ وَسَلَّم এর নাফরমানিতে অতিবাহিত করে দেয়।"
    },
    {
        "1": "গুনাহ করাটা আল্লাহ পাকের সাথে যুদ্ধ করার নামান্তর",
        "2": "    আল্লাহ পাক আমাদের সবাইকে গুনাহ থেকে সুরক্ষিত রাখুন, একনিষ্টতার সাথে মন লাগিয়ে অধিকহারে ইবাদতকারী বানিয়ে দিক। বিশ্বাস করুন! আল্লাহ ও রাসুলের অবাধ্যতা দুনিয়া ও আখিরাতে লাঞ্চনার কারণ। হযরত ইমাম হাসান বাসরী رَحْمَۃُ اللهِ عَلَیْہِ বলতেন: হে আদম সন্তান! তোমাদের ধ্বংস হোক তোমরা কি আল্লাহ পাকের সাথে মোকাবিলা করতে চাও? হ্যাঁ, হ্যাঁ, যে আল্লাহ পাকের অবাধ্যতা করলো, সে যেন আল্লাহ পাকের সাথে যুদ্ধ করলো। (উয়ূনুল হিকায়াত, ৫২ পৃষ্ঠা)\n    প্রিয় ইসলামী ভাইয়েরা! মৃত্যু প্রতি মুহূর্তে কাছে আসছে, যদিও আজ শবে বরাত কিন্তু জীবনের কি ভরসা, জানি না আমরা কালকের সূর্য দেখার ক্ষেত্রে সফল হতে পারবো কি না?\nআজ রাতে অনেক লোকের জীবনের ফয়সালা হয়ে যাবে। আল্লাহ পাক আমাদেরকে নেকীর জীবন দান করুন। আল্লাহ পাক আমাদেরকে নেকীপূর্ণ দীর্ঘ জীবন দান করুক। নিয়ত করুন: اِنْ شَآءَ الله যত জীবন আল্লাহ পাক আমাদেরকে দান করেছেন সেটাকে নেকীর মধ্যে অতিবাহিত করবো। আল্লাহ পাক আমাদেরকে তাওফীক দান করুক। اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "১৫ই শা’বানের রোযা রাখুন",
        "2": "    মুসলমানদের চতুর্থ খলীফা আমীরুল মুমিনীন মাওলা আলী رَضِیَ اللهُ عَنْہُ থেকে বর্ণিত, নবী করীম, রাঊফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যখন ১৫ শা’বানের রাত আসে তখন তাকে কিয়াম (তথা ইবাদত করো) আর দিনে রোযা রাখো। (ইবনে মাজাহ, প্রথম অংশ, ৫২ পৃষ্ঠা)\n"
    },
    {
        "1": "জাহান্নাম থেকে মুক্তির সনদ",
        "2": "    আমীরুল মুমিনীন হযরত ওমর বিন আব্দুল আযীয رَحْمَۃُ اللهِ عَلَیْہِ একবার শা’বানুল মুয়াযযামের ১৫ তারিখের রাত অর্থাৎ শবে বরাতে ইবাদতে মশগুল ছিলেন। মাথা উঠাতেই দেখলেন যে, একটা সবুজ চিরকুট পাওয়া গেলো, যার নুর আসমান পর্যন্ত প্রসারিত ছিলো, তাতে লেখা ছিলো: هٰذہٖ بَرَاءَۃٌ مِّنَ النَّارِ مِنَ الْمَلِکِ الْعَزِیْزِ لِعَبْدِہٖ عُمَرَ بْنِ عَبْدِالْعَزِیْز অর্থাৎ পরাক্রমশালী আল্লাহ পাকের পক্ষ থেকে এটা জাহান্নামের আগুন থেকে মুক্তির সনদ যা তার বান্দা ওমর বিন আব্দুল আযীযকে প্রদান করা হয়েছে। (তাফসীরে রুহুল বয়ান, ৮ম খন্ড, ৪০২ পৃষ্ঠা)\n    سُبْحَانَ الله! প্রিয় ইসলামী ভাইয়েরা! এই ঘটনার মধ্যে যেখানে আমীরুল মুমিনীন হযরত ওমর বিন আব্দুল আযীয رَحْمَۃُ اللهِ عَلَیْہِ এর মহত্ব ও মর্যাদা প্রকাশ পায় সেখানে শবে বরাতের সম্মান ও মর্যাদারও প্রকাশ রয়েছে। হায়! আমাদেরও যেন শবে বরাতে খুব ইবাদত করার তাওফীক হয় আর এই রাতে ক্ষমাপ্রাপ্তদের তালিকায় আমরা গুনাহগারও যেন অন্তর্ভুক্ত হয়ে যায়। আল্লাহ পাক আমাদের সকলকে মাগফিরাত করে দিক। اٰمِين بِجا هِ خَاتَمِ النَّبِيّٖن  صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "শবে বরাতে করার মতো কিছু কাজ",
        "2": "    প্রসিদ্ধ মুফাসসিরে কুরআন, হাকীমুল উম্মাত মুফতী আহমদ ইয়ার খাঁন নঈমী رَحْمَۃُ اللهِ عَلَیْہِ বলেন: শবে বরাত খুবই মুবারক রাত, * এই রাতে কবরস্থানে যাওয়া, সেখানে ফাতিহা পড়া সুন্নাত, * তদ্রুপ বুযুর্গানে দ্বীনের মাযারে উপস্থিত হওয়াও সাওয়াবের কাজ, * যদি সম্ভব হয় ১৪ ও ১৫ তারিখে রোযা রাখুন, * ১৫ তারিখে হালুয়া ইত্যাদি দিয়ে বুযুর্গানে দ্বীনের ফাতিহা পড়ে সদকা করুন। * আর ১৫ তারিখের রাতে জাগ্রত থেকে সারা রাত নফল ইবাদত করুন, * আর এই রাতে প্রত্যেক মুসলমান এক অপরের কাছ থেকে নিজের দোষ যেন ক্ষমা করিয়ে নেয় কেননা বিদ্বেষ (অর্থাৎ অন্তরে শত্রুতা পোষনকারীদের) দোয়া কবুল হয় না, * যদি সারারাত জাগ্রত থাকা সম্ভব না হয়, তবে যতটুকু সম্ভব হয় ইবাদত করুন আর কবর যিয়ারত করুন, * যদি এই রাতে ৭টি বড়ই (কুল গাছের) পাতা পানির মধ্যে সিদ্ধ করে গোসল করেন, তবে اِنْ شَآءَ الله সারা বছর জাদুর প্রভাব থেকে সুরক্ষিত থাকবে। (ইসলামি জিন্দেগী, ১৩৪ পৃষ্ঠা)"
    },
    {
        "1": "নিজ মৃত আত্মীয়স্বজনকে স্মরণ রাখুন!",
        "2": "    প্রিয় ইসলামী ভাইয়েরা! শবে বরাতে নিজের ঐ প্রিয়দেরকেও স্মরণ রাখুন যারা দুনিয়া থেকে বিদায় নিয়েছেন, নিজের মৃত আত্মীয় স্বজনকে স্মরণ রাখা আর তাদের প্রতি কল্যাণ কামনা করার পদ্ধতি হচ্ছে: এই রহমত ও ক্ষমার রাতে ফাতিহা দিয়ে তাদের জন্য ঈসালে সাওয়াবের ব্যবস্থা করা। ইমাম জালালুদ্দীন সুয়ূতী رَحْمَۃُ اللهِ عَلَیْہِ বলেন: হযরত আব্দুল্লাহ বিন আব্বাস رَضِیَ اللهُ عَنْہُمَا থেকে বর্ণিত; ঈদুল ফিতর আর ঈদুল আযহার দিন, রজব মাসের প্রথম জুমা, শা’বানের ১৫ তারিখের রাত আর জুমার রাতে মৃত ব্যক্তিদের রুহ নিজ ঘরের দরজায় দাঁড়িয়ে যায় আর বলে সদকা করে আমাদের উপর অনুগ্রহ করো যদিও রুটির একটি টুকরো হয়। যদি তারা কোনো কিছু না পায় (অর্থাৎ তাদের ঈসালে সাওয়াবের জন্য কোনো কিছু সদকা না করে তাহলে আফসোসের সাথে ফিরে যায়। (দুররুল হাসান, ৩৩ পৃষ্ঠা)\n    প্রিয় ইসলামী ভাইয়েরা! শবে বরাত সৌভাগ্যবান বান্দাদের জাহান্নাম থেকে মুক্তি নসীব হওয়া এবং অনেক ফযীলত ও মহত্বপূর্ণ রাত, অতএব কোন অবস্থাতেই তা উদাসীনতায় অতিবাহিত করবেন না, কেননা এই রাতে আল্লাহ পাক বনী কলবের ছাগল পালের পশমের চেয়েও বেশি সংখ্যক মানুষকে জাহান্নাম থেকে মুক্ত করে দেন। কিতাবে রয়েছে: বনী কালব গোত্র আরব গোত্রগুলোর মধ্যে সবচেয়ে বেশি ছাগল পালন করতো।\n    মনে রাখবেন! কিছু দূর্ভাগা এই রাতেও আল্লাহর রহমত থেকে বঞ্চিত ও গুনাহে লিপ্ত থাকে তাছাড়া মাগফিরাতের মতো মহান নেয়ামত থেকে বঞ্চিত থাকে। যেমনটি"
    },
    {
        "1": "ক্ষমা থেকে বঞ্চিত লোক",
        "2": "    প্রিয় নবী, রাসূলে আবরী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আমার নিকট জিব্রাঈল আমীন আসলো আর আরয করলো: এটি শা’বানের ১৫তম রাত, এতে আল্লাহ পাক জাহান্নাম থেকে এতো মানুষকে মুক্তি দেন যে, যতগুলো বনী কলবের ছাগলের পশম রয়েছে, কিন্তু শত্রুতা পোষণকারী, আত্মীয়তার সম্পর্ক ছিন্নকারী, (অহঙ্কারের কারণে) কাপড় ঝুলিয়ে পরিধানকারী, পিতামাতার অবাধ্যতাকারী এবং মদ্যপায়ীদের দিকে রহমতে দৃষ্টি দেননা। (শুয়াবুল ঈমান, ৩/৩৭৪, হাদীস ৩৮৩৭)\n    প্রিয় ইসলামী ভাইয়েরা! আমাদের উচিৎ, * পিতামাতাকে কষ্ট দেয়া থেকে বিরত থাকা, * অপর ইসলামী ভাইদের শত্রুতা নিজের মন থেকে বের করে দেয়া, * অহঙ্কার থেকে সর্বদা বাঁচার চেষ্টা করা, * দুনিয়ার রঙ তামাশা থেকে মুখ ফিরিয়ে নেয়া, * গুনাহের সম্পর্ক ছিন্ন করা, * আল্লাহ পাকের অবাধ্যতা করা থেকে বিরত থাকা, * নামায কাযা করা ছেড়ে দেয়া, * যে সকল নামায ছুটে গেছে, তা কাযা আদায় করা, * যাদের মনে কষ্ট দিয়েছি তাদের কাছ থেকেও ক্ষমা চাওয়া,\n* যাদের অসম্মান করেছি, তাদের কাছ থেকে ক্ষমা চাওয়া, * যাদের সাথে খারাপ ব্যবহার করেছি, তাদের কাছ থেকে ক্ষমা চাওয়া, * যাদের হক ক্ষুন্ন করেছি, তাদের কাছ থেকে হক ক্ষমা চাওয়া, * যদি কারো সম্পদ আত্মসাৎ করে থাকি তবে তার ক্ষতিপূরণ দেয়া এবং ক্ষমা চাওয়া, * যত মিথ্যা বলেছি, তা থেকে তাওবা করা, * বিনা কারণে কারো গীবত ও চুগলী করে মনে কষ্ট দিলে তাদের কাছ থেকে ক্ষমা চাওয়া,\n* যাদেরকে জেনেশুনে কষ্ট দিয়েছি, তাদের কাছ থেকে ক্ষমা চাওয়া, মোটকথা নিজের সকল গুনাহ থেকে তাওবা করা। এমন যেনো না হয় যে, এই তাওবা কবুলের রাতও অতিবাহিত হয়ে গেলো আর আমরা আমাদের মাগফিরাত করাতে পারলাম না এবং আপন দয়ালু প্রতিপালককে সন্তুষ্ট করতে পারলাম না, অতএব আজই তাওবা করে নিন। কেননা আমাদের প্রতিপালক তাঁর বান্দার তাওবা কবুল করার ওয়াদা নিজের পবিত্র কালামে ইরশাদ করেন।\n    ৬ষ্ঠ পারা সূরা মায়েদার ৩৯নং আয়াতে ইরশাদ হচ্ছে:\nفَمَنۡ تَابَ مِنۡۢ بَعۡدِ ظُلۡمِہٖ وَ اَصۡلَحَ  فَاِنَّ اللّٰہَ یَتُوۡبُ عَلَیۡہِ ؕ  \t اِنَّ اللّٰہَ غَفُوۡرٌ رَّحِیۡمٌ (۳۹)\n(পারা ৬, সূরা মায়েদা, আয়াত ৩৯)\nকানযুল ঈমান থেকে অনুবাদ: সুতরাং যে ব্যক্তি নিজেকে অত্যাচার করার পর তাওবা করে এবং নিজেকে সংশোধন করে নেয়, তবে আল্লাহ আপন অনুগ্রহ সহকারে তার প্রতি ফিরে চান। নিঃসন্দেহে আল্লাহ ক্ষমাশীল, দয়ালু।\n    তাফসীরে সীরাতুল জিনানে রয়েছে: তাওবা খুবই উন্নত ও খুবই অনন্য একটি বিষয়, যত বড় গুনাহই হোক, যদি তা থেকে তাওবা করে নেয় তবে আল্লাহ পাক তাঁর হক ক্ষমা করে দেন এবং তাওবাকারীদের আখিরাতের আযাব থেকে মুক্তি দিয়ে দেন।\n(তাফসীরে সীরাতুল জিনান, ৬ষ্ঠ পারা, সূরা মায়েদা, ৩৯নং আয়াদের পাদটিকা, ২/৪৩০)"
    },
    {
        "1": "শিক্ষা অর্জন করুন",
        "2": "    প্রিয় ইসলামী ভাইয়েরা! জানা গেলো! তাওবা করা খুবই উত্তম ও পছন্দনীয় কাজ, আল্লাহ পাক তাওবাকারীকে অনেক পছন্দ করেন, যে ব্যক্তি সত্যিকার তাওবা করে, তাকে আল্লাহ পাকের দরবার থেকে নেয়ামত দ্বারাও ধন্য করা হয়, তাওবাকারী আল্লাহ পাকের পছন্দনীয় বান্দা হয়ে যায়। কিন্তু আফসোস! এরূপ নেয়ামতের পরও আমরা আমাদের প্রতিপালকের অবাধ্যতায় লিপ্ত আছি আর তাওবা করতে বিভিন্ন বাহানায় দেরী করছি। অথচ প্রতিদিন জানিনা কতজনের মৃত্যুর সংবাদ শুনছি, যেমন; অমুক ক্যান্সারের রোগী ছিলো, মারা গেলো, অমুক হার্ট এ্যটাকে হঠাৎ মারা গেলো, অমুক রাতে আনন্দে ঘুমিয়েছিলো কিন্তু সকালে আর চোখ খুললো না, অমুক কালই টেষ্ট করিয়ে এসেছে কিন্তু আজ জীবন সংগ্রামে হেরে গেছে।\n     প্রিয় ইসলামী ভাইয়েরা! উদাসীনতার ঘুম থেকে জাগ্রত হোন * আমাদের নিজেদের ঘোষণা হওয়ার পূর্বেই * লোকেরা আমাদেরকে কাঁধে উঠিয়ে অন্ধকার কবরে দাফন করার জন্য যাওয়ার পূর্বেই * মরহুম বলে ডাকার পূর্বেই * জানাযার নামাযের অপেক্ষা করার পূর্বেই * আমরাও অন্তিম মুহুর্তের যন্ত্রণাদায়ক অবস্থায় লিপ্ত হওয়ার পূর্বেই * রূহ বের হওয়ার কষ্টে আমাদের শরীর অবশ হয়ে যাওয়ার পূর্বেই * মৃত্যুর ফিরিশতা ঘিরে নেয়ার পূর্বেই * হতাশার ও আফসোস আমাদেরকে ঘিরে নেয়ার পূর্বেই * তাওবার দরজা বন্ধ হওয়ার পূর্বেই আল্লাহ পাককে সন্তুষ্ট করে নিন, তাঁর দরবারে অশ্রু বর্ষন করুন, কেঁদে কেঁদে নিজের গুনাহের ক্ষমা প্রার্থনা করুন এবং তাঁর দরবারে সত্যিকার তাওবা করে নিন। কেননা তিনি তাওবাকারীর সকল গুনাহ ক্ষমা করে দেন, জাহান্নামের আগুন থেকে মুক্ত করে দেন এবং তাওবাকারীকে অনেক ভালবাসেন।\n    ২য় পারা সূরা বাকারার ২২২ নং আয়াতে ইরশাদ হচ্ছে:\nاِنَّ اللّٰہَ یُحِبُّ التَّوَّابِیۡنَ\n(পারা ২, সূরা বাকারা, আয়াত ২২২)\nকানযুল ঈমান থেকে অনুবাদ: নিশ্চয় আল্লাহ অধিক তাওবাকারীকে পছন্দ করেন।\n    প্রিয় ইসলামী ভাইয়েরা! আপনারা শুনলেন তো! আল্লাহ পাক তাওবাকারীকে ভালবাসেন, আমরা দিনে রাতে তাঁর অবাধ্যতা করি কিন্তু তিনি শাস্তি দেয়াতে তাড়াহুড়ো করেন না, নিঃসন্দেহে এটা আল্লাহ পাকের দয়া ও অনুগ্রহ, অনুরূপভাবে এটাও তাঁর দয়া যে, গুনাহ করার পরও তিনি আমাদেরকে অপমানিত করেন না বরং আমাদের গুনাহকে গোপন রাখেন,\nতিনি আমাদেরকে সুস্থতা ও নিরাপত্তা প্রদান করেন, বিভিন্ন ধরণের নেয়ামত দ্বারা ধন্য করে থাকেন, ধন-সম্পদ এবং রিযিক দান করার পাশাপাশি আমাদেরকে তাওবার দিকে আহ্বান করেন, নিজের অলসতার প্রতি অনুশোচনা প্রকাশ করার উৎসাহ প্রদান করেন, আমাদের গুনাহ ক্ষমা করার ওয়াদাই শুধু নয় বরং নিজের প্রিয় বানানোর সুসংবাদ দ্বারাও ধন্য করেন এবং যখন কেউ তাঁর দরবারে নত হয়ে যায়, নিজের উদাসীনতার জন্য অশ্রু প্রবাহিত করে এবং তাওবা করে নেয় তখন দয়ালূ প্রতিপালক তার সমস্ত গুনাহ ক্ষমা করে দেন, আসুন! উৎসাহ গ্রহণার্থে একটি ঘটনা শুনি।"
    },
    {
        "1": "তাওবাকারী মুমিনের উদাহরণ",
        "2": "    হযরত শেহের বিন হাওশাব رَحْمَۃُ اللهِ عَلَیْہِ বর্ণনা করেন: একবার হযরত ঈসা عَلَیْہِ السَّلَام তাঁর হাওয়ারিদের সাথে বসা ছিলেন, হঠাৎ একটি পাখি যার ডানায় মুক্তা ও ইয়াকুত লাগানো ছিলো এবং তা অন্যান্য সকল পাখির চেয়ে সুন্দর ছিলো, এসে হযরত ঈসা عَلَیْہِ السَّلَام এর সামনে লুটোপুটি করতে লাগলো, যার ফলে তার চামড়া ছিলে গেলো এবং তা খুবই কুৎসিত লালচে টাকের মতো দেখতে লাগলো, অতঃপর সে একটি নালার কাছে এলো আর কাদায় লুটোপুটি খেতে লাগলো, যার ফলে সে কালচে এবং আরো কুৎসিত হয়ে গেলো, এরপর সে বহমান পানির নিকট এলো এবং তাতে গোসল করলো তখন তার সৌন্দর্য ফিরে এলো আর পূর্বের ন্যায় সুন্দর দেখা গেলো। হযরত ঈসা عَلَیْہِ السَّلَام তা দেখে বললেন: এই পাখিটিকে তোমাদের নিকট নিদর্শন বানিয়ে পাঠানো হয়েছে যে, মুমিনের উদাহরণ এই পাখিটির ন্যায় যখন সে গুনাহে লিপ্ত থাকে তখন তার থেকে তার সৌন্দর্য চলে যায় অতঃপর যখন সে তাওবা করে তখন এর বরকতে গুনাহের কালো দাগ দূর হয়ে যায় এবং তার সৌন্দর্য ফিরে আসে। (হিলইয়াতুল আউলিয়া, ৬/৬০, নম্বর ৭৭৮৪)\n     প্রিয় ইসলামী ভাইয়েরা! আপনারা শুনলেন তো! যেমনিভাবে পাখিটি কাদায় লুটোপুটি খাওয়ার পর পানিতে গোসল করে পরিস্কার পরিছন্ন হয়ে যায়, তার সৌন্দর্য ফিরে আসে, তেমনিভাবে ঈমানদারের তাওবার মাধ্যমে গুনাহের কালো দাগ দূর হয়ে যায়, তাওবা করাতে গুনাহ ধুয়ে যায় এবং ঈমানের নূর ফিরে আসে, কেননা তাওবার পরিবর্তে ভূলত্রুটি মিটিয়ে দেয়া, গুনাহের ক্ষমা এবং জান্নাতের ন্যায় মহান নেয়ামত দান করার ওয়াদা তো আল্লাহ পাক তাঁর পবিত্র কালামে করেছেন, যেমনটি ২৮তম পারা সূরা তাহরিমের ৮নং আয়াতে ইরশাদ হচ্ছে:\nیٰۤاَیُّہَا  الَّذِیۡنَ  اٰمَنُوۡا تُوۡبُوۡۤا  اِلَی اللّٰہِ تَوۡبَۃً  نَّصُوۡحًا ؕ عَسٰی رَبُّکُمۡ  اَنۡ یُّکَفِّرَ عَنۡکُمۡ سَیِّاٰتِکُمۡ وَ یُدۡخِلَکُمۡ جَنّٰتٍ تَجۡرِیۡ  مِنۡ تَحۡتِہَا الۡاَنۡہٰرُ ۙ\n(পারা ২৮, সূরা তাহরিম, আয়াত ৮)\nকানযুল ঈমান থেকে অনুবাদ: হে ঈমানদারগণ! আল্লাহর প্রতি এমন তাওবা করো যা আগামীর জন্য উপদেশ হয়ে যায় অদূর ভবিষ্যতে তোমাদের রব তোমাদের পাপসমূহ তোমাদের থেকে মোচন করে দিবেন এবং তোমাদেরকে ওই বাগানসমূহে নিয়ে যাবেন, যেগুলোর পাদদেশে নহরসমূহ প্রবহমান।\n    প্রিয় ইসলামী ভাইয়েরা! এই আয়াতে করীমায় تَوْبَۃُ النَّصُوْح (তাওবাতুন নাসুহা) এর উল্লেখ রয়েছে। আমীরুল মুমিনিন হযরত ওমর বিন খাত্তাব رَضِیَ اللهُ عَنْہُ থেকে “تَوْبَۃً نَّصُوْحًا” সম্পর্কে জিজ্ঞাসা করা হলে তখন তিনি বলেন: এর দ্বারা উদ্দেশ্য হলো, কোন ব্যক্তি নিজের কোন খারাপ আমল থেকে এমন তাওবা করা যে, অতঃপর আর কখনোই সেই গুনাহে লিপ্ত না হওয়া।\n    সাহাবিয়ে রাসূল হযরত আব্দুল্লাহ ইবনে মাসউদ رَضِیَ اللهُ عَنْہُ থেকে বর্ণিত; রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “تَوْبَۃً نَّصُوْحًا” হলো এমন তাওবা, যার দ্বারা সমস্ত গুনাহ ক্ষমা হয়ে যায়।\n(তাফসীরে দুররে মনসুর, ২৮তম পারা, আত তাহরিম, ৮নং আয়াতের পাদটিকা, ৮/২২৭)\n"
    },
    {
        "1": "তাওবার উপকারীতা",
        "2": "    প্রিয় ইসলামী ভাইয়েরা! আসলেই সত্যিকার তাওবার অসংখ্য উপকারীতা রয়েছে, * সত্যিকার তাওবা আল্লাহ পাকের পক্ষ থেকে প্রদত্ত অনেক বড় একটি নেয়ামত, * গুনাহকে ধোয়ার পানি। * আল্লাহ পাকের নৈকট্য লাভের মাধ্যমে। * আল্লাহর রহমত অবর্তীণের উপায়। * গুনাহ থেকে পবিত্র করে দেয়। * জাহান্নাম থেকে বাঁচায়।\n* আল্লাহর গযব থেকে নিরাপত্তা প্রদান করে। * দুনিয়ার দুঃখ কষ্টও দূর করে দেয়। * আখিরাতের বিপদকেও নির্মূল করে দেয়। * মানুষের বাতিনকে পরিশুদ্ধ করে দেয়। * সত্যিকার তাওবাকারী আল্লাহ পাকের পছন্দনীয় ও * তার জন্য ফিরিশতাগণও ইস্তিগফার করতে থাকে। মোটকথা! সত্যিকার তাওবা দুনিয়া ও আখিরাতের অসংখ্য উপকারীতার উপলক্ষ্য।"
    },
    {
        "1": "তাওবার পদ্ধতি",
        "2": "    মনে রাখবেন! আমাদের এখানে তাওবাকে অনেক হালকাভাবে নেয়া হয়, * কিছু লোক নিজের মুখের উপর হালকা চড় মেরে বলে দেয় যে, তাওবা তাওবা, * কেউ নাক আর কানে হাত লাগায়, * কিছু লোক নিজের জিহবা দাঁতের নিচে রেখে দু-চারবার তাওবা তাওবা বলে দেয়, এটা তাওবা নয়, সত্যিকার তাওবার তিনটি রুকন রয়েছে: (১) গুনাহের প্রতি এজন্য লজ্জিত হওয়া যে, তা হচ্ছে আল্লাহ পাকের নাফরমানি উদাহরণস্বরূপ কেউ সুদের ব্যবসা করলো, এখন সুদ লেনদেনের ক্ষেত্রে লজ্জার অনেক কারণ থাকতে পারে, কারও সুদের লেনদেনের ক্ষেত্রে ক্ষতি হয়ে গেলো, এজন্য লজ্জিত হচ্ছে, সুদের লেনদেনের কারণে পরিবারের লোকেরা অথবা বন্ধুবান্ধব অসন্তুষ্ট এজন্য লজ্জা লাগছে, এমন লজ্জা তাওবার জন্য যথেষ্ট নয় বরং তাওবার জন্য আবশ্যক রয়েছে যে, সুদকে আল্লাহ পাকের নাফরমানি মনে করে আল্লাহ পাকের আযাবকে ভয় করতে করতে যেন লজ্জিত হয় (২) ২য় রুকন হচ্ছে: বান্দা ঐ গুনাহকে সাথে সাথেই ছেড়ে দিবে, এমন যেন না হয় গুনাহও করছে আর তাওবা করছে এটা তাওবা নয় বরং আল্লাহর পানাহ! ঠাট্টা উপহাস। সত্য তাওবার জন্য আবশ্যক: গুনাহ যেন ছেড়ে দেয়, এরপর তাওবা করবে (৩) সত্য তাওবার তৃতীয় রুকন হচ্ছে: আগামীতে ঐ গুনাহ না করার দৃঢ় ইচ্ছা যেন করে নেয়। এই তিনটি রুকন পরিপূর্ণ হলে তখন সেটাকে সত্য তাওবা বলা হবে।"
    },
    {
        "1": "অন্তর থেকে হিংসা বিদ্বেষ দূর করে দিন",
        "2": "    প্রিয় ইসলামী ভাইয়েরা! বর্ননা অনুযায়ী যে দুর্ভাগা শবে বরাতের মতো মহান রাতেও ক্ষমা ও মাগফিরাত থেকে বঞ্চিত থাকে তাদের মধ্যে একজন হচ্ছে হিংসা বিদ্বেষ পোষনকারী। অর্থাৎ যে বান্দা নিজের অন্তরে কোনো মুসলমান ভাইয়ের শত্রুতা পোষন করে তার জন্য ঐ রাতে ক্ষমা থেকে বঞ্চিত থাকার সতর্কবাণী রয়েছে।\n    নিশ্চয় আমাদের মধ্য থেকে প্রত্যেকে মাগফিরাত ও ক্ষমার প্রার্থনাকারী আর প্রত্যাশি রয়েছে, এজন্য এই সকল গুনাহ থেকে তাওবা করার সাথে সাথে আবশ্যক হচ্ছে যে, আমরা যেন নিজের অন্তর পবিত্র করে নেয়, অন্তরে কারও বিদ্বেষ আক্রোশ (অর্থাৎ গোপন শত্রুতা) কারও ব্যাপারে হিংসা, কারও জন্য যেন ময়লা না থাকে।"
    },
    {
        "1": "প্রশান্ত অন্তর কাকে বলে?",
        "2": "    পারা ১৯, সূরা শুয়ারা, আয়াত নং ৮৯ এর মধ্যে রয়েছে:\nاِلَّا  مَنۡ  اَتَی اللّٰہَ  بِقَلۡبٍ سَلِیۡمٍ (ؕ۸۹)\n (পারা: ১৯, সূরা: শুয়ারা, আয়াত: ৮৯)\nকানযুল ঈমান থেকে অনুবাদ:কিন্তু সেই ব্যক্তি, যে আল্লাহর সম্মুখে হাযির হয়েছে বিশুদ্ধ (পবিত্র) অন্তর নিয়ে।\n    বুঝা গেলো, কিয়ামতের দিন না টাকা কাজে আসবে, না সন্তান, কিয়ামতের দিন প্রশান্ত অন্তর কাজে আসবে। প্রশান্ত অন্তর কি? ঐ অন্তর যা কুফর ও শিরক হতে পবিত্র, যার অন্তরে মন্দ আকীদা নেই, ঐ অন্তর যা বাতেনী রোগ থেকে পবিত্র, যার মধ্যে হিংসা নেই, বিদ্বেষ নেই, ক্ষোভ নেই, দুনিয়ার ভালোবাসা নেই, এমন পবিত্র অন্তরওয়ালা কিয়ামতে সফল হবে।"
    },
    {
        "1": "মানুষের মাঝে উত্তম কে...?",
        "2": "    হযরত আব্দুল্লাহ বিন ওমর رَضِیَ اللهُ عَنْہُ হতে বর্ণিত; প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর পবিত্র দরবারে আরয করা হলো: اَیُّ النَّاسِ اَفْضَلُ؟  মানুষের মাঝে উত্তম কে? ইরশাদ করলেন: کُلُّ مَخْمُوْمِ الْقَلْبِ، صُدُوقُ اللِّسَانِ প্রত্যেক ঐ ব্যক্তি যে مَخْمُوْمُ الْقَلْب আর সত্যবাদী। সাহাবায়ে কিরাম عَلَیْہِمُ الرِّضْوَان আরয করলেন: ইয়া রাসুলাল্লাহ صَلَّی اللهُ عَلَیْہِ وَاٰلِہٖ وَسَلَّم! صُدُوْقُ اللِّسَان সত্যবাদী কাকে বলে, এটাতো আমরা জানি مَخْمُوْمُ الْقَلْب কে? ঐ মুত্তাকী ব্যক্তি, যার উপর কোনো গুনাহ নেই, তার অন্তরে না অবাধ্যতা রয়েছে, না বিদ্বেষ, না হিংসা। (ইবনে মাজাহ, ৪র্থ খন্ড, ৪৭৫ পৃষ্ঠা, হাদীস: ৪২১৬)\n    سُبْحَانَ الله! বুঝা গেলো, যে সত্যবাদী, মিথ্যা বলে না, আর যার অন্তরে না অবাধ্যতা রয়েছে, না বিদ্বেষ, না ক্ষোভ, না হিংসা বিদ্বেষ, ঐ ব্যক্তি বড়ই মর্যাদাবান।"
    },
    {
        "1": "তিনবার জান্নাতের সুসংবাদ পেয়েছে",
        "2": "    রাসুলের সাহাবী হযরত আনাস বিন মালেক رَضِیَ اللهُ عَنْہُ বলেন: হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর খিদমতে হাজির ছিলাম, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: یَطْلُعُ عَلَیْکُمُ الْآن مِنْ هٰذَا الْفَجِّ رَجُلٌ مِنْ اَهْلِ الْجَنَّۃِ এখনি তোমাদের কাছে এই রাস্তা দিয়ে জান্নাতি মানুষ আসবে। সুতরাং একজন আনসারী সাহাবী رَضِیَ اللهُ عَنْہُ সেখানে আসলেন তার দাঁড়ি ওযুর পানি দ্বারা সিক্ত ছিলো, বামহাতে জুতা উঠিয়ে রেখে চলে আসছিলো।\n\n\n    পরের দিন আবার নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: এখন তোমাদের কাছে এই রাস্তা দিয়ে একজন জান্নাতি মানুষ আসবে। ২য় দিনও ঐ সাহাবী আসলো, তৃতীয় দিন এমনটি হলো। হযরত আব্দুল্লাহ বিন আমর رَضِیَ اللهُ عَنْہُ বলেন এবার আমি ঐ আনসারী সাহাবী رَضِیَ اللهُ عَنْہُ এর ঘরে পৌছলাম আর আবেদন করলাম: আমি আপনার মেহমান হতে চাই, সুতরাং আমি তিন রাত তার কাছে ছিলাম, এরই মাঝে আমি তাকে রাতে কিয়াম (অর্থাৎ অধিক নফল) পড়তে দেখেনি, হ্যাঁ এতটুকু অবশ্যই ছিলো যে, তিনি নিজের বিছানায় পার্শ্ব পরিবর্তন করতেন তখন যিকরুল্লাহ (আল্লাহর যিকির) করতেন। একটি ভালো অভ্যাস তাঁর এই ছিলো যে, তিনি ভালো কথা বলতেন অথবা নিশ্চুপ থাকতেন। যখন তিন রাত অতিবাহিত হয়ে গেলো তখন আমি তাকে আসল কথা বললাম: প্রিয় নবী صَلَّی اللهُ عَلَیْہِ وَاٰلِہٖ وَسَلَّم তিনদিন লাগাতার জান্নাতের সুসংবাদ দিয়েছেন আর তিনদিনই এই সুসংবাদের অধিকারী আপনি। আমি চাই যে, আপনার কাছ থেকে আপনার আমল দেখবো কিন্তু আমিতো আপনার কোনো আমল অধিক দেখেনি। ঐ সাহাবী رَضِیَ اللهُ عَنْہُ বললেন: আমার আমল তো সেটাই, যা আপনি দেখেছেন, তবে আরেকটি আমল হলো, আমি আমার অন্তরে কোনো মুসলমানের ব্যাপারে বিদ্বেষ রাখি না আর না কোনো মুসলমানের প্রাপ্ত নিয়ামতের প্রতি হিংসা করি। হযরত আব্দুল্লাহ বিন আমর رَضِیَ اللهُ عَنْہُ বললেন: হ্যাঁ এটাই সেই বৈশিষ্ট্য, যেটা আপনাকে এই স্থানে পৌছে দিয়েছে। (শুয়াবুল ঈমান, ৫ম খন্ড, ২৬৪ পৃষ্ঠা, হাদীস: ৬৬০৫)\n    سُبْحَانَ الله! হে আশিকানে রাসুল! আপনারা শুনলেন তো! অন্তরকে পবিত্র রাখা, অন্তরে কারও বিদ্বেষ আসতে না দেয়া, কারও প্রতি হিংসা না রাখা, কারও ব্যাপারে অন্তরে ময়লা না রাখা জান্নাতে নিয়ে যাওয়ার মতো আমল, আর অন্যদিকে চিন্তা করুন যে, অন্তরে বিদ্বেষ পোষনকারী হিংসার সাপ অন্তরে পালনকারী কেমন দুর্ভাগা যে, শবে বরাতেও ক্ষমা ও মাগফিরাত থেকে বঞ্চিত থাকে এজন্য আমাদের উচিত, আমরা যেন নিজের অন্তর পরিষ্কার করে নিই, যদি কারও ব্যাপারে অন্তরে ময়লা থাকে তখন তা বের করে ফেলুন, কারও প্রতি অসন্তুষ্টি থাকলে তা দূর করে ফেলুন। কোনো আত্মীয়ের সাথে অনৈক্য থাকলে, কোনো পার্থিব সমস্যার ভিত্তিতে লড়াই থাকলে, পরস্পর দূরত্ব থাকলে সেটা দূর করে ফেলুন। হুযুর পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে বাতিলের উপর রয়েছে আর ঝগড়া ছেড়ে দেয়, আল্লাহ পাক তার জন্য জান্নাতের কোনায় ঘর বানাবেন আর যে হকের উপর থাকার পরও ঝগড়া ছেড়ে দেয় আল্লাহ পাক তার জন্য জান্নাতের উপর স্তরে ঘর বানাবেন। (তিরমীযি, ৩য় খন্ড, ৪০০ পৃষ্ঠা, হাদীস: ২০০)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "শবে বরাতের কিছু নফল",
        "2": "    প্রিয় ইসলামী ভাইয়েরা! আসুন, অবশেষে শবে বরাতে পঠিত কিছু নফলের ব্যাপারে শুনি"
    },
    {
        "1": "২০টি মকবুল হজ্ব ও ২০ বছরের রোযার সাওয়াব",
        "2": "    মুসলমানদের চতুর্থ খলিফা আমীরুল মুমিনীন মাওলা আলী رَضِیَ اللهُ عَنْہُ বলেন: শবে বরাত ছিলো, আমি দেখলাম প্রিয় নবী صَلَّی اللهُ عَلَیْہِ وَاٰلِہٖ وَسَلَّم নামায আদায় করছিলেন, হুযুর صَلَّی اللهُ عَلَیْہِ وَاٰلِہٖ وَسَلَّم ১৪ রাকাত নামায আদায় করলেন, নামায আদায় করার পর নবী করীম صَلَّی اللهُ عَلَیْہِ وَاٰلِہٖ وَسَلَّم বসে গেলেন আর ১৪ বার সূরা ফাতিহা, ১৪ বার সূরা ইখলাস (قُلْ ھُوَاللّٰہُ اَحَد) ১৪ বার সূরা ফলক (قُلْ اَعُوْذُ بِرَبِّ الْفَلَق) ১৪ বার সুরা নাস (قُلْ اَعُوْذُ بِرَبِّ النَّاس) আর একবার আয়াতুল কুরসী পড়লেন আর অবশেষে এই আয়াতে করীমার তিলাওয়াত করলেন:\nلَقَدۡ جَآءَکُمۡ رَسُوۡلٌ مِّنۡ اَنۡفُسِکُمۡ عَزِیۡزٌ عَلَیۡہِ مَا عَنِتُّمۡ حَرِیۡصٌ عَلَیۡکُمۡ بِالۡمُؤۡمِنِیۡنَ رَءُوۡفٌ رَّحِیۡمٌ (۱۲۸)\n(পারা ১১, সূরা তাওবা আয়াত ১২৮)\nকানযুল ঈমান থেকে অনুবাদ: নিশ্চয় তোমাদের নিকট তাশরীফ আনয়ন করেছেন তোমাদের মধ্যে থেকে ঐ রাসূল, যার নিকট তোমাদের কষ্টে পড়া কষ্টদায়ক, তোমাদের কল্যান অতিমাত্রায় কামনাকারি, মুসলমানদের উপর পূর্ন দয়াদ্র, দয়ালু।\n    মাওলা আলী رَضِیَ اللهُ عَنْہُ বলেন: যখন হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم অবসর হলেন তখন আমি এ ব্যাপারে জিজ্ঞাসা করলাম, ইরশাদ করলেন: হে আলী! যে এভাবে আমল করবে যা তুমি দেখেছো তখন তার জন্য ২০টি মকবুল হজ্জ্বের সাওয়াব ও ২০বছর মকবুল রোযার সাওয়াব লিখে দেয়া হবে।"
    },
    {
        "1": "শবে বরাতের ১০০ রাকাত নফল নামাযের  বরকত",
        "2": "    আল্লামা আহমাদ সাভী رَحْمَۃُ اللهِ عَلَیْہِ ইরশাদ করেন, যে কেউ শবে বরাতে ১০০ রাকাত নফল আদায় করে আল্লাহ পাক তার কাছে ১০০ ফেরেশতা পাঠাবেন, ৩০ জন ফেরেশতা তাকে জান্নাতের সুসংবাদ দিবে, ৩০ জন ফেরেশতা তাকে আযাব থেকে বাঁচাবে, ৩০ জন ফেরেশতা তাকে দুনিয়ার বিপদ দূর করবে আর বাকি ১০ জন ফেরেশতা তাকে আযাব থেকে বাঁচাবে, ৩০ জন ফেরেশতা তাকে দুনিয়ার বিপদ দূর করবে আর বাকি১০ জন ফেরেশতা তাকে শয়তানের ষড়যন্ত্র থেকে বাঁচাবে।\n(হাশিয়াতুত সাভী আলাল জালালাইন, পারা ২৫ দুখান, আয়াত ৩, ৩য় খন্ড , ২৫৬ পৃষ্ঠা)\n\n    আল্লামা যিয়াউদ্দীন দিরীনি رَحْمَۃُ اللهِ عَلَیْہِ এই ১০০ রাকাত নফলের ব্যাপারে বলেন আল্লাহ পাকের নেক বান্দাগণ শবে বরাতে ১০০ রাকাত নামায এভাবে আদায় করতেন: প্রত্যেক রাকাতে সূরা ফাতিহার পর ১০ বার সূরা ইখলাস (قُل ھُوَاللّٰہُ اَحَد) পড়তেন। ইমাম হাসান বসরী رَحْمَۃُ اللهِ عَلَیْہِ বলেন: আমাকে ৩০ জন সাহাবায়ে কিরাম عَلَیْہِمُ الرِّضْوَان হাদীস বর্ণনা করেছেন: যে এই নামায পড়লো, আল্লাহ পাক তার প্রতি ৭০ বার দয়ার দৃষ্টি দিবেন আর প্রত্যেক দয়ার দৃষ্টির বিনিময়ে তার ৭০টি মনোবাসনা পূরণ করবেন, তন্মধ্যে একটি উদ্দেশ্য হচ্ছে: ঐ বান্দাকে মাগফিরাত (ক্ষমা) করে দেয়া হয়। (তাহারাতুল কুলুব, ১৩৬ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    }
]