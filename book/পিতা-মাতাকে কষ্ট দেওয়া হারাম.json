[
    {
        "1": "পিতা-মাতাকে কষ্ট দেওয়া হারাম",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                                               \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নিবেন, ফলে যতক্ষণ মসজিদে অবস্থান করবেন, ইতিকাফের সওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁ দেওয়া পানি পান করাও জায়েয নেই, তবে ইতিকাফের নিয়ত থাকলে এসব কিছু আনুষাঙ্গিকভাবে জায়েয হয়ে যাবে। ইতিকাফের নিয়ত যেন শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেন হয় আল্লাহর সন্তুষ্টি। \"ফাতাওয়ায়ে শামীতে উল্লেখ রয়েছে,যদি কেউ মসজিদে পানাহার করতে বা ঘুমাতে চায়, তবে ইতিকাফের নিয়ত করে নিবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n"
    },
    {
        "1": "দরূদ শরীফের ফযীলত",
        "2": "            প্রিয় নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ سَرَّهُ أَنْ يَلْقَى اللَّهَ غَداً رَاضِيا، فَلْيُكْثِرِ الصَّلاةَ عَلَى  অর্থাৎ যে এটা পছন্দ করে যে, আল্লাহ পাকের সমীপে উপস্থিত হওয়ার সময় আল্লাহ পাক তার ওপর সন্তুষ্ট থাকুন, তবে তার উচিৎ, আমার প্রতি অধিকহারে দরূদ শরীফ পাঠ করা। (ফিরদাউসুল আখবার, ২/২৮৪, হাদীস নং- ৬০৮৩)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "            অর্থাৎ সত্য নিয়ত সর্বোত্তম আমল। (জামে সগীর পৃষ্ঠা হাদীস : ১২৮৪) হে আশিকানে রাসূল! প্রতিটি বৈধ কর্মের পূর্বে ভালো ভালো নিয়ত করার অভ্যাস গড়ে তুলুন। কারণ ভালো নিয়ত মুমিন ব্যক্তিকে জান্নাতে প্রবেশ করায়। বয়ান শুনার পূর্বে ভালো ভালো নিয়ত করে নিন! যেমন নিয়ত করুন! দ্বীনি জ্ঞানার্জনের লক্ষ্যে সম্পূর্ণ বয়ান শুনবো, আদব সহকারে বসবো, আত্মশুদ্ধির জন্য বয়ান শুনবো, যা শুনবো তা অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n\n        \tপ্রিয় ইসলামী ভাইয়েরা! নিঃসন্দেহে মা-বাবা আল্লাহ পাকের মহান নেয়ামত, পিতা-মাতা মানব জীবনের অনেক বড় আশ্রয়স্থল, তারাই সেই ব্যক্তিত্ব, যারা প্রতিটি দুঃখ, কষ্ট, বিপদ-আপদ এবং দুঃসময়ে মানুষের সাথে থাকে, আল্লাহ পাক পিতা-মাতাকে মহান মর্যাদায় অধিষ্ঠিত করেছেন, পিতা-মাতার স্থান, মর্যাদা এবং সম্মান ও মহত্বের উপলব্ধি এই বিষয়টি দ্বারা করুন, কোরআনে পাকে আল্লাহ পাক স্বীয় ইবাদতের আদেশ বর্ণনা করার পরক্ষণেই পিতা-মাতার সাথে সদাচরণ ও কল্যাণ কামনা করার নির্দেশ দিয়েছেন। সুতরাং ১৫তম পারার সূরা বনী ইসরাঈলের  ২৩ থেকে ২৫ নং আয়াতে আল্লাহ তায়ালা ইরশাদ করেন-\nوَ قَضٰی رَبُّکَ اَلَّا تَعۡبُدُوۡۤا اِلَّاۤ  اِیَّاہُ وَ بِالۡوَالِدَیۡنِ اِحۡسَانًا ؕ اِمَّا یَبۡلُغَنَّ عِنۡدَکَ الۡکِبَرَ اَحَدُہُمَاۤ  اَوۡ  کِلٰہُمَا فَلَا تَقُلۡ لَّہُمَاۤ  اُفٍّ  وَّ لَا  تَنۡہَرۡہُمَا وَ قُلۡ  لَّہُمَا  قَوۡلًا کَرِیۡمًا (۲۳) وَ اخۡفِضۡ لَہُمَا جَنَاحَ الذُّلِّ مِنَ الرَّحۡمَۃِ  وَ قُلۡ  رَّبِّ  ارۡحَمۡہُمَا کَمَا رَبَّیٰنِیۡ  صَغِیۡرًا (ؕ۲۴) رَبُّکُمۡ اَعۡلَمُ بِمَا فِیۡ نُفُوۡسِکُمۡ ؕ اِنۡ تَکُوۡنُوۡا صٰلِحِیۡنَ فَاِنَّہٗ  کَانَ  لِلۡاَوَّابِیۡنَ غَفُوۡرًا (۲۵)\n(১৫ তম পারা, বনী ইসরাইল,আয়াত ২৩-২৫)             কানযুল ইরফানের অনুবাদ: তোমার প্রতিপালক নির্দেশ দিয়েছেন, তোমরা তিনি ছাড়া অন্য কারও ইবাদত করবেনা এবং মাতা-পিতার প্রতি সদ্ব্যবহার করবে; তাদের একজন অথবা উভয়ে তোমার জীবদ্দশায় বার্ধক্যে উপনীত হলে তাদেরকে বিরক্তিসূচক কিছু বলনা এবং তাদেরকে ভৎসনা করনা; তাদের সাথে কথা বল সম্মানসূচক নম্রভাবে।তাদের জন্য সদয়ভাবে নম্রতার বাহু প্রসারিত করে দাও আর বল, ‘হে আমার প্রতিপালক! তাদের প্রতি দয়া কর যেমনভাবে তারা আমাকে শৈশবে লালন পালন করেছেন। তোমাদের প্রতিপালক খুব ভাল করেই জানেন তোমাদের অন্তরে কী আছে। তোমরা যদি সৎকর্মশীল হও, তবে যারা বার বার তাঁর দিকে ফিরে আসে তিনি তো তাদের প্রতি পরম ক্ষমাশীল।\n\n        \tবর্ণনাকৃত আয়াতে মুবারাকার আলোকে হযরত আল্লামা মাওলানা সায়্যিদ মুফতী মুহাম্মদ নঈমুদ্দীন মুরাদাবাদী رَحْمَۃُ اللهِ عَلَیْہِ বলেন: যখন পিতা-মাতা অতিশয় দূর্বল হয়ে পড়ে, অঙ্গ-প্রত্যঙ্গ শক্তিহীন হয়ে পড়ে এবং যেভাবে তুমি শৈশবে তাঁদের নিকট শক্তিহীন ছিলে, তদ্রূপ তারা শেষকালে তোমার নিকট শক্তিহীন হয়ে পড়ে, তাহলে এমন কোন শব্দ মুখ থেকে উচ্চারণ করোনা, যা দ্বারা এটা বুঝা যায় যে, তাদের দিক থেকে তুমি মানসিকভাবে কিছুটা বিরক্ত বোধ করছো। এবং তাদের ভৎসনা করো না, তাদের সাথে উচ্চস্বরে কথা বলো না বরং পরম সচ্চরিত্রের সাথে পিতা মাতার সাথে এমন ভাবে কথা বল যেমন দাস ও সেবক তার মুনিবের সাথে কথা বলে। তাদের সাথে বিনয় ও নম্রতা সুলভ  আচরণ কর এবং তাদের সাথে ক্লান্তিকর অবস্থায় মমতা ও ভালবাসা সূচক ব্যবহার কর। কারণ, তাঁরা তোমার অক্ষমতার সময় তোমাকে স্নেহ ভালবাসা দিয়ে লালনপালন করছেন আর যা কিছু তাঁদের প্রয়োজন হয় তাঁদের জন্য ব্যয় করতে কার্পণ্য করোনা। মোটকথা হলো, পৃথিবীতে উত্তম আচরণ ও সেবার মধ্যে যতই অতিশয়তা করা হোক না কেন; কিন্তু পিতা-মাতার অনুগ্রহের কর্তব্য যথাযথভাবে পালন করা যাবে না। একারণেই বান্দার উচিৎ, আল্লাহ পাকের দরবারে তাদের প্রতি অনুগ্রহ ও দয়া করার প্রার্থনা করা এবং আবেদন করা “হে প্রতিপালক! আমার সেবা তো তাঁদের অনুগ্রহের প্রতিদান হতে পারে না; তুমিই তাদের প্রতি অনুগ্রহ করো যেন তা তাঁদের অনুগ্রহের বিনিময় হয়।” ১ ম পারার সূরা বাকারার ৮৩ নং আয়াতে আল্লাহ তায়ালা ইরশাদ করেন:\nوَإِذْ أَخَذْنَا مِيْثَاقَ بَنِي إِسْرَاعِيْلَ لَا تَعْبُدُونَ إِلَّا اللَّهَ وَبِالْوَالِدَيْنِ إِحْسَانًا\n (পারা ১, সূরা বাকারা, আয়াত ৮৩)                          কানযুল ঈমানের অনুবাদ: এবং যখন আমি বনী ইসরাইল থেকে অঙ্গীকার নিয়েছি, (তোমরা) আল্লাহ ব্যতীত অন্য কারো ইবাদত করবে না এবং মাতা পিতার সাথে সদ্ব্যবহার করো ।\n\n            উক্ত আয়াতে মুবারাকার আলোকে হযরত আল্লামা মাওলানা সায়্যিদ মুফতী মুহাম্মদ নঈমুদ্দীন মুরাদাবাদী رَحْمَۃُ اللهِ عَلَیْہِ বলেন: আল্লাহ তায়ালা স্বীয় ইবাদত করার নির্দেশ প্রদানের পরক্ষণেই পিতা-মাতার সাথে সদ্ব্যবহারের নির্দেশ দিয়েছেন। এ থেকে জানা গেলো, পিতা-মাতার সেবা-যত্ন করা অতীব জরুরী। পিতা- মাতার সাথে সদ্ব্যবহার করার অর্থ হচ্ছে- 'এমন কোন কথা না বলা কিংবা এমন কোন কাজ না করা, যাতে তাঁদের মনে আঘাত লাগে, শারীরিক ও আর্থিকভাবে তাঁদের সেবা-যত্ন করার ক্ষেত্রে অস্বীকৃতি না জানানো। যখন তাঁদের প্রয়োজন হয় তখনই তাঁদের খিদমতে উপস্থিত হওয়া। যদি পিতা-মাতা তাঁদের খেদমতের জন্য কোন নফল ইবাদত ছেড়ে দেয়ার নির্দেশ দেন তবে তা ছেড়ে দেওয়া , কারণ তাঁদের খেদমত করা নফল ইবাদতের অপেক্ষা উত্তম, তবে ফরয ও ওয়াজিব ইবাদত পিতা-মাতার নির্দেশে ত্যাগ করা যাবে না। পিতা-মাতার সাথে সদ্ব্যবহার করার নিয়মাবলী, যা বহুসংখ্যক হাদীস শরীফ দ্বারা প্রমাণিত, তা হচ্ছে- অন্তরের অন্তস্থল থেকে তাঁদেরকে ভালবাসা, তাঁদের শানে সম্মানসূচক শব্দ ব্যবহার করা, তাঁদেরকে সন্তুষ্ট রাখার জন্য যথাসাধ্য চেষ্টা করতে থাকা, স্বীয় উৎকৃষ্ট সম্পদ তাঁদের থেকে না বাঁচানো, তাঁদের মৃত্যুর পর তাঁদের ওসীয়ত পূর্ণ করা, তাঁদের জন্য ফাতেহাখানি, দান-খয়রাত এবং কোরআন মজীদ তিলাওয়াত ইত্যাদির মাধ্যমে তাঁদের রূহে ইসালে সাওয়াব করা, আল্লাহ পাকের দরবারে তাঁদের জন্য মাগফিরাত কামনা করা এবং প্রতি সপ্তাহে তাঁদের কবর যিয়ারত করা। পিতা-মাতার সাথে সদ্ব্যবহার করার মধ্যে এটাও অন্তর্ভূক্ত যে, যদি তাঁরা কোন গুনাহে লিপ্ত হয় কিংবা বদ-মাযহাব (ভ্রান্ত আকীদা পোষনকারী) এর শিকার হয়ে পড়ে তবে তাঁদেরকে অতীব নম্রতা ও বিনয় সহকারে সংশোধন, খোদাভীতি এবং সঠিক আকীদার দিকে ফিরিয়ে আনার সর্বাত্মক চেষ্টা করতে থাকা। (খাযায়িনুল ইরফান, ৩৩ পৃষ্ঠা)\n        \tপ্রিয় ইসলামী ভাইয়েরা! উক্ত আয়াতে মুবারাকা দ্বারা পিতা-মাতার সম্মান ও মহত্ব এবং তাঁদের মর্যাদা ও  মর্তবার অনুমান করা যায়, অতএব আমাদের উচিৎ, স্বীয় পিতা-মাতার মূল্যায়ন করা, তাঁদের অনুগ্রহ স্মরণ রাখা, তাঁদের স্বভাব পরিপন্থী কথাবার্তা বলা থেকে বিরত থাকা, তাঁদের সমস্ত বিষয়ে খেয়াল রাখা, তাঁদের সাথে সদাচরন করা, তাঁদের বৈধ প্রয়োজনাদি পূরণ করা, তাঁদের সকল জায়েয আদেশ মেনে চলা, বিশেষকরে যখন পিতা-মাতা বার্ধক্যে উপনিত হয়, কেননা এই সময়ে তাঁদের সন্তানদের সহানুভুতি অনেক বেশি প্রয়োজন হয়, কারণ বৃদ্ধ বয়সে তাঁদের অঙ্গ প্রত্যঙ্গ দূর্বল হয়ে পড়ে, শরীরে রোগব্যাধি বাসা বাঁধে এবং আপন লোকেরা পর হয়ে যায়। পিতা-মাতার বার্ধক্য মানুষকে পরীক্ষার সম্মুখীন করে দেয়, অনেক সময় পিতা-মাতা বার্ধক্যে বিভিন্ন রোগব্যাধিতে লিপ্ত হয়ে যায়, যার কারণে সাধারণত সন্তানরা বিরক্তবোধ করে কিন্তু মনে রাখবেন! এরূপ পরিস্থিতিতেও পিতা-মাতার সেবা যত্ন করা আবশ্যক। সুতরাং বার্ধক্য এবং অসুস্থতায় পিতা-মাতা যতই খিটখিটে হোক না কেন, অহেতুক ঝগড়া করুক না কেন এবং পেরেশান করুক না কেন, ধৈর্য, ধৈর্য এবং ধৈর্য ধারণ করা এবং তাঁদের সম্মান বজায় রাখা আবশ্যক। জি হ্যাঁ! এটাই হলো পরীক্ষা। পিতা-মাতার সাথে দুর্ব্যবহার করা এবং তাঁদের ধমক দেয়া ইত্যাদি তো দূরের বিষয়, তাঁদের সামনে “উফ” পর্যন্ত বলা উচিৎ নয়, অন্যথায় প্রতিযোগিতায় হেরে যাওয়ার সম্ভাবনা রয়েছে এবং উভয় জগতের ধ্বংস নিয়তি হতে পারে, কেননা পিতা-মাতার মনে কষ্ট প্রদানকারী ইহকালেও অপমানিত ও অপদস্থতার শিকার হয় এবং পরকালেও আযাবেরও অধিকারী হয়।"
    },
    {
        "1": "শরীয়ত বিরোধী কাজে আনুগত্য নয়",
        "2": "            হ্যাঁ! যদি পিতা-মাতা শরীয়ত বিরোধী বিষয়ের আদেশ দেয়, যেমন; দাড়ি মুন্ডন করো ইত্যাদি, তবে এই ক্ষেত্রে শরীয়ত তাঁদের আদেশ মানতে নিষেধ করেছে, কারণ প্রতিপালক আল্লাহ তায়ালার অবাধ্যতায় সৃষ্টির আনুগত্য করা জায়েয নেই। ২০তম পারার সূরা আনকাবুতের ৮ নং আয়াতে আল্লাহ তায়ালার নির্দেশনা মূলক ইরশাদ হচ্ছে:\nوَ وَصَّیۡنَا الۡاِنۡسَانَ بِوَالِدَیۡهِ حُسۡنًا ؕ وَ اِنۡ جَاهَدٰکَ لِتُشۡرِکَ بِیۡ مَا لَیۡسَ لَکَ بِهٖ عِلۡمٌ فَلَا تُطِعۡهُمَا ؕ اِلَیَّ مَرۡجِعُکُمۡ فَاُنَبِّئُکُمۡ بِمَا کُنۡتُمۡ تَعۡمَلُوۡنَ\n                                           কানযুল ঈমানের অনুবাদ: আমি মানুষকে নির্দেশ দিয়েছি তার মাতা-পিতার প্রতি সদ্ব্যবহার করতে; কিন্তু তারা যদি তোমার উপর বল প্রয়োগ করে, আমার সাথে এমন কিছু শরীক করতে যে সম্পর্কে তোমার কোন জ্ঞান নেই তাহলে তুমি তাদেরকে মান্য করনা। আমারই নিকট তোমাদের প্রত্যাবর্তন। অতঃপর আমি তোমাদেরকে জানিয়ে দিব যা তোমরা করতে।\n\n            উক্ত আয়াতে মুবারাকার শানে নুযুল বর্ণনা করতে গিয়ে হযরত আল্লামা মাওলানা সায়্যিদ মুফতী মুহাম্মদ নঈমুদ্দীন মুরাদাবাদী رَحْمَۃُ اللهِ عَلَیْہِ বলেন: উক্ত আয়াতটি (হযরত সায়্যিদুনা) সা'আদ বিন আবী ওয়াক্কাস رَضِیَ اللهُ عَنْہُ এর সম্বন্ধে অবতীর্ণ হয়েছে। তাঁর মাতা হামনাহ বিনতে আবু সুফিয়ান ইবনে উমাইয়া ইবনে আবদে শামস ছিলো। হযরত (সায়্যিদুনা) সা'আদ رَضِیَ اللهُ عَنْہُ স্বীয় পিতা-মাতার সাথে সদ্ববহার করতেন। যখন তিনি رَضِیَ اللهُ عَنْہُ ইসলাম গ্রহণ করলেন, তখন তাঁর মা বললো: “তুমি এ কি নতুন কাজ করলে? আল্লাহরই শপথ! যদি তুমি তা থেকে ফিরে না আসো, তবে আমি পানাহার না করতে করতে অবশেষে মৃত্যুবরণ করবো আর তুমি চিরদিনের জন্য দুর্নাম হবে এবং তোমাকে ‘মায়ের হত্যাকারী' বলা হবে।” অতঃপর সেই বৃদ্ধা অনশন করলো এবং একদিন একরাত পানাহার করলো না, ছায়ায় বসলো না। ফলে সে দূর্বল হয়ে পড়লো। অতঃপর আরো একদিন একরাত এভাবে অতিবাহিত হলো, তখন হযরত (সায়্যিদুনা) সা'আদ رَضِیَ اللهُ عَنْہُ তার মায়ের নিকট গেলেন এবং বললেন: “হে আমার মা! যদি তোমার একশত প্রাণও থাকে আর একেকটি করে সবকটি বের হয়ে যায়, তবুও আমি স্বীয় দ্বীন বর্জনকারী নই, চাই তুমি আহার করো অথবা না-ই করো।” যখন সে হযরত (সায়্যিদুনা) সা'আদ رَضِیَ اللهُ عَنْہُ এর দিক থেকে নিরাশ হয়ে গেলো যে, তিনি আপন দ্বীন বর্জনকারী নন, তখন সে পানাহার করা শুরু করলো। এ প্রসঙ্গে আল্লাহ তায়ালা এই আয়াত অবতীর্ণ করলেন আর নির্দেশ দিলেন, যেন পিতা-মাতার প্রতি সদ্ব্যবহার কর, কিন্তু যদি তারা কুফর ও শিরকের নির্দেশ দেয়, তবে তা পালন করা যাবে না।\n(খাযায়িনুল ইরফান, ৭৩৮ পৃষ্ঠা)\n"
    },
    {
        "1": "যদি পিতা-মাতা পরস্পর ঝগড়া করে তবে সন্তান কি করবে?",
        "2": "            আলা হযরত, ইমামে আহলে সুন্নাত, মাওলানা শাহ ইমাম আহমদ রেযা খাঁন رَحْمَۃُ اللهِ عَلَیْہِ বলেন: যদি পিতা-মাতার মধ্যে মনোমালিন্য হয় তবে সন্তান মায়ের পক্ষও অবলম্বন করবে না, পিতার পক্ষও অবলম্বন করবে না, কখনো যেন এমন না হয় মায়ের ভালবাসায় পিতার উপর কঠোরতা করছে। পিতার মনে আঘাত দেয়া বা তাঁর কথার প্রতিত্তোর দেওয়া কিংবা বেয়াদবীর সাথে চোখ রাঙ্গিয়ে কথা বলা এসব কিছু হারাম এবং আল্লাহ তায়ালার অবাধ্যতা। সন্তানদের এভাবে পিতা-মাতার মধ্যে কারো সাথে পক্ষ অবলম্বন করা কখনো জায়েয নেই। তাঁরা উভয়েই তার জন্য জান্নাত ও জাহান্নাম, যাকেই কষ্ট দিবে জাহান্নামের উপযুক্ত হয়ে যাবে। আল্লাহ তায়ালার অবাধ্যতার ব্যাপারে কারো আনুগত্য বৈধ নয়। যেমন মা চায় , সন্তান তার পিতাকে যে কোনভাবে আঘাত দিক এক্ষেত্রে সন্তান তার আদেশ না মানলে অর্থাৎ পিতার উপর কঠোরতা প্রদর্শন করতে রাজি না হলে মা অসন্তুষ্ট হয়ে যাবে, এমতাবস্থায় মাকে অসন্তুষ্ট হতে দিবে এবং এ বিষয়ে মায়ের কথা শুনবে না। অনুরূপভাবে মায়ের ব্যাপারেও পিতার কথা শুনবে না। ওলামায়ে কিরামগণ এভাবে বিভক্ত করেছেন, খেদমতের ব্যাপারে মাকে অগ্রাধিকার এবং সম্মানের ব্যাপারে পিতাকে বেশী অগ্রাধিকার দেয়া উচিৎ, কেননা তিনি মায়েরও শাসক ও কর্তা।\n(সামুদ্রিক গম্বুজ, ২০ পৃষ্ঠা)"
    },
    {
        "1": "পিতা-মাতা আল্লাহ তায়ালার অবাধ্যতার আদেশ দিলে???",
        "2": "        \tজানা গেলো! পিতা-মাতা যদি কোন অবৈধ বিষয়ের আদেশ দেয়, তবে তাঁদের কথা মানবেন না, যদি অবৈধ বিষয়ে তাঁদের আনুগত্য করা হয় তবে গুনাহগার হবেন, যেমন; পিতা-মাতা মিথ্যা বলার আদেশ দিলো বা নামায কাযা করার জন্য বললো তবে তাঁদের এই কথা কখনোই মানবেন না, চাই তারা যতই অসন্তুষ্ট হোক, আপনি অবাধ্য সাব্যস্ত হবেন না। তবে হ্যাঁ। যদি মেনে নেন তবে অবশ্যই আল্লাহ তায়ালার অবাধ্য সাব্যস্ত হবেন। অনুরূপভাবে পিতা-মাতার পরস্পরের মাঝে বিচ্ছেদ হয়ে গেলো তবে মা যতই কেঁদে কেঁদে বলুক, দুধ ক্ষমা করবো না এবং আদেশ দেয় যে, তোমার পিতার সাথে দেখা সাক্ষাৎ করবে না তবে এই আদেশ মানবেন না, পিতার সাথে দেখা করতেও হবে এবং তাঁর খেদমতও করতে হবে, যদিওবা তাঁদের মধ্যে বিচ্ছেদ হয়ে যাক না কেন কিন্তু সন্তানের সাথে সম্পর্ক যেমন ছিলো তেমনই অবশিষ্ট আছে, সন্তানের প্রতি উভয়ের হক অক্ষুন্ন থাকবে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "পিতা-মাতার প্রতি সদাচরন ও মঙ্গল করা সম্বলিত হাদীসে শরীফ",
        "2": "            প্রিয় ইসলামী ভাইয়েরা! যেমনিভাবে কোরআনি আয়াতে পিতা-মাতার সাথে সদাচরন করার প্রতি গুরুত্বারোপ করা হয়েছে, তেমনিভাবে হাদীসে শরীফেও পিতা-মাতার সাথে অনুগ্রহ ও উপকার করার এবং আদব ও সম্মান সূচক আচরণ করার নির্দেশ দেয়া হয়েছে, সুতরাং পিতা-মাতাকে সন্তুষ্ট করার সর্বাত্মক চেষ্টা করা উচিৎ, কারণ তাঁদের সন্তুষ্টিতেই আল্লাহ তায়ালার সন্তুষ্টি এবং তাঁদের অসন্তুষ্টিতেই আল্লাহ তায়ালার অসন্তুষ্টি বিদ্যমান। রহমতে আলম, নূরে মুজাসসাম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: পিতা- মাতার সন্তুষ্টিতেই আল্লাহ তায়ালার সন্তুষ্টি এবং তাঁদের অসন্তুষ্টিতেই আল্লাহ তায়ালার অসন্তুষ্টি। (ওয়াবুল ঈমান, বাবু ফি বিররিল ওয়ালিদাইন, ৬/১৭৭, হাদীস নং-৭৮৩০) হযরত সায়্যিদুনা আবু উমামা رَضِیَ اللهُ عَنْہُ থেকে বর্ণিত যে, এক ব্যক্তি আরয করলো: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! পিতা-মাতার সন্তানের প্রতি কি দায়িত্ব রয়েছে? ইরশাদ করলেন: ھما جنتك و نارك অর্থাৎ তারা উভয়েই তোমার জান্নাত ও দোযখ (অর্থাৎ তাদেরকে সন্তুষ্ট রাখাতে জান্নাত অর্জিত হবে এবং অসন্তুষ্ট করাতে দোয়খের অধিকারী হবে)।\n(বাহারে শরীয়াত, ৩/৫৫৩) (ইবনে মাজাহ, কিতাবুল আদব, ৪/১৮৬, হাদীস নং-৩৬৬২)"
    },
    {
        "1": "মায়ের পদতলে বেহেশত",
        "2": "        \tহযরত সায়্যিদুনা জাহিমা رَضِیَ اللهُ عَنْہُ নবী করীম صَلَّی اللهُ عَلَیْہِ وَاٰلِہٖ وَسَلَّم এর সম্মানিত দরবারে উপস্থিত হয়ে আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم আমি আল্লাহ তায়ালার পথে যুদ্ধ করতে চাই এজন্য আপনার দরবারে পরামর্শ করতে উপস্থিত হয়েছি। ইরশাদ করলেন: তোমার মা কি বেঁচে আছে? আরয করলেন: জি হ্যাঁ। ইরশাদ করলেন: فَالْزَمْهَا فَإِنَ الْجَنَّةَ تَحْتَ رِجْلَيْهَا  তার খেদমত করাকে নিজের জন্য আবশ্যক করে নাও, কেননা জান্নাত তার পায়ের নীচে।\n(নাসাঈ, কিতাবুল জিহাদ, ৫০৪ পৃষ্ঠা, হাদীস নং-৩১০১ )\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n            প্রিয় ইসলামী ভাইয়েরা! পিতা-মাতার দোয়া সন্তানের পক্ষে কবুল হয়, অতএব তাঁদের খুশি রাখুন, অধিকহারে খেদমত করে তাঁদের দোয়া নিন, তাঁদের খুশি ঈমানের নিরাপত্তা এবং তাঁদের অসন্তুষ্টি ঈমান ধ্বংসের কারণ হতে পারে। পিতা-মাতার বাধ্যগত সন্তান সর্বদা সুখ, শান্তিতে থাকে, দুনিয়ার যেখানেই থাকুন না কেন পিতা-মাতার দোয়ার ফয়েয নিতে থাকুন।\n            শায়খে তরীক্বত, আমীরে আহলে সুন্নাত, দাওয়াতে ইসলামীর প্রতিষ্ঠাতা হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ তাঁর রচিত “সামুদ্রিক গম্বুজ” পুস্তিকার ৬ থেকে ৭ পৃষ্ঠায় রয়েছে: পরম সহানুভূতি ও ভালবাসার সাথে পিতা-মাতার দর্শন করুন, পিতা-মাতার প্রতি দয়ার দৃষ্টিতে দেখার কথাই বা কি বলব! নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যখন সন্তান তার পিতা-মাতার প্রতি দয়ার দৃষ্টিতে তাকায় তখন আল্লাহ পাক তার জন্য প্রতিটি দৃষ্টির বিনিময়ে হজে মাবরুর (অর্থাৎ ককূলকৃত হজের) সওয়াব লিখে দেন। সাহাবায়ে কিরাম আরয করলেন: যদি দিনে একশবার তাকায়! ইরশাদ করলেন: نعم، الله اكبر اطيبُ অর্থাৎ হ্যাঁ, আল্লাহ পাক সবচেয়ে মহান ও সবচেয়ে বেশি পুতঃপবিত্র। (শুয়াবুল ঈমান, ৬/১৮, হাদীস নং-৭৮৫৬) নিশ্চয় আল্লাহ পাক প্রতিটি বস্তুর উপর ক্ষমতাশীল, যতটুকু ইচ্ছা দান করতে পারেন, কখনো অক্ষম ও অসহায় নন সুতরাং কেউ যদি স্বীয় পিতা-মাতার প্রতি প্রতিদিন একশবারও দয়ার দৃষ্টিতে তাকায় তবে তিনি তাকে একশ কবুলকৃত হজের সওয়াব দান করবেন।"
    },
    {
        "1": "পিতা-মাতার হক আদায় হতে পারে না",
        "2": "            বিশ্বাস করুন, পিতা-মাতার হক অনেক বেশি এবং তা থেকে পরিত্রাণ পাওয়া অসম্ভব। একজন সাহাবী رَضِیَ اللهُ عَنْہُ প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর দরবারে আরয করলেন: একটি রাস্তায় এত প্রখর গরম পাথর ছিলো, যদি তাতে মাংসের টুকরো রেখে দেয়া হতো তবে কাবাব হয়ে যেতো! আমি আমার মাকে কাঁধে উঠিয়ে ছয় মাইল পর্যন্ত নিয়ে গেছি, আমি কি মায়ের হক থেকে পরিত্রাণ পেয়ে গেছি? হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: তোমার জন্ম হওয়ার সময় ব্যাথার যে পরিমাণ ঝটকা সে সহ্য করেছে সম্ভবত তা থেকে একটি ঝটকার বিনিময় হতে পারে। (মু'জামু সগীর, ১ম অংশ, ৯২ পৃষ্ঠা, হাদীস নং-২৫৭ )\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n            প্রিয় ইসলামী ভাইয়েরা! পিতা-মাতা সর্বদা সন্তানের জন্য ভালো কিছুই ভাবে, নিজের প্রাণপ্রিয় সন্তানের জন্য অনেক কিছু করতে চায়, কিন্তু অনেক সময় অবস্থার কারণে পারে না, কারো বৃদ্ধ পিতা বিশ্রাম করার পরিবর্তে এখনও পরিশ্রম করে নিজের পরিবারের ভরণপোষণ করছে, মা অভাগী নানারকম রোগে লিপ্ত হওয়া সত্ত্বেও নিজের ঔষধটুকু পুরোপুরি খেতে পারে না বরং আরামকে উৎসর্গ করে গভীর রাত পর্যন্ত কাপড় সেলাই করে আমার পিতার আয়ে সহায়তা করছে, যাতে যে কোনভাবেই পরিবারের ব্যয় পূরণ হয়ে যায়।\n            প্রিয় ইসলামী ভাইয়েরা! আমাদের কি হয়ে গেছে? আমরা কোনদিকে পথ চলছি? সোশ্যাল মিডিয়ার ভূল ব্যবহার (Missuse) আমাদেরকে কিরূপ অচল করে রেখেছে , আমাদের চিন্তা-ভাবনা পরিবর্তন হয়ে গেছে, আমাদের মন থেকে পিতা-মাতার গুরুত্ব ও মর্যাদাও মুছে যেতে শুরু করেছে, আরে এমন বন্ধু, এমন আড্ডার প্রতি থু, যা আমাদেরকে পিতা-মাতার পদতল থেকে দূর করে সমাজের আবর্জনার স্তুপে নিক্ষেপ করে দিচ্ছে। আসুন! এবার মনকে শক্ত করে পিতা-মাতার অবাধ্যদের পরিণাম সম্বলিত শিক্ষামূলক ঘটনা শ্রবণ করি, সুতরাং"
    },
    {
        "1": "মায়ের অবাধ্যতার শাস্তি",
        "2": "            হযরত সায়্যিদুনা আব্দুল্লাহ বিন আবু আউফা رَضِیَ اللهُ عَنْہُ বলেন: এক লোক প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হয়ে আরয করলো: এখানে একজন যুবকের মৃত্যুর সময় সন্নিকটে,তাকে কলেমা পাঠ করতে বলা হলো কিন্তু সে পাঠ করতে পারছিলো না। হুযুর صَلَّی اللهُ عَلَیْہِ وَاٰلِہٖ وَسَلَّم জিজ্ঞেস করলেন: সে কি তার জীবদ্দশায় কলেমা পাঠ করতো না? লোকেরা আরয করলো: কেন নয়, অবশ্যই পাঠ করতো। ইরশাদ করলেন: তবে কী তাকে মৃত্যুর সময় কলেমা পাঠ করতে বাধা প্রদান করেছে? অতঃপর হুযুর صَلَّی اللهُ عَلَیْہِ وَاٰلِہٖ وَسَلَّم সেই যুবকের পাশে তাশরীফ নিয়ে গেলেন এবং ইরশাদ করলেন: যুবক! لا اله الا الله  বলো। সে আরয করলো: আমি তা বলতে পারছি না। ইরশাদ করলেন: কেন? আরয করলো: আমি আমার মায়ের অবাধ্য ছিলাম। তিনি জিজ্ঞেস করলেন: মা জীবিত আছে? সে আরয করলো: জি হ্যাঁ। (সুতরাং তার মাকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত করা হলো) হুযুর صَلَّی اللهُ عَلَیْہِ وَاٰلِہٖ وَسَلَّم তাকে ইরশাদ করলেন: এ কি তোমার সন্তান? সে আরয করলো: জি হ্যাঁ। ইরশাদ করলেন: যদি অনেক বড় একটি আগুন জ্বালানো হয় এবং তোমাকে বলা হয় যে, যদি তুমি সন্তুষ্ট না হও তবে এই যুবককে আগুনে নিক্ষেপ করে দেয়া হবে, তখন তুমি কি করবে? সে আরয করলো: তবে তো আমি তাকে ক্ষমা করে দিবো। ইরশাদ করলেন: তবে তুমি আল্লাহ তায়ালা এবং আমাকে সাক্ষ্য রেখে বলো যে, তুমি তার উপর সন্তুষ্ট। সে আরয করলো: আমি আমার সন্তানের উপর সন্তুষ্ট। অতঃপর নবী করীম صَلَّی اللهُ عَلَیْہِ وَاٰلِہٖ وَسَلَّم সেই যুবককে ইরশাদ করলেন: لا اله الا الله বলো। সে لا اله الا الله বললো তখন হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم আল্লাহ পাকের প্রশংসা এই শব্দাবলীর মাধ্যমে করলেন: الْحَمْدُلِلهِ الَّذِي انْقَذَهُ بِنِ مِنَ النار অর্থাৎ সকল প্রশংসা সেই প্রভুর জন্য যিনি আমার ওসীলায় তাকে জাহান্নাম থেকে রক্ষা করলেন। (শুয়াবুল ঈমান, বাবু ফি বিরুল ওয়ালিদাইন, ৬/১৯৭, হাদীস নং-৭৮৯২) আল্লাহ পাক আমাদেরও মৃত্যুর সময় কালেমা তায়্যিবা পাঠ করার তৌফিক দান করুন।\n"
    },
    {
        "1": "স্ত্রীকে খুশি করার জন্য মা'কে প্রহারকারীর পরিণতি",
        "2": "        \tএক যুবকের হৃদযন্ত্রের ক্রিয়া বন্ধ হয়ে গেলো, তাকে হাসপাতালে ভর্তি করা হলো, অবস্থা খুবই সংকটাপন্ন ছিল, প্রাণ বের হওয়ার উপক্রম ছিল, সে নাক মুখ দিয়ে হৃদয়বিদারক আওয়াজ বের করছিল, চেহারা নীল বর্ণের হয়ে গেল এবং চোখ বাইরে বের হয়ে যেত, এই অবস্থায় দুইদিন অতিবাহিত হয়ে গেলো। এই হৃদয়বিদারক আওয়াজ ভয়ঙ্কর চিৎকারে পরিনত হলো, ওয়ার্ডের রোগীরা পালাতে শুরু করলো, সুতরাং তাকে ওয়ার্ড থেকে দূরে আলাদা একটি ঘরে পরিবর্তন করে দেয়া হলো, তার পিতা ডাক্তারকে বললো: তাকে বিষাক্ত ইঞ্জেকশন দিয়ে দিন, যেনো সে মরে যায় তার এই করুণ অবস্থা আমাদের সহ্য হচ্ছে না।  জিজ্ঞেস করা হলো তার এই মর্মান্তিক অবস্থা হলো কিভাবে? পিতা বিরক্তিকর সুরে বললেন: এই ছেলে তার স্ত্রীকে খুশি করতে মাকে মারধর করতো এবং আমি তাকে বাধা দিতাম, মনে হচ্ছে এখন এরই শাস্তি ভোগ করছে! হায়! তিনদিন পর সে এই অবস্থায় মারা গেলো।\nএটি তারই পরিণাম\n        \tহযরত সায়্যিদুনা সাবিত বুনানি رَحْمَۃُ اللهِ عَلَیْہِ বলেন: কোন এক স্থানে জনৈক ব্যক্তি পিতাকে মারপিট করছিলো। লোকেরা তাকে ধিক্কার জানালো যে, হে হতভাগা! এটা কি করছো তুমি? তাতে পিতা বললো: তাকে ছেড়ে দাও, কেননা আমিও এই স্থানে আমার পিতাকে মারধর করতাম, এ কারণেই আমাকে আমার পিতা এই স্থানে মারছে, এটা এরই পরিণাম, তাকে ধিক্কার দিওনা। (তানবিহুল গাফিলিন, ৬৯ পৃষ্ঠা)\n        \tপ্রিয় ইসলামী ভাইয়েরা! আমরা আল্লাহ পাকের দরবারে তওবা করছি এবং তাঁর নিকট নিরাপত্তার প্রার্থনা করছি। আহ! পিতা-মাতার মনে আঘাত দেয়া কিরূপ লাঞ্ছনা ও যন্ত্রণাদায়ক আযাবের কারণ। পিতা-মাতার অনেক খেয়াল রাখা উচিৎ, পিতা-মাতা যখন আহ্বান করেন, তখন অকারণে সাড়া দিতে বিলম্ব করবেন না। সাধারণত এক্ষেত্রে লোকেরা উদাসীনতা প্রদর্শন করে থাকে এবং সাড়া দেয়াতে বিলম্ব হওয়াকে আল্লাহর পানাহ! মন্দ ও মনে করে না। মনে রাখবেন! পিতা-মাতা, দাদা-দাদি ইত্যাদি শুধুমাত্র ডাকলেই নামায ভঙ্গ করা জায়েয নেই, তবে যদি তাঁরা বড় কোন বিপদে পরে ডাক দেয় তবে নামায ভঙ্গ করে দিন, এই বিধান হলো ফরযের বেলায় আর যদি নফল নামায হয় আর তারা জানে যে, নামায পড়ছে তবে তাঁদের অকারণে কেবল ডাকলেই নামায ভঙ্গ করবেন না আর তারা যদি না জানে যে, নামায পড়ছে আর ডাক দেয় তবে ভঙ্গ করে দিন এবং সাড়া দিন, যদিওবা অকারণেই ডাকুক না কেন। (বাহারে শরীয়াত, ১/৬৩৮) (পরে ভঙ্গকৃত নফল নামায পুনরায় আদায় করা ওয়াজিব) যারা পিতা-মাতার ডাকাকে অকারণে গুরুত্ব না দিয়ে তাদের মনে আঘাত দেয়, তারা মহাপাপী এবং জাহান্নামের আযাবের অধিকারী। মা, মা-ই হয়ে থাকে, অনেক সময় যদি ভূলেও তার মুখ থেকে বদদোয়া বের হয়ে যেতে পারে এবং কবুলিয়াতের সময় হয় তবে সন্তান কঠিন সমস্যায় পরে যায়।\n             নবীয়ে করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: বনী ইসরাঈলে জুরাইজ নামের এক ব্যক্তি ছিলো, সে নামায পড়ছিলো, তার মা এলো এবং তাকে ডাকলো কিন্তু সে কোন উত্তর দিলো না। বলতে লাগলো: নামায পড়বো নাকি তার ডাকে সাড়া দিবো। অতঃপর তার মা এলো (এবং সাড়া না পেয়ে সে বদদোয়া করলো) “হে আল্লাহ! তাকে ততক্ষণ পর্যন্ত মৃত্যু দিওনা, যতক্ষণ পর্যন্ত সে কোন নষ্টা মেয়ের মুখ দেখবে না।” জুরাইজ একদিন ইবাদত খানায় ছিলো, এক মহিলা বললো: আমি তাকে প্ররোচিত করবো, সুতরাং সে এসে জুরাইজের সাথে কথা বলতে লাগলো, কিন্তু সে (অর্থাৎ জুরাইজ) অস্বীকার করলো, অবশেষে সে এক রাখালের নিকট গেলো এবং নিজেকে তার নিকট সঁপে দিলো, অতএব সে একজন সন্তান জন্ম দিলো এবং তা জুরাইজের বলে দাবি করলো, লোকেরা জুরাইজের নিকট এলো, তার ইবাদত খানা ভেঙ্গে দিয়ে তাকে বের করে দিলো আর তাকে গালাগালি করতে লাগলো। জুরাইজ ওযু করলো এবং নামায পড়লো অতঃপর সেই শিশুটির নিকট এলো আর বললো: শিশু! তোমার পিতা কে? সে উত্তর দিলো: অমুক রাখাল। তখন লোকেরা জুরাইজকে বললো: আমরা তোমার ইবাদত খানা স্বর্ণ দিয়ে বানিয়ে দিবো। সে বললো: না, তেমনই মাটির বানিয়ে দাও।\n(বুখারী, ২/১৩৯, হাদীস নং-২৪৮২)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n        \tপ্রিয় ইসলামী ভাইয়েরা! সাধারণত প্রত্যেক পিতার এরূপ আশা থাকে যে, “আমার সন্তান আমার অনুগত থাকুক, আমার সাথে সদ্ব্যবহার করুক, সৎ, মুত্তাকী ও পরহেযগার হোক, সমাজে সম্মানিত এবং উত্তম চরিত্রের অধিকারী হোক” কিন্তু অধিকাংশ ক্ষেত্রে ফলাফল উল্টোই হয়ে থাকে। কেন? এই কারণেই যে, যেসকল পিতা সন্তানের প্রশিক্ষণের মৌলিক বিষয়াবলী সম্পর্কে অজ্ঞ, আমলহীন এবং উত্তম পরিবেশের বরকত থেকে বঞ্চিত থাকবে তবে তারা কিভাবে তাদের সন্তানকে উত্তম প্রশিক্ষণ দিতে পারবে?\n        \tসন্তানের ইসলামী প্রশিক্ষণ না করার এবং তাদের সীমাতিরিক্ত ছাড় দেয়ার কারণে পিতাকে কেমন কেমন দুর্ভোগের দিন দেখতে হয়। আসুন! এ প্রসঙ্গে ২টি শিক্ষামূলক ঘটনা শ্রবন করি এবং সন্তানকে ইসলামী পদ্ধতিতে প্রশিক্ষিত করার নিয়ত করি।"
    },
    {
        "1": "সন্তানকে ইসলামি প্রশিক্ষণ না দেয়ার ক্ষতি",
        "2": "        \tএক ব্যক্তি স্বীয় পিতাকে বললো: আপনি আমার শৈশবে (ইসলামি শিক্ষা অনুযায়ী প্রশিক্ষিত না করে) আমাকে নষ্ট করে দিয়েছেন, সুতরাং এখন আমি আপনার বার্ধক্যে আপনাকে নষ্ট করবো। (ফয়যুল কাদীর ১/২৯২, ৩১১ নং হাদীসের পাদটিকা) যদিওবা সেই ব্যক্তির নিজের পিতাকে এরূপ বলা একেবারেই অনুচিত, কিন্তু এ বিষয়ে পিতার চিন্তা-ভাবনা করা আবশ্যক।"
    },
    {
        "1": "নিঃসন্তান যখন সন্তান পেলো",
        "2": "            আমীরে আহলে সুন্নাত, হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ এর রচিত গ্রন্থ\"নেকীর দাওয়াত”এ লিখেন: একজন সম্পদশালীর কোন সন্তান ছিল না, সন্তানের জন্য সে অনেক চেষ্টা-তদবীর করেছে, কিন্তু কোন কাজ হয়নি, কেউ তাকে পরামর্শ দিল, মক্কা শরীফ গিয়ে মসজিদে হারামের 'মকামে ইবরাহীমে'র নিকট দোয়া করো, তাহলে اِنْ شَآءَ الله তোমার আশা পূর্ণ হবে। সে তাই করল, আল্লাহ পাক তাকে ফুটফুটে চাঁদের মত সুন্দর একটি পুত্রসন্তান দান করলেন। সে খুবই আদর-যত্নে সন্তানের লালন-পালন করতে লাগল, একটি মাত্র সন্তান প্রয়োজনের চেয়েও বেশি আদর যত্ন পেল কিন্তু সঠিক শিক্ষা দেওয়া হলো না। ফলে সে বখাটে ও অপব্যয়ী হয়ে গেলো। পিতা অনেক দেরীতেই বুঝতে পারল, সে তার বিপথগামী পুত্রকে টাকা-পয়সা দেওয়া বন্ধ করে দিলো, ফলশ্রুতিতে সে তার পিতার বিরুদ্ধে অবস্থান নিলো। যেখানে গিয়ে তার পিতা সন্তানের জন্য দোয়া করার ফলে তার জন্ম হয়েছিল, সেখানেই অর্থাৎ মক্কা শরীফেই উপস্থিত হয়ে 'মকামে ইবরাহীমে'র নিকট গিয়ে অযোগ্য এই পুত্রটি পিতার মৃত্যুর জন্য দোয়া করতে লাগল, যাতে করে পিতার মৃত্যু হলে উত্তরাধিকার সূত্রে পিতার সমস্ত সম্পদ তার হস্তগত হয়ে যায়। (নেকীর দাওয়াত, ৪৭১ পৃষ্ঠা)"
    },
    {
        "1": "“আল মদীনা লাইব্রেরী” বিভাগ",
        "2": "        \tপ্রিয় ইসলামী ভাইয়েরা! জানা গেলো! সন্তানের সঠিক ইসলামী শিক্ষার প্রতি অবহেলা করা, পিতাকে আফসোস এবং লজ্জার চোরাবালিতে নিক্ষেপ করতে পারে। সুতরাং উদাসীনতার ঘুম থেকে জাগ্রত হয়ে যাওয়া উচিৎ, সন্তানের প্রশিক্ষণের মৌলিক বিষয়াবলী শিখা উচিৎ, সন্তানের ব্যাপারে শরীয়তের বিধানের প্রতি সজাগ দৃষ্টি রাখুন, নিজের সন্তানকে আল্লাহ পাকের অনুগত বান্দা এবং রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর সত্যিকার গোলাম বানান, নিজের চরিত্রকে সুন্নাতের রঙে রঙিন করার চেষ্টা অব্যাহত রাখুন। এই মাদানী মানসিকতা পেতে আশিকানে রাসূলের দ্বীনি সংগঠন দা'ওয়াতে ইসলামীর দ্বীনি পরিবেশের সাথে সম্পৃক্ত হয়ে সুন্নাতের খেদমতে নিয়োজিত হয়ে যান। اَلْحَمْدُ لِلّٰه দাওয়াতে ইসলামী বিশ্বজুড়ে প্রায় ৮০ টি বিভাগের মাধ্যমে দ্বীন ইসলামের বার্তাকে প্রসার করে যাচ্ছে, তন্মধ্যে একটি বিভাগ হলো “আল মদীনা লাইব্রেরী মজলিশ”। উক্ত মজলিশের অধীনে মাদানী মারকায ফয়যানে মদীনায় (একেবারে মসজিদের পাশে আলাদা স্থানে) “আল মদীনা লাইব্রেরী” নামে একটি ইসলামি কিতাবখানা প্রতিষ্ঠা করা হয়, যাতে নির্দিষ্ট সময়ে অধ্যয়ন করার জন্য মনোরম পরিবেশ, অডিও, ভিডিও বয়ান, মাদানী মুযাকারা শুনার এবং মাদানী চ্যানেল দেখার জন্য কম্পিউটার ইত্যাদির ব্যবস্থা থাকে।\n        \tআল মদীনা লাইব্রেরী”তে আমীরে আহলে সুন্নাত دَامَتْ بَرَکَاتُہُمُ الْعَالِیَہ এবং আল মদীনাতুল ইলমিয়ার লিখিত বিভিন্ন বিষয়াবলী সম্বলিত কিতাব ও পুস্তিকা রাখা হয়। আল্লাহ পাক “আল মদীনা লাইব্রেরী মজলিশ”কে উত্তরোত্তর সাফল্য দান করুক।  اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم"
    },
    {
        "1": "১২ টি দ্বীনি কাজের মধ্যে একটি হল মাদানী মুযাকারা",
        "2": "            প্রিয় ইসলামী ভাইয়েরা পিতা-মাতার অধিকার সম্পর্কে অবগত হতে তাদের তাদের আদব ও সম্মান বজায় রাখার প্রেরণা পেতে, নিজের সন্তানকে উত্তম প্রশিক্ষণ দিতে, পরকালের চিন্তার মন মানসিকতা পেতে, সৎকর্মশীল ও সুন্নতের অনুসরণের মনোভাব বৃদ্ধি করতে, নবী প্রেমিকদের দ্বীনি সংগঠন দাওয়াতে ইসলামের দ্বীনি পরিবেশের সাথে সম্পৃক্ত হয়ে সাধ্যনুযায়ী কিছু সময় জেলি হালকার বারোটি দ্বীনি কাজে ব্যয় করার চেষ্টা করুন। যদি হালকার ১২ টি দ্বীনি কাজের মধ্যে একটি দ্বীনি কাজ হলো মাদানী মুযাকারা। বর্তমান যুগের মহান ইলমী ও আধ্যাত্মিক ব্যক্তিত্ব, শায়খে তরিক্বত, আমীরে-আহলে-সুন্নাত হযরত আল্লামা মুহাম্মদ ইলিয়াস আত্তার কাদেরী دَامَتْ بَرَکَاتُہُمُ الْعَالِیَہ প্রতি শনি ও রবিবার রাতে মাদানী চ্যানেলে সরাসরি মাদানী মুযাকারা করেন। যাতে গোটা বিশ্ব থেকে নবী প্রেমিকরা ধর্মীয় ও পার্থিব সমস্যা সমাধানের জন্য তার নিকট প্রশ্ন করে। এবং তিনি জ্ঞান ও প্রজ্ঞাপূর্ণ উত্তর প্রদান করেন। দ্বীন ও দুনিয়াতে কল্যাণ লাভ করতে, নবী প্রেমের প্রদীপ হৃদয়ে প্রজ্জ্বলিত করতে, গুনাহ থেকে বিরত থাকতে, সৎকর্মশীল হতে, সতর্কবান হতে এবং অভিজ্ঞতা বৃদ্ধি করতে তাঁর উচ্চ অভিজ্ঞতা থেকে উপকৃত হোন। আপনিও প্রতি সপ্তাহে নিয়মিত মাদানী মুযাকারায় অংশগ্রহণের অভ্যাস গড়ে তুলুন। اِنْ شَآءَ الله এর বরকত আপনি নিজেই দেখতে পাবেন। এই দ্বীনী কাজের অগণিত দ্বীনি ও জাগতিক উপকারিতা রয়েছে, যেমন, মাদানী মুযাকারার বরকতে গুনাহ থেকে বেঁচে থাকার মানসিকতা সৃষ্টি হয়, দ্বীনিজ্ঞান অর্জন হয়, ধর্মীয় শিক্ষার সাথে নৈতিক শিক্ষাও লাভ হয়, اَلْحَمْدُ لِلّٰه, উক্ত দ্বীনি কাজের বরকতে বহু মানুষ পাপী জীবন ছেড়ে সৎকর্মপরায়ণ হয়েছেন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "মীমাংসার মাদানী ফুল",
        "2": "        \tপ্রিয় ইসলামী ভাইয়েরা, আসুন মীমাংসা করার মাদানী ফুল শ্রবণ করার সৌভাগ্য অর্জন করি, মুসলমানদের মাঝে সমঝোতা তথা মীমাংসা করা আল্লাহ পাকের সুন্নত। (মীমাংসা করার মাদানী ফুল পৃষ্ঠা ৩১ সংকলিত) * পবিত্র হাদিসে রয়েছে, সৃষ্টির মধ্যে সমঝোতা করে দাও, কারণ আল্লাহ পাকও কিয়ামত দিবসে মুসলমানদের মাঝে সমঝোতা করাবেন। (মুস্তাদরাক,৭৯৫/৫, হাদিস:৮৭৫৮) * মুসলমানদের মাঝে ভালোবাসা সৃষ্টি করা এবং সমঝোতা করানো প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ও সুন্নত। (সিরাতুল-জিনান ,১৯/২) * সুতরাং আমাদের নবী صَلَّی اللهُ عَلَیْہِ وَاٰلِہٖ وَسَلَّم আউস এবং হাযরাজ দুটি বংশের মাঝে সমঝোতা করিয়েছেন। (দুররে মনসুর,আলে ইমরান সূরা, ১০০ নং আয়াতের পাদটীকা,২৭৯/২)\n* মিথ্যাচার করে দুজন পুরুষ অথবা একজন পুরুষ এবং একজন মহিলার মাঝে সমঝোতা করানো জায়েয। (জাহান্নামে নিক্ষেপ করে কর্ম ৭১৩/ ২) * সুতরাং হাদিসে পাকে রয়েছে, তিনটি স্থান ব্যতীত মিথ্যা কখনো সঠিক নয়; ১, পুরুষ স্বীয় স্ত্রীকে সন্তুষ্টি করার জন্য মিথ্যা বলা। ২. জিহাদের সময় ৩. মানুষের মাঝে সমঝোতা করার জন্য মিথ্যা বলা।\n(তিরমিজি, কিতাবুল বির ওয়াস সিলা, হাদিস ৩)"
    },
    {
        "1": "ঘোষণা",
        "2": "        \tসমঝোতা করার অবশিষ্ট মাদানী ফুল শিক্ষা শেখানোর হালকা বর্ণনা করা হবে। অতএব সেগুলো জানতে শিক্ষা শিখানোর হালকা অবশ্যই অংশগ্রহণ করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n            যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n            হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n            একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n             নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n            হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n            সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]