[
    {
        "1": "সবচেয়ে উত্তম অপরাধী কে?",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n          প্রিয় ইসলামী ভাইয়েরা! যখনই মসজিদে প্রবেশ করবেন, স্মরণে আসা মাত্রই ইতিকাফের নিয়্যত করে নিবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, শয়ন করা বা সাহরী, ইফতার করা, এমনকি আবে যমযম পান করা অথবা ফুঁক দেওয়া পানি পান করাও জায়িয নেই, তবে ইতিকাফের নিয়্যত থাকলে এসব কিছু আনুষাঙ্গিকভাবে জায়িয হয়ে যাবে। ইতিকাফের নিয়্যত যেনো শুধুমাত্র পানাহার, বা ঘুমানোর জন্য না হয়, বরং এর উদ্দেশ্য যেনো আল্লাহ পাকের সন্তুষ্টির জন্য হয়। ফাতাওয়ায়ে শামীতে উল্লেখ রয়েছে, যদি কেউ মসজিদে পানাহার করতে বা ঘুমাতে চায়, তবে সে যেনো ইতিকাফের নিয়্যত করে নেয়, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে খাবার-দাবার বা ঘুমাতে পারবে)\n"
    },
    {
        "1": "দরুদ শরীফের ফযীলত",
        "2": "          নবীয়ে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: يَااَيُّهَا النَّاسُ اِنَّ اَنْجَاكُمْ يَوْمَ الْقِيَامَةِ مِنْ اَهْوَالِهَا وَ مَوَاطِنِهَا اَكْثَرُكُمْ عَلَىَّ صَلَاةً فِىْ دَارِالدُّنْيَا হে লোকেরা! নিশ্চয় কিয়ামতের দিন এর ভয়াবহতা ও হিসাব নিকাশ থেকে দ্রুত মুক্তিপ্রাপ্ত সেই লোক হবে, যে তোমাদের মধ্যে দুনিয়ায় আমার প্রতি অধিক পরিমাণে দরুদ শরীফ পাঠ করবে। (ফিরদৌসুল আখবার, ২/৪৭১, হাদীস: ৮২১০)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n      \tহে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বে ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে  থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\n\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "তোমার তাওবা মাকবুল",
        "2": "          প্রসিদ্ধ সাহাবিয়ে রাসূল হযরত আবু হুরায়রা رَضِیَ اللهُ عَنْہُ বলেন: একবার নবী করীম صَلَّی اللهُ عَلَیْہِ وَاٰلِہٖ وَسَلَّم এর ইক্তিদায় ইশার নামায পড়ে ফিরে যাচ্ছিলাম, আমি দেখলাম যে, এক মহিলা নিজেকে সম্পূর্ণরুপে আবৃত করে রাস্তার পাশে দাঁড়িয়ে আছে, সে আমাকে ডেকে বললো: হে আবু হুরায়রা! আমার অনেক বড় গুনাহ হয়ে গেছে, আমার কি তাওবার সুযোগ আছে? আমি তাকে গুনাহের বিস্তারিত জিজ্ঞাসা করলাম, সে খুলে বললো, তখন আমি বললাম: তুমি ধ্বংস হয়েছো আর অন্যকেও ধ্বংসে পতিত করেছো (এতো বড় গুনাহ করার পরও তাওবার আশা করছো), আল্লাহ পাকের শপথ! তোমার জন্য কোন তাওবা নেই।\n\n          হযরত আবু হুরায়রা رَضِیَ اللهُ عَنْہُ বলেন: সেই মহিলা যখনই আমার কথা শুনলো তখন তার উপর তিরস্কার ও অনুশোচনার প্রাধান্য বিস্তার করলো, সে প্রচন্ডভাবে কাঁপতে লাগলো আর কাঁপতে কাঁপতে অজ্ঞান হয়ে পড়ে গেলো। আমি আমার পথে চলে গেলাম।\n          অতঃপর আমার মনে হলো যে, আল্লাহ পাকের প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم আমাদের মাঝে বিদ্যমান রয়েছেন, আমি তাঁকে জিজ্ঞাসা না করেই হুকুম শুনিয়ে দিলাম, অতএব সকাল হলো তখন আমি রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলাম, তাঁর খেদমতে সম্পূর্ণ ঘটনা খুলে  বললাম, নবীয়ে পাক صَلَّی اللهُ عَلَیْہِ وَاٰلِہٖ وَسَلَّم আমার কথা শুনে ইরশাদ করলেন: اِنَّا لِلّٰهِ وَ اِنَّاۤ اِلَيْهِ رٰجِعُوْنَ, হে আবু হুরায়রা! তুমি নিজেও ধ্বংস হলে আর সেই মহিলাকেও ধ্বংসে নিক্ষেপ করলে, তোমার কি আল্লাহ পাকের এই বাণীটি মনে নেই:\nاِلَّا مَنْ تَابَ وَ اٰمَنَ وَ عَمِلَ عَمَلًا صَالِحًا فَاُولٰٓئِکَ یُبَدِّلُ اللّٰہُ سَیِّاٰتِہِمْ  حَسَنٰتٍ ؕ وَ کَانَ  اللّٰہُ  غَفُوْرًا  رَّحِیْمًا (۷۰)\n(পারা: ১৯, সূরা ফোরকান, আয়াত: ৭০)        কানযুল ঈমান থেকে অনুবাদ: কিন্তু যে ব্যক্তি তাওবা করবে এবং ঈমান আনবে আর সৎকাজ করবে তবে এমন লোকদের মন্দকাজগুলোকে আল্লাহ সৎকর্মসমূহে পরিবর্তিত করে দেবেন; এবং আল্লাহ ক্ষমাশীল, দয়ালু।\n\n          হযরত আবু হুরায়রা رَضِیَ اللهُ عَنْہُ যখন আয়াতে করীমা ও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণী শুনলেন তখন তাঁর অনুভূতি হলো যে, আমি ভুল মাসআলা বলে দিয়েছি, তাঁর উপর এই অনুভূতি এতোটা প্রভাব ফেললো যে, তিনি মদীনা মুনাওয়ারার অলিগলিতে ঘোষণা করতে লাগলেন: এক মহিলা রাতে আমার নিকট মাসআলা জিজ্ঞাসা করেছিলো, কেউ কি বলতে পারো সেই মহিলাটি কে? তিনি সারাদিন এভাবে ঘোষণা করতে রইলেন, এমনকি যখন রাত হলো তখন ঐ মহিলাকে গতকালের সেই জায়গায় দাঁড়ানো অবস্থায় পেলেন, (হযরত আবু হুরায়রা رَضِیَ اللهُ عَنْہُ বলেন) আমি তাকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণী শুনালাম এবং বললাম যে, নিশ্চয় তোমার জন্য তাওবার সুযোগ রয়েছে (অর্থাৎ আল্লাহ পাক বড়ই ক্ষমাশীল, তুমি তাওবা করো তবে আল্লাহ পাক কবুল করবেন)। এটা শুনেই মহিলাটি খুশি হয়ে গেলো আর খুশিতে বললো: আমার একটি বাগান রয়েছে, আমি আমার গুনাহের কাফফারা স্বরূপ সেই বাগানটি আল্লাহর পথে সদকা করলাম। (কিতাবুত তাওয়াবীন, ৯৪ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ভুল মাসআলা বলবেন না!",
        "2": "          প্রিয় ইসলামী ভাইয়েরা! এই বর্ণনা থেকে আমরা অসংখ্য মাদানী ফুল শিখতে পারি, যেমন; (১) একটি মাদানী ফুল হলো যে, আমাদের কখনো না জানা অবস্থায় নিজের পক্ষ থেকে কোন শরয়ী মাসআলা বলা উচিৎ নয়, যে (ব্যক্তি) না জেনে দ্বীনি মাসআলা বলে, সে নিজেও ধ্বংস হয় ও অন্যকেও ধ্বংসে পতিত করে। (২) দ্বিতীয় মাদানী ফুল হলো যে, যদি খোদা না করুন কেউ কাউকে ভুল মাসআলা বলে দিলো অথবা কখনো সঠিক মাসআলা বলতে গিয়ে ভুল করে বসলো, তবে তার উচিৎ যে, এর সংশোধন করে নেয়া, দেখুন! হযরত আবু হুরায়রা رَضِیَ اللهُ عَنْہُ যখন সঠিক মাসআলা জানতে পারলেন তখন তিনি তা সংশোধন করলেন এবং কিভাবে সংশোধন করলেন; সারাদিন মদীনায়ে মুনাওয়ারার অলিগলিতে ঘোষণা করতে লাগলেন যে, কেউ কি আছো, যে ঐ মহিলা সম্পর্কে আমাকে বলবে (যাতে আমি তাকে সঠিক মাসআলাটি বলতে পারি)।\nسُبْحٰنَ الله! সাহাবায়ে কিরামের رَضِیَ اللهُ عَنْہُمْ কর্ম অনন্যই ছিলো।\n          সেই যুগে স্পষ্ট যে, পরস্পরের সাথে যোগাযোগের এমন মাধ্যম ছিলো না যেমনটি বর্তমান রয়েছে * আজকাল তো ফেইসবুক * ইউটিউব * মোবাইল ফোন * ইনস্ট্রাগ্রাম না জানি কি কি আবিষ্কার করা হয়ে গেছে আর পাশাপাশি অসতর্কতাও বেড়ে বেছে * মানুষ ভুল মাসআলা শেয়ার করে থাকে * মেসেজ পাঠিয়ে দেয় * দ্বীনি জ্ঞান তো থাকেই না, ব্যস কোন মেসেজ আসলো, কোন পোস্ট আসলো, ভালো লাগলো আর সামনে বাড়িয়ে দিলো, একটি বাটন চাপার দেরি, এক দু’জন নয়, অসংখ্য, হাজারো বরং লাখো লাখো মানুষ পর্যন্ত সেই ভুলটি পৌঁছে যায়। এখন এর সংশোধন কে করবে? দ্বীনি জ্ঞান থাকলো তো বুঝতে পারবে যে, আমি ভুল মাসআলা শেয়ার করে দিয়েছি।\n          যাইহোক! কোন ভুল মাসআলা, কোন ভুল বিষয়কে দ্বীনের সাথে সম্পর্কিত করে সাধারণের মাঝে পৌঁছানো খুবই ভয়ানক, আল্লাহ পাক কুরআনে করীমে ইরশাদ করেন:\nوَ مَنْ اَظْلَمُ  مِمَّنِ افْتَرٰی عَلَی اللّٰہِ  کَذِبًا\n(পারা ৭, সূরা আনআম, আয়াত ২১)                    কানযুল ঈমান থেকে অনুবাদ: এবং সেই ব্যক্তির চেয়ে অধিক যালিম কে? যে আল্লাহ সম্বন্ধে মিথ্যা রচনা করে।\n\n          প্রতীয়মান হলো; আল্লাহ পাক সম্পর্কে মিথ্যা রচনাকারী সবচেয়ে বড় অত্যাচারী, যখন আমরা কাউকে দ্বীনি মাসআলা বলি তখন এর উদ্দেশ্য এটাই তো যে, আল্লাহ ও রাসূল (صَلَّی اللهُ عَلَیْہِ وَاٰلِہٖ وَسَلَّم) এই প্রসঙ্গে এটা বলেছেন, যদি সেই মাসআলা ভুল হয় তবে এটি আল্লাহ পাকের প্রতি মিথ্যা হয়ে যাবে আর আল্লাহ পাকের ব্যাপারে মিথ্যা রচনাকারী সবচেয়ে বড় অত্যাচারী। আল্লাহ পাকের নিকট আশ্রয় প্রার্থনা! আল্লাহ পাক আমাদের হেফাযত করো।\n           যাইহোক! যে ফেইসবুকে, ইউটিউবে, ইনস্ট্রাগ্রামে অথবা ওয়াটসঅ্যাপ (WhatsApp) ইত্যাদিতে ভুল মাসআলা পোস্ট করে দিয়েছে তবে তার উচিৎ যে, দ্রুত তা সংশোধন করা, যেমন; এভাবে লিখবে যে, অমুকদিন আমি অমুক পোস্ট করেছিলাম, তাতে এই ভুল ছিলো, সঠিক এটি, সুতরাং আমি নিজের জন্য তাওবা করছি ও কথাটি ফিরিয়ে নিচ্ছি।\n          আর এসবকিছুর সবচেয়ে উত্তম সমাধান হলো যে, যা কিছুও শেয়ার করার, ওলামায়ে কিরামকে দেখিয়ে শিয়ার করা এবং একটি আরো সহজ সমাধান হলো যে, দা’ওয়াতে ইসলামীর ওয়েব সাইট www.dawateislami.net এ Gallery নামে একটি অপশন রয়েছে, তাতে মুফতিয়ানে কিরামের চেক করা ইসলামী পোস্ট বিদ্যমান রয়েছে, সেখান থেকে পোস্ট ডাউনলোড করে তা শেয়ার করুন, অনুরূপভাবে এই ওয়েব সাইটে একটি অপশন আছে: Public Service Message এতে খুবই চমৎকার দ্বীনি ও সংশোধনী শর্ট ভিডিও ক্লিপস রয়েছে, এগুলোও ডাউনলোড করে সোশ্যাল মিডিয়ায় শেয়ার করে সাওয়াব অর্জন করতে পারেন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "যেনো গুনাহই করেনি",
        "2": "          প্রিয় ইসলামী ভাইয়েরা! আমরা হযরত আবু হুরায়রা رَضِیَ اللهُ عَنْہُ এর শিক্ষনীয় ঘটনা শ্রবণ করেছি, এ থেকে একটি গুরুত্বপূর্ণ মাদানী ফুল এটা জানতে পারলাম যে, মানুষ যত বড় গুনাহই করুক না কেনো, যদি সে নিজের গুনাহের প্রতি লজ্জিত হয়, আল্লাহ পাকের প্রতি ফিরে আসে তবে আল্লাহ পাক তার তাওবা কবুল করেন। প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَلتَّائِبُ مِنَ الذَّنْبِ کَمَن لَّاذَنْبَ لَہٗ গুনাহ থেকে তাওবাকারী এমন যেনো সে গুনাহই করেনি। (ইবনে মাজাহ, কিতাবুয যুহদ, বাবু যিকরে তাওবা, ৬৮৯ পৃষ্ঠা, হাদীস: ৪২৫০)\n"
    },
    {
        "1": "মানুষের উপর আল্লাহ পাকের অনুগ্রহসমূহ",
        "2": "          হযরত আব্দুল্লাহ বিন উবাইদ رَضِیَ اللهُ عَنْہُ হতে বর্ণিত, তিনি বলেন: আল্লাহ পাকের নবী ও আমাদের সকল মানুষের সম্মানীত পিতা হযরত আদম عَلَیْہِ السَّلَام আল্লাহ পাকের দরবারে আরয করলেন: হে দয়ালু প্রতিপালক! তুমি শয়তানকে আমার শত্রু বানিয়েছো, কিন্তু আমার সন্তানরা তার মোকাবেলা করার সামর্থ্য রাখে না। আল্লাহ পাক ইরশাদ করেন: হে আদম! আপনার সন্তানদের মধ্যে (কিয়ামত পর্যন্ত যেই মানবই সৃষ্টি হবে) আমি তার সাথে একজন হেফাযতকারী ফেরেশতা নিযুক্ত করবো, যে তাকে শয়তান থেকে হেফাযত করবে। হযরত আদম عَلَیْہِ السَّلَام আরয করলেন: মাওলা! আরও দয়া করো। আল্লাহ পাক ইরশাদ করেন: হে আদম! আপনার সন্তানরা একটি নেকীর প্রতিদান দশগুণ পাবে আর এতে আরও বৃদ্ধি করবো আর গুনাহ একটিই লেখা হবে এবং তা আমি মুছে দিবো। হযরত আদম عَلَیْہِ السَّلَام আবার আরয করলেন: মাওলা! আরও দয়া করো। আল্লাহ পাক ইরশাদ করেন: হে আদম! যতক্ষণ পর্যন্ত রূহ মানুষের দেহে থাকবে, আমি তার তাওবা কবুল করতে থাকবো।                            \t                                      (তানবীহুল গাফিলিন, বাবু তাওবা, ৫২ পৃষ্ঠা)\n\n          سُبْحٰنَ الله! প্রিয় ইসলামী ভাইয়েরা! আমাদের প্রতিপালক কতো বড় দয়ালু, কতো বড় করুনাময়, অতএব যখনই কোন গুনাহ হয়ে যায় তখন দয়ালু প্রতিপালকের দরবারে হাজির হয়ে যান, তাওবা করুন, নিজের অপরাধ স্বীকার করে লজ্জিত হোন, اِنْ شَآءَ الله তাওবা কবুল হবে এবং গুনাহের ময়লা থেকে আঁচল পরিষ্কার হয়ে যাবে।\n"
    },
    {
        "1": "তাওবার বরকত দ্রুত প্রকাশ পেলো",
        "2": "          হযরত হাবীব আযমী رَحْمَۃُ اللهِ عَلَیْہِ অনেক বড় অলিয়ে কামিল ছিলেন, বসরা শহরের অধিবাসী ছিলেন, তাওবা করার পূর্বে তিনি অনেক ধনী ছিলেন আর লোকদেরকে সুদের বিনিময়ে ঋণ দিতেন, অবস্থা এমন ছিলো যে, যখন কোন ঋণগ্রহিতা থেকে ঋণ আদায় করতে যেতেন আর সে দিতে পারতো না তখন তার থেকে নিজের সময় নষ্ট করার জরিমানাও গ্রহন করতেন, একবার তিনি কোন ঋণগ্রস্থের নিকট গেলেন, দরজায় কড়াঘাত করলেন, সে ঋণগ্রহিতা নিজে তো ঘরে উপস্থিত ছিলো না, অবশ্য তার স্ত্রী বললো যে, আমার স্বামী তো ঘরে নেই আর আমার নিকট কোন টাকাও নেই, যা আমি আপনাকে দিবো, তবে আজকে আমরা ছাগল জবাই করেছিলাম, এর সম্পূর্ণ মাংস শেষ হয়ে গেছে, মাথা অবশিষ্ট আছে, তা নিতে চাইলে নিয়ে নিন, হাবীব আযমী (رَحْمَۃُ اللهِ عَلَیْہِ) ছাগলের মাথা নিলেন আর ঘরে ফিরে এলেন, স্ত্রীকে বললেন: এটি রান্না করো! স্ত্রী বললো: ঘরে লাকড়িও নাই আর অন্যান্য জিনিসপত্রও নাই, অতএব তিনি লাকড়ি ও অন্যান্য জিনিসও ঋণগ্রহিতার ঘর থেকেই নিয়ে এলেন, স্ত্রী রান্নার পাত্র প্রস্তুত করলেন, এখনো খাবার প্রস্তুত হয়নি ইতিমধ্যে একজন ভিক্ষুক এসে গেলো, হাবীব আযমী (رَحْمَۃُ اللهِ عَلَیْہِ) তাকে কথা শুনিয়ে বের করে দিলেন, খাবার প্রস্তুত হয়ে গিয়েছিলো, তিনি খাবার খেতে বসবেন কিন্তু যখনই স্ত্রী রান্নার পাত্র খুললেন তখন সেখানে ছাগলের মাথার পরিবর্তে রক্তে পরিপূর্ণ ছিলো, স্ত্রী চিৎকার দিয়ে বললো: দেখো তোমার কৃপণতার পরিণাম...!! পাত্র রক্তে ভরে গেছে।\n          পাত্র এভাবে রক্তে পরিবর্তিত হওয়া মূলতঃ কুদরতের একটি সতর্কতা ছিলো, যা হযরত হাবীব আযমী رَحْمَۃُ اللهِ عَلَیْہِ অনুধাবন করেছেন আর তৎক্ষণাৎ সমস্ত গুনাহ ছেড়ে দেয়ার দৃঢ় প্রতিজ্ঞা করে নিলেন, এখন হযরত হাবীব আযমী رَحْمَۃُ اللهِ عَلَیْہِ ঘর থেকে বের হলেন, গলি দিয়ে হাঁটছিলেন এমন সময় কোনে খেলা করা বাচ্চারা একে অপরকে বলছে: দূরে সরে যাও! সুদখোর হাবীব আসছে, যদি তার পায়ের ধূলো আমাদের উপর পড়ে যায়, তবে আমরাও হতভাগা হয়ে যাবো।\n          এটি দ্বিতীয় আঘাত ছিলো, এখন তো হযরত হাবীব আযমী رَحْمَۃُ اللهِ عَلَیْہِ এর মন একেবারে গলে গেলো, তিনি দ্রুত হযরত ইমাম হাসান বসরী رَحْمَۃُ اللهِ عَلَیْہِ এর খেদমতে উপস্থিত হলেন আর সমস্ত গুনাহ থেকে সত্যিকার তাওবা করে নিলেন।\n          তাওবার পর তিনি ঘরে ফিরে আসছিলেন তখন দেখলেন, সেই বাচ্চারা গলিতে খেলছিলো, এখন সেই বাচ্চারা তাঁকে দেখে একে অপরকে বললো: এখন হাবীব তাওবা করে ফিরে আসছে, দূরে সরে যাও, যদি আমাদের পায়ের ধূলো তাঁর উপর পড়ে যায় তবে আমরা গুনাহগার হবো।\n          হযরত হাবীব আযমী رَحْمَۃُ اللهِ عَلَیْہِ বাচ্চাদের এই কথা শুনে তো কেঁপে উঠলেন আর আল্লাহ পাকের দরবারে আরয করলেন: হে মালিক! তোমার কুদরতও আজব, আজই আমি তাওবা করলাম আর আজই তুমি আমার সুনাম ঘোষণাও করে দিলে।\n\n          এরপর হযরত হাবীব আযমী رَحْمَۃُ اللهِ عَلَیْہِ সকলের হক আদায় করলেন, যাদের সাথে সুদের লেনদেন ছিলো, সব শেষ করলেন এবং আল্লাহ পাকের ইবাদতে লিপ্ত হয়ে গেলেন। (তাযকিরাতুল আউলিয়া, ৫৬ পৃষ্ঠা)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সম্মান কি পূনরায় ফিরে পাওয়া যায় না...?",
        "2": "          প্রিয় ইসলামী ভাইয়েরা! ভাবুন তো! তাওবাকারীর উপর আল্লাহ পাকের রহমত কতো দ্রুত বর্ষণ হয়ে থাকে। সাধারণত বলা হয়: সম্মান পূনরায় ফিরে পাওয়া যায় না।\n          হতে পারে প্রবাদ হিসেবে তা কিছুটা সঠিকও, অবশ্য আল্লাহ পাকের অনুগ্রহের প্রতি দৃষ্টি দেয়া হলে, বুযুর্গানে দ্বীনের জীবনোপায় অধ্যয়ন করা হলে, তবে প্রতীয়মান হয় যে, যদি বান্দা সঠিক পথ অবলম্বন করে তবে হারিয়ে যাওয়া সম্মানও পূনরায় ফিয়ে পায়।\n\n          শর্ত শুধুমাত্র একটাই: মানুষ যেনো সঠিক পথ অবলম্বন করে। আউলিয়ায়ে কিরামের জীবনী পড়ে দেখুন! হাজারো আউলিয়ায়ে কিরাম এমন রয়েছে, যারা তাওবার পূর্বে গুনাহে আবদ্ধ ছিলো, সমাজে তাদেরকে ঘৃণার চোখে দেখা হতো, মানুষ তাদেরকে ঘৃণা করতো কিন্তু যখনই তাঁরা তাওবা করলো, নেক পথের মুসাফির হলো, ইবাদত ও রিয়াযতে লিপ্ত হলো তখন সেই লোকেরাই যারা পূর্বে ঘৃণা করতো, তাঁদের ব্যবহারকৃত জিনিসের হতে বরকত নিতে লাগলো।\n          আমাদের এখানকার মানুষ মনে করে * সম্মান টাকা দিয়ে পাওয়া যায় *পদ ও পদবী দ্বারা পাওয়া যায় *স্যুট-বুট দ্বারা সম্মান পাওয়া যায় *বান্দার নিকট দামি গাড়ি থাকে * হাতে দামী মোবাইল থাকে *হাজার টাকার পোশাক পরিধান করে * আলীশান দালানে থাকে তবে সম্মান পাওয়া যায় কিন্তু এমন নয়, আল্লাহ পাক ইরশাদ করেন:\nمَنْ کَانَ یُرِیْدُ الْعِزَّۃَ  فَ لِلّٰہِ  الْعِزَّۃُ جَمِیْعًاط\n(পারা: ২২, সূরা ফাতির, আয়াত ১০)                         কানযুল ঈমান থেকে অনুবাদ: যে কেউ সম্মান চায়, তবে সম্মান তো সব আল্লাহরই হাতে।\n\n          সমস্ত সম্মান আল্লাহ পাকের হাতে, সম্মান ও অপমানের মালিক হলেন আল্লাহ পাক, তাঁর দরজায় আসুন, এখানে মাথা নত করুন, গুনাহ থেকে তাওবা করুন, আপন দয়ালু প্রতিপালকের দরবারে উপস্থিত হয়ে আরয করুন: মাওলা! পালিয়ে থাকা বান্দা হাজির, হে দয়ালু মালিক! কবুল করে নাও, এই গুনাহগার বান্দার প্রতি দয়া করো, বান্দা আপন গুনাহে, অবাধ্যতায় সত্যমনে লজ্জিত হয়ে তাওবা করুক, এটিই হলো সম্মান পাওয়ার সঠিক পথ, এখানে নত হয়ে দেখুন! আল্লাহ পাক দয়া করবেন, اِنْ شَآءَ الله অবশ্যই দান করবেন।\n"
    },
    {
        "1": "আল্লাহর পথে প্রথম কদম",
        "2": "          ওলামায়ে কিরামগণ বলেন: আল্লাহর পথের অনেক স্তর রয়েছে; *মকামে ওয়ারা * মকামে যুহুদ *মকামে ফিকির *মকামে সবর *তাওয়াক্কুল *রেযা ইত্যাদি অসংখ্য ধাপ রয়েছে, অবশ্য যে আল্লাহর পথে চলবে, তার জন্য সর্বপ্রথম পদক্ষেপ হলো তাওবা।\n (আল লুমা, ২১তম অধ্যায়, ১০৯ পৃষ্ঠা)\n\n\n          এটি আল্লাহ পাকের বড় দয়া, তিনি তাওবার দরজা সর্বদা খোলা রেখেছেন, আমরা জীবনের যেই অবস্থানে রয়েছি, আমরা জমিন থেকে আসমান পর্যন্ত গুনাহ করে ফেলেছি, গুনাহের পাহাড়ের নিচে চাপা পড়ে আছি, তবুও উপায় বিদ্যমান রয়েছে, যেখানে রয়েছি, সেখান থেকেই জীবনের দিক পরিবর্তন করে নিই, আপন দয়ালু প্রতিপালকের নিকট মাথা নত করে তাওবা করে নিই।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "তাওবাকারী মু’মিনের উদাহরণ",
        "2": "          একবার আল্লাহ পাকের নবী হযরত ঈসা عَلَیْہِ السَّلَام তাঁর হাওয়ারিদের সাথে বসে ছিলেন, একটি খুবই সুন্দর ও চমৎকার পাখি সেখানে এলো এবং তাঁর সামনে মাটিতে হামাগুড়ি দিতে লাগলো, সে নিজেকে মাটিতে এতো ঘষলো যে, তার চামড়া উঠে গেলো, এখন একে দেখতে লালচে টাকলা এবং খুবই কুৎসিত লাগলো, অতঃপর সে কাদায় পরে গেলো, সেখানে হামাগুড়ি দিলো, যার ফলে সে আরও বেশি কুৎসিত হয়ে গেলো, এরপর সে প্রবাহিত পানিতে গেলো, সেখানে গোসল করলো তখন তার পূর্বের সৌন্দর্য ফিরে আসলো, শরীর থেকে কাদাও চলে গেলো, চামড়াও নতুন গজালো, একেবারে পূর্বের মতো হয়ে গেলো। আল্লাহ পাকের নবী হযরত ঈসা عَلَیْہِ السَّلَام এটা দেখে তাঁর হাওয়ারিদের বললেন: এই পাখিটিকে তোমাদের নিকট নিদর্শন বানিয়ে পাঠানো হয়েছে, এটা হলো মুমিনের উদাহরণ, মুমিন বান্দা যখন গুনাহ করে, নিজেকে কুৎসিত ও ময়লা করে নেয়, অতঃপর যখন সে তাওবা করে তখন গুনাহের ময়লা তার থেকে দূর হয়ে যায় আর সে পূর্বের ন্যায় সুন্দর ও পরিচ্ছন্ন হয়ে যায়। (হিলয়াতুল আউলিয়া, ৬/৬০)\n\n          প্রিয় ইসলামী ভাইয়েরা! এটা তো তাওবার বরকত, আমাদের শুধুমাত্র অনূভব করতে হবে, একাকী বসে ভাবতে হবে; *আমি দুনিয়ায় কেনো এসেছি আর কি করছি? আহ! আমাকে আমার প্রতিপালকের দরবারে উপস্থিত হতে হবে, ব্যস এই অনুভূতি, অনুশোচনা, সত্যমনে তাওবা...! এটাই হলো জীবনের সমস্ত দ্বিধার সমাধান।\n"
    },
    {
        "1": "গুনাহ বারবার করবেন না!",
        "2": "          হে আশিকানে রাসূল! আমাদের লজ্জিত হওয়া শিখে নেয়া উচিৎ, মনে রাখবেন! বারবার গুনাহ করা অর্থাৎ গুনাহের অভ্যাস করে নেয়া, গুনাহ করে এর উপর অটল থাকা, লজ্জিত না হওয়া এটি অনেক বড় অপদস্থতা। আল্লাহ পাক তাঁর নেককার বান্দাদের এই বৈশিষ্ট্য বর্ণনা করেছেন যে, যখন তাঁদের কোন গুনাহ হয়ে যায় তখন এর উপর অটল থাকেন না বরং তাওবা করে আল্লাহ পাকের দিকে ফিরে আসে, যেমন; ৪র্থ পারা, সূরা আলে ইমরানের ১৩৫ আয়াতে আল্লাহ পাক ইরশাদ করেন:\nوَ الَّذِیْنَ  اِذَا فَعَلُوْا فَاحِشَۃً اَوْ ظَلَمُوْۤا اَنْفُسَہُمْ ذَکَرُوا  اللّٰہَ  فَاسْتَغْفَرُوْا لِذُنُوْبِہِمْ ۪ وَ مَنْ یَّغْفِرُ الذُّنُوْبَ اِلَّا اللّٰہُ ۪    وَ لَمْ یُصِرُّوْا عَلٰی مَا فَعَلُوْا وَ ھُمْ یَعْلَمُوْنَ\n(পারা ৪, সূরা আলে ইমরান, আয়াত ১৩৫)       কানযুল ঈমান থেকে অনুবাদ: এবং ঐসব লোক, যখন তারা কোন অশ্লীলতা কিংবা স্বীয় আত্মার প্রতি যুলুম করে তখন তারা আল্লাহকে স্মরণ করে স্বীয় গুনাহর ক্ষমা প্রার্থনা করে; এবং আল্লাহ ব্যতীত গুনাহ কে ক্ষমা করবে? আর তারা জেনেশুনে নিজেদের কৃত অপরাধের প্রতি পুনঃপুনঃ অগ্রসর হয় না।\n\n          এরাই হলো আল্লাহ পাকের নেককার বান্দা, যখন তাঁদের মানবীয় কারণে কোন গুনাহ সংগঠিত হয়ে যায়, নিজের প্রাণের উপর অত্যাচার করে বসে তখন কি করে: (১) যিকরুল্লাহ করে (২) তাওবা ও ইস্তিগফার করে (৩) আর নিজেদের কর্মের উপর জেনে বুঝে অটল থাকে না।\n          আর যে বান্দা এই বৈশিষ্ট্য অর্জন করে, সে কি পায়? আল্লাহ পাক ইরশাদ করেন:\nاُولٰٓئِکَ جَزَآؤُھُمْ مَّغْفِرَۃٌ مِّنْ رَّبِّہِمْ\nوَ جَنّٰتٌ تَجْرِیْ مِنْ تَحْتِہَا الْاَنْہٰرُ خٰلِدِیْنَ فِیْہَا ؕ وَ نِعْمَ اَجْرُ  الْعٰمِلِیْنَ\n(পারা: , সূরা আলে ইমরান, আয়াত ১৩৬)             কানযুল ঈমান থেকে অনুবাদ: এমন ব্যক্তিবর্গের প্রতিদান হচ্ছে তাদের রবের ক্ষমা এবং (এমন) জান্নাতসমূহ যেগুলোর পাদদেশে নহরসমূহ প্রবহমান। (তারা) এগুলোর মধ্যে সর্বদা থাকবে এবং সৎকর্মকারীদের জন্য কতোই উত্তম পুরষ্কার রয়েছে!\n\n          سُبْحٰنَ الله! বান্দা তাওবা করলো, নিজের গুনাহের উপর অটল রইলো না বরং লজ্জিত হলো তবে তাকে ক্ষমা করে দেয়া হয়, তার জন্য জান্নাতের সুসংবাদ রয়েছে।\n"
    },
    {
        "1": "সবচেয়ে উত্তম অপরাধী",
        "2": "          আল্লাহ পাকের প্রিয় ও সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: كُلُّ بَنِي آدَمَ خَطَّاءٌ، وَخَيْرُ الْخَطَّائِينَ التَّوَّابُونَ প্রত্যেক মানুষের গুনাহ হয়ে যায় আর সবচেয়ে উত্তম অপরাধী হলো সেই, যে তাওবা করে নেয়।\n(ইবনে মাজাহ, কিতাবুয যুহুদ, বাবু যিকরুত তাওবা, ৬৮৯ পৃষ্ঠা, হাদীস: ৪২৫১)\n\n\n"
    },
    {
        "1": "মানুষ হওয়ার একটি নিদর্শন",
        "2": "          প্রিয় ইসলামী ভাইয়েরা! আমরা মানুষ, নিষ্পাপ নই, নিষ্পাপ তো শুধুমাত্র আম্বিয়া ও ফেরেশতারা, আমাদের মতো সাধারণ মানুষের গুনাহ হয়েই যায়, আমাদের তাওবার দিকে অগ্রসর হওয়া উচিৎ। ইমাম গাযালি رَحْمَۃُ اللهِ عَلَیْہِ বলেন: সৃষ্টি ৩ ধরনের হয়ে থাকে: (১) ফেরেশতা; তাঁরা নিষ্পাপ, তাঁরা গুনাহই করে না (২) শয়তান; তারা গুনাহই করে থাকে, গুনাহ ছাড়েই না (৩) তৃতীয় নাম্বার হলো মানুষ, মানুষের গুনাহও হয়ে যায় এবং তারা তাওবা করে নেকীর দিকেও অগ্রসর হয়।\n           অতএব এমন তো হতেই পারে না যে, আমাদের মতো সাধারণ মানুষের কখনো গুনাহই হবে না, বাকী রইলো ২টি অবস্থা: (১) মানুষ গুনাহের উপর অটল হয়ে যাওয়া, এটা শয়তানের বৈশিষ্ট্য (২) যখন মানুষের গুনাহ হয়ে যায় তখন দ্রুত তাওবার দিকে অগ্রসর হয়, এটি মানুষ হওয়ার নিদর্শন। (ইহইয়াউল উলুম, ৪/১০)\n"
    },
    {
        "1": "اَوَّاب কাকে বলে?",
        "2": "          প্রিয় ইসলামী ভাইয়েরা! আমরা গুনাহগার মানুষ, আমাদের গুনাহ হয়েই যায়, ব্যস আমাদের উচিৎ যে, তাওবা করতে থাকা। আল্লাহ পাক ইরশাদ করেন:\nفَاِنَّہٗ  کَانَ  لِلْاَوَّابِیْنَ غَفُوْرًا\n(পারা ১৫, বনী ইসরাইল, আয়াত ২৫)                     কানযুল ঈমান থেকে অনুবাদ: তবে নিশ্চয়ই তিনি তাওবাকারীদের জন্য ক্ষমাশীল।\n\n          অনেক উচ্চ মর্যাদার তাবেয়ী বুযুর্গ হযরত সায়্যিদ বিন মুসাইয়িব رَضِیَ اللهُ عَنْہُ বলেন: এই আয়াতে اَوَّاب দ্বারা উদ্দেশ্য হলো ঐ ব্যক্তি, যার দ্বারা গুনাহ হয়, অতঃপর তাওবা করে নেয়, আবার গুনাহ হয়, আবার তাওবা করে নেয়। (তাফসীরে তাবরী, পারা ১৫, সূরা বনী ইসরাইল, ২৫নং আয়াতের পাদটিকা, ৮/৬৫)\n"
    },
    {
        "1": "তাওবা করতে থাকুন!",
        "2": "          হযরত মুহাম্মদ বিন মুত্বাররাফ رَحْمَۃُ اللهِ عَلَیْہِ বলেন: আল্লাহ পাক ফেরেশতাদের ইরশাদ করেন: আদম সন্তানরাও কেমন...!! গুনাহ করে, অতঃপর আমার নিকট ক্ষমা প্রার্থনা করে, আমি তাদের ক্ষমা করে দিই, আবার গুনাহ করে, আবার আমার নিকট ক্ষমা প্রার্থনা করে, আমি আবারো তাকে ক্ষমা করে দিই, না তারা গুনাহ বর্জন করে, আর না আমার রহমত থেকে নিরাশ হয়, হে ফেরেশতারা! সাক্ষী হয়ে যাও! আমি তাদের ক্ষমা করে দিয়েছি। (শরহে উসুল ই’তিক্বাদে আহলুস সুন্নাত ওয়াল জামআত, ৩/৩৭৪, নাম্বার ২০১৩)\n"
    },
    {
        "1": "তাওবার উপকারিতা",
        "2": "          প্রিয় ইসলামী ভাইয়েরা! আল্লাহ পাকের রহমত অনেক মহান, আমরা আমাদের গুনাহের প্রতি লজ্জিত হই, তাওবা করি তবে اِنْ شَآءَ الله অনেক বরকত নসিব হবে, কুরআনে করীমে তাওবার যেসব উপকারিতা বর্ণনা করা হয়েছে, আসুন! শ্রবণ করি!\n\n      \t(১) তাওবাকারীর কল্যাণ ও সফলতা অর্জিত হয়, আল্লাহ পাক ইরশাদ করেন:\nوَ تُوْبُوْۤا اِلَی اللّٰہِ جَمِیْعًا اَیُّہَ الْمُؤْمِنُوْنَ لَعَلَّکُمْ تُفْلِحُوْنَ\n(পারা ১৮, সূরা নুর, আয়াত ৩১)               কানযুল ঈমান থেকে অনুবাদ: আর আল্লাহর দিকে তাওবা করো, হে মুসলমানগণ! তোমরা সকলেই, এ আশায় যে, তোমরা সফলতা অর্জন করবে।\n\n      \t(২) তাওবাকারীকে আল্লাহ পাক পছন্দ করেন, ইরশাদ হচ্ছে:\nاِنَّ اللّٰہَ یُحِبُّ التَّوَّابِیْنَ\n\n(পারা ২, সূরা বাকারা, আয়াত ২২২)        কানযুল ঈমান থেকে অনুবাদ: নিশ্চয় আল্লাহ অধিক তাওবাকারীদের পছন্দ করেন।\n\n      \t(৩) তাওবাকারীদের উপর আল্লাহ পাকের রহমত বর্ষণ হয়ে থাকে, আল্লাহ পাক ইরশাদ করেন:\nفَمَنْ تَابَ مِنْۢ بَعْدِ ظُلْمِہٖ وَ اَصْلَحَ  فَاِنَّ اللّٰہَ یَتُوْبُ عَلَیْہِ ؕ\n(পারা ৬, সূরা মায়িদা, আয়াত ৩৯)                    কানযুল ঈমান থেকে অনুবাদ: সুতরাং যে ব্যক্তি যুলুম করার পর তাওবা করে এবং নিজেকে সংশোধন করে নেয়, তখন আল্লাহ তার প্রতি দয়াপরবশ হয়ে ফিরে চান।\n\n      \t(৪) আর তাওবা করার একটি অন্যতম উপকারীতা হলো যে, তাওবাকারীর গুনাহ নেকীতে পরিবর্তন করে দেয়া হয়, আল্লাহ পাক ইরশাদ করেন:\nاِلَّا مَنْ تَابَ وَ اٰمَنَ وَ عَمِلَ عَمَلًا صَالِحًا فَاُولٰٓئِکَ یُبَدِّلُ اللّٰہُ سَیِّاٰتِہِمْ  حَسَنٰتٍ ؕ وَ کَانَ  اللّٰہُ  غَفُوْرًا  رَّحِیْمًا\n(পারা ১৯, সূরা ফোরকান, আয়াত ৭০)                 কানযুল ঈমান থেকে অনুবাদ: কিন্তু যে ব্যক্তি তাওবা করবে এবং ঈমান আনবে আর সৎকাজ করবে, তবে এমন লোকদের মন্দকাজগুলোকে আল্লাহ সৎকর্মসমূহে পরিবর্তিত করে দিবেন এবং আল্লাহ ক্ষমাশীল, দয়ালু।\n\n          سُبْحٰنَ الله! প্রিয় ইসলামী ভাইয়েরা! এটা পরম করুনাময় ও অসীম দয়ালু প্রতিপালকের কিরূপ অনুগ্রহ, বান্দা তাওবা করলো তখন তার গুনাহ নেকীতে পরিবর্তন করে দেয়া হয়।\n"
    },
    {
        "1": "কিয়ামতের দিন এক গুনাহগারের উপর দয়া",
        "2": "          অদৃশ্যের সংবাদদাতা নবী صَلَّی اللهُ عَلَیْہِ وَاٰلِہٖ وَسَلَّم বলেন: কিয়ামতের দিন এক ব্যক্তিকে আল্লাহ পাকের দরবারে আনা হবে, নির্দেশ হবে: তার সগিরা গুনাহ তার সামনে উপস্থাপন করো! অতএব এক এক করে তার গুনাহ উপস্থাপন করা হবে, সে প্রত্যেকটি স্বীকার করতে থাকবে আর ভীত সন্ত্রস্ত হবে যে, এখনই কবীরা গুনাহের পালা আসবে, ইতিমধ্যে নির্দেশ হবে: তোমার প্রতিটি গুনাহের স্থলে একটি করে নেকী (দান করা হলো)। তখন সে বলবে: মাওলা! এখনো তো অনেক বড় বড় গুনাহ রয়েছে, যেগুলো উল্লেখই হয়নি। হযরত আবু যর গিফারী رَضِیَ اللهُ عَنْہُ বলেন: এতটুকু ইরশাদ করে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এমনভাবে মুচকি হাসলেন যে, পেছনের দাড়ি মুবারক প্রকাশ পেলো।\n(মুসলিম, কিতাবুল ঈমান, বাবু আদনা আহলুল জান্নাত মঞ্জিলাতু ফিহা, ৯৩ পৃষ্ঠা, হাদীস: ১৯০)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নেক আমল নাম্বার ২৮ এর প্রতি উৎসাহ",
        "2": "          প্রিয় ইসলামী ভাইয়েরা! গুনাহ থেকে মুক্তি পেতে, আল্লাহ ও রাসূল صَلَّی اللهُ عَلَیْہِ وَاٰلِہٖ وَسَلَّم এর অনুগত বান্দা হতে আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান! ১২টি দ্বীনি কাজে স্বতঃস্ফুর্তভাবে অংশগ্রহন করুন! মাদানী কাফেলায়\nসফর ও নেক আমলের উপর আমল করুন, এর বরকতে اِنْ شَآءَ الله দ্বীন ও দুনিয়ার অসংখ্য কল্যাণ নসিব হবে। দা’ওয়াতে ইসলামীর দ্বীনি পরিবেশ আমাদের শেখায় যে, আমাদের গুনাহ থেকে সর্বদা বেঁচে থাকতে হবে আর যদি খোদা না করুক কোন গুনাহ হয়ে যায় তবে তৎক্ষণাৎ তাওবা করে নেয়া উচিৎ, তাওবা করার ক্ষেত্রে দেরী করা উচিৎ নয়। اَلْحَمْدُ لِلّٰه শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ আমাদেরকে নেকী করার ও গুনাহ থেকে বেঁচে থাকার অভ্যাস গড়ার জন্য যেই “৭২টি নেক আমল” দান করেছেন তার মধ্যে একটি হলো নেক আমল নাম্বার ২৮ আর তা হলো “আপনি কি আজ مَعَاذَ الله (আল্লাহর পানাহ) গুনাহ হয়ে যাওয়া অবস্থায় সাথেসাথেই তাওবা করেছেন?” এটি এমন একটি নেক আমল যে, এর উপর আমলকারী গুনাহ থেকে যথাসম্ভব বেঁচে থাকার চেষ্টা করবে, তবুও যদি মানবীয় কারণে গুনাহ হয়ে যায় তবে তৎক্ষণাৎ তাওবাও করে নিবে এবং ইস্তিগফার করার সুযোগও পাবে। আল্লাহ পাক আমাদেরকে নেক আমলের উপর আমল করার তাওফিক দান করো। اٰمِين\n"
    },
    {
        "1": "মাদানী চ্যানেল প্রচার মজলিস",
        "2": "          اَلْحَمْدُ لِلّٰه মাদানী চ্যানেল যখন থেকে এসেছে, ঘরে ঘরে মাদানী বসন্ত এসে গেছে। এই শতভাগ ইসলামী চ্যানেলের মাধ্যমে ঘরে বসে ইলমে দ্বীন শেখা অনেক সহজ হয়ে গেছে। এই কথাটিও শতভাগ সত্য যে, এটি একটি পরিপূর্ণ ইসলামী চ্যানেল, কেননা এতে মিউজিক নেই, এতে বেপর্দা মহিলা নেই, এতে নাচ গান নেই, এতে অশ্লীলতা নেই, اَلْحَمْدُ لِلّٰه মাদানী চ্যানেল হলো ঐ চ্যানেল, যা যখনই অন করবেন তখন কিছু না কিছু ইলমে দ্বীনই শেখার সুযোগ হবে। কখনো কুরআন তিলাওয়াত তো কখনো হামদে বারী, কখনো নাত শরীফ তো কখনো সুন্নাতে ভরা বয়ান, কখনো শিশুদের ইসলামী প্রশিক্ষণ তো কখনো রুহানী চিকিৎসা, মোটকথা মাদানী চ্যানেল সমাজ পরিবর্তনে একটি বড় ভূমিকা পালন করছে। আমীরে আহলে সুন্নাত, দা’ওয়াতে ইসলামীর প্রতিষ্ঠাতা دَامَتْ بَرَکَاتُہُمُ الْعَالِیَہ এর বাণী অনুযায়ী মাদানী চ্যানেলের সম্প্রচার ঘরে ঘরে পৌঁছাতে ও এ সংশ্লিষ্ট সমস্যাদী সমাধান করতে “মাদানী চ্যানেল প্রসার মজলিস” গঠন করা হয়েছে। এই মজলিস তার বিভাগের সাথে সম্পৃক্ত কার্যাদির জন্য সচেষ্ট রয়েছে। এই মজলিসের কার্যাদিতে রয়েছে বিশ্বের সকল দেশ বিশেষকরে যেখানে মুসলমান বসবাস করে আর এর পাশাপাশি দেশের প্রতিটি প্রান্তে, প্রতিটি গ্রামে, প্রতিটি ঘরে মাদানী চ্যানেল চালু করা। অনুরূপভাবে বিভিন্ন জনসমাগমের স্থানে মাদানী চ্যানেল ও এর গুরুত্বপূর্ণ অনুষ্ঠানের প্রচার করা, চ্যানেলের সাথে সম্পৃক্ত পর্যায়ের মানুষকে নেকীর দাওয়াত দেয়া, তাদেরকে যেলি হালকা ১২টি দ্বীনি কাজে অংশগ্রহনের মানসিকতা দেয়া ও মাদানী চ্যানেলকে শিশুদের মাঝে প্রচার করার জন্য বিভিন্ন স্কুল ইত্যাদিতে মাদানী চ্যানেলের শিশুদের অনুষ্ঠানগুলোর পরিচিতি তুলে ধরাও এই মজলিসের দায়িত্বের অন্তর্ভূক্ত। একদিকে দা’ওয়াতে ইসলামীর সকল যিম্মাদার ও মুবাল্লিগগণ “মাদানী চ্যানেল প্রচার মজলিস” এর সদস্য। আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়ার অংশীদার হওয়ার জন্য আপনিও মাদানী চ্যানেল প্রচার করার কাজে এই বিভাগের সঙ্গ দিন।\n صَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "সুগন্ধি লাগানোর সুন্নাত ও আদব",
        "2": "          প্রিয় ইসলামী ভাইয়েরা! আসুন! সুগন্ধি লাগানোর সুন্নাত ও আদব সম্পর্কে কিছু মাদানী ফুল শ্রবণ করার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর ২টি বাণী লক্ষ্য করুন: (১) ইরশাদ করেন: আমার তোমাদের দুনিয়ায় তিনটি বস্তু পছন্দ: সুগন্ধি, মহিলা ও আমার চোখের শীতলতা নামায। (সুনানে নাসায়ি, ৬৪৪ পৃষ্ঠা, হাদীস: ৩৯৪৫) (২) ইরশাদ করেন: চারটি বিষয় নবীদের সুন্নাতের অন্তর্ভূক্ত: বিবাহ, মিসওয়াক, লজ্জা ও সুগন্ধি লাগানো। (মিশকাতুল মাসাবীহ, কিতাবুত ত্বহারাত, ১/৮৮, হাদীস: ৩৮২) * নবীয়ে পাক صَلَّی اللهُ عَلَیْہِ وَاٰلِہٖ وَسَلَّم সুগন্ধির উপহার ফিরিয়ে দিতেন না। (সুন্নাত ও আদব, ৮৫ পৃষ্ঠা) * জুমার নামাযের জন্য সুগন্ধি লাগানো মুস্তাহাব। (বাহারে শরীয়ত, ১/৭৭৪ পৃষ্ঠা, খন্ড: ৪) * নামাযে আল্লাহর প্রতি মুনাজাত রয়েছে, তাই এর জন্য পরিপাটি হওয়া, আতর লাগানো মুস্তাহাব। (নেকীর দাওয়াত, ২০৭ পৃষ্ঠা) * নবীয়ে পাক صَلَّی اللهُ عَلَیْہِ وَاٰلِہٖ وَسَلَّم সর্বদা উত্তম সুগন্ধি ব্যবহার করতেন আর অন্যদেরকেও এর শিক্ষা দিতেন। (সুন্নাত ও আদব, ৮৩ পৃষ্ঠা) * অপ্রীতিকর গন্ধ অর্থাৎ দূর্গন্ধ প্রিয় নবী صَلَّی اللهُ عَلَیْہِ وَاٰلِہٖ وَسَلَّم অপছন্দ করতেন। (সুন্নাত ও আদব, ৮৩ পৃষ্ঠা) * পুরুষদের নিজের পোষাকে এমন সুগন্ধি ব্যবহার করা উচিৎ, যার সুগন্ধি ছড়ায় কিন্তু রঙের চিহ্ন ইত্যাদি দৃশ্যমান না হয়। (সুন্নাত ও আদব, ৮৫ পৃষ্ঠা)\n"
    },
    {
        "1": "ঘোষণা",
        "2": "          সুগন্ধি লাগানোর অবশিষ্ট সুন্নাত ও আদব তরবিয়্যতি হালকায় বর্ণনা করা হবে সুতরাং তা জানার জন্য অবশ্যই তরবিয়্যতি অংশগ্রহন করবেন।\nصَلُّوْا عَلَی الْحَبِیْب          \t   صَلَّی اللهُ عَلٰی مُحَمَّد\n\n\n\n\n\n"
    },
    {
        "1": "দাওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n           বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস: ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস: ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]