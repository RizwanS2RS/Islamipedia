[
    {
        "1": "আসমানী কিতাবে প্রিয় নবীর প্রশংসা",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরুদ শরীফের ফযিলত",
        "2": "      \tপ্রিয় নবী, রাসূলে আরবী, হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nيَااَيُّهَا النَّاسُ  اِنَّ اَنْجَاكُمْ يَوْمَ الْقِيَامَةِ مِنْ اَهْوَالِهَا\nوَ مَوَاطِنِهَا اَكْثَرُكُمْ عَلَىَّ صَلَاةً فِىْ دَارِالدُّنْيَا\n          হে লোকেরা! নিশ্চয় কিয়ামতের দিন সেটার ভয়াবহতা ও হিসাব নিকাশ থেকে খুব দ্রুত সেই ব্যক্তি মুক্তি পাবে তোমাদের মধ্যে যে আমার উপর দুনিয়াতে বেশি পরিমাণে দরুদ শরীফ পাঠ করবে।\n(ফিরদাউসুল আখবার, ২/৪৭১ পৃ:, হাদিস: ৮২১০)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "      \tপ্রিয় নবীصَلَّی اللهُ عَلَیْہِ وَاٰلِہٖ وَسَلَّم   ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ  অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ে নিন কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শ্রবণ করার পূর্বেও ভালো ভালো নিয়্যত করে নিন! যেমন নিয়্যত করুন! * ইলম অর্জন করার জন্য সম্পূর্ণ বয়ান শুনবো * আদব সহকারে বসবো * বয়ানের মাঝখানে উদাসিনতা থেকে বেঁচে থাকবো * নিজের সংশোধনের জন্য বয়ান শ্রবণ করবো * যা শুনবো তা অন্যের নিকট পৌঁছিয়ে দেয়ার চেষ্টা করবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "পূর্ববর্তী কিতাবের মধ্যে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সম্মানিত পিতার আলোচনা",
        "2": "      \tরেওয়ায়েতের মধ্যে রয়েছে: সিরিয়ার আহলে কিতাব (অর্থাৎ তাওরাত ও ইঞ্জিল শরীফের উপর ঈমানের দাবীদারদের) কাছে হযরত ইয়াহইয়া عَلَیْہِ السَّلَام এর মুবারক রক্তে রঞ্জিত সাদা জুব্বা ছিলো তাদের কিতাবে লিখা ছিলো: যেই রাতে সেই জুব্বা থেকে রক্তের ফোটা টপকে পড়বে, বুঝে নিবে সেদিন শেষ নবী صَلَّی اللهُ عَلَیْہِ وَاٰلِہٖ وَسَلَّم এর সম্মানিত পিতার বেলাদত হবে। অতঃপর যেই রাতে হযরত আব্দুল্লাহ رَضِیَ اللهُ عَنْہُ এর বেলাদত হলো, সেই জুব্বার মাধ্যমে সিরিয়ার আহলে কিতাবগণের এটা জানা হয়ে গেলো আর তারা হযরত আব্দুল্লাহ رَضِیَ اللهُ عَنْہُ কে শহীদ করার জন্য হেরেম শরীফে আসলো কিন্তু আল্লাহ পাক তাঁকে তাদের অনিষ্টতা থেকে হেফাযত করেন আর তারা ব্যর্থ হয়ে ফিরে গেলো, এরপর যখনই কোন মুসাফির হেরেম শরীফ থেকে সিরিয়ায় যেতো, আহলে কিতাবরা তার কাছে হযরত আব্দুল্লাহ رَضِیَ اللهُ عَنْہُ সম্পর্কে জিজ্ঞাসা করতো, আগমনকারী বলতো: তার নুরের আলোতে কুরাইশরা ঝলমল করছে।\n(তারিখুল খামীস, আত তালিআতুছ ছালিছা ফি বেলাদাতি আব্দুল্লাহ, ১/৩৩১ পৃ:)\n\n      \tহযরত আমিনা رَضِیَ اللهُ عَنْہَا এর পিতা হযরত ওয়াহাব رَضِیَ اللهُ عَنْہُ একদিন শিকারের জন্য বনে গেলেন, সেখানে তিনি এক আশ্চর্যকর দৃশ্য দেখলেন, হযরত আব্দুল্লাহ رَضِیَ اللهُ عَنْہُ যিনি শিকারের জন্য এসেছিলেন তিনি জঙ্গলে একা আর আহলে কিতাবদের প্রায় ৯০জন লোক হযরত আব্দুল্লাহ رَضِیَ اللهُ عَنْہُ কে ঘিরে রেখেছে। হযরত ওয়াহাব رَضِیَ اللهُ عَنْہُ বলেন: এক কুরাইশী যুবককে বিপদে দেখে আমি তাকে সাহায্য করার জন্য অগ্রসর হচ্ছিলাম হঠাৎ অদৃশ্য থেকে কিছু ঘোড়ার আরোহী আবির্ভূত হলো, তারা মানুষের মতো ছিলো না, তারা আসার সাথে সাথেই সেই ৯০জন লোকের উপর হামলা করে তাদেরকে মেরে তাড়িয়ে দিলো আর হযরত আব্দুল্লাহ رَضِیَ اللهُ عَنْہُ কে নিরাপদে তাঁর ঘরে পৌঁছিয়ে দিলো। (তারিখুল খামীস, ১/৩৩৪ পৃ:)\n"
    },
    {
        "1": "সুপরিচিত নবী صَلَّی اللهُ عَلَیْہِ وَاٰلِہٖ وَسَلَّم",
        "2": "          প্রিয় ইসলামী ভাইয়েরা! اَلْحَمْدُ لِلّٰه আল্লাহ পাক তাঁর প্রিয় হাবীব\nصَلَّی اللهُ عَلَیْہِ وَاٰلِہٖ وَسَلَّم এর স্মরণ উচুঁ  করেছেন, এখনো হযরত আদম عَلَیْہِ السَّلَام এর বেলাদত হয়নি, এর পূর্বেও নবী করীম صَلَّی اللهُ عَلَیْہِ وَاٰلِہٖ وَسَلَّم এর আলোচনা ছিলো। اَلْحَمْدُ لِلّٰه আল্লাহ পাক পূর্ববর্তী আসমানী কিতাবের মধ্যে (যেমন তাওরাত, যাবুর, ইঞ্জিল) ও আম্বিয়ায়ে কেরাম عَلَیْهِمُ السَّلَام এর উপর অবতীর্ণ হওয়া সহিফার মধ্যে রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর বিশদ আলোচনা করেছেন এবং এই আলোচনা এতো বিশদ আকারে করেছেন যে, ঐ কিতাবগুলোর পাঠকগণ নবী করীম صَلَّی اللهُ عَلَیْہِ وَاٰلِہٖ وَسَلَّم কে নিজেদের পুত্র সন্তানদের চেয়েও বেশি আপন মনে করতো। পারা ২, সূরা বাকারা, আয়াত: ১৪৬ এ ইরশাদ করেন:\nاَلَّذِیْنَ اٰتَیْنٰہُمُ الْکِتٰبَ یَعْرِفُوْنَہٗ کَمَا یَعْرِفُوْنَ اَبْنَآءَھُمْ\n(পারা ২, সূরা বাকারা, আয়াত: ১৪৬)              কানযুল ঈমান থেকে অনুবাদ: যাদেরকে আমি কিতাব দান করেছি তারা এই নবীকে এমনিভাবে চিনে যেমন মানুষ তার পুত্র-সন্তানদেরকে চিনে।\n\n      \tপ্রসিদ্ধ মুফাসসিরে কুরআন মুফতি আহমদ ইয়ার নঈমী رَحْمَۃُ اللهِ عَلَیْہِ উক্ত আয়াতের ব্যাখ্যা করতে গিয়ে লিখেন: অর্থাৎ আহলে কিতাব (যারা তাওরাত ও ইঞ্জিলের জ্ঞান রাখতো) তারা প্রিয় নবী صَلَّی اللهُ عَلَیْہِ وَاٰلِہٖ وَسَلَّم কে চিনতো। কতটুকু চিনতো? কিভাবে চিনতো? বললেন: যেমনিভাবে তাদের পুত্র সন্তানদের চিনতো যে, তাদের সন্তানরা যদি হাজারো বাচ্চাদের মধ্যে দাঁড়ায় তো তাদেরকে চিনতে পারে যে, এরা আমার সন্তান * কখনো কোন সন্দেহ করতো না যে,  মনে হয় এরা আমার সন্তান  নয় * দূর থেকে তাদের আওয়াজ শুনে * চলাফেরা দেখেও চিনতে পারতো যে, এটা আমার পুত্রের আওয়াজ, এটা আমার ছেলের হাঁটার ধরন, এরকমই এই আহলে কিতাবগণ নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর মুবারক আকৃতি, তাঁর চালচলন, কথাবার্তার ধরন দ্বারা বরং প্রতিটি কর্ম দ্বারা চিনে নিতো।\n(তাফসীরে নঈমী, পারা: ২, সূরা বাকারা, আয়াতের পাদটীকা: ১৪৬, ২/৪৪ পৃ:, সামান্য পরিবর্তন সহকারে)\n"
    },
    {
        "1": "হযরত আব্দুল্লাহ বিন সালাম رَضِیَ اللهُ عَنْہُ এর সাক্ষ্য",
        "2": "      \tরেওয়াতের মধ্যে রয়েছে: আহলে কিতাবদের বড় আলিম হযরত আব্দুল্লাহ বিন সালাম رَضِیَ اللهُ عَنْہُ যখন ঈমান গ্রহণ করলেন তখন হযরত ওমর ফারূকে আযম رَضِیَ اللهُ عَنْہُ তাকে জিজ্ঞাসা করলেন: এই আয়াতে যা বলা হয়েছে যে, আহলে কিতাবগণ রাসূলে করীম صَلَّی اللهُ عَلَیْہِ وَاٰلِہٖ وَسَلَّم কে চিনতো, সেই মারিফত (অর্থাৎ জানা) দ্বারা উদ্দেশ্য কি? হযরত আব্দুল্লাহ বিন সালাম رَضِیَ اللهُ عَنْہُ বলেন: হে হযরত ওমর (رَضِیَ اللهُ عَنْہُ)! আমি রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم কে দেখামাত্রই নিঃসন্দেহে তৎক্ষণাৎ চিনে ফেললাম আর আমার নিকট রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর পরিচয় নিজের পুত্র সন্তানদের চেয়ে বেশি জানা ছিলো। ফারূকে আযম رَضِیَ اللهُ عَنْہُ জিজ্ঞাসা করলেন: সেটা কিভাবে? বললেন: নবীদের সর্দার নবীয়ে পাক صَلَّی اللهُ عَلَیْہِ وَاٰلِہٖ وَسَلَّم এর বৈশিষ্ট্য আমাদের কিতাব তাওরাতে আল্লাহ পাক বর্ণনা করেছেন (এজন্য আমি নবীয়ে করীম صَلَّی اللهُ عَلَیْہِ وَاٰلِہٖ وَسَلَّم কে খুবই দৃঢ়তার সাথে চিনতাম) অথচ সন্তানদেরকে সন্তান হিসেবে মেনে নেয়াটা তো শুধুমাত্র মহিলাদের বলার দ্বারা সাব্যস্ত হয়ে থাকে। হযরত ওমর ফারূকে আযম رَضِیَ اللهُ عَنْہُ যখন এই কথাটি শুনলেন তো ভালোবাসার তাড়নায় হযরত আব্দুল্লাহ বিন সালাম رَضِیَ اللهُ عَنْہُ এর মাথা চুম্বন করে নিলেন।\n(তাফসীরে খাযিন, পারা: ২, সূরা বাকারা, আয়াতের পাদটীকা: ১৪৬, ১/৯০ পৃ:)\n\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঈমান থেকে বাধা প্রদানকারী অভ্যন্তরীণ রোগ",
        "2": "          প্রিয় ইসলামী ভাইয়েরা! এখানে আনুষঙ্গিকভাবে একটি বিষয় বুঝা যাচ্ছে যে, হতে পারে মাথায় এই প্রশ্ন আসছে যেহেতু পূর্ববর্তী আসমানী কিতাবের মধ্যে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর বিস্তারিত আলোচনা বিদ্যমান ছিলো তো আহলে কিতাবগণ তাঁকে দেখা মাত্রই ঈমান আনে নাই কেন? যেহেতু রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم সম্পর্কে জানতো এবং চিনতও, তাদের জানা ছিলো যে, নবী করীম صَلَّی اللهُ عَلَیْہِ وَاٰلِہٖ وَسَلَّم হলেন আখেরী নবী তো তাদের উচিত ছিলো যে, দেখা মাত্রই কালিমা পাঠ করে নেয়া, কিন্তু তারা ঈমান গ্রহণ করলো না কেন? সেটার উত্তর আল্লাহ পাক কুরআনে করীমে দিয়েছেন, ইরশাদ হচ্ছে:\nبَغْیًا اَنْ یُّنَزِّلَ اللّٰہُ مِنْ فَضْلِہٖ عَلٰی مَنْ یَّشَآءُ مِنْ عِبَادِہٖ\n(পারা: ১, সূরা বাকারা, আয়াত: ৯০)                  কানযুল ঈমান থেকে অনুবাদ: এ হিংসায় যে, আল্লাহ আপন অনুগ্রহে স্বীয় যে বান্দার উপর ইচ্ছা করেন ‘ওহী’ নাযিল করেন।\n\n      \tতাফসীরে নুরুল ইরফানে এই আয়াতের ব্যাখ্যায় বলেন: বনী ইসরাইলের হিংসা হলো যে, আখেরী নবী হওয়ার মর্যাদা রাসূলে করীম صَلَّی اللهُ عَلَیْہِ وَاٰلِہٖ وَسَلَّم কেন পেলেন, বনী ইসরাইলদের মধ্য হতে কারো পাওয়ার উচিত ছিলো, এজন্য তারা রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর উপর ঈমান আনয়ন করেনি। বোঝা গেলো হিংসা কখনো কখনো ঈমান থেকেও বাধা প্রদান করে। (তাফসীরে নুরুল ইরফান, পারা ১, সূরা বাকারা, আয়াতের পাদটীকা: ৯০ সামান্য পরিবর্তন সহকারে)\n"
    },
    {
        "1": "অসুস্থ রোগী কালিমা পাঠ করে মুসলমান হয়ে গেলো",
        "2": "      \tমুসনদে ইমাম আহমদে রয়েছে: একবার প্রিয় নবী صَلَّی اللهُ عَلَیْہِ وَاٰلِہٖ وَسَلَّم এক অমুসলিমের পাশ দিয়ে অতিত্রুম করলেন, তার ছেলে অসুস্থ ছিলো আর সে তার শিয়রে বসে তাওরাত পাঠ করছিলো, নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم বললেন: তোমাকে সেই সত্য খোদার শপথ দিচ্ছি যিনি মূসা عَلَیْہِ السَّلَام এর উপর তাওরাত অবতীর্ণ করেছেন! তাওরাতের মধ্যে কি আমার প্রশংসা ও বৈশিষ্ট্য বর্ণিত রয়েছে, সে তৎক্ষণাৎ অস্বীকার করে দিলো কিন্তু তার ছেলে যে অসুস্থ ছিলো, তার ভাগ্যের তারা চমকে উঠেছিলো, সে তৎক্ষণাৎ (তার পিতার মিথ্যা কথার ব্যাখ্যা করতে গিয়ে) বললো: আমি সাক্ষ্য দিচ্ছি তাওরাতে আপনার প্রশংসা, আপনার বৈশিষ্ট্য এবং আপনার তাশরিফ আনার যুগের কথা উল্লেখ রয়েছে। এটাই বলতেই সেই (বাচ্চাটি) কালিমা পাঠ করে মুসলমান হয়ে গেলো।\n(মুসনদে ইমাম আহমদ, ৯/৫৫১ পৃ:, হাদীস: ২৪১৩৫)"
    },
    {
        "1": "হিংসার মাথায় ধূলো ঢেলে দাও...!!",
        "2": "          اَلْحَمْدُ لِلّٰه প্রিয় ইসলামী ভাইয়েরা! প্রতীয়মান হলো; আহলে কিতাব যারা ঈমান গ্রহণ করেনি তারা শুধুমাত্র হিংসার কারণেই ঈমান আনেনি, নতুবা যারা পবিত্র হৃদয় সম্পন্ন ছিলো, তারা নবীয়ে পাক صَلَّی اللهُ عَلَیْہِ وَاٰلِہٖ وَسَلَّم কে দেখার সাথে সাথেই কালেমা পাঠ করে নিতো। এই হিংসার ধ্বংসলীলা অনুমান  এরদ্বারা করুন! হাকীমুল উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ এই আয়াত থেকে পাওয়া  মাদানী ফুলের মধ্যে উল্লেখ করেন: * হিংসা এমন মন্দ বিপদ যেটা স্বয়ং হিংসুককে গ্রাস করে ফেলে আর হিংসাত্বক (অর্থাৎ যার প্রতি হিংসা করা হয়, তার) কিছুই করতে পারেনা * এটার কারণে  হিংসুকের স্বাস্থ্য খারাপ, ঈমান বিনষ্ট ও হৃদয় কালো হয়ে যায় কেননা হিংসাত্বক ব্যক্তি তো আরামে ঘুমিয়ে থাকে আর এ হিংসুক হিংসার আগুণে জ্বলে নিজের আরাম আয়েশ নষ্ট করে ফেলে আর স্বয়ং নিজে অশ্রু দ্বারা মুখ ধৌত করে থাকে * হিংসুক কখনো উন্নতী করতে পারে না কেননা সে যখন হিংসা থেকেই মুক্তি পায় না তখন উন্নতীর ব্যাপারে চিন্তা করার সময় কই?\n(তাফসীরে নঈমী, পারা: ১, সূরা বাকারা, আয়াতের পাদটীকা: ৯০, ১/৫৪৯ পৃ:)\n\n      \tমাওলানা রুমী رَحْمَۃُ اللهِ عَلَیْہِ বলেন: দেখুন! হিংসার কারণে ইবলিস আদম عَلَیْہِ السَّلَام কে সিজদা করতে লজ্জাবোধ করেছে আর সৌভাগ্য ও সফলতা থেকে চিরতরে বঞ্চিত হয়ে গেলো। এরদ্বারা বোঝা গেলো যে, যখন তোমরা পরিষ্কার হৃদয় সম্পন্ন ব্যক্তিদের প্রতি হিংসা করবে তখন তোমাদের অন্তর অন্ধকারাচ্ছন্ন হবে। সুতরাং আল্লাহ পাকের নেককার বান্দাদের কদমের ধূলো হয়ে যাও, আমাদের মতো হিংসার মাথায় মাটি ঢেলে দাও...!! (মসনবী মা’নবী, প্রথম খন্ড, ১৯ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "নাতে মুস্তফা صَلَّی اللهُ عَلَیْہِ وَاٰلِہٖ وَسَلَّم গোপন করো না...!",
        "2": "          প্রিয় ইসলামী ভাইয়েরা! আসমানী কিতাব সমূহের মধ্যে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর আলোচনা রয়েছে, এর সাথে সাথে আহলে কিতাবদের এই নির্দেশও দেয়া হয়েছিলো যে, তোমরা আমার প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর এই আলোচনাকে কখনো গোপন করবে না বরং তাঁর চর্চা করতে থাকো। যেমন পারা: ১, সূরা বাকারা, আয়াত: ৪২ এ আল্লাহ পাক বনী ইসরাইলদের বলেন:\nوَ لَا تَلْبِسُوا الْحَقَّ بِالْبَاطِلِ وَ تَکْتُمُوا الْحَقَّ وَ اَنْتُمْ تَعْلَمُوْنَ\n(পারা: ১, সূরা বাকারা, আয়াত: ৪২)                  কানযুল ঈমান থেকে অনুবাদ: আর সত্যের সাথে বাতিলকে মিশ্রিত করো না এবং জেনে শুনে সত্যকে গোপন করো না।\n\n      \tএই আয়াতের মধ্যে বনী ইসরাইলদেরকে ২টি বিষয়ে নিষেধ করা হয়েছে: (১) সত্যকে বাতিলের সাথে মিশ্রিত না করা এবং (২) সত্যকে গোপন না করা।\n\n          আয়াতে করীমার মধ্যে حَق শব্দটি ২বার ব্যবহার করা হয়েছে, এই স্থানে حَق দ্বারা উদ্দেশ্য কি? এটার ব্যাখ্যা করতে গিয়ে মুফাসসিরিনে কেরামগণ বলেন: نَعْتُ مُحَمَّدٍ (صَلَّی اللهُ عَلَیْہِ وَاٰلِہٖ وَسَلَّم) فِی التَّوْرَاۃِ  অর্থাৎ এই স্থানে حَق দ্বারা উদ্দেশ্য হলো রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর ঐ নাতে পাক, যা আল্লাহ পাক তাওরাত শরীফে অবতির্ণ করেছেন। (হাশিয়াতুস সাভী আলা তাফসীরে জালালাইন, পারা:  ১, সূরা বাকারা, আয়াতের পাদটীকা: ৪২, ১/৬৭) সুতরাং বনী ইসরাইলদেরকে নির্দেশ দেয়া হলো হে তাওরাতের উপর ঈমানের দাবীদারগণ! * আমি তাওরাত শরীফে আমার প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর নাত * তাঁর গুণাবলী * তাঁর মর্যাদা ও শান মান * প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর খুব সুন্দর চেহারার বর্ণনা * প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর প্রিয় আমলের আলোচনা * প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় মোহরে নবুয়তের আলোচনা * তাঁর চালচলনের মুবারক আলোচনা * তাঁর কথা বলার ধরনের আলোচনা * তাঁর শহরের বর্ণনা * তাঁর বেলাদতের আলোচনা * তাঁর হিজরতের আলোচনা * তাঁর দুনিয়াতে আসার আলোচনা * তাঁর দুনিয়া থেকে বিদায় নেয়ার আলোচনা মোটকথা আমার মাহবুব صَلَّی اللهُ عَلَیْہِ وَاٰلِہٖ وَسَلَّم এর নাত ও গুণাবলীসমূহ ব্যাখ্যা সহকারে বর্ণনা দিয়েছি, হে আহলে তাওরাতগণ! এখন তোমাদের উপর আবশ্যক হলো, তোমরা আমার প্রিয় মাহবুবের নাতের মধ্যে না তোমাদের পক্ষ থেকে কোন কিছু মিশ্রিত করবে! আর না আমার মাহবুবের নাত গোপন করবে! বরং যথাসম্ভব আমার মাহবুব صَلَّی اللهُ عَلَیْہِ وَاٰلِہٖ وَسَلَّم এর নাতের চর্চা করো...!\n\n                                            \t اَللهُ اَكْبَر প্রিয় ইসলামী ভাইয়েরা! প্রতীয়মান হলো; আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নাত, তাঁর গুণাবলীসমূহ ও সৌন্দর্যতার বর্ণনা করা আল্লাহ পাক পছন্দ করেন। এরদ্বারা অনুমান করুন! কেমন সৌভাগ্যবান ঐসব লোক যারা প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর গুণাবলীর অনেক চর্চা করে থাকে * নাত পাঠ করে * মিলাদ উদযাপন করে\n* যিকরে মুস্তফার মাহফিল সাজায় * পতাকা উড়ায় * জুলুসে অংশগ্রহণ করে ধূমধামের সাথে তাঁর আগমনের খুশি উদযাপন ও যিকরে মুস্তফার করার সৌভাগ্য অর্জন করে।\n"
    },
    {
        "1": "আসমানী কিতাব সমূহে নাতে মুস্তফা",
        "2": "          প্রিয় ইসলামী ভাইয়েরা! আহলে কিতাবদের হুকুম দেয়া হয়েছে যে, আমার মাহবুব صَلَّی اللهُ عَلَیْہِ وَاٰلِہٖ وَسَلَّم এর নাতের চর্চা করো! তাদের মধ্যে যারা অমুসলিম, তারা তো এই সৌভাগ্য অর্জন করেনি, আসুন! আজকে আমরা এই সৌভাগ্য অর্জন করে নিই। প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর গুণাবলী ও পরিপূর্ণতা যা পূর্ববর্তী আসমানী কিতাবের মধ্যে বর্ণনা করা হয়েছিলো, সেটার পরিপূর্ণ বর্ণনা তো দেয়া যাবে না কেননা আমাদের তো সেই জিহ্বাও নেই যে, যিকরে মুস্তফার হক আদায় করতে পারবো, আমাদের কাছে এতটুকু জ্ঞানও নেই যে, পরিপূর্ণভাবে যিকরে মুস্তফা সম্পর্কে জানতে পারবো আর সত্য কথা তো এটা যে, আমাদের এতো দীর্ঘ জীবনও নেই, এটা একদম সত্য, নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم এর পরিপূর্ণ আলোচনা তো দূরের কথা, শুধুমাত্র একটি বৈশিষ্ট্য পরিপূর্ণভাবে বর্ণনা করার জন্য হাজার বছরের জীবনও কম হবে।\n\n\n\n\n\n          মোটকথা; আমরা পরিপূর্ণভাবে যিকরে মুস্তফা তো করতে পারবো না, আসুন! বরকত অর্জনের জন্য পূর্ববর্তী আসমানী কিতাবের মধ্যে বর্ণিত কিছু বৈশিষ্ট্য ও প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর শান-মান শুনে নিই।\n\n\n\n\n"
    },
    {
        "1": "একটি গুরুত্বপূর্ণ ব্যাখ্যা",
        "2": "          মনে রাখবেন! পূর্ববর্তী আসমানী কিতাবসমূহের মধ্যে লোকেরা নিজেদের ইচ্ছামতো তাহরিফ (অর্থাৎ পরিবর্তন) করে দিতো, তাদের মধ্যে যিকরে মুস্তফা গোপন করার ও মুছে দেয়ার সর্বাত্মক অপচেষ্টা করা হয়েছে কিন্তু اَلْحَمْدُ لِلّٰه এখনো ঐসব কিতাবের মধ্যে যিকরে মুস্তফা বিদ্যমান রয়েছে।\n\n\n\n\n\n          সর্বোপরি! ঐসব আসমানী কিতাবের মধ্যে যেহেতু তাহরিফ হয়ে গেছে, (অর্থাৎ তাতে তাদের মনগড়া বিষয়াদি সংযুক্ত করে দিলো) এজন্য ঐসব কিতাবাদি পড়া এখন শুদ্ধ নয়। বড় বড় ওলামায়ে কেরাম ঐসব কিতাবাদি থেকে মাহবুবে খোদা صَلَّی اللهُ عَلَیْہِ وَاٰلِہٖ وَسَلَّم এর যেই নাত বের করে বর্ণনা করেছেন আর যেসব রেওয়ায়েতে এসেছে, সেগুলোর আলোকে নাতে মুস্তফা আপনাদের সামনে উপস্থাপন করছি:\n\n\n\n\n\n\n\n\n\n\n\n\n\n"
    },
    {
        "1": "প্রতিটি ঘরের আলো আমাদের নবী...!!",
        "2": "          হযরত সালিম বিন আব্দুল্লাহ رَضِیَ اللهُ عَنْہُ হতে বর্ণিত: (সাহাবায়ে কেরাম ও তাবেয়ীনদের যুগের কথা) একবার ২জন ব্যক্তি বসে পরস্পর কথা বলছিলো, এর মধ্যে একজন বললো: আমি গতরাত স্বপ্নে সমস্ত আম্বিয়ায়ে কেরাম عَلَیْهِمُ السَّلَام এর যিয়ারত করেছি। অন্যজন বললো: এরপর বলুন! আপনি কি দেখেছেন? এখন স্বপ্নদ্রষ্টা তার স্বপ্নের কথা বলতে লাগলো, আমি দেখলাম; প্রত্যেক নবী عَلَیْہِ السَّلَام এর সাথে চারটি করে প্রদীপ ছিলো, একটি প্রদীপ তাঁদের সামনে, আরেকটি তাঁদের পেছনে, একটি তাঁদের ডান পাশে, আরেকটি তাঁদের বাম পাশে। অতঃপর প্রত্যেক নবী عَلَیْہِ السَّلَام এর সাথে তাঁদের একজন সঙ্গীও ছিলো, তাঁদের কাছেও একটি করে প্রদীপ ছিলো।\n\n\n\n\n\n          অতঃপর আমি দেখলাম; (একজন মহান মর্যাদাবান) নবী দাঁড়ালেন, তিনি দাঁড়ানোর সাথে সাথে পুরো ময়দান আলোকিত হয়ে গেলো, তাঁর মাথা মুবারকের প্রতিটি চুলের সাথে একটি করে প্রদীপ ছিলো আর তাঁর সঙ্গী যারা তাঁর সাথে ছিলো, তাঁদের সাথে একটি করে নয় বরং ৪টি করে প্রদীপ ছিলো। এই দৃশ্যটি দেখে আমি জিজ্ঞাসা করলাম:\nمَنْ هٰذَا ইনি এতো উচ্চ মর্যাদা সম্পন্ন নবী যিনি দাঁড়ানোর সাথে সাথেই পুরো যমিন আলোকিত হয়ে গেলো, ইনি কে? তখন উত্তর আসলো: مُحَمَّدُ بْنُ عَبْدِ الله অর্থাৎ ইনি মুহাম্মদ বিন আব্দুল্লাহ صَلَّی اللهُ عَلَیْہِ وَاٰلِہٖ وَسَلَّم।\n\n      \tযখন এই দুই ব্যক্তি বসে পরস্পর কথা বলছিলো, অর্থাৎ একজন স্বপ্নের কথা বলছিলো, অন্যজন শুনছিলো মহান তাবেয়ী বুযুর্গ হযরত কা’বুল আহবার رَضِیَ اللهُ عَنْہُ (যিনি তাওরাত শরীফের বড় আলিম ছিলেন), (তার) কানে এসব কথা গেলো তখন তিনি বললেন: তুমি এসব কি বলছো (অর্থাৎ তুমি যেসব কথা বলতেছে তা কোথা থেকে পড়েছো, শুনেছো)? স্বপ্ন বর্ণনাকারী বললো: না...! এসব কথা কোথাও পড়েছি বা শুনেছি এমন নয় বরং এসব তো আমি রাতে স্বপ্নে  দেখেছিলাম, তা বর্ণনা করছি। এটা শুনে হযরত কা’বুল আহবার رَضِیَ اللهُ عَنْہُ বললেন: وَ الَّذِیْ بَعَثَ مُحَمَّدًا بِالْحَقِّ اِنَّہَا لَفِیْ کِتَابِ اللهِ অর্থাৎ সেই প্রতিপালকের শপথ! যিনি মুহাম্মদ صَلَّی اللهُ عَلَیْہِ وَاٰلِہٖ وَسَلَّم কে সত্য নবী হিসেবে প্রেরণ করেছেন! তুমি তো এই স্বপ্নটি দেখেছো কিন্তু আমি একদম এই কথাগুলোই আল্লাহ পাকের অবতীর্ণ হওয়া পূর্ববর্তী কিতাবসমূহে পড়েছি। (সুবুলুল হুদা ওয়ার রাশাদ, ১০/৩৮৫ পৃ:)\n\n                        سُبْحَانَ الله! আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কেমন শান, এ থেকে প্রতীয়মান হলো; আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم নূরও, নূরওয়ালাও, আর হযরত কা’বুল আহবার رَضِیَ اللهُ عَنْہُ এর ব্যাখ্যা অনুযায়ী পূর্ববর্তী আসমানী কিতাবসমূহের মধ্যে এটাই লিখা ছিলো যে, নবী করীম صَلَّی اللهُ عَلَیْہِ وَاٰلِہٖ وَسَلَّم ঐ মুবারক নূর যার মাধ্যমে পুরো যমিন নূরে আলোকিত হয়ে উঠেছে।\n"
    },
    {
        "1": "নূর ওয়ালা আক্বা",
        "2": "          প্রিয় ইসলামী ভাইয়েরা! আমাদের আক্বা ও মাওলা, রাসূলে খোদা, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم নূর, এই বিষয়টি আল্লাহ পাকের পবিত্র কালাম কুরআনে করীমেও রয়েছে। যেমন পারা: ৬, সূরা মায়িদা, আয়াত: ১৫ তে ইরশাদ হচ্ছে:\nقَدْ جَآءَکُمْ  مِّنَ اللّٰہِ  نُوْرٌ وَّ کِتٰبٌ مُّبِیْنٌ\n(পারা: ৬, সূরা মায়িদা, আয়াত: ১৫)                  কানযুল ঈমান থেকে অনুবাদ: নিশ্চয় তোমাদের নিকট আল্লাহর পক্ষ থেকে একটা ‘নূর’ এসেছে এবং স্পষ্ট কিতাব।\n\n      \tএই আয়াতে করীমায় মধ্যে নূর দ্বারা উদ্দেশ্য কি, এই প্রসঙ্গে ইমাম বাগবী, ইমাম জালাল উদ্দীন সুয়ুতী, ইমাম রাযী, আল্লামা সাভী, আল্লামা মোল্লা আলী ক্বারী, আল্লামা মাহমুদ আলূসী رَحِمَہُمُ اللهُ اَجْمَعِیْن আরও অনেক মুফাসসিরিনে কেরামগণ বলেন: এই নূর দ্বারা নূর ওয়ালা নবী صَلَّی اللهُ عَلَیْہِ وَاٰلِہٖ وَسَلَّم উদ্দেশ্য।\n(তাফসীরে সিরাতুল জিনান, পারা: ৬, সূরা মায়িদা, আয়াতের পাদটীকা: ১৫, ২/৪০০-৪০১ পৃ:)\n          বরং স্বয়ং নূর ওয়ালা আক্বা, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم নিজে নূর হওয়ার ব্যাপারে বলেছেন যেমন ইমাম বুখারী ও মুসলিমের ওস্তাদ ইমাম আব্দুর রাজ্জাক رَحْمَۃُ اللهِ عَلَیْہِ হযরত জাবের رَضِیَ اللهُ عَنْہُ হতে বর্ণনা করেন: আমি রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم কে জিজ্ঞাসা করলাম আল্লাহ পাক সর্বপ্রথম কোন জিনিসটি সৃষ্টি করেছেন? নবীয়ে পাক صَلَّی اللهُ عَلَیْہِ وَاٰلِہٖ وَسَلَّم বললেন: ہُوَ نُورُ نَبِیِّکَ یَاجَابِرُ! হে জাবের সেটা হলো তোমার নবীর নূর (যেটা আল্লাহ পাক সর্বপ্রথম সৃষ্টি করেছেন।)\n(আল জুযউল মাফকুদ মিন মুসান্নাফ আব্দুর রাজ্জাক, কিতাবুল ঈমান, বাবুন ফি তাখলিক্ব, ৬৩ পৃ:, হাদীস: ১৮)\n"
    },
    {
        "1": "হে মাওলা! কার নূর আমাদেরকে ঢেকে নিয়েছে?",
        "2": "      \tবুখারী শরীফের ব্যাখ্যাকারী ইমাম আহমদ বিন মুহাম্মদ কাস্তালানী رَحْمَۃُ اللهِ عَلَیْہِ লিখেন: আল্লাহ পাক যখন নবী করীম صَلَّی اللهُ عَلَیْہِ وَاٰلِہٖ وَسَلَّم এর নূরকে সৃষ্টি করলেন তখন তাকে হুকুম দিলেন যে, সমস্ত আম্বিয়ায়ে কেরামের নূরকে দেখো, অতঃপর আল্লাহ পাক সমস্ত আম্বিয়ায়ে কেরামের নূরকে আমাদের নবী صَلَّی اللهُ عَلَیْہِ وَاٰلِہٖ وَسَلَّم এর নূর দ্বারা ঢেকে নিলেন। তাঁরা আরয করলো: মাওলা! কার নুর আমাদেরকে আবৃত করে নিয়েছে? আল্লাহ পাক বলেন: هٰذَا نُورُ مُحَمَّدِ بْنِ عَبْدِ الله অর্থাৎ এটা মুহাম্মদ বিন আব্দুল্লাহ صَلَّی اللهُ عَلَیْہِ وَاٰلِہٖ وَسَلَّم এর নুর।\n(আল মাওয়াহিবুল লাদুনিয়া, আল মাক্বসদিল আউয়াল, ফি তাশরিফিল্লাহ, ১/৩৩ পৃ:)\n"
    },
    {
        "1": "নূরের করুণা বন্টনকারী",
        "2": "      \tআল্লাহ পাকের আখেরী নবী صَلَّی اللهُ عَلَیْہِ وَاٰلِہٖ وَسَلَّم নূর বরং কাসিমে নূর (অর্থাৎ নূর বন্টনকারী)। সাহাবীয়ে রাসূল হযরত কা’ব বিন যুহাইর رَضِیَ اللهُ عَنْہُ বলেন: اِنَّ الرَّسُوْلَ لَنُوْرٌ یُسْتَضَاُ بِہٖ  নিশ্চয় রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এমন নূর যেটা থেকে আলো নেয়া হয়। (মু’জামুল কবীর, ৮/১৯২ পৃ:, নং: ১৫৭৩৫)\n      \tহযরত উসাইদ বিন আবু আইয়াস رَضِیَ اللهُ عَنْہُ বলেন: নূর ওয়ালা আক্বা, রাসূলে খোদা صَلَّی اللهُ عَلَیْہِ وَاٰلِہٖ وَسَلَّم একবার আমার চেহারা ও বুকের উপর তাঁর হাত বুলিয়ে দিলেন, সেটার বরকত এটা প্রকাশিত হলো যে, আমি যখনই কোন অন্ধকারে প্রবেশ করতাম সেটা আলোকিত হয়ে যেতো।\n(কানযুল উম্মাল, কিতাবুল ফাযায়িল, ফাযায়িলুস সাহাবা, অংশ: ১৩, ৭/১২৩ পৃ:, হাদীস: ৩৬৮১৯)\n      \tমনে রাখবেন! আমাদের আক্বা ও মাওলা, নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم নূরও, বাশারও, কুরআনে করীম ও হাদীসে পাক থেকে এই দুইটি বিষয় প্রমাণিত।\n\nপ্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় নাম\n          প্রিয় ইসলামী ভাইয়েরা! পূর্ববর্তী আসমানী কিতাবের মধ্যে রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর অনেক সুন্দর সুন্দর নামও বর্ণনা করা হয়েছিলো। আসুন! তার মধ্য থেকে কয়েকটি নাম মুবারক শুনি:"
    },
    {
        "1": "উম্মতকে জাহান্নাম থেকে রক্ষাকারী",
        "2": "          * পূর্ববর্তী আসমানী কিতাবের মধ্যে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর একটি নাম ছিলো: اَجِیْر (অর্থাৎ উম্মতকে জাহান্নাম থেকে রক্ষাকারী) * তাওরাত শরীফে তাঁর আরেকটি নাম ছিলো: اُحِیْدُ এটারও একই অর্থ: উম্মতদেরকে জাহান্নাম থেকে রক্ষাকারী। (হুজ্জাতুল্লাহি আলা আলামিন, ৮৭ পৃ:)\n"
    },
    {
        "1": "শাফায়াতের আকিদা",
        "2": "          سُبْحَانَ الله! প্রিয় ইসলামী ভাইয়েরা! এটা থেকে শাফায়াতের আকিদা প্রতীয়মান হলো। আল্লাহ পাক কুরআনে করীমে বলেন:\nوَ  لَسَوْفَ یُعْطِیْکَ رَبُّکَ فَتَرْضٰی\n(পারা: ৩০, সূরা দ্বোহা, আয়াত: ৫)                   কানযুল ঈমান থেকে অনুবাদ: এবং নিশ্চয় অচিরে আপনার প্রতিপালক আপনাকে এ পরিমাণ দিবেন যে, আপনি সন্তুষ্ট হয়ে যাবেন।\n\n      \tমুসলমানদের চতুর্থ খলিফা হযরত আলীউল মুরতাদ্বা رَضِیَ اللهُ عَنْہُ বলেন: যখন এই আয়াতটি অবতীর্ণ হলো তখন শাফায়াতকারী নবী, উম্মতদের ক্ষমা প্রদানকারী নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم বললেন: إذًا لَا أَرْضٰی وَوَاحِدٌ مِنْ أُمَّتِيْ فِي النَّار অর্থাৎ যদি বিষয় এমন হয় তাহলে আমার একজন উম্মতও দোযখে থাকাবস্থায় আমি সন্তুষ্ট হবো না।\n(তাফসীরে কবীর, পারা: ৩০, সূরা দ্বোহা, আয়াতের পাদটীকা: ৫, ১১/১৯৪ পৃ:)\n      \tমুসনদে ইমাম আহমদের রেওয়াতে রয়েছে, হুযুর صَلَّی اللهُ عَلَیْہِ وَاٰلِہٖ وَسَلَّم বলেন: أَشْفَعَ يَوْمَ الْقِيَامَةِ عَدَدَ مَا عَلَى الْأَرْضِ مِنْ شَجَرَةٍ، وَمَدَرَة অর্থাৎ যমিনের উপর যতো পরিমাণ গাছপালা রয়েছে, কিয়ামতের দিন আমি তার চেয়েও বেশি লোকের শাফায়াত করবো। (মুসনদে ইমাম আহমদ, ৯/৪০০, হাদীস: ২৩৫৮৯)\n"
    },
    {
        "1": "সর্বপ্রথম ও শেষ নবী",
        "2": "      \tতাওরাত ও ইঞ্জিল শরীফে রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর ২টি নাম মুবারক রয়েছে: (১): اَخْرَابَا (অর্থাৎ প্রথম নবী) (২): قَدْمَابَا (অর্থাৎ শেষ নবী)। হযরত মুসআব বিন সা’দ رَضِیَ اللهُ عَنْہُ বলেন: হযরত কা’বুল আহবার رَضِیَ اللهُ عَنْہُ বলেন: কিয়ামতের দিন সর্বপ্রথম আখেরী নবী, হুযুর صَلَّی اللهُ عَلَیْہِ وَاٰلِہٖ وَسَلَّم জান্নাতের দরজা খুলবেন। অতঃপর এর দলিলে তিনি তাওরাতের আয়াত পাঠ করলেন, যেটাতে ছিলো: اَخْرَابَا قَدْمَابَا। হযরত কা’ব رَضِیَ اللهُ عَنْہُ বলেন: اَخْرَابَا এর অর্থ হলো: প্রথম। قَدْمَابَا এর অর্থ হলো: শেষ। (সুবুলুল হুদা ওয়ার রাশাদ,  ১/৪২৫) অর্থাৎ আমাদের নবী صَلَّی اللهُ عَلَیْہِ وَاٰلِہٖ وَسَلَّم প্রথম নবীও এবং শেষ নবীও।\nতাঁর মাধ্যমেই পৃথিবীর সূচনা\n      \tআল্লাহ পাক কুরআনে করীমে বলেন:\nہُوَ الْاَوَّلُ وَ الْاٰخِرُ وَ الظَّاہِرُ وَ الْبَاطِنُ ۚ  وَ ہُوَ   بِکُلِّ  شَیْءٍ عَلِیْمٌ\n(পারা: ২৭, সূরা হাদীদ, আয়াত: ৩)                  কানযুল ঈমান থেকে অনুবাদ: তিনিই প্রথম, তিনিই শেষ, তিনিই প্রকাশ্য, তিনিই গোপন এবং তিনিই সবকিছু জানেন।\n\n      \tশায়খ আব্দুল হক মুহাদ্দিস দেহলবী رَحْمَۃُ اللهِ عَلَیْہِ এই আয়াতের ব্যাখ্যা বলেন: (প্রথম হওয়া, শেষ হওয়া, জাহির হওয়া, বাতেনী হওয়া) এই চারটি সিফাত হলো আল্লাহ পাকের আর আল্লাহ পাক তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم কেও এই গুণাবলী দান করেছেন।\n(মাদারিজুন নবুয়াত, মুকাদ্দামা, অংশ: ১, পৃষ্ঠা: ২ সারাংশ)\n\n"
    },
    {
        "1": "প্রিয় নবীর প্রথম ও শেষ হওয়ার দ্বারা উদ্দেশ্য",
        "2": "      \tহাদিসে পাকে রয়েছে: একবার ফেরেশতাদের সর্দার হযরত জিব্রাইল আমীন عَلَیْہِ السَّلَام প্রিয় নবী, রাসূলে পাক, হুযুর صَلَّی اللهُ عَلَیْہِ وَاٰلِہٖ وَسَلَّم এর দরবারে উপস্থিত হলেন আর এইভাবে সালাম পেশ করলেন: اَلسَّلَامُ عَلَیْکَ یَاظاهِرُ! اَلسَّلَامُ عَلَیْکَ یَابَاطِنُ হে জাহির নবী! আপনার উপর সালাম, হে বাতিন নবী! আপনার উপর সালাম। এতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: হে জিব্রাইল! এই গুণাবলী তো আল্লাহ পাকের,  তিনিই যোগ্য, আমার জন্য এই গুণাবলী কিভাবে হতে পারে? হযরত জিব্রাইল আমীন عَلَیْہِ السَّلَام আরয করলেন: আল্লাহ পাক আপনাকে এই গুণাবলী দ্বারা মর্যাদা দান করেছেন, আপনাকে সমস্ত নবী  ও  রাসূলদের উপর মর্যাদা দান করেছেন এবং নিজের নাম ও গুণাবলী থেকে আপনার নাম ও   বৈশিষ্ট্য বের করেছেন * (হে প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم)! আল্লাহ পাক আপনার নাম আউয়াল রেখেছেন, কেননা আপনি বেলাদতের দিক দিয়ে সমস্ত আম্বিয়ায়ে কেরাম থেকে আউয়াল অর্থাৎ প্রথম ( কারণ সর্বপ্রথম আপনার নূর মুবারক সৃষ্টি করা হয়েছে) * আল্লাহ পাক আপনার নাম মুবারক আখিরও রেখেছেন কেননা আপনি সমস্ত নবীর যুগের শেষে তাশরিফ আনয়নকারী এবং আখেরী উম্মতের আখেরী নবী صَلَّی اللهُ عَلَیْہِ وَاٰلِہٖ وَسَلَّم * এইভাবে আল্লাহ পাক আপনার নাম মুবারক বাতিনও  রেখেছেন, কেননা আল্লাহ পাক নিজের নামের সাথে আপনার নাম মুবারক সোনালী নূর দ্বারা আরশের খুঁটিতে হযরত আদম عَلَیْہِ السَّلَام এর জন্মের ২ হাজার বছর পূর্বে সর্বদার জন্য লিখে দিয়েছেন। একইভাবে আল্লাহ পাক আপনার নাম মুবারক জাহিরও রেখেছেন কেননা তিনি আপনাকে সমস্ত দ্বীনের উপর শ্রেষ্ঠত্ব দান করেছেন, আপনার শরীয়ত ও ফযিলতকে সমস্ত যমিন ও আসমানবাসীদের উপর প্রকাশ করেছেন।\n(শরহুশ শিফা, ১/৫১৫ পৃ:, ফাতাওয়ায়ে রযবীয়্যা, ১৫/৬৬৩ পৃ:)\n"
    },
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আরও কিছু",
        "2": "          প্রিয় ইসলামী ভাইয়েরা! আল্লাহ পাক হযরত শীস عَلَیْہِ السَّلَام এর উপর সহিফা অবতীর্ণ করেছেন, তার মধ্যে তাঁর صَلَّی اللهُ عَلَیْہِ وَاٰلِہٖ وَسَلَّم নাম মুবারক آخَرُ مَاخ, এর অর্থ: صَحَیْحُ الْاِسْلَام (অর্থাৎ সঠিক দ্বীন সম্পন্ন) * একইভাবে পূর্ববর্তী আসমানী কিতাবের মধ্যে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর একটি নাম اِکْلِیْل ও রয়েছে, যেটার অর্থ হলো: মুকুট। অর্থাৎ আম্বিয়াদের মুকুট যেমনটি মুকুট পুরো মাথা আবৃত করে নেয়, তেমনই নবী  করীম صَلَّی اللهُ عَلَیْہِ وَاٰلِہٖ وَسَلَّم এর নবুয়ত সমস্ত সৃষ্টিকে আবৃত করে নিয়েছে কেননা তিনি নবীদেরও নবী, ফেরেশতাদেরও নবী, জ্বিনদেরও নবী, মানুষেরও নবী, মোটকথা: আল্লাহ পাক ব্যতীত যা কিছু রয়েছে তিনি সকল সৃষ্টির, সমস্ত জাহানের নবী * ইঞ্জিল শরীফে নবীয়ে আকরাম\nصَلَّی اللهُ عَلَیْہِ وَاٰلِہٖ وَسَلَّم এর প্রসিদ্ধ নাম হলো: بَارْقَلِیْط ও এসেছে: যেটার অর্থ হলো: রুহুল কুদস (অর্থাৎ পবিত্র রুহ) * রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর একটি মুবারক নাম হলো: جَبَّار, যেটার অর্থ হলো: উম্মতদের সংশোধনকারী, হিদায়তের রাস্তা প্রদর্শনকারী, খোদার শত্রুদের উপর গযবকারী, সমস্ত মানুষের উপর শ্রেষ্টত্ব লাভকারী নবী।\n(সুবলুল হুদা,  ১/৪২৫-৪৩১-৪৩৮-৪৪৩ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n          প্রিয় ইসলামী ভাইয়েরা! পূর্ববর্তী আসমানী কিতাব থেকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আরও শান শুনুন:\n\nসুলতানে দো’জাহান صَلَّی اللهُ عَلَیْہِ وَاٰلِہٖ وَسَلَّم\n      \tহযরত ঈসা عَلَیْہِ السَّلَام এর উপর নাযিলকৃত আসমানী কিতাব ইঞ্জিল শরীফে রয়েছে: (আখেরী নবী صَلَّی اللهُ عَلَیْہِ وَاٰلِہٖ وَسَلَّم) যিনি সর্বদা শ্রেষ্ঠ থাকবেন এবং শেষ পর্যন্ত আমার বিধানের হেফাযত করতে থাকবেন, আমি তাঁকে সমস্ত উম্মতের বাদশাহ বানাবো।\n(হুজ্জাতুল্লাহি আলা আলামীন, আল মাবহাছুর রাবে, আল কিসমুল আউয়াল, আল ফাসলুল আউয়াল, ৭৬ পৃ:)\n"
    },
    {
        "1": "চকচকে মিনার",
        "2": "      \tআল্লাহ পাকের নবী হযরত যাকারিয়া عَلَیْہِ السَّلَام বলেন: ঐ ফেরেশতা যে আমার মুখে বলে (অর্থাৎ আমার নিকট ওহী নিয়ে আসে) সে আমাকে বললো: আপনি কি দেখছেন? আমি দেখছি সামনে একটি স্বর্ণের মিনার ছিলো, সেটার মাথায় একটি তালু ছিলো, সেই তালুর উপর ৭টি প্রদীপ ছিলো, প্রতিটি প্রদীপে ৭টি করে মুখ ছিলো, তারপর  সেই তালুর ডান ও বাম দিকে যায়তুন গাছ ছিলো, আমি ফেরেশতাকে জিজ্ঞাসা করলাম: এটা কি? উত্তর দিলো: আপনি এটাকে চিনেন না? ইনি হলেন মুহাম্মদ صَلَّی اللهُ عَلَیْہِ وَاٰلِہٖ وَسَلَّم (আর তার সম্পর্কে আল্লাহ পাকের ফরমান হলো এটা যে, সে) আমার নাম নিয়ে দোয়া করবে তো আমি তাঁর দোয়া কবুল করবো।\n      \tওলামায়ে কেরামগণ বলেন: এই রেওয়ায়েতের মধ্যে যায়তুনের দুইটি বৃক্ষ দ্বারা উদ্দেশ্য হলো দ্বীন ও বাদশাহী যা আল্লাহ পাক তাঁর প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم কে দান করেছেন।\n(হুজ্জাতুল্লাহি আলাল আলামিন, আল মাবহাছুর রাবে, আল ফসলুল আউয়াল, ৮০ পৃ:)\nপ্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় গুণাবলী\n      \tহযরত ওয়াহাব বিন মুনাব্বিহ رَحْمَۃُ اللهِ عَلَیْہِ বলেন: আল্লাহ পাক হযরত শা’য়া عَلَیْہِ السَّلَام এর নিকট ওহী প্রেরণ করলেন, নিশ্চয় আমি একজন নবী (صَلَّی اللهُ عَلَیْہِ وَاٰلِہٖ وَسَلَّم) কে প্রেরণ করবো * যে উম্মী হবে (অর্থাৎ দুনিয়াতে তাঁর কোন ওস্তাদ থাকবে না) * আমি তাঁর মাধ্যমে বধির কান খুলে দিবো * গাফেল হৃদয়গুলো জাগ্রত করবো * অন্ধদের দৃষ্টিশক্তি দান করবো * তাঁর জন্মস্থান হবে মক্কা * তাঁর হিজরতের স্থান তায়্যিবা * তাঁর বাদশাহী সিরিয়াতে হবে * সে আমার বিশেষ বান্দা * মুতাওয়াক্কিল (আমার উপর ভরসাকারী) * মুস্তফা (অর্থাৎ নির্বাচিত) * মারফু (অর্থাৎ উচ্চ পর্যায়ের যিকিরকারী) * হাবীব * মুতাহাব্বাব (অর্থাৎ যাকে পছন্দ করা হয়েছে) * মুখতার (অর্থাৎ ক্ষমতার অধিকারী) * তিনি মন্দের প্রতিশোধ মন্দ দিয়ে নিবেন না বরং ক্ষমা করে দিবেন\n* মুমিনের উপর দয়াশীল হবেন * (এমন কোমল হৃদয় সম্পন্ন হবেন যে) আঘাত প্রাপ্ত পশুকে দেখেও কান্না করবেন * বিধবার কোলে এতিমকে দেখে অশ্রু ঝরাবেন * কঠোর হবেন না * মন্দ কথা বলবে না * আর না বাজারে শোরগোল করবেন * তাঁর চলাফেরায় এমন প্রতাপ থাকবে যে, যদি প্রদীপের পাশ দিয়ে অতিত্রুম করেন তবে প্রদীপ নিভবে না * শুকনো ঘাসের উপর কদম রাখলে কদমের আওয়াজ আসবে না * আমি তাঁকে জান্নাতের সুসংবাদ প্রদানকারী * ও জাহান্নামের ব্যাপারে ভীতি প্রদর্শনকারী বানিয়ে প্রেরণ করবো * তাঁকে পবিত্র চরিত্র দ্বারা ধন্য করবো * আদর্শ ও প্রশান্তি তাঁর পোশাক হবে * নেকী হবে তাঁর তরিকা, তাকওয়া হবে তাঁর বিবেক * হিকমত হবে তাঁর কালাম\n* সত্যবাদীতা ও বিশ্বস্ততা হবে তাঁর স্বভাব * ক্ষমা করা ও হাসিমুখে সাক্ষাত করা হবে তার নীতি * ন্যায়বিচার ও ইনসাফ হবে জীবন * হক হবে তাঁর শরীয়ত * ইসলাম হবে তাঁর দ্বীন এবং * তাঁর নাম হবে আহমদ صَلَّی اللهُ عَلَیْہِ وَاٰلِہٖ وَسَلَّم।\n(দালায়িলুন নবুয়াত লি আবি নুয়াঈম, আল ফাসলুল খামিস, ১/৩৫-৩৬, হাদীস: ৩২-৩৩)\n"
    },
    {
        "1": "পূর্ববর্তী ও পরবর্তী গুনাহ মাফ",
        "2": "      \tইমাম বায়হাকী رَحْمَۃُ اللهِ عَلَیْہِ বর্ণনা করেন: আল্লাহ পাক হযরত দাউদ عَلَیْہِ السَّلَام এর নিকট ওহী প্রেরণ করেন: হে দাউদ (عَلَیْہِ السَّلَام)! নিশ্চয় আপনার পর অতি শীঘ্রই একজন নবী হবেন, তাঁর নাম আহমদ ও মুহাম্মদ صَلَّی اللهُ عَلَیْہِ وَاٰلِہٖ وَسَلَّم, আমি তাঁর উপর কখনো গজব করবো না, তিনি কখনো আমার নাফরমানী করবেন না, নিশ্চয় আমি তাঁর সদকায় তাঁর পূর্ববর্তী ও পরবর্তীদের গুনাহ ক্ষমা করে দিলাম। (দালায়িলুন নবুয়ত লিল বায়হাকী, ১/৩৮০ পৃ:)\n"
    },
    {
        "1": "উম্মতে মুস্তফার বৈশিষ্ট্য",
        "2": "      \tসাহাবীয়ে রাসূল হযরত আব্দুল্লাহ বিন আব্বাস رَضِیَ اللهُ عَنْہُ একবার হযরত কা’বুল আহবার رَضِیَ اللهُ عَنْہُ কে জিজ্ঞাসা করলেন: তাওরাত শরীফে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কী কী বৈশিষ্ট্য লিখা রয়েছে? বললেন: তাওরাত শরীফে রয়েছে: * মুহাম্মদ বিন আব্দুল্লাহ (صَلَّی اللهُ عَلَیْہِ وَاٰلِہٖ وَسَلَّم) * তাঁর জন্মস্থান মক্কা * হিজরতের জায়গা তাবাহ (অর্থাৎ মদীনা)\n* মন্দ কথা বলবে না * বাজারের মধ্যে উঁচু আওয়াজে কথা বলবে না * মন্দের প্রতিশোধ মন্দ দিয়ে নয় বরং মাফ করে দিবেন * তাঁর উম্মত উম্মতে হাম্মাদ (অর্থাৎ অধিক প্রশংসাকারী) হবে * তিনি প্রত্যেক বিপদ ও সুখের সময় আল্লাহ পাকের প্রশংসা করবে * উঁচু জায়গায় উঠার সময় আল্লাহ পাকের তাকবীর (যেমন اَللهُ اَكْبَر) বলবে * নামাযের মধ্যে কাতার বানাবে। (দারামী, আল মুকাদ্দামা, ২৫-২৬ পৃ:, হাদীস: ৮)"
    },
    {
        "1": "বাদ্যযন্ত্র ধ্বংসকারী",
        "2": "      \tসাহাবীয়ে রাসূল হযরত আনাস বিন মালিক رَضِیَ اللهُ عَنْہُ হতে বর্ণিত: একবার রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم বললেন: আল্লাহ পাক আমাকে হিদায়ত দানকারী, সমস্ত জাহানের জন্য রহমত বানিয়ে প্রেরণ করেছেন এবং আমাকে পাঠিয়েছেন যেন বাদ্যযন্ত্র ধ্বংস করি। আউস বিন সামআ’ন (এই কথাটি শুনেছিলো, সে) বললো: সেই সত্তার শপথ! যিনি আমাকে সত্য সহকারে প্রেরণ করেছেন, নিশ্চয় আমি তাওরাতে আপনার ব্যাপারে এরকমই পড়েছি। (হুজ্জাতুল্লাহি আলাল আলামিন, ৯৪ পৃ:)\n\n          سُبْحَانَ الله! প্রিয় ইসলামী ভাইয়েরা! আমাদের প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর কেমন শান, চিন্তা করে দেখুন! আল্লাহ পাক পূর্ববর্তী আসমানী কিতাবের মধ্যে কতো ব্যাখ্যা সহকারে নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم এর বৈশিষ্ট্য ও মর্যাদা, ফাযায়িল, চরিত্র, পবিত্র আদর্শের ব্যাপারে আলোচনা করেছেন, এখানে একটু মনযোগ দিন! আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم দুনিয়াতে কেন তাশরিফ এনেছেন? সেটার একটা হিকমত তাওরাত শরীফে বর্ণনা করা হয়েছে যে, তিনি বাদ্যযন্ত্র ধ্বংস করার জন্য তাশরিফ এনেছেন।\n\n          اَلله! اَلله! নবীয়ে পাক صَلَّی اللهُ عَلَیْہِ وَاٰلِہٖ وَسَلَّم তো যেই বাদ্যযন্ত্র ধ্বংস করার জন্য তাশরিফ এনেছেন, এখন তাঁর উম্মতেরা সেই বাদ্যযন্ত্র বানাচ্ছে, বাদ্যযন্ত্র বাজাচ্ছে, মিউজিক শোনছে এটা কতো লজ্জার বিষয়। اَلْحَمْدُ لِلّٰه এই উম্মত মিউজিক শ্রবণকারী নয় বরং কী? তাওরাত শরীফে বর্ণনা করা হয়েছে: এই উম্মত উম্মতে হাম্মাদ অর্থাৎ অধিক পরিমাণে আল্লাহ পাকের হামদ ও সানা বর্ণনাকারী। (দারামী, আল মুকাদ্দামা, ২৫-২৬ পৃ:) আমাদের উচিত যেমন নাম, তেমন কাজও করা * গান * বাজনা * মিউজিক * ঢোল তবলা ইত্যাদি এসবকিছু বর্জন করা * যারা পূর্বে এরকম করতেন * তা থেকে তাওবা করুন * তার স্থলে আল্লাহ পাকের হামদ ও সানা করুন اَلله اَلله করুন * তাঁর সুন্দর সুন্দর নাম দ্বারা যিকির করুন * তিলাওয়াত করুন * নাত পড়ুন * নেক কাজ করুন। এগুলো করেন তাহলে اِنْ شَآءَ الله দুনিয়াও সুন্দর হবে এবং পরকালও সুন্দর হবে।\n"
    },
    {
        "1": "নামাযের ফযিলত",
        "2": "          প্রিয় ইসলামী ভাইয়েরা! আমরা পূর্ববর্তী কিতাবাদির মধ্যে অবতীর্ণ হওয়া প্রশংসা শুনলাম, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রিয় গুণাবলী সম্পর্কে শুনলাম, এ থেকে বোঝা যায় যে, মিলাদ উদযাপন করা অর্থাৎ রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর আলোচনা করা, তাঁর গুণাবলী ও বৈশিষ্ট্যের চর্চা করা, শোনা, শোনানো অবশ্যই জায়িয বরং সুন্নাতে ইলাহী কেননা আল্লাহ পাক তাঁর নবীদেরকে যিকরে মুস্তফা শুনিয়েছেন এবং আম্বিয়ায়ে কেরামগণ عَلَیْهِمُ السَّلَام শুনেছেনও, পড়েছেনও, তাঁদের উম্মতদেরও শুনিয়েছেন। এজন্য اَلْحَمْدُ لِلّٰه আমরাও আমাদের নবী صَلَّی اللهُ عَلَیْہِ وَاٰلِہٖ وَسَلَّم এর আলোচনা করি, নিজেরাও শুনি এবং অন্যদেরকেও শুনিয়ে থাকি, রাসূলে করীম صَلَّی اللهُ عَلَیْہِ وَاٰلِہٖ وَسَلَّم এর আগমনের চর্চাও করি, এটাকেই তো মিলাদ বলা হয়। সুতরাং বোঝা গেলো; মিলাদ উদযাপন করা নির্দ্বিধায় জায়িয।\n\n      \tকিন্তু এই বিষয়টি মনে রাখবেন! اَلْحَمْدُ لِلّٰه আমরা অবশ্যই মিলাদী তবে এর পূর্বে আমরা নামাযী। আমাদের অবশ্যই নামাযও পড়তে হবে। আসুন! একটি রেওয়ায়েত শুনি: আবু ছা’লাবা যিনি তাওরাতের আলিম ছিলেন, মুসলমানদের দ্বিতীয় খলিফা হযরত ওমর ফারূকে আযম رَضِیَ اللهُ عَنْہُ কে একবার জিজ্ঞাসা করা হলো: তাওরাতে রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যেই শান বর্ণনা করা হয়েছে, তা শোনাও! তিনি বললেন: তাওরাতে লিখা রয়েছে: * আহমদ صَلَّی اللهُ عَلَیْہِ وَاٰلِہٖ وَسَلَّم ঈসমাইল عَلَیْہِ السَّلَام এর বংশধর হবেন * সঠিক দ্বীন ওয়ালা হবেন * তাঁর উভয় কাঁধের মাঝখানে নবুয়তের মোহর থাকবে * শিমলা (বিশিষ্ট পাগড়ি) পরিধান করবেন * উটের উপর আরোহন করবেন * তাঁকে এমন নামায দেয়া হবে যে, যদি সেই নামায নূহ عَلَیْہِ السَّلَام এর সম্প্রদায়কে দেয়া হতো তাহলে তারা তোফানের মাধ্যমে ধ্বংস হতো না * যদি আদ সম্প্রদায়কে দেয়া হতো তবে তাদের উপর অন্ধকারের আযাব হতো না * যদি সামুদ গোত্রকে দেয়া হতো তাহলে তারা চিৎকারের আযাবে ধ্বংস হতো না।\n(হুজ্জাতুল্লাহি আলাল আলামিন, ৯৫-৯৬ পৃ:)\n\n                                                اَللهُ اَكْبَرُ চিন্তা করে দেখুন! নামাযের কেমন ফযিলত। এজন্য আমাদের তো মিলাদ উদযাপন করতে হবে, অবশ্যই মিলাদ উদযাপন করবো কিন্তু জুলূসের সময় গান বাজনা বাজাবো না, মিউজিক বাজাবো না, নাচ-গানের অনুষ্ঠান করবো না, পর্দাহীন হবো না বরং শরীয়তের সীমার মধ্যে থেকে মিলাদ উদযাপন করতে হবে এবং সেটার সাথে সাথে পাঁচ ওয়াক্ত নামায জামাত সহকারে আদায় করতে হবে। আল্লাহ পাক আমাদেরকে তাওফিক নসিব করুন। اٰمِين بِجا هِ النَّبِىِّ الْاَمين  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد"
    },
    {
        "1": "নেক আমল নম্বর ২৯ এর প্রতি উতসাহ প্রদান",
        "2": "          প্রিয় ইসলামী ভাইয়েরা! প্রবৃত্তির চাহিদা থেকে বেঁচে থাকার ও সুন্নাতে রাসূলের অনুসারী হওয়ার মানসিকতা পাওয়ার জন্য দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান, যেলি হালকার ১২ দ্বীনি কাজে অংশগ্রহণ করুন। শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রদত্ত “৭২ নেক আমল” এর উপর আমল করুন। ৭২টি নেক আমলের মধ্য হতে ২৯ নং নেক আমল হলো, আপনি কি আজ সুন্নাত অনুযায়ী খাবার খেয়েছেন এবং খাওয়ার পূর্বে ও পরে দোয়া পড়েছেন? এই নেক আমলের উপর করার বরকতে না শুধুমাত্র আমরা সুন্নাত অনুযায়ী আহারকারী হয়ে যাবে বরং ক্ষুধা থেকে কম খেয়ে প্রবৃত্তির চাহিদার অনুসরণ করা থেকে বেঁচে থাকতে সফল হয়ে যাবো।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "মাদানী কাফেলা বিভাগ",
        "2": "          প্রিয় ইসলামী ভাইয়েরা! সময় যতই যাচ্ছে মুসলমানদের আমলী অবস্থারও অবনতি হচ্ছে, নামাযের স্পৃহা লোপ পাচ্ছে, গুনাহের অনিষ্টতা ছড়িয়ে পড়ছে আর সেসব গুনাহের ধ্বংসযজ্ঞ প্রভাব ঘরে ঘরে পৌঁছে গিয়ে আমাদের প্রজন্মের ধ্বংস ও বরবাদের কারণ হচ্ছে। এমন করুন পরিস্থিতির মধ্যে প্রয়োজন ছিলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর উম্মতের প্রদি দরদী লোকেরা গ্রামে গঞ্জে, শহরে নগরে এবং দেশ থেকে দেশ সফর করে মানুষদের সংশোধন করার, এই উদ্দেশ্যে পূরণ করার জন্য দাওয়াতে ইসলামীর অধীনে একটি বিভাগ তথা “মাদানী কাফেলা” বিভাগ গঠন করা হয়েছে। اَلْحَمْدُ لِلّٰه মাদানী কাফেলা বিভাগ সারা বিশ্বে নেকীর দাওয়াতের সাড়া জাগানোর জন্য একটি নীতি বানিয়েছে যেটার মাধ্যমে হাজারো ইসলামী ভাই মাদানী কাফেলার মুসাফির হয়ে থাকে যেটার মাধ্যমে অমুসলিমদের ইসলামের দৌলত নসিব হয়েছে, গুনাহগারদের সংশোধন হচ্ছে, মসজিদ আবাদ হচ্ছে এবং সমাজে নেককার হওয়ার ও বানানোর প্রচেষ্টার উপর তৎপরতা শুরু হয়ে যাচ্ছে।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "হাত মিলানোর সুন্নাত ও আদব",
        "2": "    \tপ্রিয় ইসলামী ভাইয়েরা! আসুন! শায়খে তরিকত, আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ এর পুস্তিকা ১০১ মাদানী ফুল থেকে হাত মিলানোর কিছু সুন্নাত ও আদব শুনি: প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী লক্ষ্য করুন: * যখন দু’জন মুসলমান সাক্ষাতের সময় মুসাফাহা করে এবং একে অপরের ভালো মন্দ জিজ্ঞাসা করে তখন আল্লাহ পাক তাদের মাঝখানে একশত (১০০) রহমত অবতীর্ণ করেন যার মধ্যে নিরানব্বইটি রহমত প্রফুল্লতার সাথে সাক্ষাত কারী ও উত্তম পদ্ধতিতে আপন ভাইয়ের অবস্থাদি জিজ্ঞাসাকারী ব্যক্তি পেয়ে থাকে। (মু’জামে আউসাত, ৫/৩৮০ পৃ:, নং: ৭৬৭২) * যখন দু’জন বন্ধু একে অপরের সাথে মিলিত হয় আর মুসাফাহা করে এবং নবী করীম (صَلَّی اللهُ عَلَیْہِ وَاٰلِہٖ وَسَلَّم) এর উপর দরুদ পাঠ করে তখন তাদের উভয়ে পৃথক হওয়ার পূর্বে তাদের পূর্ববর্তী ও পরবর্তী গুনাহ ক্ষমা করে দেয়া হয়। (শুয়াবুল ঈমান, ৬/৪৭১ পৃ:, হাদীস: ৮৯৪৪) * দুইজন মুসলমান সাক্ষাতের সময় সালাম দিয়ে দুই হাত দ্বারা মুসাফাহা করা অর্থাৎ উভয় হাত মিলানো সুন্নাত। * বিদায় নেয়ার সময়ও সালাম দিন এবং হাত মিলাতে পারবেন * হাত মিলানোর সময় দরুদ শরীফ পড়ে সম্ভব হলে এই দোয়াটিও পাঠ করুন: یَغفِرُ اللهُ لَنَا وَ لَکُم (অর্থাৎ আল্লাহ পাক আমাদের ও আপনাদের গুনাহ ক্ষমা করুক।) * দুইজন মুসলমান হাত মিলানোর মাঝখানে যে দোয়াটি করবে اِنْ شَآءَ الله তা কবুল করা হবে, পৃথক হওয়ার পূর্বে উভয়ের মাগফিরাত হয়ে যাবে। (মুসনদে আহমদ, ৪/২৮৬ পৃ:, হাদীস: ১২৪৫৪) اِنْ شَآءَ الله\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tহাত মিলানোর অবশিষ্ট সুন্নাত ও আদব তরবিয়্যতি হালকায় বর্ণনা করা হবে, সুতরাং সেগুলো জানার জন্য অবশ্যই তরবিয়্যতি হালকায় অংশগ্রহণ করুন।\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n\n\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সাপ্তাহিক ইজতিমার হালকার সিডিউল ১২ সেপ্টেম্বর ২০২৪ইং",
        "2": "(১) সুন্নাত ও আদব শিখা: ৫ মিনিট (২) দোয়া মুখস্ত করানো ৫ মিনিট, (৩) যাচাই: ৫ মিনিট, সর্বমোট ১৫ মিনিট\n"
    },
    {
        "1": "হাত মিলানোর অবশিষ্ট সুন্নাত ও আদব",
        "2": "          * পরস্পর হাত মিলানোর দ্বারা শত্রুতা দূরীভূত হয়ে থাকে। * যতবার সাক্ষাত হবে ততবার হাত মিলাতে পারবে। * উভয় পক্ষ থেকে একহাত করে মিলানো সুন্নাত নয় মুসাফাহা দুই হাতে করা সুন্নাত। * কিছুলোক শুধুমাত্র পরস্পরের আঙ্গুলই লাগিয়ে থাকে এটাও সুন্নাত নয় * হাত মিলানোর পর নিজের হাত চুম্বন করা মাকরুহ। * হাত মিলানোর পর নিজের হাত চুম্বনকারী ইসলামী ভাইয়েরা নিজেদের অভ্যাস পরিহার করুন। * যদি আমরদ (অর্থাৎ সুদর্শন বালক) এর সাথে হাত মিলানোর মধ্যে কামভাব সৃষ্টি হয় তাহলে তার সাথে হাত মিলানো জায়িয নেই বরং যদি দেখার কারণে কামভাব সৃষ্টি হয় তবে দেখাও গুনাহ। (দুররে মুখতার, ২/৯৮ পৃ:) * মুসাহাফা করার (অর্থাৎ হাত মিলানোর) সময় সুন্নাত হলো এটা যে, হাতে রুমাল ইত্যাদি যেনো অন্তরাল না হয়, উভয়ের হাতের তালু যেনো খালি থাকে এবং হাতের তালুর সাথে তালু লাগা উচিত। (বাহারে শরীয়ত, অংশ: ৩, ১৬/৪৭১ পৃ:)\nصَلُّوْا عَلَی الْحَبِیْب             \tصَلَّی اللهُ عَلٰی مُحَمَّد\n"
    },
    {
        "1": "ঋণ মুক্তির দোয়া",
        "2": "      \tদাওয়াতে ইসলামীর সাপ্তাহিক সুন্নাতে ভরা ইজতিমার সিডিউল অনুযায়ী “ঋণ মুক্তির দোয়া” মুখস্ত করানো হবে। দোয়াটি হলো:\nاَللّٰھُمَّ اکْفِنِیْ بِحَلَالِکَ عَنْ حَرَامِکَ وَاَغْنِنِیْ بِفَضْلِکَ عَمَّنْ سِوَاکَ\n      \tঅনুবাদ: “হে আল্লাহ আমাকে হালাল রিযিক দান করো হারাম থেকে হেফাযত করো এবং তোমার দয়া ও অনুগ্রহে তুমি ব্যতীত অন্যদের প্রতি অমুখাপেক্ষী বানিয়ে দাও।”\n\n১৪. রাগের চিকিৎসা করেছি? ১৫. নিজের আমলের পর্যবেক্ষণ করেছি?\n১৬. নিজের নিগরানের আনুগত্য করেছি? ১৭. আপনি, জি হ্যাঁ- বলে কথা বলেছি? ১৮. প্রাপ্তবয়স্কদের মাদরাসাতুল মদীনায় পড়েছি বা পড়িয়েছি? ১৯. ইশার জামাআতের দুই ঘণ্টার মধ্যে ঘরে পৌঁছে গেছি? ২০. দ্বীনি কাজে দুই ঘণ্টা সময় ব্যয় করেছি? ২১. ফজরের জন্য জাগিয়েছি? ২২. অন্যের ঘরে কি উঁকি দিয়েছি? ২৩. ঘরে কি দরস দিয়েছি? ২৪. মসজিদ দরস দিয়েছি বা শুনেছি? ২৫. সুন্নাত অনুযায়ী কি পোশাক পরিধান করেছি? ২৬. মাথার চুল রাখার সুন্নাতের উপর আমল হয়েছে? ২৭. এক মুষ্টি দাড়ি রাখা হয়েছে?\n২৮. গুনাহ হয়ে যাওয়ার ক্ষেত্রে সাথে সাথে কি তাওবা করেছি? ২৯. সুন্নাত অনুযায়ী কি খাবার খেয়েছি? ৩০. মুসলমানদেরকে সালাম দিয়েছি? ৩১. কিছু না কিছু সুন্নাতের উপর আমল হয়েছে? ৩২. যোহরের আগের সুন্নাত কি ফরযের আগে আদায় করেছি? ৩৩. তাহাজ্জুদ বা সালাতুল লাইল পড়েছি?\n৩৪. আওয়াবিন বা ইশরাক ও চাশতের নফল পড়েছি? ৩৫. আসর ও ইশার আগের সুন্নাত কি পড়েছি? ৩৬. ১২টি দ্বীনি কাজের মধ্যে কি একটি দ্বীনি কাজে উৎসাহ দিয়েছি? ৩৭. অন্যের কাছে চেয়ে জিনিস ব্যবহার করি নি তো?\n৩৮. মিথ্যা, গীবত ও চুগলী করা থেকে কি বিরত ছিলাম? ৩৯. কিছুক্ষণ কি মাদানী চ্যানেল দেখেছি? ৪০. ব্যক্তিগত বন্ধুত্ব করি নি তো? ৪১. সময় মতো ঋণ পরিশোধ কি করেছি? ৪২. বিনয়ের এমন শব্দ তো ব্যবহার করি নি যাতে মন সায় দেয় নি? ৪৩. পরিছন্নতা ও শিষ্টাচারের প্রতি সজাগ ছিলাম কি?\n৪৪. মুসলমানের দোষত্রুটি কি গোপন করেছি? ৪৫. তাফসীর শোনা/ শোনানোর হালকায় অংশগ্রহণ করেছি? ৪৬. কিছু না কিছু জায়িয কাজের পূর্বে কি بِسْمِ الله পাঠ করেছি? ৪৭. চৌক দরস কি দিয়েছি বা শুনেছি?\n৪৮. পিতামাতা ও পীর মুর্শিদকে ইসালে সাওয়াব করেছি? ৪৯. অপব্যয় করা থেকে কি বিরত থেকেছি? ৫০. ট্রাফিক আইন কি মেনে চলেছি?\n৫১. সাংগঠনিক পদ্ধতিতে কি সমস্যার সমাধান করেছি? ৫২. মুখের গুনাহ থেকে কি বিরত ছিলাম? ৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম?\n৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n\n          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]