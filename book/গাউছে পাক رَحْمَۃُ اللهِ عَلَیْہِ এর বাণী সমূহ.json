[
    {
        "1": "গাউছে পাক رَحْمَۃُ اللهِ عَلَیْہِ এর বাণী সমূহ",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "    হুযুর নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَامِنْ عَبْدَيْنِ مُتَحَابَّيْنِ فِى اللهِ يَسْتَقْبِلُ اَحَدُهُما صَاحِبَهُ فَيُصَافِحُه ويُصَلِّيَانِ عَلَى النَّبىِّ صَلَّی اللهُ عَلَیْہِ واٰلہٖ وَسَلَّمَ اِلَّا لَمْ يَفْتَرِقَا حتّٰى تُغْفَر َذُنُوْبُهُمَامَا تَقَدَّمَ مِنْهُمَا وَمَا تَأَخَّرَ ت\n    অর্থাৎ আল্লাহ পাকের সন্তুষ্টির উদ্দেশ্যে ভালোবাসা পোষণকারী যখন পরস্পরের সাথে সাক্ষাৎ করে ও মুসাফাহা করে আর রাসূলে পাক صَلَّی اللهُ عَلَیْہِ وَاٰلِہٖ وَسَلَّم প্রতি দরূদ শরীফ পাঠ করে তখন পৃথক হওয়ার পূর্বে উভয়ের পূর্বের ও পরের গুনাহ ক্ষমা করে দেয়া হবে।\n(মুসনাদে আবি ইয়ালী, মুসনাদে আনাস বিন মালিক, ৩/৯৫ হাদীস: ২৯৫১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! রবিউল আখিরর আমাদের মাঝে বিরাজমান। এই মাসটির সাথে পীরানে পীর, দস্তগীর, রওশন জমীর, শায়খ মহিউদ্দীন আব্দুল কাদের জিলানী رَحْمَۃُ اللهِ عَلَیْہِ এর সাথে বিশেষ ভাবে সম্পর্ক রয়েছে। আজকের ইজতিমাতে আমরা তিনি رَحْمَۃُ اللهِ عَلَیْہِ এর বাগান থেকে কিছু সুবাসিত মাদানী ফুল জানার সৌভাগ্য অর্জন করব। হুযুর গাউছে পাক رَحْمَۃُ اللهِ عَلَیْہِ দীর্ঘ দিন ধরে নিজের কথা লেখনী ও বয়ানের মাধ্যমে লোকদেরকে পথভ্রষ্টতা থেকে বাঁচিয়ে হিদায়তের রাস্তায় পরিচালিত করতেন। তিনি رَحْمَۃُ اللهِ عَلَیْہِ এর মজলিশ, ওয়াজ, নসীহতের ভান্ডার পথভ্রষ্টদের জন্য হিদায়তের সিড়ি ছিল। এসব আমাদের প্রিয় নবী মুস্তফা صَلَّی اللهُ عَلَیْہِ وَاٰلِہٖ وَسَلَّم এর বিশেষ দয়া ছিল। আসুন! এ প্রসঙ্গে এক মনোমুগ্ধকর ঘটনা শুনি:\n"
    },
    {
        "1": "রাসূলের থুথুর বরকত",
        "2": "    বর্ণিত রয়েছে; হযরত শায়খ আব্দুল কাদির জিলানী رَحْمَۃُ اللهِ عَلَیْہِ সিংহাসনে বসা অবস্থায় প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ হলো। তখন হুযুর صَلَّی اللهُ عَلَیْہِ وَاٰلِہٖ وَسَلَّم আমাকে ইরশাদ করলেন: “বৎস! তুমি বয়ান করো না কেন?” আমি আরয করলাম: হে আমার নানাজান صَلَّی اللهُ عَلَیْہِ وَاٰلِہٖ وَسَلَّم! আমি এক অনারবী ব্যক্তি, বাদগাদে ফোছাহা অর্থাৎ ভাল বক্তাদের সামনে আমি কিভাবে বয়ান করব? হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم আমাকে ইরশাদ করলেন: “বৎস! তোমার মুখটা খোল।” আমি আমার মুখ খোললাম, তখন হুযুর صَلَّی اللهُ عَلَیْہِ وَاٰلِہٖ وَسَلَّم আমার মুখে সাতবার তাঁর থুথু মোবারক দিলেন। আর আমাকে ইরশাদ করলেন: “লোকদের সামনে বয়ান করো, আর তাদেরকে আল্লাহ পাকের দিকে সর্বোত্তম হিকমত ও নসীহতের মাধ্যমে আহ্বান করো।” তারপর আমি জোহরের নামায আদায় করলাম, আর বসে গেলাম। আমার কাছে অনেক লোক আসলো, আর আমার সামনে চিৎকার করলো এর পরে আমার সাথে আমীরুল মু’মিনীন হযরত আলী মুরতাদ্বা শেরে খোদা کَرَّمَ اللهُ وَجْہَہُ الْکَرِیْم এর সাথে যিয়ারত লাভ হলো। তিনি আমাকে বললেন: বৎস! তুমি কেন বয়ান করোনা? আমি আরয করলাম: হে আমার পিতা! লোকেরা আমার সামনে চিৎকার করে। হযরত আলী کَرَّمَ اللهُ وَجْہَہُ الْکَرِیْم বলেন: তোমার মুখ খোল আমি আমার মুখ খোললাম, তখন তিনি আমার মুখে ছয়বার থুথু দিলেন। আমি আরয করলাম: আপনি সাতবার কেন দিলেন না? হযরত আলী کَرَّمَ اللهُ وَجْہَہُ الْکَرِیْم বলেন: রাসূলুল্লাহ্ صَلَّی اللهُ عَلَیْہِ وَاٰلِہٖ وَسَلَّم এর প্রতি আদবের কারণে। তারপর তিনি আমার চোখ থেকে অদৃশ্য হয়ে গেলেন।\n(বাহজাতুল আসরার, ৫৮ পৃষ্ঠা। গাউছে পাক কি হালাত, ৩৩ পৃষ্ঠা)\n    এ ঘটনার পরে হুযুরে গাউছে আযম, শায়খ মুহিউদ্দীন আব্দুল কাদের জিলানী رَحْمَۃُ اللهِ عَلَیْہِ শাওয়াল মাসের ৫২১ হিজরীতে এক বড় ইজতিমায় সর্বপ্রথম বয়ান করেন। যেটা খুবই আলোকউজ্জ্বল ও প্রভাব বিস্তার করেছিল। আউলিয়ায়ে কিরাম ও ফেরেস্তারা যেটা আবৃত করে রেখে ছিলো। তিনি رَحْمَۃُ اللهِ عَلَیْہِ কুরআন ও সুন্নাতের বিশ্লেষণের পাশাপাশি লোকদেরকে আল্লাহ পাকের প্রতি আহ্বান করলেন। আর লোকেরা আনুগত্য ও অনুসরণ করার জন্য তাড়াতাড়ি অনুপেরিত হলো।\n(বাহজাতুল আসরার, যিকির ও ওয়াজ, ১৭৪ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "গাউছে পাকের প্রথম বয়ান!",
        "2": "    প্রিয় ইসলামী ভাইয়েরা! হুযুরে গাউছে পাক رَحْمَۃُ اللهِ عَلَیْہِ নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم আমীরুল মু’মিনীন হযরত আলীয়ুল মুরতাদ্বা کَرَّمَ اللہُ وَجۡہَہُ الۡکَرِیۡم এর উৎসাহও থুথু মোবারকের ফয়েয পাওয়ার পর প্রথম বয়ানেই লোকদের অন্তর তাঁর প্রতি ধাবিত হয়ে গেলো এবং সতেজপূর্তভাবে লোকেরা তাঁর সংস্পর্শের বরকতে ফয়েয গ্রহণ করতে লাগলো। তিনি رَحْمَۃُ اللهِ عَلَیْہِ এর মাহফিলের মধ্যে জীবনের সকল বিভাগের সাথে সম্পৃক্ত ব্যক্তিরাও অংশগ্রহণ করতো। আলীম, ফকীহ সবাই একত্রিত হতেন। তিনি رَحْمَۃُ اللهِ عَلَیْہِ এর ওয়াজের অবস্থা এমন ছিল যে, অনেক সময় চারশত ব্যক্তি কলম কালি নিয়ে উপস্থিত হতেন। আর তিনি رَحْمَۃُ اللهِ عَلَیْہِ এর বাণী সমূহ লিখে রাখতেন। (আখবারুল আখইয়ার, ১২ পৃষ্ঠা)\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    হুযুরে গাউসে আযম رَحْمَۃُ اللهِ عَلَیْہِ এর উত্তম উপদেশ দৈর্য্য ও সন্তুষ্টি, তাকওয়া, পরহেযগারী ও আল্লাহ ভীতির আয়না স্বরূপ ছিল। তিনি رَحْمَۃُ اللهِ عَلَیْہِ ওয়াজ ও নসীহতের মাধ্যমে ভালবাসা ও ভ্রাতৃত্বের শিক্ষা দিতেন। লোকদেরকে আখিরাতের প্রতি মনোনিবেশ করাতেন। দুনিয়ার প্রতি ভালবাসা, সম্পদ, নিফাক, রিয়াকারী, রাগ, হিংসা এ প্রকারের সকল অভ্যন্তরিণ রোগ থেকে বাঁচার শিক্ষা দিতেন। দুনিয়ার ক্ষনস্থায়ী, ঈমানের দৃঢ়তা, নেক আমলের প্রতি গুরুত্ব এবং উত্তম চরিত্র গঠণের শিক্ষা দিতেন। তিনি رَحْمَۃُ اللهِ عَلَیْہِ এর বাণী সমূহ অন্তর থেকেই বের হতো এবং অন্তরের গভীরে তা রেখাপাত করতো। শায়খ আব্দুল হক মুহাদ্দিস দেহলভী رَحْمَۃُ اللهِ عَلَیْہِ বলেন: হযরত শায়খ আব্দুল কাদের জিলানী رَحْمَۃُ اللهِ عَلَیْہِ এর এমন কোন মাহফিল ছিলো না, যে মাহফিলে অমুসলীম তাঁর হাত মোবারকে ঈমানের ধৌলত দ্বারা ধন্য হয়নি ও অবাধ্য, ডাকাত, পথভ্রষ্ট, বদ-মাযহাব ব্যক্তি তাঁর হাতে তাওবাকারী হয়নি। যখন পাঁচশতের অধিক অমুসলিম ইসলাম গ্রহণ করেন ও লাখো গুনাহগার তিনি رَحْمَۃُ اللهِ عَلَیْہِ এর নিকট তাওবা করেন আর তাদের মন্দ আমল থেকে ফিরে আসেন, তখন অন্যান্য লোকদের ব্যাপারে কি বলা যায়? প্রত্যেক ব্যক্তিই তাঁর বাণী থেকেই উপকৃত হতো। (আখবারুল আখইয়ার, ১৩ পৃষ্ঠা) اَمْرٌ بِالْمَعْرُوْف وَ نَہْیٌ عَنِ الْمُنْکَر অর্থাৎ- নেকীর আদেশ দেওয়া ও মন্দ কাজ থেকে বাধা প্রদানের ক্ষেত্রে কোন প্রশাসনিক বিচারকের পরোওয়া করতেন না, রাজা-প্রজা, ওযীর, সাধারণ মানুষ, বিশেষ ব্যক্তিত্ত্ব সবাইকে নেকীর দাওয়াত দিতেন। হযরত ইমাম শামসুদ্দিন মুহাম্মদ বিন আহমদ যাহাবী رَحْمَۃُ اللهِ عَلَیْہِ বলেন: হযরত শায়খ আব্দুল কাদের জিলানী رَحْمَۃُ اللهِ عَلَیْہِ মিম্বরের উপর দাঁড়িয়ে সব সময় সত্যের ঘোষণা দিতেন। আর যে কোন জালিমকে লোকদের উপর শাসক বানাতো, তিনি رَحْمَۃُ اللهِ عَلَیْہِ এ ব্যাপারে আপত্তি করতেন। (তারিকুল ইসলাম লিজ্ যাহাবী, ৩৯/৯৯)\n    তিনি رَحْمَۃُ اللهِ عَلَیْہِ তাঁর জীবনের ৩৩ বছর দরস দেওয়া ও শিক্ষাদান এবং ফতোয়া দেওয়ার মধ্যে অতিবাহিত করেছেন আর ৪০ বছর পর্যন্ত মানুষের কাছে ওয়াজ ও নসীহতের মাদানী ফুল ছড়িয়েছেন। আর ৯০ বছর বয়স পেয়ে ৫৬১ হিজরীতে দুনিয়া থেকে পর্দা করেন।\n(আখবারুল আখইয়ার, ৯ পৃষ্ঠা)\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "কথার প্রভাব",
        "2": "    প্রিয় ইসলামী ভাইয়েরা! আমাদের মাতার তাজ, হুযুরে গাউছে পাক رَحْمَۃُ اللهِ عَلَیْہِ নিজেই আমলদার ছিলেন, এ জন্য তিনি رَحْمَۃُ اللهِ عَلَیْہِ এর নেকীর দাওয়াতের সাথে সম্পৃক্ত বাক্যগুলো প্রভাব বিস্তার করতো আর তাঁর কথা লোকদের বুকের মধ্যে গেঁথে যেতো এবং তাদের অন্তরে দুনিয়া পরিবর্তন হযে যেতো। স্মরণ রাখবেন! যদি নেকীর দাওয়াত প্রদানকারী ও মন্দ থেকে বাধা প্রদানকারী নিজেই যদি আমলদার হয়ে যায়, তবে তার কথাইও প্রভাবিত হবে। এই নিজের কথার মধ্যে প্রভাব বিস্তার করার জন্য আমাদেরকে আমাদের আমলী অবস্থার পরিবর্তন করতে হবে। হুযুরে গাউছে পাক رَحْمَۃُ اللهِ عَلَیْہِ নিজে আমল করা ব্যতীত অন্যকে উপদেশ দেওয়ার ব্যাপারে বলতেন: নিজে আমল করা ব্যতীত অন্যকে উপদেশ দেওয়ার মধ্যে কোন গুরুত্ব নেই। (আল ফতহুর রব্বানী, আল মজলিশুল ইশরোন, ৭৮ পৃষ্ঠা) আরো বলেন: নিজে আমল না করে অন্যকে উপদেশ দেওয়াটা এমনি, যেমন দরজা বিহীন ঘর এবং যার কোন রক্ষক নেই। এমনি ধনভান্ডার যেখান থেকে কোন খরচ করা যায় না। আর এটা এমন দাবীর ন্যায়, যার কোন স্বাক্ষী নেই। (আল ফতহুর রব্বানী, আল মসলিশুল ইশরোন, ৭৮ পৃষ্ঠা)\n    প্রিয় ইসলামী ভাইয়েরা! যদি কোন ডাক্তারের কাছে প্রত্যেক রোগের সর্বোত্তম ঔষধ থাকে, তবে অন্যান্য লোকেরা তার থেকে উপকৃত হয়। কিন্তু যখন ডাক্তার নিজেই ঐ রোগের আক্রান্ত হয়, তবে বেপরোয়া ভাবে কাজ করে থাকে। আর শেষ পর্যন্ত প্রাণ যাওয়ার আশঙ্কা হয়ে থাকে, তখন এটাকে বোকামী বলা যায়। ঠিক যে ব্যক্তি অন্যকে গুনাহ থেকে বাঁচার ও নেক কাজ করার উপদেশ দেয়, কিন্তু নিজে আমল করার চেষ্টা করেনা, তবে সেও সরাসরি ক্ষতির মধ্যে রয়েছে।\n    নবী করীম صَلَّی اللهُ عَلَیْہِ وَاٰلِہٖ وَسَلَّم  ইরশাদ করেন: “কিছু জান্নাতী লোক জাহান্নামীদের দিকে যাবে, তখন তাদের থেকে জিজ্ঞাসা করা হবে: তোমরা কি কারণে জাহান্নামে এসেছো? অথচ আল্লাহর শপথ! আমরাতো তোমাদের শিক্ষার কারণেই জান্নাতে প্রবেশ করেছি। তখন তারা বলবে: আমরা যা বলতাম তার উপর আমরা নিজেরাই আমল করতাম না।”\n (আল মু’জামুল কবীর, ২২তম খন্ড, ১৫০ পৃষ্ঠা, হাদীস: ৪০৫)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আমলহীন মুবাল্লীগের জন্য এর চেয়ে বড় ক্ষতির বিষয় আর কি হতে পারে! তার বয়ান শুনে আমলকারী তো জান্নাতের চিরস্থায়ী নেয়ামত পাওয়ার মধ্যে সফল হয়ে যায় আর সে আমল না করার কারণে জাহান্নামের শাস্তির অধিকারী হয়ে যায়। এ জন্য প্রত্যেক মুবাল্লীগ ও ধর্মীয় ব্যক্তিদের উচিত, লোকদের চোখে নেক্কার না হয়ে আল্লাহ পাকের সন্তুষ্টির জন্য নিজের জ্ঞান অনুসারে আমল করার চেষ্টা করতে থাকা এবং অন্যদেরকেও নেকীর দাওয়াত দিতে থাকা।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "মানুষের প্রকৃত শত্রু !",
        "2": "    প্রিয় ইসলামী ভাইয়েরা! নফস শয়তান মানুষের প্রকৃত শত্রু এর মধ্যে থেকে নফসতো শয়তান থেকেও ভয়ানক। কেননা, সেটি শয়তানের ঈমানকে ধ্বংস করে তাকে চিরস্থায়ী অভিশাপের অধিকারী বানিয়েছে। হুজ্জাতুল ইসলাম ইমাম মুহাম্মদ গাযালী رَحْمَۃُ اللهِ عَلَیْہِ বলেন: নফসের অনেক অর্থ রয়েছে, তার মধ্যে থেকে একটা হলো: নফস তাকে বলে যে, মানুষের মধ্যে কামভাব ও রাগকে উত্তেজিত করে। সূফিগণ এই শব্দের বেশি ব্যবহার করেন। কেননা, তাদের মতে নফসের দ্বারা উদ্দেশ্য হলো; মানুষের মধ্যে মন্দ গুণ একত্রিতকারী শক্তি। (ইহ্ইয়াউল উলুম, ৫/৩)\n    এতে কোন সন্দেহ নেই, যে নিজের নফসের অনুসরণ করলো, নফস তাকে ধ্বংসের গর্তে নিক্ষেপ করলো। নফসের ধ্বংস থেকে বাঁচার পদ্ধতি বর্ণনা করতে গিয়ে সুলতানে বাগদাদ, হুযুরে গাউছে পাক رَحْمَۃُ اللهِ عَلَیْہِ বলেন: নফস মন্দ কাজের পরামর্শ দিয়ে থাকে, এটা তার স্বভাব। এক দীর্ঘ সময়ের পর সে সংশোধনের আয়ত্ত্বে আসে। তোমাদের উপর আবশ্যক যে, সব সময় নফসের সাথে জিহাদ করতে থাকা। (অর্থাৎ বিরোধিতা করার জন্য কোমর বেঁধে থাকা উচিত) (আল ফতহুর রব্বানী, ৪৩ মজলিশ, ১৩৯ পৃষ্ঠা) অন্য আর এক জায়গায় বলেন: নিজের নফসকে সব সময় বলতে থাকো: নেকী অর্জন তোমাকে উপকার দিবে, আর তোমার মন্দ (গুনাহ) অর্জন তোমার জন্য বোঝা হবে। অন্য কেউ তোমার সাথে না আমল করেব, আর না আমল থেকে কিছু দিবে। হে বান্দা! স্মরণ রাখো! নেক আমল করতে থাকা এবং নফসের সাথে জিহাদ করা খুবই জরুরী। তোমার সঙ্গি সেই যে মন্দ থেকে বিরত রাখে আর তোমার দুশমন সেই যে তোমাকে পদভ্রষ্ট করে। (আল ফতহুর রব্বানী, ৪৩ মজলিশ, ১৪০ পৃষ্ঠা) আরো বলেন: যতক্ষণ পর্যন্ত নফস অপবিত্র ও মন্দ ইচ্ছা থেকে পবিত্র হবে না, ততক্ষণ সে কিভাবে আল্লাহ পাকের দরবারের নৈকট্য অর্জন করবে। নিজের নফসের ইচ্ছাকে শেষ করে দাও, তখন তোমার নফস তোমার অনুগত হয়ে যাবে। (আল ফতহুর রব্বানী, ৪৩ মজলিশ, ১৪০ পৃষ্ঠা)\n    প্রিয় ইসলামী ভাইয়েরা! নফসের কথা শুনা ও তার বিরোধিতা থেকে উদাসীন থাকাটা সম্পূর্ণ বোকামী। এজন্য আমাদের উচিৎ, নফসের মোকাবেলা করা এবং তাকে আয়ত্ত্বে আনার চেষ্টা করা। তার ইচ্ছাকে কম পূর্ণ করবে, তার স্বাদকে ছেড়ে দিবে তাকে অধিক থেকে অধিকতর ইবাদতের প্রতি ধাবিত করবে। এমনকি তার ক্ষতি ও বিপদ থেকে বাঁচার জন্য আল্লাহ পাকের দরবারে দোয়া করবে। নিঃসন্দেহে বুদ্ধিমানের আকাঙ্ক্ষা এটাই যে, শত্রু কে শত্রু মনে করে তার মোকাবেলা করা, তার প্রতি অবহেলা করবে না। নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “বুদ্ধিমান সে, যে নিজের নফসকে নিজের অনুগত বানিয়ে নিয়েছে ও মৃত্যুর পরবর্তীর জন্য আমল করে। আর বোকা সে, যে নিজের ইচ্ছানুসারে চলে আর আল্লাহ পাকের দয়ারও আশা করে থাকে।”\n(তিরমিযী, কিতাব সিফাতুল কিতাব, বাবু ফি আওয়ানি সিফাতুল হউদ, ৪/২০৭, হাদীস: ২৪৬৭)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "আউলিয়ায়ে কিরামের সংস্পর্শের উপকারীতা",
        "2": "    প্রিয় ইসলামী ভাইয়েরা! নফসকে নিয়ন্ত্রণ করতে না পারার একটি কারণ হল: তার পরিচয় লাভ করতে না পারা। যে নফস নিজের জালের মধ্যে কিভাবে ফাঁসায়, সে তার ধোকাকে কিভাবে প্রকাশ করে। তাকে না চিনার কারণে বান্দা নফসের আক্রমণের স্বীকার হয়ে থাকে। নফসের ধোকা ও তার প্রতারণাকে বুঝার জন্য আল্লাহ পাকের প্রিয় ও নেক বান্দাদের সংস্পর্শ গ্রহণ করবে।\n    হুযুর শায়খ আব্দুল কাদের জিলানী رَحْمَۃُ اللهِ عَلَیْہِ এই কথার প্রতি দৃষ্টিপাত করে বলেন: مَنْ اَکْثَرَ مِنْ مُّخَالَطَۃِ الْعَارِفِیْنَ بِاللهِ عَزَّ وَجَلَّ عَرَفَ نَفْسَہٗ۔ অর্থাৎ যে ব্যক্তি আল্লাহ পাকের বিশেষ বান্দাদের (আল্লাহর অলি) সংস্পর্শে থাকে, তবে সে তার নফসকে চিনে নেয়।\n(আল ফতহুর রব্বানী, আল মজলিসুর রাবী, ওয়াল খামসোনা, ২৮০ পৃষ্ঠা) আরো বলেন: নিঃসন্দেহে আল্লাহর ওলিদের গুনাবলীর মধ্যে থেকে এটাও রয়েছে যে, যখন তাঁরা কোন ব্যক্তির দিকে দৃষ্টিপাত করে আর যদি তার অন্তরের প্রতি দৃষ্টিপাত করে দেয় তবে তার ঈমান ও আক্বীদা আর অটলতার মধ্যে দৃঢ়তা বৃদ্ধি পায়।\n(আল ফতহুর রব্বানী, আল মাজলিসু সানী ওয়াস সিত্তুন, ২১৯ পৃষ্ঠা)\n    প্রিয় ইসলামী ভাইয়েরা! জানা গেল, নেক বান্দাদের সংস্পর্শে থাকার বরকতে অন্তরের দুনিয়া পরিবর্তন হয়ে যায়। বর্তমান যুগে ভাল সংস্পর্শ পাওয়ার একটি মাধ্যম হলো দা’ওয়াতে ইসলামীর দ্বীনি পরিবেশের সাথে সস্পৃক্ত হয়ে যাওয়া। আমাদেরও এই দ্বীনি পরিবেশে থেকে গুনাহ থেকে বেঁচে এবং নেকীর উৎসাহ পাওয়ার জন্য সাপ্তাহিক সুন্নাতে ভরা ইজতিমা, ইজতিমায়ী ভাবে প্রত্যেক সাপ্তাহিক মাদানী মুযাকারা ও অন্যান্য মাদানী কাজের মধ্যে অংশগ্রহণের পাশাপাশি প্রত্যেক মাসের তিন দিন মাদানী কাফেলার মধ্যে সফরের সৌভাগ্য অর্জন করা উচিত। আর আশিকানে রাসূলের সংস্পর্শে এবং নেক আমলের উপর আমলের অভ্যাস গড়া উচিত। কেননা, নেক লোকদের এক মুহুর্ত সাহাচার্য্য বড় বড় পাপীদের নেককারে পরিণত করে দেয়। বর্ণিত আছে; একবার হযরত গাউছে আযম رَحْمَۃُ اللهِ عَلَیْہِ মদীনায়ে মুনাওয়ারা থেকে হাজেরী দিয়ে খালি পায়ে বাগদাদ শরীফের দিকে আসছিলেন। রাস্তায় একজন চোর দাঁড়ানো কোন মুসাফিরের ফিরার অপেক্ষা করতে ছিলো। তিনি رَحْمَۃُ اللهِ عَلَیْہِ যখন তার নিকটে পৌঁছলেন তখন জিজ্ঞাসা করলেন: তুমি কে? সে বলল: আমি বেদুঈন। কিন্তু তিনি رَحْمَۃُ اللهِ عَلَیْہِ কাশফের দ্বারা তার পাপ (গুনাহ) ও অসৎ কার্যকলাপ লেখা দেখলেন। উক্ত চোরের অন্তরে চিন্তা আসল হয়তঃ ইনিই গাউছে আযম رَحْمَۃُ اللهِ عَلَیْہِ । তিনি رَحْمَۃُ اللهِ عَلَیْہِ তার অন্তরের সৃষ্টি হওয়া ঐ ভাবনাও জানা হয়ে গেল। তখন গাউছে পাক رَحْمَۃُ اللهِ عَلَیْہِ বললেন: আমি আব্দুল কাদের। তা শুনা মাত্র ঐ চোর তাড়াতাড়ি গাউছে আযম رَحْمَۃُ اللهِ عَلَیْہِ এর কদম মোবারকে পতিত হলো এবং তার মুখে یَا سَیِّدِیْ عَبْدَالْقَادِرِشَیْئًا لِلّٰهِ (অর্থাৎ হে আমার মুনিব আব্দুল কাদের! আমার অবস্থার উপর দয়া করুন) জারি হয়ে গেলো।\n    গাউছে আযম رَحْمَۃُ اللهِ عَلَیْہِ প্রতি তার অবস্থার উপর দয়া এসে গেলো, আর তার সংশোধনের জন্য আল্লাহর দরবারে মনোনিবেশ করলেন। তখন অদৃশ্য থেকে আওয়াজ আসলো: হে গাউছে আযম! উক্ত চোরকে সরল পথ দেখান আর হেদায়তের দিকে পথ প্রদর্শণ করতে গিয়ে তাকে কুতুব বানায়ে দিন। অতএব গাউছে আযম رَحْمَۃُ اللهِ عَلَیْہِ এর ফয়েযের দৃষ্টি পৌঁছতে সে কুতুবিয়তের স্তরে পৌঁছে গেলো।\n(সিরাতে গাউছ ছাকালাইন, ১৩০ পৃষ্ঠা। গাউছে পাক কে হালাত, ৩৮ পৃষ্ঠা)\n    প্রিয় ইসলামী ভাইয়েরা! আপনারা শুনলেন তো! শাহিন শাহে বাগদাদ, হুযুরে গাউছে পাক رَحْمَۃُ اللهِ عَلَیْہِ এর এক ফয়েযের দৃষ্টিতে উক্ত চোরের নফসের তাড়না ও অন্তরের ময়লা সব পরিস্কার হয়ে গেলো এবং গাউছে আযম رَحْمَۃُ اللهِ عَلَیْہِ তাকে তাকে যুগের কুতুব বানিয়ে দিলেন। জানা গেলো, যখন আল্লাহ পাকের অলীর দৃষ্টিতে চোর কুতুব হয়ে যায় তাহলে আমাদের গুনাহের ময়লা এবং অন্তরের রঙ্গকে ধোয়া তাদের জন্য কেন বড় বিষয় না? এই জন্য আমাদের আউলিয়ায়ে কিরামের رَحِمَہُمُ اللهُ السَّلَام সাহচার্য্যে থাকা উচিৎ। আউলিয়ায়ে কিরামের رَحِمَہُمُ اللهُ السَّلَام নৈকট্য এবং তাদের প্রতি ভালবাসা রাখার উপকারিতা বর্ণনা করতে গিয়ে হযরত আমহদ বিন হারব رَحْمَۃُ اللهِ عَلَیْہِ বলেন: সৎ লোকদের মুহাব্বত করা ও তাদের সাহচার্য্যে থাকা আর কথা সমূহ দেখে আমল করা মানুষের অন্তরের জন্য বড়ই উপকারী। (তাম্বীহুল মুগতাররিন, আল বাবুল আওয়াল গাইরাতুহুম ইজা ইন্তাহাকাত হেরমাতহু, ৪১ পৃষ্ঠা)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "আখিরাতের ব্যাপারে চিন্তা ভাবনা করো",
        "2": "    প্রিয় ইসলামী ভাইয়েরা! সৎ লোকের সাহচার্য্যে থাকুন, গুনাহ থেকে বাঁচুন, ভাল ভাল নেকী সমূহ করুন। ক্ষণস্থায়ী দুনিয়ার সৌন্দর্য্য থেকে মুখ ফিরায়ে নিন। আখিরাতের চিন্তা-ভাবনা করে এর প্রস্তুতি মগ্ন থাকুন। স্মরণ রাখুন! দুনিয়ার উপমা একটি অতিক্রান্ত রাস্তার মতো, যা অতিক্রম করার পর আমরা অবতরণ স্থান পর্যন্ত পৌঁছে যাই। এখন ঐ অবতরণ স্থান হয়ত জান্নাত হবে অথবা জাহান্নাম। তার সীমাবদ্ধতা এই বিষয়ের উপর যে, আমরা এই সফর কিভাবে করেছি। আল্লাহ পাক ও তার রাসূল صَلَّی اللهُ عَلَیْہِ وَاٰلِہٖ وَسَلَّم এর আনুগত্যে অতিক্রম করেছি নাকি আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এর অবাধ্যতায়। আফসোস! ঐ ব্যক্তির উপর যে দুনিয়ার রং দেখে তার ধোকায় লিপ্ত থাকে এবং মৃত্যু থেকে একেবারেই বিমুখ হযে যায়।\n     হুযুরে গাউছে পাক رَحْمَۃُ اللهِ عَلَیْہِ অলসতার নিদ্রা থেকে জাগ্রত করতে গিয়ে বলেন: হে আল্লাহ পাকের বান্দারা! নিজের আকাঙ্ক্ষার বাতি নিভিয়ে দিন, নিজের লোভের চাদর জড়িয়ে নিন এবং বিদায় গ্রহণকারীর মত নামায আদায় করুন (অর্থাৎ- প্রত্যেক নামাযকে শেষ নামায মনে করে আদায় করুন)। স্মরণ রাখুন! মু’মিনের জন্য এটা উচিত নয় যে, সে ঐ অবস্থায় শয়ন করবে, যে তার লিখা অছিয়ত তার শিয়রে রাখা হবে না। (আল ফতহুর রব্বানী, আল মাজলিসুস সানি ওয়াস সুতুন, ২২০ পৃষ্ঠা) অর্থাৎ গাউছে পাক رَحْمَۃُ اللهِ عَلَیْہِ আমাদেরকে এই অনুভূতি দিচ্ছেন যে, মৃত্যু যেকোন অবস্থায় আসতে পারে, এজন্য বান্দা প্রত্যেক দিনকে নিজের শেষ দিন, প্রত্যেক নামাযকে শেষ নামায আর প্রত্যেক নিদ্রাকে শেষ নিদ্রা মনে করুন। আরো বলেন: হে বান্দারা! তোমরা পানাহার, পরিবারের মধ্যে থাকা এবং নিজের বন্ধু-বান্ধবদের সাথে মেলামেশা একজন বিদায় গ্রহণকারী ব্যক্তির মতো হওয়া উচিত। তাই ঐ ব্যক্তি যার জীবনের রশি এবং সমস্ত ক্ষমতা অন্যের আয়ত্বে, তাকে এভাবে দুনিয়ায় থাকতে হবে। (আল ফতহুর রব্বানী, আল মাজলিসুস সানি ওয়াস সুতুন, ২২০ পৃষ্ঠা) আখিরাতের চিন্তা দ্বারা উদাসীনদের সাবধানতা করতে গিয়ে গাউসে পাক رَحْمَۃُ اللهِ عَلَیْہِ বলেন: (হে নির্বোধ মানুষ!) একটু চিন্তা করো! যখন এই অস্থায়ী দুনিয়া অর্জন পরিশ্রম ও কষ্ট ছাড়া সম্ভব নয়। (অর্থাৎ দুনিয়ার অস্থায়ী নেয়ামতের জন্য পরিশ্রম করতে হয়) আর ঐ জিনিস যা আল্লাহ পাকের নিকট আছে (এবং সর্বদা বিদ্যমান থাকবে) তা রিয়াজত আর পরিশ্রম ছাড়া অর্জন করা কিভাবে সম্ভব?\n(আল ফতহুর রব্বানী, আল মাজলিসুস সানি ওয়াস সুতুন, ২২২ পৃষ্ঠা)\n    প্রিয় ইসলামী ভাইয়েরা! শাহিন শাহে বাগদাদ, হুযুরে গাউছে পাক رَحْمَۃُ اللهِ عَلَیْہِ আমাদেরকে দুনিয়ার অস্থায়ী চাকচিক্য থেকে মুখ ফিরিয়ে এবং কবর ও হাশরের প্রস্তুতির মনমানসিকতা বানানোর উৎসাহ দিচ্ছেন। বাস্তবে বুদ্ধিমান ঐ ব্যক্তি, যে মৃত্যুর পূর্বে মৃত্যুর প্রস্তুতি নিতে গিয়ে নেকীর ভান্ডার একত্রিত করে এবং সুন্নাতের প্রদীপ কবরে সাথে নিয়ে যায়, আর এভাবে কবরের আলোর ব্যবস্থা করে। নতুবা কবর কখনো এটা দেখবেনা যে আমার ভিতর কে এসেছে, আমীর হোক বা ফকির, মন্ত্রি হোক বা তার ওযীর, বিচারক হোক বা বিচার প্রার্থী, অফিসার হোক বা কর্মচারী, ধর্নাঢ্য হোক বা চাকুরী জীবি, ডাক্তার হোক বা রোগী, ঠিকাদার হোক বা শ্রমিক। যদি কারো কাছে আখিরাতের সঞ্চয় কম থাকে ও নামায ইচ্ছাকৃত কাযা করে, রমযানের রোযা কোন অপারগতা ছাড়া রাখেনা, ফরয হওয়া সত্ত্বেও যাকাত দেয় না, হজ্ব ফরয ছিল কিন্তু আদায় করেনি, সামর্থ্য থাকা সত্ত্বেও শরয়ী পর্দার বিধান করেনি, পিতা-মাতার অবাধ্য হয়েছে, মিথ্যা, গিবত চোগলখোরীর অভ্যাস ছিল, সিনেমা-নাটক দেখতে থাকে, গান-বাজনা শুনতে থাকে, দাঁড়ি মুণ্ডাতে থাকে, মোট কথা গুনাহের বাজার খুব গরম রাখল। তখন আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এর অসন্তুষ্টি অবস্থায় ক্ষতি ও অনুতপ্ত হওয়া ছাড়া আর কোন কিছু হাতে আসবে না।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "খোদার ভীতি",
        "2": "    প্রিয় ইসলামী ভাইয়েরা! এই বাস্তবতাকে কোন মুসলমান অস্বীকার করেনা যে, এই সংক্ষিপ্ত জীবনের পর প্রত্যেক আপন প্রতিপালকের দরবারে হাজির হয়ে হিসাব দিতে হবে। যার পর আল্লাহর রহমত আমাদের দিকে নিবিষ্ট হওয়ার অবস্থায় জান্নাতের উত্তম নেয়ামত আমাদের মিলবে অথবা আল্লাহর পানাহ! গুনাহের দূর্ভাগ্যের কারণে জাহান্নামের ভয়াবহ শাস্তি আমাদের নসীব হবে। সুতরাং দুনিয়াবী জীবনের চাকচিক্য, খুশি ও স্বাদে ডুবে আখিরাতের হিসাবের ব্যাপারে উদাসীনতার লিপ্ত হয়ে যাওয়া নিঃসন্দেহে অজ্ঞতা। স্মরণ রাখুন! মুক্তি এতেই যে, আমরা কায়েনাতের মালিক আল্লাহ পাকের ও তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর বিধি বিধানের উপর আমল করার মাধ্যমে নিজের জন্য নেকীর স্তুপ একত্রিত করা এবং গুনাহ করা থেকে বিরত থাকা। উক্ত বড় উদ্দেশ্য সাফলতার জন্য অন্তরে খোদা ভীতি থাকা আবশ্যক। কেননা, যতক্ষণ এই নেয়ামত অর্জন হবেনা গুনাহ থেকে পশ্চাদ মুখী এবং নেকীর প্রতি ভালবাসা প্রায় অসম্ভব। হযরত শায়খ আব্দুল কাদের জিলানী رَحْمَۃُ اللهِ عَلَیْہِ বলেন: হে আল্লাহর বান্দারা! তোমরা আল্লাহ পাক থেকে ভীতিহীন হয়োনা। বরং ভয়কে আবশ্যক করে নাও। যদি আল্লাহ পাক জান্নাত ও জাহান্নাম কে সৃষ্টি না করতেন, তখনও তার সত্ত্বা এই বিষয়ের হকদার ছিলো যে, তাকে ভয় করা। আর তারই প্রতি আশা রাখা।\n(আল ফতহুর রব্বানী, আল মাজলিসুস তাসি আশারা ফি মাখাফাতিল্লা, ৭৫,৭৬ পৃষ্ঠা)\n    স্মরণ রাখুন! আল্লাহর ভয় (খোদা ভীতি) দ্বারা উদ্দেশ্য শুধু এটা নয় যে, কবর ও হাশর, হিসাব ও মিযান ইত্যাদির অবস্থা শুনে বা পড়ে শুধু কিছু আহ! আহ! করে বা নিজের মাথাকে কয়েকবার এদিকে ওদিকে ফিরিয়ে বা আফসোস করে চোখ থেকে কিছু অশ্রু প্রবাহিত করা। বরং তার সাথে সাথেই খোদার ভয়ের আমলী চাহিদাকে পূর্ণ করতে গিয়ে গুনাহকে ছেড়ে দেয়া এবং আল্লাহ পাকের আনুগত্যে ব্যস্ত হয়ে যাওয়াও আখিরাতের নাজাতের জন্য অত্যন্ত জরুরী। হুযুর গাউছে পাক رَحْمَۃُ اللهِ عَلَیْہِ বলেন: (হে আল্লাহর বান্দারা) তার সত্ত্বার তালাশকারী হয়ে তার আনুগত্য করো। তার বিধি-বিধান বজায় রাখা, তার নিষিধাজ্ঞা বিষয় থেকে বিরত থাকা আর তার ফয়সালা ও তাকদীরে ধৈয্য ধারণ করার মধ্যে তার আনুগত্য। তোমরা তার দরবারে তাওবা করো এবং তার সামনে ভাল ভাবে বিনয় ও কান্নাকাটি করো। আর যখন তুমি সত্য মনে তাওবা করবে ও নেক আমল সমূহ সর্বদা অবলম্বন করবে, তখন আল্লাহ পাক তোমাকে উপকার প্রদান করবে। (আল ফতহুর রব্বানী, আল মাজলিসুস তাসি আশারা ফি মুখাকাতিল্লা, ৭৫ পৃষ্ঠা)"
    },
    {
        "1": "১৫ নম্বর নেক আমলের উৎসাহ প্রদান",
        "2": "    প্রিয় ইসলামী ভাইয়েরা! আল্লাহ পাকের আহকামকে বজায় রাখা, তার আনুগত্য করা, নিষেধাজ্ঞা থেকে বিরত থাকা এবং নেকী করার অভ্যাস করার জন্য দাওয়াতে ইসলামীর দ্বীনি পরিবেশের সাথে সম্পৃক্ত হয়ে যান আশেকানে রাসূলের সাথে মাদানী কাফেলাতে সফর করুন আর নেক আমল পুস্তিকা পূরণ করার অভ্যাস করে নিন। যখন মানুষ প্রতিদিন নিজের হিসাব-নিকাশ করে যে আজ আমি  কি করছি, কোনটি ভালো কাজ আর কোনটি মন্দ কাজ করেছি তখন তার জন্য নিজেকে নিজে সংশোধন করে নেয়া সহজ হয়ে যাবে। শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদত্ত “৭২টি নেক আমল পুস্তিকা” শরীয়ত ও তরীকতের এমন ব্যপক সমষ্টি যে এগুলোর উপর আমল করা দ্বারা নেকী করা এবং গুনাহ থেকে বাচার অভ্যাস গড়ে উঠে এ নেক আমল  গুলোর মধ্যে হতে ১৫ নম্বর একটি নেক আমল এটা যে আজকে কি আপনি আপনার আমলের হিসাব নিতে গিয়ে “নেক আমল” এর পুস্তিকার খালি ঘর পূর্ণ করেছেন?\n    আমাদেরকেও নিজের হিসাব-নিকাশ নেয়া উচিৎ এখন পর্যন্ত আমরা জীবনের কতগুলো শ্বাস-প্রশ্বাস নিয়েছি, শৈশব, যৌবন ও বার্ধক্য নিজের বয়সের কত অংশ অতিবাহিত করে ফেলছি? ঐ সময়ে কতবার আমরা আল্লাহর ভয়কে অনুভব করেছি? কখনো কি আমাদের শরীর আল্লাহ পাকের ভয়ে কম্পিত হয়েছে? কখনো কি আমাদের চোখ থেকে আল্লাহর ভয়ে অশ্রু প্রবাহিত হয়েছে? যদি উত্তর হ্যাঁ! হয়, তবে চিন্তা করুন যদি আমরা ঐ অবস্থা সমূহকে অনুভবও করেছি আল্লাহর ভয়ের আমলি চাহিদাকে পূর্ণ করতে গিয়ে অবশিষ্ট জীবন আল্লাহ পাকের আনুগত্যে কাটানোর সৌভাগ্য অর্জন করেছি কি? না শুধু ঐ অবস্থা সমূহ অন্তরে প্রকাশিত হবার উপরে প্রশান্ত হয়ে গেলো যে আমরা আল্লাহ পাককে ভয়কারীদের মধ্যে রয়েছি আর বিভিন্ন গুনাহের দ্বারা নিজের আমল নামা কালো করার আমল নিয়মিত অবহত রেখেছি। আর যদি এই প্রশ্নের উত্তরে না আসে, তবে চিন্তা করুন; এ রকম তো নয় যে, অধিক গুনাহের কারণে আমাদের অন্তর কাঠোর থেকে কঠোর হয়ে গেছে। যার কারণে আমরা ঐ সব অবস্থা থেকে এখনও পর্যন্ত উদাসীন। যদি বাস্তবে এরূপ হয়, তবে দুশ্চিন্তার বিষয় যে, আমাদের অন্তরের কঠোরতা (পাষণ্ডতা) আর এর ফলে সৃষ্টি হওয়া উদাসীনতা কখনো যেনো আমাদেরকে জাহান্নামের গর্তে ফেলে না দেয়।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! অবশ্য মানুষ থেকে গুনাহ হয়ে য়ায়, কিন্তু তার উপর সর্বদা অটল থাকা এবং তাওবাকে একেবারেই ভুলে যাওয়া বড় দূর্ভাগ্যের কথা। পীরদের পীর, রওশন যমীর, শাইখ আব্দুল কাদের জিলানী رَحْمَۃُ اللهِ عَلَیْہِ বলেন: হে মুসলমানগণ! যখক্ষণ জীবনের দরজা খোলা তাকে গনিমত মনে করো। তা অচিরেই তোমার উপর বন্ধ করে দেয়া হবে। যতক্ষণ ভাল আমল করার সামর্থ্য রাখো, তাকে গনিমত মনে করো এবং তাওবার দরজাকে গনিমত মনে করো যতক্ষণ তা খোলা রয়েছে,তাতে প্রবেশ হয়ে যাও। (আল ফতহুর রব্বানী, আল মাজলিসুর রাবে ফিত তাওবাহ, ২৯ পৃষ্ঠা)\n    প্রিয় ইসলামী ভাইয়েরা! প্রতিদিন উঠা জানাযা ও আগত দিন সংগঠিত ভয়াবহ ঘটনা সমূহ আমাদেরকে সতর্ক করে ও সংকেত দিতে গিয়ে মৃত্যুর পূর্বে জীবনকে গনিমত জানার আওয়াজ দিচ্ছে। কিন্তু এর উপর ঐ ব্যক্তি সহায়ক হয়, যাকে আখিরাতের উত্তম চিন্তার আচল ঘিরে রয়েছে। আগত দিন মৃত্যুর নিকটতম হওয়ার মধ্যে আমরা যুবক, বৃদ্ধ ও বাচ্চারাও হয়ে থাকে। মৃত্যু কারো বয়স ও সতর্কতা দেখেনা, কোন গরীব এবং সম্পদশালীর ধার ধারেনা। কারো ব্যস্ততা বা অবসরের ধার ধারেনা। মৃত্যু! নিঃশ্বাস পূর্ণ হওয়ার পর মুহুর্তেই কবরের হাওয়ালা করে দেয়। সুতরাং জীবনকে গনিমত জেনে আজই গুনাহের উপর লজ্জিত হয়ে সত্যিকার অর্থে তাওবা করুন। যদি পুনরায় গুনাহ করে বসেন, তবে পুনরায় তাওবা করুন। পারা- ৬, সূরা- মায়েদার ৩৯নং আয়াতের মধ্যে ইরশাদ হচ্ছে:\nفَمَنْ تَابَ مِنْۢ بَعْدِ ظُلْمِهٖ وَ اَصْلَحَ فَاِنَّ اللّٰهَ یَتُوْبُ عَلَیْهِؕ-اِنَّ اللّٰهَ غَفُوْرٌ رَّحِیْمٌ(۳۹)\nকানযুল ঈমান থেকে অনুবাদ: যেই আপন জুলুমের পরে তাওবা করে এবং সংশোধন হয়ে যায়, তখন আল্লাহ আপন মোহর দ্বারা তার তাওবা কবুল করবেন। নিশ্চয়ই আল্লাহ অতি ক্ষমাশীল এবং দয়ালু।\n    পারা- ১৮, সূরা- নূর এর ৩১নং আয়াতে ইরশাদ হচ্ছে:\nوَ تُوْبُوْۤا اِلَى اللّٰهِ جَمِیْعًا اَیُّهَ الْمُؤْمِنُوْنَ لَعَلَّكُمْ تُفْلِحُوْنَ(۳۱)\nকানযুল ঈমান থেকে অনুবাদ: আর আল্লাহর দিকে তাওবা করো হে মুসলমানগণ সবাই এই আশায় যে, যাতে তোমরা সফল কাম হও।\n    হযরত ইসমাঈল হক্কি رَحْمَۃُ اللهِ عَلَیْہِ উক্ত আয়াতের আলোকে বলেন: আল্লাহ পাক সমস্ত মুসলমানদেরকে তাওবা ও এস্তেগফারের আদেশ করেছেন। এজন্য যে, মানুষ স্বভাবত দূর্বল, চেষ্টা সত্ত্বেও তারা কোন না কোন ভুলে পড়েই যায়। ইমাম কুশাইরী رَحْمَۃُ اللهِ عَلَیْہِ বলেন: তাওবার সবচেয়ে অধিক মুখাপেক্ষী ঐ ব্যক্তি যে নিজের জন্য তাওবার প্রয়োজনীয়তা অনুভব করে না। উক্ত আয়াতে মোবারকায় আল্লাহ পাকের ছাত্তারীরের গুণের অধিক প্রকাশিত। আল্লাহ পাক সমস্ত ঈমানদারকে তাওবার নির্দেষ করেছেন, যাতে গুনাহগার অপমান না হয়। কেননা, যদি শুধু গুনাহগারদেরকে সম্বোধন করতো তখন তাদের অপমান হতো। উক্ত বাণী থেকে আশা করা যায় যে, যেভাবে দুনিয়ায় অপমান করা হয়নি সেভাবে আখিরাতেও অপমান করা হবে না।\n(তাফসীরে রূহুল বয়ান, পারা- ১৮, আননূর তাহতাল আয়াত- ৩১, ৬/১৪৫)\n\n    প্রিয় ইসলামী ভাইয়েরা! নিঃসন্দেহে আল্লাহ পাকের রহমত অসীম ও অফুরন্ত যে, তাঁর গুনাহগার বান্দা চাই তার যত নাফরমানী করুক। দিন-রাত তাঁর হকের বিষয়টিকেও দ্বিধাবোধ না করে। কিন্তু তার পরও দয়ালু আল্লাহ আমাদেরকে ধারাবাহিক সুযোগ দিতে থাকেন। আর যদি আমরা সত্যিকার তাওবা করে নিই তখন আমাদের সমস্ত দোষ-ত্রুটি ক্ষমা করে দেন। শুধু এটা নয় বরং নিজের বান্দাদের উপর অধিক রহমতের বৃষ্টি বর্ষণ করেন। তাদের সমস্ত গুনাহকেও নেকীর দ্বারা পরিবর্তন করে দেন। সুতরাং পারা- ১৯, সূরা- ফুরকান এর ৭০নং আয়াতের মধ্যে ইরশাদ হচ্ছে:\nاِلَّا مَنْ تَابَ وَ اٰمَنَ وَ عَمِلَ عَمَلًا صَالِحًا فَاُولٰٓىٕكَ یُبَدِّلُ اللّٰهُ سَیِّاٰتِهِمْ حَسَنٰتٍؕ-وَ كَانَ اللّٰهُ غَفُوْرًا رَّحِیْمًا(۷۰)\nকানযুল ঈমান থেকে অনুবাদ: কিন্তু যিনি তাওবা করে ও ঈমান আনে আর সৎকাজ করবে তবে এমন লোকদের মন্দকাজগুলোকে আল্লাহ পাক সৎকর্মসমূহে পরিবর্তন করে দেবেন এবং আল্লাহ ক্ষমাশীল, দয়ালু।\n    প্রিয় ইসলামী ভাইয়েরা! আপনারা শুনলেন তো! আমাদের দয়ালু ও করুণাময় আল্লাহ আমাদেরকে কিভাবে তাওবার প্রতি উৎসাহ দিচ্ছেন এবং এর উপর কত বড় বড় সুসংবাদ শুনাচ্ছেন। আল্লাহ পাক এরূপ দয়ার পরও যদি কেউ গুনাহের উপর অটল থাকে, তাওবায় বিলম্ব করে, তবে তার চেয়ে অজ্ঞ আর কে হতে পারে। আসুন! তাওবার গুরুত্ব অন্তরে বসানোর জন্য এবং গুনাহ থেকে নিজেকে বাঁচানোর জন্য তাওবার ফযিলতের উপর দু’টি হুযুরে মুস্তফা صَلَّی اللهُ عَلَیْہِ وَاٰلِہٖ وَسَلَّم এর বাণী শুনি:\n(১) “সকল মানুষ গুনাহগার, আর গুনাহগারদের মধ্যে উত্তম ঐ ব্যক্তি যে তাওবা করে নেয়।”\n(সুনানে ইবনে মাযাহ, কিতাবুয যুহুদ, বাবু যিকরিত তাওবা, ৪র্থ খন্ড, ৪৯১ পৃষ্ঠা, নম্বর- ৪২৫১)\n(২) “যে এ কথার উপর খুশি যে, তার আমলনামা তাকে খুশি করুক, তার উচিত বেশি পরিমাণে ইস্তিগফার করতে থাকা।”\n(মাজমাউয যাওয়ায়িদ, কিতাবুত তাওবা, বাবু .......... ১০ম খন্ড, ৩৪৭ পৃষ্ঠা, নম্বর- ১৭৫৭৯)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "ফয়যানে ইসলাম কোর্স বিভাগ",
        "2": "    প্রিয় ইসলামী ভাইয়েরা! اَلْحَمْدُ لِلّٰه দাওয়াতে ইসলামী ৮০টিরও অধিক বিভাগে দ্বীনি কাজ করে যাচ্ছে, এর মধ্যে হতে একটি বিভাগ (Department) “ফয়যানে ইসলাম কোর্স বিভাগ”ও রয়েছে। اَلْحَمْدُ لِلّٰه এই বিভাগের প্রচেষ্টায় বিশ্বের বিভিন্ন দেশে দ্বীন ইসলামের বার্তা পৌঁছে গেছে, অনেক অমুসলিম ইসলামের অমূল্য সম্পদের মাধ্যমে সৌভাগ্যমণ্ডিত হয়েছে। এই বিভাগের মধ্যে নতুন মুসলমানদের দ্বীনি শিক্ষার পাশাপাশি ‍ফরয ইলমের ব্যাপারেও দ্বীনি শিক্ষা দেয়া হয়। আল্লাহ পাক দা’ওয়াতে ইসলামীর প্রত্যেক বিভাগকে দ্বীনে গিয়ারভী ও রাতে বারবী উন্নতি দান করুক। আমীন"
    },
    {
        "1": "সফরের সুন্নাত ও আদব সমূহ",
        "2": "    প্রিয় ইসলামী ভাইয়েরা! বয়ান শেষের দিকে নিতে গিয়ে সুন্নাতের ফযিলত আর কিছু সুন্নাত ও আদব বর্ণনা করার সৌভাগ্য অর্জন করছি। রাসূল صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে আমর সুন্নাতকে ভালোবাসলো সে আমাকে ভালোবাসলো আর যে আমাকে ভালোবাস সে আমার সাথে জান্নাতে থাকবে।\nসিনা তেরী সুন্নাত কা মাদীনা বানে আকা\nজান্নাত মে পড়ুছি মুজে তুম আপনা বানানা\n    প্রিয় ইসলামী ভাইয়েরা! অধিকাংশ আমাদের সফরের সম্মুখিন হতে হয়, আর সফরেরও কিছু না কিছু সুন্নাত ও আদব শিখে নিয় যেনো এর উপর আমল করে আমরা আমাদের সফরকেও সাওয়াবের মাধ্যম বানাতে পারি।\n    * সম্ভব হলে বৃহস্পতিবার সফর শুরু করুন কেননা বৃহস্পতিবার সফর শুরু করা সুন্নাত। (আশ’আতুল লুম’আত, ৫ম খন্ড, ১৬১ পৃষ্ঠা)  * যদি সম্ভব হয় রাতের বেলায় সফর করুন। কেননা রাতের সফর তাড়াতাড়ি শেষ হয়। * যদি কিছু ইসলামী ভাই মিলে কাফেলার আকারে সফর করে তখন কোন একজনকে আমীর বানিয়ে নিন। * সফরে বের হওয়ার সময় বিনয়ী ও বন্ধু বান্ধবের কাছ থেকে নিজের ভুল ভ্রান্তি ক্ষমা করিয়ে নিন এবং যার কাছ থেকে ক্ষমা চাওয়া হয় তার উচিত যেন অন্তর থেকে ক্ষমা করে দেয়া। (বাহারে শরীয়াত, ১ম খন্ড, ৬ষ্ঠ অংশ, ১০৫৬ পৃষ্ঠা)  * সফরের কাপড় পরিধান করে যদি মাকরূহ সময় না হয় তবে সূরা ফাতিহা ও সূরা ইখলাস সহকারে চার রাকাত নফল নামায আদায় করে ঘর থেকে বের হোন, * যখনই আমরা সফরে যাত্রা করি তখন আমাদের পরিবার-পরিজন, ধন-সম্পদ আল্লাহর দরবারে সোপর্দ করা উচিত। বরং সম্ভব হলে ঘরে বসবাসকারীদেরকে এই বলে সফরে রওয়ানা হোন: اَسْتَوْدِعُكَ  اللهَ  الَّذِی  لَا یُضِیْعُ  وَدَائِعَہٗ অর্থাৎ “আমি তোমাদেরকে আল্লাহর কাছে সোপর্দ করে যাচ্ছি যিনি আমানত সমূহ নষ্ট করেন না।” (সুনানে ইবনে মাজাহ, ৩য় খন্ড, ৩৭২ পৃষ্ঠা, হাদীস -২৮২৫)\n"
    },
    {
        "1": "ঘোষাণা",
        "2": "    সফরের অবশিষ্ট সুন্নাত ও আদব তরবিয়াতী হালকাতে বয়ান করা হবে অতএব জানার জন্য তরবিয়াতী হালকাতে অবশ্যয় অংশ গ্রহণ করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়।  (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n     হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়।  (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক  صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে।  (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।  (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।  (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই।  আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\n            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n\n\n\n\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]