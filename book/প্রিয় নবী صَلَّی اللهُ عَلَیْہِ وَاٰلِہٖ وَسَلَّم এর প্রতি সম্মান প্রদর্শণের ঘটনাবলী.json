[
    {
        "1": "প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের ঘটনাবলী",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "    নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nمَنْ صَلّٰى عَلَيَّ صَلَّى اللہُ عَلَيْهِ عَشْراً بِهَا مَلَكٌ مُوَكَّلٌ بِهَا حَتّٰى يُبَلِّغَنِيْهَ\n    অর্থাৎ যে ব্যক্তি আমার উপর একবার দরুদ শরীফ পাঠ করে আল্লাহ পাক তার উপর দশটি রহমত অবতীর্ণ করেন আর একজন ফেরেশতা আমার নিকট পর্যন্ত পৌঁছে দেয়। (মুজামুল কাবির, ৮/১৩৪, ৭৬১১)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন!\n* ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "অযু বিহীন মুহাম্মদ নাম নিতো না এমন বুযুর্গ",
        "2": "    মাকতাবাতুল মদীনার কর্তৃক প্রকাশিত ৪৭২ পৃষ্ঠা সম্বলিত কিতাব “দরূদ ও সালামের পুষ্পধারা” এর ৩৬৪ পৃষ্ঠায় রয়েছে:  প্রসিদ্ধ বাদশাহ সুলতান মাহমুদ গযনবী رَحْمَۃُ اللهِ عَلَیْہِ একজন মহান আলিম ও নামায রোযার পরিপূর্ণ অনুসারী ছিলেন এবং নিয়মিতভাবে কুরআনে পাকের তিলাওয়াত করতেন। তিনি সারা জীবন দ্বীন ইসলামের হুকুম আহকাম অনুযায়ী জীবন অতিবাহিত করেছেন। তিনি رَحْمَۃُ اللهِ عَلَیْہِ বীর ও সাহসী হওয়ার পাশাপাশি ইশকে রাসূল صَلَّی اللهُ عَلَیْہِ وَاٰلِہٖ وَسَلَّم এর মহান মর্যাদায় অধিষ্ঠিত ছিলেন। তাঁর অনুগত গোলাম আয়াজ এর একটি ছেলে ছিলো যার নাম ছিলো মুহাম্মদ। হযরত মাহমুদ গযনবী رَحْمَۃُ اللهِ عَلَیْہِ যখনই সেই ছেলেকে ডাকতেন, তখনি তার নাম ধরে ডাকতেন, একদিন তিনি স্বভাব বিরুদ্ধ ভাবে তাকে হে ইবনে আয়ায (হে আয়াযের সন্তান)! বলে ডাকলেন। আয়ায মনে করলো যে, সম্ভবত বাদশাহ আজ অসন্তুষ্ট, এজন্যে আমার ছেলেকে নাম ধরে ডাকলেন না, তিনি দরবারে উপস্থিত হয়ে আরয করলেন: হুযুর! আমার সন্তানের কি আজ কোন ভুল-ভ্রান্তি হয়েছে, যার কারণে আপনি তার নাম ধরে না ডেকে ইবনে আয়ায বলে ডেকেছেন? সুলতান মাহমুদ গযনবী رَحْمَۃُ اللهِ عَلَیْہِ বললেন: “আমি নামে মুহাম্মদের প্রতি সম্মানের কারণে তোমার ছেলের নাম অযু ছাড়া নিইনি। কেননা, তখন আমি অযু অবস্থায় ছিলাম না, এজন্যই মুহাম্মদ শব্দটি অযু ছাড়া উচ্চারণ করা ভাল মনে করিনি।”\n(রুহুল বয়ান, ৭/১৮৫)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "হুযুরের নাম মোবারক",
        "2": "    প্রিয় ইসলামী ভাইয়েরা! এমনিতে তো প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর অসংখ্য নাম মোবারক রয়েছে। হযরত আল্লামা মুহাম্মদ মাহদী ফাসী মালেকী رَحْمَۃُ اللهِ عَلَیْہِ বলেন:\nআল্লাহ পাকের এক হাজার নাম রয়েছে এবং নবী করীম صَلَّی اللهُ عَلَیْہِ وَاٰلِہٖ وَسَلَّم এরও এক হাজার নাম রয়েছে। ইবনে ফারেস থেকে বর্ণিত, নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم এর নাম মোবারক দুই হাজারেরও বেশি। এর মধ্যে প্রতিটি নাম তাঁর জীবনী ও চরিত্রের কোন না কোন অংশকে প্রকাশ করে। (মাতালিউল মার্সারাত (অনুদিত), ১৯৩ পৃষ্ঠা, সংক্ষেপিত) আ’লা হযরত ইমাম আহমদ রযা খান رَحْمَۃُ اللهِ عَلَیْہِ বলেন: প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর জাতি নাম হচ্ছে দু’টি, পুর্ববর্তী কিতাবে তাঁর নাম ‘احمد’ এবং কুরআনে করীমে ‘محمد’ আর হুযুর صَلَّی اللهُ عَلَیْہِ وَاٰلِہٖ وَسَلَّم এর অসংখ্য গুনবাচক নাম রয়েছে। (মলফুযাতে আ’লা হযরত, ৯৬ পৃষ্ঠা, সংক্ষেপিত)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! اِنۡ شَآءَ الله  আজ আমরা তা’যীমে মুস্তফা অর্থাৎ- হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের বিভিন্ন ঘটনা শ্রবণ করার সৌভাগ্য অর্জন করবো এবং এটাও শুনবো যে, কুরআন ও হাদীসে মুস্তফা صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ সম্পর্কে কি কি বর্ণিত হয়েছে। আসুন সর্ব প্রথমে একটি ঈমান তাজাকারী ঘটনা শ্রবণ করি।"
    },
    {
        "1": "অনন্য ভালবাসা ও অনুকরণীয় সম্মান প্রদর্শণ",
        "2": "    মাকতাবাতুল মদীনার কর্তৃক প্রকাশিত অনেক সুন্দর ও মহান কিতাব “সীরাতে মুস্তফা” এর ৩৪৬ পৃষ্ঠায় রয়েছে: ৬ষ্ঠ হিজরীর যিলকদ মাসে হুযুরে আকরাম, صَلَّی اللهُ عَلَیْہِ وَاٰلِہٖ وَسَلَّم চৌদ্দ হাজার (১৪০০০) সাহাবায়ে কিরামদের رَضِیَ اللهُ عَنْہُمْ সাথে ওমরার ইহরাম বেঁধে মক্কার উদ্দেশ্যে রওয়ানা হলেন। হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم এর আশংকা ছিলো যে, হয়তো মক্কার কাফেররা আমাদেরকে ওমরা আদায় করতে বাঁধা প্রদান করবে, একারণেই হুযুর صَلَّی اللهُ عَلَیْہِ وَاٰلِہٖ وَسَلَّم পূর্বেই খুযাআ গোত্রের এক ব্যক্তিকে মক্কায় পাঠিয়ে দিলেন, যেন তিনি মক্কার কাফেরদের মনোভাবের সংবাদ নিয়ে আসে। যখন হুযুর صَلَّی اللهُ عَلَیْہِ وَاٰلِہٖ وَسَلَّم এর কাফেলা আসফান নামক স্থানের নিকটবর্তী পৌঁছলো তখন সেই ব্যক্তি সংবাদ নিয়ে আসলো, মক্কার কাফেররা আরবের সকল গোত্রকে জমা করে একথা জানিয়ে দিলো যে, মুসলমানদের কোন অবস্থাতেই মক্কায় প্রবেশ করতে দেয়া যাবে না। সুতরাং হুযুর صَلَّی اللهُ عَلَیْہِ وَاٰلِہٖ وَسَلَّم রাজপথ ছেড়ে সফর শুরু করলেন এবং সাধারণ পথ ছেড়ে অগ্রসর হলেন আর হুদায়বিয়া নামক স্থানে পৌঁছে তাবু খাটালেন। হুদায়বিয়া নামক স্থানে পৌঁছে হুযুর صَلَّی اللهُ عَلَیْہِ وَاٰلِہٖ وَسَلَّم দেখলেন যে, কুরাইশের কাফেররা লড়াই করার জন্য প্রস্তুত এবং এদিকে মুসলমানদের অবস্থা এমন যে, সবাই ইহরাম পরিহিত অবস্থায়, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم মক্কার কাফেরদের সাথে সন্ধির আলোচনা করার জন্য কাউকে মক্কায় পাঠানো সমীচীন মনে করলেন। সুতরাং এই কাজের জন্য প্রথমে তিনি হযরত ওমর ফারুক رَضِیَ اللهُ عَنْہُ কে নির্বাচিত করলেন কিন্তু আবার কোন বিশেষ কারণে হযরত ওসমান গনী رَضِیَ اللهُ عَنْہُ কে মক্কায় পাঠালেন। তিনি মক্কায় পৌঁছে কুরাইশের কাফেরদেরকে হুযুর পুরনূর\nصَلَّی اللهُ عَلَیْہِ وَاٰلِہٖ وَسَلَّم এর পক্ষ থেকে সন্ধির বার্তা পৌঁছালেন। হযরত ওসমান গনী رَضِیَ اللهُ عَنْہُ নিজের ধন-সম্পদ এবং নিজের গোত্রের রক্ষনাবেক্ষণ ও পৃষ্ঠপোষকতার কারণে কুরাইশের কাফেরদের দৃষ্টিতে অনেক বেশি সম্মানিত ছিলেন। এই কারণেই কুরাইশের কাফেররা তাঁর সাথে কোন খারাপ ব্যবহার করতে পারেনি। বরং তাঁকে বলা হলো, আপনাকে অনুমতি দেয়া হচ্ছে, আপনি কাবার তাওয়াফ এবং সাফা-মারওয়া সাঈ করে আপনার ওমরা আদায় করে নিন, কিন্তু আমরা মুহাম্মদ صَلَّی اللهُ عَلَیْہِ وَاٰلِہٖ وَسَلَّم কে কোনভাবেই কাবার নিকটে আসতে দিবো না। হযরত ওসমানে গনী رَضِیَ اللهُ عَنْہُ তা প্রত্যাখ্যান করে দিলেন এবং বললেন: আমি রাসুলূল্লাহ্ صَلَّی اللهُ عَلَیْہِ وَاٰلِہٖ وَسَلَّم কে ছাড়া কখনোই একা ওমরা আদায় করবো না। (সীরাতে মুস্তফা, ৩৪৮ পৃষ্ঠা) যখন হযরত ওসমানে গনী رَضِیَ اللهُ عَنْہُمْ মক্কা থেকে ফিরে আসলেন তখন সাহাবায়ে কিরামগণ رَضِیَ اللهُ عَنْہُمْ জিজ্ঞাসা করলেন: হে আবু আব্দুল্লাহ! (এটা ওসমান গনী رَضِیَ اللهُ عَنْہُ এর উপনাম ছিলো) আপনি তো নিশ্চয় কাবার তাওয়াফ করার সৌভাগ্য অর্জন করেছেন? তখন সেই প্রেমিক ও বিশ্বস্ততার মূর্তপ্রতিক উত্তর দিলেন: শপথ! সেই পবিত্র সত্তার, যার কুদরতের হাতে আমার প্রাণ, যদি আমি পুরো বছর মক্কায় থাকতাম এবং প্রিয় নবী হুযুর صَلَّی اللهُ عَلَیْہِ وَاٰلِہٖ وَسَلَّم হুদায়বিয়ায় অবস্থান করতেন, তখনও আমি ততক্ষন পর্যন্ত বাইতুল্লাহ শরীফের তাওয়াফ করতাম না, যতক্ষন পর্যন্ত হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم তাওয়াফ করে নিতেন না। তবে হ্যাঁ কুরাইশরা আমাকে তাওয়াফ করতে বলেছিলো কিন্তু আমি তা প্রত্যাখ্যান করে দিলাম। (দালাইলুন নবুয়ত, বাবু আরসালুন নবী, ৪/১৩৩-১৩৪)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n    سُبْحٰنَ الله! মুনিব হলে এমন আর গোলাম হলেও এমন, নিঃসন্দেহে এই ঈমান তাজাকারী ঘটনা থেকে হযরত ওসমান গনী رَضِیَ اللهُ عَنْہُ এর অন্তরে অফুরন্ত ইশকে রাসূল এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রতি অপরিসীম সম্মানের বিষয়টি জানা যায় যে, কাফেররা তাঁকে একা তাওয়াফ করার প্রস্তাব দিয়েছে, কিন্তু তিনি رَضِیَ اللهُ عَنْہُ সম্মান ও আদবের চেতনায় প্রিয় নবী, صَلَّی اللهُ عَلَیْہِ وَاٰلِہٖ وَسَلَّم কে ছাড়া তাওয়াফ করা কখনোই পছন্দ করলেন না।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "জান্নাতের প্রদীপের পতঙ্গ",
        "2": "    হুদায়বিয়ার সন্ধির এই সময়ে হযরত ওরওয়া বিন মাসউদ رَضِیَ اللهُ عَنْہُ (যিনি তখনো ঈমান আনেননি) মক্কার কাফেরদের পক্ষ থেকে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নিকট সন্ধির বিষয়ে আলোচনা করার জন্য আসলে তখন তিনি সাহাবায়ে কিরামদের عَلَیۡہِمُ الرِّضۡوَان হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم কে যে ধরণের সম্মান করতে দেখলেন, সেই সম্মানের ধরণকে মক্কার কাফেরদের নিকট গিয়ে এই শব্দগুচ্ছ দ্বারা বর্ণনা করেন: আল্লাহ পাকের শপথ! আমি অনেক বাদশাহর দরবারে প্রতিনিধিদল নিয়ে গিয়েছি, আমি কায়সার (অর্থাৎ রোম রাজ্যের বাদশাহ) কিসরা (অর্থাৎ ইরান সাম্রাজ্যের বাদশাহ) নাজ্জাশী (অর্থাৎ আবিসিনিয়ার বাদশাহ) এই সবের দরবারে গিয়েছি, কিন্তু আল্লাহ পাকের শপথ! আমি এমন কোন বাদশাহ দেখিনি যে, তার সাথীরা এভাবে তার সম্মান করছে, যেমনটি হযরত মুহাম্মদ صَلَّی اللهُ عَلَیْہِ وَاٰلِہٖ وَسَلَّم কে সাহাবীরা عَلَیۡہِمُ الرِّضۡوَان সম্মান করছে। আল্লাহ পাকের শপথ! যখন হুযুর صَلَّی اللهُ عَلَیْہِ وَاٰلِہٖ وَسَلَّم থুথু ফেলেন তখন তাঁর থুথু মোবারক কারো না কারো হাতের তালুতেই হতো, যা তাঁরা তাঁদের চেহারা এবং শরীরে মেখে নেয়, যখন তিনি আপন সাহাবীদের কোন আদেশ দেন তখন সাথেসাথেই তা মান্য করা হয়, যখন তিনি অযু করেন তখন এমন মনে হতো যে, তাঁর সাহাবীগণ অযুর ব্যবহৃত পানি নেওয়ার জন্য পরস্পর প্রতিযোগিতা আরম্ভ দেয়, যখন তিনি কথা বলেন তখন তাঁরা তাঁর দরবারে নিজের আওয়াজকে অবনমিত রাখতেন এবং আদব ও সম্মানের কারণে তাঁর দিকে চোখ তুলে তাকাতেন না।\n(বুখারী, কিতাবুশ শুরুত, বাবুশ শুরুতি ফিল জিহাদ, ২/২২৩, হাদীস: ২৭৩১)\n\n    এমনই এক ঘটনা হযরত আবু জুহাইফা رَضِیَ اللهُ عَنْہُ তাঁর পিতা হতে বর্ণনা করেন যে, তিনি বলেন: আমি হযরত বিলাল رَضِیَ اللهُ عَنْہُ কে দেখলাম যে, তিনি রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর অযুর ব্যবহৃত পানি (একটি পাত্রে) নিলেন, তখন সাহাবায়ে কিরাম عَلَیۡہِمُ الرِّضۡوَان সেই পানি সংগ্রহ করার জন্য ঝাপিয়ে পড়ল, যিনিই সামান্য পরিমান সংগ্রহ করলেন, তিনি তা (নিজের শরীরে) মেখে নিলেন এবং যিনি সংগ্রহ করতে পারলেন না, তিনি অন্য কারো হাত থেকে আদ্রতা অর্জন করে নিলেন।\n(বুখারী, কিতাবুস সালাত, বাবুস সালাতি ফিস সাওয়াব, ১/১৫০, হাদীস: ৩৭৬)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! নিশ্চয় সাহাবায়ে কিরামগণ عَلَیۡہِمُ الرِّضۡوَان ইশকে রাসূলে ডুবে যে চমৎকার পদ্ধতিতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর সম্মান করেছেন, তা অতুলনীয়। সেই মহান ব্যক্তিত্বরা নিজেদের আচার-আচরণ দিয়ে দুনিয়ার মুসলমানদের এটা দেখিয়ে দিলেন যে, একজন উম্মতকে তার প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর কিরূপ আদব ও সম্মান করা উচিৎ। মনে রাখবেন! হুযুর صَلَّی اللهُ عَلَیْہِ وَاٰلِہٖ وَسَلَّم এর প্রকাশ্য মোবারক যুগ থেকে শুরু করে আজ পর্যন্ত সাহাবায়ে কিরাম عَلَیۡہِمُ الرِّضۡوَان, তাবেঈন, তবে তাবেঈন, ওলামায়ে কিরাম, মুফতীয়ানে কিরাম, বুযুর্গানে দ্বীন رَحِمَہُمُ اللهُ عَلَیْہِمْ এবং সাধারণ মুসলমানগন সর্বত্র প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ করে আসছেন এবং اِنۡ شَآءَ الله কিয়ামত পর্যন্ত করতেই থাকবে আর কেনইবা করবে না যে, নবীর প্রতি সম্মান প্রদর্শণ করা তো ঈমানের জন্য খুবই জরুরী। কোরআনে করীমে আল্লাহ পাক ইরশাদ করেন:\nاِنَّاۤ اَرْسَلْنٰكَ شَاهِدًا وَّ مُبَشِّرًا وَّ نَذِیْرًاۙ(۸) لِّتُؤْمِنُوْا بِاللّٰهِ وَ رَسُوْلِهٖ وَ تُعَزِّرُوْهُ وَ تُوَقِّرُوْهُؕ-وَ تُسَبِّحُوْهُ بُكْرَةً وَّ اَصِیْلًا(۹)\n(পারা ২৬, আল ফাতাহ, আয়াত ৮-৯)\n কানযুল ঈমান থেকে অনুবাদ: নিশ্চয় আমি আপনাকে প্রেরণ করেছি হাযির নাযির (উপস্থিত প্রত্যক্ষকারী) এবং সুসংবাদদাতা ও সতর্ককারী করে; যাতে হে লোকেরা! তোমরা আল্লাহ ও তাঁর রাসূলের উপর ঈমান আনো এবং রাসূলের মহত্ব বর্ণনা ও (তাঁর প্রতি) সম্মান প্রদর্শন করো আর সকাল-সন্ধ্যা আল্লাহর পবিত্রতা ঘোষণা করো।\n     হযরত আল্লামা কাযী আয়ায رَحْمَۃُ اللهِ عَلَیْہِ বলেন: আল্লাহ পাক তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর মর্যাদা ও সম্মান করার আদেশ দিয়েছেন এবং তাঁর আদব ও সম্মানকে আবশ্যক করে দিয়েছেন।\n(আশ শিফা বেতা’রিফে হুকুকুল মুস্তফা, ২য় অংশ, ৫৩ পৃষ্ঠা)\n    এর বিস্তারিত বর্ণনা করতে গিয়ে ফকিহে মিল্লাত হযরত মুফতি জালালুদ্দিন আহমদ আমজাদী رَحْمَۃُ اللهِ عَلَیْہِ বলেন: আয়াতে মুবারাকায় নবী করীম صَلَّی اللهُ عَلَیْہِ وَاٰلِہٖ وَسَلَّم কে সম্মান ও আদব করার নির্দেশ দেয়া হয়েছে, তা শুধু জায়িয নয় বরং ওয়াজীব ও আবশ্যক।\n    সুতরাং মুসলমানের জন্য আবশ্যক যে, তারা যেন প্রত্যেক ভাবে নবী করীম  صَلَّی اللهُ عَلَیْہِ وَاٰلِہٖ وَسَلَّم এর আদব রক্ষা করে এবং সকল জায়িয পন্থায় তাঁকে সম্মান ও আদব প্রদর্শণ করে। এজন্যই যে, আয়াতে মুবারাকায় নবীর প্রতি সম্মানের একছত্র আদেশ রয়েছে, অর্থাৎ হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের জন্য কোন বিশেষ পদ্ধতি নিদ্দিষ্ট করা হয়নি, সুতরাং সর্বাবস্থায় তাঁকে সম্মান করা আবশ্যক, তবে তাঁকে আল্লাহ বা আল্লাহর সন্তান বলা বা আল্লাহ পাকের মতোই তাঁর জন্য কোন গুনাবলী প্রমাণ করা শিরক ও কুফর এবং তাঁকে (সম্মানার্থে) সিজদা করা হারাম ও নাজায়িয। তিনি আরো বলেন: এই আয়াতে মুবারাকায় সর্বপ্রথম ঈমানের আলোচনা করা হয়েছে, অতঃপর হুযুর صَلَّی اللهُ عَلَیْہِ وَاٰلِہٖ وَسَلَّم এর সম্মান ও আদবের আদেশ রয়েছে এবং এরপর ইবাদতের কথা ইরশাদ করেছেন, যাদ্বারা এই বিষয়টির প্রতি প্রকাশ্য ইঙ্গিত যে, ঈমান হচ্ছে সর্বপ্রথম অর্থাৎ ঈমান ছাড়া রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর সম্মান কবুল হবে না, তবে ঈমানের পর রাসূলের প্রতি সম্মান প্রদর্শণের মর্যাদা অন্যান্য ইবাদতের চেয়ে উত্তম। কেননা, এই কাজটি ছাড়া সকল ইবাদত নামায, রোযা, যাকাত ও সদকা এবং সকল প্রকার নেকী গ্রহণ যোগ্য নয়।\n(তাযীমে নবী, ১৭ পৃষ্ঠা, সংক্ষেপিত)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! জানা গেলো, ঈমান আনার পর সকল মুসলমানের জন্য নবীর প্রতি সম্মান প্রদর্শণ করা অতিশয় আবশ্যক। মনে রাখবেন! সম্মানের অর্থই হচ্ছে যে, মানুষ তার কথা ও কাজে কারো মহত্বকে প্রকাশ করবে। সুতরাং  প্রত্যেক ছোটই, যে নিজেকে ছোট মনে করে, সে তার বড়দের সামনে কথা ও কাজে এমন ভাব পোষন করে, যাতে সেই বড়দের মহত্ব ও মহানত্ব প্রকাশ পায়, যেমন মুরীদ তার পীরের সামনে, সন্তান তার পিতা-মাতার সামনে, কর্মচারী অফিসারদের সমানে, ছাত্র তার শিক্ষকের সামনে, মুক্তাদী নিজের ইমামের সামনে, এমনকি ভাই নিজের বড় ভাইয়ের সামনে এমন অনেক ভাব পোষন করে, যাতে বড়দের আদব ও সম্মান এবং তাদের শান ও মর্যাদা প্রকাশ পায় আর কেনইবা হবে না যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم স্বত্তাগত ভাবেই (নিজেই)  বড়দেরকে ছোটদের প্রতি স্নেহ প্রদর্শণ এবং ছোটদেরকে তাদের বড়দের সম্মান করার প্রতি গুরুত্ব দিতে গিয়ে ইরশাদ করেন: لَيْسَ مِنَّا مَنْ لَمْ يَرْحَمْ صَغِيْرَنَا وَيُوَقِّرْ كَبِيْرَنَا অর্থাৎ- যে ব্যক্তি ছোটদের স্নেহ করে না এবং বড়দের সম্মান করে না, সে আমাদের অন্তর্ভূক্ত নয়। (তিরমিযী, আবওয়াবুল বিররে ওয়াস সিলা, ৩/৩৬৯, হাদীস: ১৯২৬) সুতরাং আমাদের উচিৎ, নিজের ছোটদের স্নেহ করা এবং নিজের পিতা-মাতা, বড় ভাই বোন, বুযুর্গ, সঠিক আক্বীদা সম্পন্ন সুন্নি ওলামায়ে কিরাম ও মুফতীয়ানে এজামদের رَحِمَہُمُ اللهُ السَّلَام অতিশয় সম্মান করা আর তা’যীমে মুস্তফা তথা হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর প্রতি  সম্মান প্রদর্শণের বিষয়ে তো কখনো কোন প্রকার অলসতাই না করা, বরং যদি অভিশপ্ত শয়তান আমাদের বিভিন্ন ধরণের বাহানা ও কুমন্ত্রণার মাধ্যমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ করা থেকে বিরত রাখার চেষ্টা করে এবং নবীর সম্মানকে শিরক ও কুফর বলে অবহিত করে তবে কখনোই তার এই প্রতারনায় পতিত হবেন না, মনে রাখবেন! যে অভিশপ্ত শয়তান হযরত আদম عَلَیۡہِ السَّلَام কে সিজদা করতে অস্বীকার করে আল্লাহ পাকের অবাধ্য এবং নবীর প্রতি সম্মান প্রদর্শণের ব্যাপারে অস্বীকারকারী হয়ে গিয়েছিলো আর আল্লাহ পাকের দরবার থেকে তিরস্কার করা হয়েছে, সে কখনোই চাইবে না যে, আমরা হুযুর নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ করে আল্লাহ পাকের একান্ত বাধ্যগত ও আমরা আল্লাহ পাকের দরবারে নৈকট্যশীল (বান্দা) হয়ে যায়।\n    ফকীহে মিল্লাত হযরত মুফতী জালালুদ্দীন আহমদ আমজাদী رَحْمَۃُ اللهِ عَلَیْہِ বলেন: নবীর প্রতি সম্মান প্রদর্শণ করা কুফর নয় বরং নবীর প্রতি সম্মান প্রদর্শণ করাকে অস্বীকার করাই কুফর এবং এটা এমন কুফর যা মানুষের জন্মের পর সর্বপ্রথম হয়েছিলো, যেমনটি আল্লাহ পাক ১ম পারায় সুরা বাকারার ৩৪ নং আয়াতে ইরশাদ করেন:\n\n وَ اِذْ قُلْنَا لِلْمَلٰٓىٕكَةِ اسْجُدُوْا لِاٰدَمَ فَسَجَدُوْۤا اِلَّاۤ اِبْلِیْسَؕ-اَبٰى وَ اسْتَكْبَرَ ﱪ وَ كَانَ مِنَ الْكٰفِرِیْنَ(۳۴)\n(পারা ১, বাকারা, আয়াত ৩৪)\n কানযুল ঈমান থেকে অনুবাদ: এবং স্মরণ করুন! যখন আমি ফিরিশতাদেরকে নির্দেশ দিয়েছিলাম, ‘তোমরা আদমকে সিজদা করো।’ তখন সবাই সিজদা করেছিলো, ইবলীস ব্যতীত; সে অমান্যকারী হলো ও অহংকার করলো এবং কাফির হয়ে গেলো।\n    জানা গেলো, নবীর প্রতি সম্মান প্রদর্শণের অস্বীকার কারায় সেই কুফর, যা মানুষের জন্মের পরপরই সর্বপ্রথম হয়েছিলো এবং বাকী কুফরীগুলো অস্থিত্ব পরে হয়েছিলো। (তা’যীমে নবী, পৃষ্ঠা-৬, সংক্ষেপিত)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আয়াতে মুবারাকা এবং এর তাফসীরের আলোকে জানতে পারলাম, নবীর প্রতি সম্মান প্রদর্শণ কৃত সিজদা করতে অস্বীকার করাই, অভিশপ্ত শয়তানের কাফের হওয়ার কারণ হলো, সুতরাং আমাদের উচিৎ, নবীর প্রতি সম্মান প্রদর্শণ করার মধ্যে কখনোই কম হতে না দেয়া, তাছাড়া এটাও জানতে পারলাম, সম্মানের উদ্দেশ্যে সিজদা করা, পূর্বেকার শরীয়াতে জায়িয ছিলো কিন্তু এখন তা কোনভাবেই জায়িয নয়।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    একবার রাসুলুল্লাহ صَلَّی اللهُ عَلَیْہِ وَاٰلِہٖ وَسَلَّم কিছু মুহাজিরীন ও আনসারের মাঝে উপবিষ্ট ছিলেন, এমন সময় একটি উট দরবারে রিসালতে উপস্থিত হলো এবং সেটি হুযুর صَلَّی اللهُ عَلَیْہِ وَاٰلِہٖ وَسَلَّم কে সিজদা করলো, সাহাবায়ে কিরামগন عَلَیۡہِمُ الرِّضۡوَان আরয করতে লাগলো: تَسْجُدُ لَكَ الْبَهَائِمُ وَالشَّجَرُ فَنَحْنُ اَحَقُّ اَنْ نَسْجُدَلَكَ অর্থাৎ ইয়া রাসূলাল্লাহ্ صَلَّی اللهُ عَلَیْہِ وَاٰلِہٖ وَسَلَّم! পশু ও গাছ আপনাকে সিজদা করে, সুতরাং আমরা তো এই বিষয়ে বেশি হকদার যে, আপনাকে সিজদা করার।\n\tনবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আপন রবের ইবাদত করো এবং আপন ভাইয়ের সম্মান করো, যদি আমি কাউকে আল্লাহ পাক ব্যতিত অন্য কারো সামনে সিজদা করার আদেশ দিতাম তবে মহিলাদের আদেশ দিতাম যে, তারা যেন নিজেদের স্বামীকে সিজদা করে। (মুসনাদে ইমাম আহমদ, মুসনাদে সায়্যিদা আয়েশা, ৯/৩৫৩, হাদীস: ২৪৫২৫)\nমনে রাখবেন! ভাই দ্বারা উদ্দেশ্য হচ্ছে তাঁর পবিত্র সত্তা অর্থাৎ আমাকে সম্মান ও শ্রদ্ধা করো, হুযুরে صَلَّی اللهُ عَلَیْہِ وَاٰلِہٖ وَسَلَّم নিজেকে ভাই বলা ছিলো বিনয় ও নম্রতার কারণে।\n    প্রিয় ইসলামী ভাইয়েরা! আপনারা দেখলেন তো! সাহাবায়ে কিরামগণ عَلَیۡہِمُ الرِّضۡوَان মুস্তফার প্রতি সম্মান প্রদর্শণের কোন সুযোগই হাত ছাড়া হতে দিতেন না এবং বিভিন্ন পদ্ধতিতে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আদব ও সম্মান করতেন, তাছাড়া প্রিয় নবী صَلَّی اللهُ عَلَیْہِ وَاٰلِہٖ وَسَلَّم ও তাঁদের নিষেধ করতেন না, কিন্তু যখনই সম্মান সূচক সিজদার বিষয় আসলো তখন হুযুর  صَلَّی اللهُ عَلَیْہِ وَاٰلِہٖ وَسَلَّم তাঁদের নিষেধ করলেন। আসুন! বিভিন্ন আঙ্গিকে প্রিয় মুস্তফার প্রতি সম্মান প্রদর্শণের যে সুন্দর ভঙ্গিতে সাহাবায়ে কিরামগন عَلَیۡہِمُ الرِّضۡوَان এবং তাঁদের পদাঙ্ক অনুসরনকারী বুযুর্গানে দ্বীনরা رَحِمَہُمُ اللہُ الْمُبِيْن করে গেছেন আর নিজেদের বাণী ও কর্মের মাধ্যমে আমাদের শিখিয়েছেন, সে সম্পর্কে আরো কিছু ঘটনা শ্রবণ করি এবং তা থেকে মাদানী ফুল সংগ্রহ করি।"
    },
    {
        "1": "ঈমানের পর হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ করা সর্বপ্রথম বিষয়",
        "2": "    প্রিয় ইসলামী ভাইয়েরা! প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের একটি দিক এটাও যে, ঈমানের পর সকল বিষয় থেকে এমনকি ফরয ও ওয়াজীব থেকে বেশি নবী করীম صَلَّی اللهُ عَلَیْہِ وَاٰلِہٖ وَسَلَّم এর সম্মানের প্রতি লক্ষ্য রাখা চাই, যেমনটি সদরুশ শরীয়া, বদরুত তরিকা হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বাহারে শরীয়াতে বলেন: হুযুর صَلَّی اللهُ عَلَیْہِ وَاٰلِہٖ وَسَلَّم এর সম্মান অর্থাৎ মহত্বের বিশ্বাস ঈমানের অংশ ও ঈমানের শর্ত ও ঈমানের ভিত্তি এবং ঈমানের পর সম্মান প্রদর্শন করা সকল ফরয থেকে বেশি।\n\tএই হাদীসে মোবারাকা দ্বারা এর গুরুত্বের অনুধাবন করুন যে, খায়বর যুদ্ধ থেকে ফেরার পথে ছাহবা নামক স্থানে প্রিয় নবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم আসরের নামায আদায় করে হযরত মাওলা আলী كَرَّمَ الله وَجْهَهُ الْكَرِيْمِ এর কোলে মাথা মোবারক রেখে আরাম করছিলেন, হযরত মাওলা আলী كَرَّمَ الله وَجْهَهُ الْكَرِيْمِ আসরের নামায তখনো আদায় করেননি, তিনি দেখছিলেন যে, সময় শেষ হয়ে যাচ্ছে, কিন্ত কোল নাড়লে ঘুমে ব্যাঘাত ঘটতে পারে এই খেয়ালে নড়লেনও না, এমনকি সুর্য ডুবে গেল, পবিত্র চক্ষু মোবারক খুলতেই হযরত আলী رَضِیَ اللهُ عَنْہُ নিজের নামাযের বিষয়ে আরয করলেন, তখন হুযুর صَلَّی اللهُ عَلَیْہِ وَاٰلِہٖ وَسَلَّم আদেশ করলেন, আর ডুবন্ত সূর্য আবার ফিরে আসলো, হযরত সায়্যিদুনা আলী رَضِیَ اللهُ عَنْہُ নামায আদায় করলেন অতঃপর ডুবলো, এ থেকে প্রমাণিত হলো, উত্তম ইবাদত নামায তাও সালাতুল উসতা অর্থাৎ আসরের নামায হযরত মাওলা আলী رَضِیَ اللهُ عَنْہُ প্রিয় নবী, صَلَّی اللهُ عَلَیْہِ وَاٰلِہٖ وَسَلَّم এর ঘুমের জন্য কুরবান করে দিলেন।\n(বাহারে শরীয়াত, ১ম অংশ, ১/৭৪, সংক্ষেপিত)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! এই মাত্র আমরা বাহারে শরীয়াতের আলোকে হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ করা সম্পর্কে দ্বীন ইসলামের এক অত্যন্ত গুরুত্বপূর্ণ আকীদা শ্রবণ করলাম যে, “হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ করা অর্থাৎ মহত্বের বিশ্বাস ঈমানের অংশ ও ঈমানের শর্ত এবং ঈমানের পর সম্মান প্রদর্শন করা সকল ফরয থেকে বেশি উত্তম।” সুতরাং আমাদের উচিৎ, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের প্রদীপ নিজের অন্তরে সর্বদা প্রজ্জলিত রাখা এবং এর জন্য শুধুমাত্র উত্তম আকীদা পোষণকারী লোকদের সহচর্য গ্রহণ করা। মনে রাখবেন! হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের চেতনা ঈমান হিফাযতের ভাবনা নিজের অন্তরে সৃষ্টি করতে যেমনিভাবে উত্তম আকীদা পোষণকারী লোকদের সহচর্য গ্রহণ করা আবশ্যক তেমনিভাবে ইলমে দ্বীন অর্জন করা অতীব জরুরী।\n    প্রিয় ইসলামী ভাইয়েরা! হুযুর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের একটি দিক এটাও যে, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর আলোচনা শুনার সৌভাগ্য নসীব হলে, অত্যন্ত আদবের সহকারে শ্রবন করা, যেমনকি মাকতাবাতুল মদীনার কিতাব “বাহারে শরীয়ত” এর ১ম খন্ডের ৭৫ পৃষ্ঠায় রয়েছে: যখনই হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর আলোচনা আসে তবে একেবারে বিনয় ও নম্রতা সহকারে শুনুন। (বাহারে শরীয়াত, ১ম অংশ, ১/৭৫) সুতরাং আমাদেরও উচিৎ, প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আলোচনার সময় সর্বদা আদবের প্রতি দৃষ্টি রাখবো এবং প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আলোচনার সময় ভালবাসা ও ভক্তি সহকারে দরূদ শরীফও পাঠ করা যে, এটা বরকত লাভের মাধ্যম এবং অসংখ্য প্রতিদান ও সাওয়াব লাভের উপায়।\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নামে পাক শুনে নিজের বৃদ্ধাঙ্গুলে চুমু দেয়াও জায়িয এবং বরকত অর্জনের মাধ্যম। সুতরাং আমাদেরও উচিৎ, যখনই হুযুর صَلَّی اللهُ عَلَیْہِ وَاٰلِہٖ وَسَلَّم এর মোবারক নাম পড়া বা শুনা হয় তবে সম্মানের নিয়্যতে বৃদ্ধাঙ্গুলী চুমু দিয়ে চোখে লাগানো এবং তাঁর পবিত্র সত্তার প্রতি দরূদ শরীফ পাঠ করা।"
    },
    {
        "1": "নাম মোবারক শুনে বৃদ্ধাঙ্গুলী চুম্বন করার ফযীলত",
        "2": "    ফতোওয়ায়ে শামীতে রয়েছে: যখন মুয়াজ্জিন اَشْهَدُ اَنَّ مُحَمَّدًا رَّسُوْلُ اللهِ বলে তখন মুস্তাহাব হলো, শ্রবণকারী বলবে “صَلَّى اللهُ عَلَيْكَ يَا رَسُوْلَ اللهِ” এবং যখন দ্বিতীয়বার এই বাক্য শুনবে তখন এরূপ বলবে “قُرَّتُ عَيْنِى بِكَ يَا رَسُوْلَ اللهِ اللّٰهُمَّ مَتِّعْنِى بِالسَّمْعِ وَالْبَصَرِ” এবং বৃদ্ধাঙ্গুলী চুম্বন করে চোখের সাথে লাগাবে, এরূপ আমলকারীকে নবীয়ে করীম صَلَّی اللهُ عَلَیْہِ وَاٰلِہٖ وَسَلَّم নিজের সাথে জান্নাতে নিয়ে যাবেন। তাছাড়া আল্লামা শামী رَحْمَۃُ اللهِ عَلَیْہِ কিতাবুল ফিরদাউসের সনদ দিয়ে নবীয়ে আকরাম صَلَّی اللهُ عَلَیْہِ وَاٰلِہٖ وَسَلَّم এর এই বাণীটি উদ্ধৃত করেন: যে ব্যক্তি আযানে “اَشْهَدُ اَنَّ مُحَمَّدًا رَّسُوْلُ اللهِ” শ্রবণ করে নিজের বৃদ্ধাঙ্গুলীর নখে চুমু খাবে, আমি এরূপ ব্যক্তিদের নেতৃত্ব দিবো এবং তাদের জান্নাতিদের সারিতে প্রবেশ করাবো।” (দুররে মূখতার ওয়া রুদ্দুল মুহতার, ২/৮৪)\n    একবার আ’লা হযরত, ইমামে আহলে সুন্নাত رَحْمَۃُ اللهِ عَلَیْہِ এর দরবারে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নাম মোবারক শুনে বৃদ্ধাঙ্গুলী চুমু দেয়া সম্পর্কে প্রশ্ন করা হলে তিনি যে উত্তর দেন তার সারমর্ম হচ্ছে: অবশ্যই চুমু দেয়া উচিৎ বরং বিশেষ করে আযানের সময় তো অবশ্যই হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم এর পবিত্র নাম শুনে বৃদ্ধাঙ্গুলী চুমু দেয়া ওলামায়ে কিরামগণ رَحِمَہُمُ اللهُ السَّلَام মুস্তাহাব বলেছেন এবং এই বিশেষ মুহুর্তে আঙ্গুল চুমু দেয়ার আদেশ হাদীসে পাকেও বর্ণিত রয়েছে। তবে নামাযে বা খুতবার সময় ও কুরআন তিলাওয়াতের সময় নাম মোবারক শুনে বৃদ্ধাঙ্গুলী চুমু দেয়া নিষেধ রয়েছে। (ফতোয়ায়ে রযবীয়া, ২২/৩১৫, সংক্ষেপিত)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n    সদরুশ শরীয়া, বদরুত তরিকা হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বলেন: প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর নাম মোবারক হচ্ছে; মুহাম্মদ ও আহমদ এবং প্রকাশ্য যে, এই দু’টি নাম স্বয়ং আল্লাহ পাকেই তাঁর মাহবুব صَلَّی اللهُ عَلَیْہِ وَاٰلِہٖ وَسَلَّم এর জন্য নির্বাচিত করেছেন, যদি এই দু’টি নাম আল্লাহ পাকের নিকট অত্যধিক পছন্দনীয় না হতো, তবে নিজের প্রিয় হাবীবের জন্য পছন্দ করতেন না।”\n(বাহারে শরীয়াত, ৩/৬০১)"
    },
    {
        "1": "মুহাম্মদ নাম রাখলে তার সম্মানও করো",
        "2": "    প্রিয় ইসলামী ভাইয়েরা! আমাদের উচিৎ, হুযুর صَلَّی اللهُ عَلَیْہِ وَاٰلِہٖ وَسَلَّم এর সম্মানার্থে তাঁর নাম মোবারকেরও সম্মান ও আদব করা। কেননা, এর উৎসাহ স্বয়ং হাদীসে পাকেও বর্ণনা করা হয়েছে। যেমনটি হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “اِذَا سَمَّيْتُمُ الْوَلَدَ مُحَمَّدًا فَاَكْرِمُوْه অর্থাৎ যখন তোমরা কোন শিশুর নাম মুহাম্মদ রাখো তবে তার সম্মান করো।\n(কানযুল উম্মাল, কিতাবুন নিকাহ, কসমুল আকওয়াল, ১৬তম অংশ, ৮/১৭৩, হাদীস: ৪৫১৯)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "নেক আমল নম্বর ২৯ এর উৎসাহিত",
        "2": "    প্রিয় ইসলামী ভাইয়েরা! আপনারা শুনলেন তো! সত্যিকার আশিকানে রাসূলের অন্তরে প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের চেতনা কিরূপ ভরে থাকে, তারা প্রিয় মুস্তফার প্রতি সম্মান প্রদর্শণের কারণে অযু ছাড়া প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم নাম উচ্চারণ করাও আদবের পরিপন্থী মনে করে, সুতরাং যদি আমরাও চাই, আমাদেরও সত্যিকার আদব করা নসীব হয়ে যাক, তবে আমাদের উচিৎ, উত্তম সঙ্গ অবলম্বন করা, اَلْحَمْدُ لِلّٰہِ বর্তমানে দা’ওয়াতে ইসলামীর মাদানী পরিবেশ আমাদের জন্য নেয়ামতের চেয়ে কম নয়, এই মাদানী পরিবেশে দ্বীন ও দুনিয়ার অসংখ্য মঙ্গল ছাড়াও খোদাভীরুতা এবং প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণ করার দৌলতও নসীব হয়, নবী করীম صَلَّی اللهُ عَلَیْہِ وَاٰلِہٖ وَسَلَّم কে ভালোবাসা ও সম্মান প্রদর্শনের দাবি এটাও রয়েছে যে তাঁর সুন্নাতের উপর আমল করা দাওয়াতে ইসলামীর দ্বীনি পরিবেশে সুন্নাত শিক্ষা অর্জন ও শিক্ষা দেয়া হয় ও সুন্নাতের প্রতি আমলের খুব উৎসাহ করা হয় আর মানসিকতা সৃষ্টি করা হয় যে, আমাদের প্রতিটি কাজ সুন্নাত অনুযায়ী করা পানাহার পরিধান, চলাফেরা করা প্রত্যেক কাজ সুন্নাত অনুযায়ী করা, যেমনকি শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রদত্ত “৭২টি নেক আমল” এর মধ্যে হতে ২৯ নম্বরে রয়েছে যে, আপনি কি আজ সুন্নাত অনুযায়ী পানাহার করেছে এবং পানাহারের পূর্বে ও পরে দোয়া পাঠ করেছেন?  সুতরাং আমাদের উচিৎ, সর্বদা এই মাদানী পরিবেশের সাথে সম্পৃক্ত থাকা এবং যেলী হালকার ১২টি মাদানী কাজেও সামনে আগ্রসর হয়ে নিয়মিত অংশগ্রহণ করা।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "হাদীসে পাকের সম্মান",
        "2": "    প্রিয় ইসলামী ভাইয়েরা! প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের একটি দিক এটাও যে,  প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর হাদীস শরীফ যা তাঁর মোবারক বাণী ও কাজের অন্তর্ভূক্ত, এরও খুবই আদব করা ও হাদীসে মুবারাকা পড়তে, লিখতে, শুনতে এবং বয়ান করার সময় সম্মানের প্রতি সজাগ দৃষ্টি রাখা, সাহাবায়ে কিরামগণ عَلَیۡہِمُ الرِّضۡوَان রাসূলে আকরাম صَلَّی اللهُ عَلَیْہِ وَاٰلِہٖ وَسَلَّم এর সম্মানে হাদীসে পাককেও খুবই আদব ও সম্মান করতেন। যেমনটি হযরত আলীউল মুরতাদা رَضِیَ اللهُ عَنْہُ থেকে বর্ণিত: যখন হুযুর صَلَّی اللهُ عَلَیْہِ وَاٰلِہٖ وَسَلَّم কথা বলতেন তখন উপস্থিতিরা এমনভাবে মাথা নত করে নিতেন যেন তাদের মাথায় পাখি বসে আছে।\n(শামাইলে মুহাম্মদীয়া লিত তিরমিযী, ১৯৮ পৃষ্ঠা, হাদীস: ৩৩৪)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! সাহাবায়ে কিরামগণ عَلَیۡہِمُ الرِّضۡوَان ছাড়াও অপরাপর পূর্ববর্তী বুযুর্গানে দ্বীনরাও رَحِمَہُمُ اللهُ السَّلَام হাদীসে পাকের খুবই সম্মান করতেন। যেমনটি একবার হযরত সাইয়িদ বিন মুসাইয়িব رَحْمَۃُ اللهِ عَلَیْہِ এর নিকট এক ব্যক্তি উপস্থিত হলো এবং হাদীসে পাক সম্পর্কে জিজ্ঞাসা করতে লাগলেন, হযরত সাইয়িদ বিন মুসাইয়িব رَحْمَۃُ اللهِ عَلَیْہِ যেহেতু শুয়ে ছিলেন, তাড়াতাড়ি উঠে বসে গেলেন এবং হাদীসে পাক বর্ণনা করলেন, সেই ব্যক্তি আরয করলো: আমি চাইছিলাম যে, আপনার যেন উঠার কষ্ট করতে না হয়। তিনি বললেন: اِنِّىْ كَرِهْتُ اِنْ اُحَدِّثَكَ عَنْ رَّسُوْلِ اللهِ صَلَّى اللهُ عَلَيْهِ وَسَلَّمَ وَاَنَا مُضْطَجِعٌ অর্থাৎ আমার (আদবের কারণে) এটা পছন্দ হলোনা যে, শুয়ে শুয়ে রাসূলের হাদীস বর্ণনা করি। (সুবুলুল হুদা ওয়ার রিশাদ, ১১/৪৪১) হুযুরে আকরাম صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের কারণে রাসূলের হাদীসের খুবই সম্মান করার বিষয়ে ইমাম মালিক এবং ইমাম বুখারী رَحۡمَۃُ اللہِ عَلَیْہِمَا এদের নাম তালিকার শীর্ষে। হযরত আবু মুসআব رَحْمَۃُ اللهِ عَلَیْہِ বলেন: হযরত মালিক বিন আনাস رَحْمَۃُ اللهِ عَلَیْہِ রাসূলুল্লাহ صَلَّی اللهُ عَلَیْہِ وَاٰلِہٖ وَسَلَّم এর হাদীসে মুবারাকার আদব ও সম্মানের কারণে অযু ছাড়া বর্ণনা করতেন না। বরং হযরত মুতার্রিফ বিন আব্দুল্লাহ رَحْمَۃُ اللهِ عَلَیْہِ বলেন: হযরত ইমাম মালিক رَحْمَۃُ اللهِ عَلَیْہِ এর নিকট যখন লোকেরা কিছু জানার জন্য আসতেন তখন তাঁর খাদেমা (দাসী) তাঁর হুজরা থেকে বের হয়ে জিজ্ঞাসা করতো যে, হাদীস শরীফ জানার জন্য এসেছেন নাকি ফিকহার মাসআলা? যদি সে বলতো যে, ফিকহার মাসআলা জানার জন্য এসেছে তখন হযরত ইমাম মালিক رَحْمَۃُ اللهِ عَلَیْہِ সাথে সাথেই বাইরে বের হয়ে আসতেন। আর যদি সে বলতো যে, হাদীস শরীফ শুনার জন্য এসেছে, তবে তিনি প্রথমে গোসল করে সুগন্ধি লাগাতেন, অতঃপর পোষাক পরিবর্তন করে বের হতেন, তাঁর আসন বসানো হতো, যার উপর তিনি অত্যন্ত বিনয় ও নম্র হয়ে বসে হাদীস শরীফ বর্ণনা করতেন এবং মজলিশের শুরু থেকে শেষ পর্যন্ত সুগন্ধি আগরবাতি জ্বালাতেন আর এই আসনটি শুধুমাত্র হাদীস শরীফ বর্ণনা করার জন্যই নির্দিষ্ট করা হয়েছিলো, যখন তাঁকে এর কারণ জিজ্ঞাসা করা হলো তখন তিনি বললেন: اُحِبُّ اَنْ اُعَظِّمَ حَدِيْثَهُ صّلَّى اللهُ عَلِيْهِ وَسَلَّمَ “আমি এভাবেই রাসুলুল্লাহ্ صَلَّی اللهُ عَلَیْہِ وَاٰلِہٖ وَسَلَّم এর হাদীসে পাকের সম্মান করা পছন্দ করি।” (সুবুলুল হুদা ওয়ার রিশাদ, ১১/৪৪২)\n    এমনি ভাবে ইমাম বুখারী رَحْمَۃُ اللهِ عَلَیْہِ হাদীসে পাকের আদব ও সম্মানের দিকে বিশেষ নজর দিতেন, হাদীসে মোবারকের হৃদয়গ্রাহী ও মনোমুগ্ধকর মুক্তো বুখারী শরীফের সুতোয় গাঁথার পদ্ধতি সম্পর্কে বর্ণনা করতে গিয়ে ইমাম বুখারী رَحْمَۃُ اللهِ عَلَیْہِ স্বয়ং বলেন: مَا كَتَبْتُ فِىْ كِتَابِ الصَّحِيْحِ حَدِيْثًا اِلَّا اِغْتَسَلْتُ قَبْلَ ذٰلِكَ وَ صَلَّيْتُ رَكْعَتَيْنِ অর্থাৎ আমি বুখারী শরীফের প্রতিটি হাদীস শরীফ লিখার পূর্বে অযু করে দু’রাকাত নামায অবশ্যই পড়তাম।\n(মুকাদ্দামা ফতহুল বারী, আল ফসলুল আউয়াল ফি বয়ানুল সবব, ১/১০)\n    প্রিয় ইসলামী ভাইয়েরা! আপনারা শুনলেন তো, আমাদের বুযুর্গানে দ্বীনগণ رَحِمَہُمُ اللهُ السَّلَام রাসূলে আকরাম, صَلَّی اللهُ عَلَیْہِ وَاٰلِہٖ وَسَلَّم এর কিরূপ সম্মান করেছেন যে, হযরত সাইয়িদ বিন মুসাইয়িব رَحْمَۃُ اللهِ عَلَیْہِ শুয়ে শুয়ে হাদীসে পাক বর্ণনা করতেন না, এমনিভাবে ইমাম মালিক ও ইমাম বুখারী رَحْمَۃُ اللهِ عَلَیْہِ এর মতো মহান বুযুর্গানে দ্বীনদের আদবের চেতনাও এমন ছিলো যে, হাদীস পাক লিখার পূর্বে গোসল করে নফল নামায আদায় করতেন, হাদীসে পাক বর্ণনা করার পূর্বে গোসল করতেন, উত্তম পোষাক পরিধান করতেন, সুগন্ধি লাগাতেন এবং হাদীসে পাক বর্ণনা করার জন্য একটি বিশেষ আসন ব্যবহার করতেন আর হাদীসে পাকের সম্মানের দিকে বিশেষ নজর রাখতেন, যদিওবা কুরআন ও হাদীসে পাকে কোথাও বলা হয়নি যে, হাদীসে পাক শুয়ে শুয়ে বর্ণনা করা যাবে না, আর এটাও বলা হয়নি যে, হাদীসে পাক লিখার জন্য এবং বর্ণনা করার জন্য পূর্বে অযু বা গোসল করে নফল নামায আদায় করো, সুগন্ধি লাগাও, নতুন কাপড় পরিধান করো এবং বিশেষ আসনে বসেই হাদীসে পাক বর্ণনা করো ইত্যাদি ইত্যাদি, কিন্তু তারপরও হযরত সাইয়িদ বিন মুসাইয়িব, হযরত ইমাম মালিক এবং হযরত ইমাম বুখারী رَحِمَہُمُ اللهُ السَّلَام এদের মতো জলিলুল কদর ব্যক্তিত্বরা যেহেতু শরীয়াতের মাসআলা ও আক্বীদা এবং এর স্বরূপ সম্পর্কে খুবই ভালভাবে অবগত ছিলেন, যারা আজও দুনিয়ায় পরিচিত ও তাদের মহত্বের গুনগ্রাহী, সেই মহান ও মোবারক ব্যক্তিত্বরা শুধু মুস্তফার প্রতি সম্মান প্রদর্শণের কারণেই হাদীসে পাকের সম্মানের এই সকল পদ্ধতি গ্রহণ করেছিলেন আর নিজেদের কাজ দ্বারা এই বিষয়টি ভালভাবে প্রকাশ করে দিয়েছেন যে, মুস্তফার প্রতি সম্মান প্রদর্শণের সকল রীতিনীতির জন্য আল্লাহ পাক ও রাসূলে আকরাম  صَلَّی اللهُ عَلَیْہِ وَاٰلِہٖ وَسَلَّم এর আলাদা কোন হুকুমের আবশ্যকতা নেই বরং সকল সেই জায়িয ও উত্তম পদ্ধতি অনুসরন করা, যাতে প্রিয় মুস্তফা صَلَّی اللهُ عَلَیْہِ وَاٰلِہٖ وَسَلَّم এর মহত্ব ও সম্মান প্রকাশ পায়।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم এর প্রতি সম্মান প্রদর্শণের একটি দিক এটাও যে, যেই জিনিস প্রিয় নবী হুযুর পুরনূর  صَلَّی اللهُ عَلَیْہِ وَاٰلِہٖ وَسَلَّم এর সাথে সম্পর্কিত, তারও সম্মান করা। যেমনটি হযরত আল্লামা কাযী আয়ায মালেকী رَحْمَۃُ اللهِ عَلَیْہِ এসম্পর্কে একটি পরিপূর্ণ অধ্যায় বিন্যাস করে বর্ণনা করেন: এটাও হুযুর صَلَّی اللهُ عَلَیْہِ وَاٰلِہٖ وَسَلَّم এর সম্মান যে, সেই সকল জিনিস যা হুযুর صَلَّی اللهُ عَلَیْہِ وَاٰلِہٖ وَسَلَّم এর সাথে সম্পর্ক রাখে, তারও সম্মান করা, মক্কা মুর্কারমা এবং মদীনায়ে তায়্যিবার যেই স্থান সমূহ তিনি মর্যাদাবান করেছেন, তারও সম্মান ও আদব করা, তাছাড়া যেই মোবারক স্থানে তিনি অবস্থান করেছেন এবং সেই সকল মোবারক জিনিস যা হুযুর صَلَّی اللهُ عَلَیْہِ وَاٰلِہٖ وَسَلَّم এর হাতকে চুম্বন করেছে বা যা সেই মোবারক শরীরের কোন অঙ্গের সাথে স্পর্শ (অর্থাৎ Touch) হয়েছে, তারও সম্মান করা। প্রিয় মুস্তফার প্রতি সম্মান প্রদর্শণের এই বিষয়ের আলোকে আল্লামা কাযী আয়ায  رَحْمَۃُ اللهِ عَلَیْہِ কয়েকটি রেওয়ায়াত উদ্ধৃত করে বলেন: হযরত আব্দুল্লা বিন ওমর رَضِیَ اللهُ عَنْہُ কে দেখা গেছে যে, মিম্বর শরীফের যেই স্থানে রাসূলুল্লাহ্  صَلَّی اللهُ عَلَیْہِ وَاٰلِہٖ وَسَلَّم বসতেন, সেখানে নিজের হাত রাখতেন এবং তা নিজের মুখে বুলিয়ে নিতেন। এভাবে ইমাম মালিক رَحْمَۃُ اللهِ عَلَیْہِ এর সম্পর্কে লিখেন যে, হযরত ইমাম মালিক رَحْمَۃُ اللهِ عَلَیْہِ মদীনা শরীফে কোন পশুর উপর আরোহন করতেন না এবং বলতেন: আমার আল্লাহ পাকের নিকট লজ্জাবোধ হয় যে, যেই পবিত্র মাটিতে রাসূলুল্লাহ্ صَلَّی اللهُ عَلَیْہِ وَاٰلِہٖ وَسَلَّم আরাম করছেন, তা আমি আমার পশুর খুর দ্বারা পদদলিত করবো।\n(আশ শিফা, ২য় অংশ, ৫৬ পৃষ্ঠা, সংক্ষেপিত)"
    },
    {
        "1": "দাওয়াতে ইসলামীর দিন-রাত বিভাগ",
        "2": "    আল্লাহ পাকের রহমতে তার প্রিয় মাহবুব صَلَّی اللهُ عَلَیْہِ وَاٰلِہٖ وَسَلَّم এর দয়ার দৃষ্টি ও আউলিয়াগণের ফয়যানের বরকতে দাওয়াতে ইসলামীর দিন-দিন উন্নতির স্তরে উপনিত হচ্ছে আর এ সময় পর্যন্ত اَلْحَمْدُ لِلّٰه ৮০টিও বেশি বিভাগের মাধ্যমে বিশ্বব্যাপী বিভিন্ন স্তররের লোকদেরকে ইসলামের প্রকৃত চেতনাকে উপস্থাপন করে ইসলামের ছায়াতলে সম্পৃক্ত করা হচ্ছে।\n    এটা একটা বাস্তবতা যে, দাওয়াতে ইসলামীর দ্বীনি কাজের তালিকা অনেক দীর্ঘ আর প্রয়োজন অনুভব হলো যে, কোন এমন প্লাটফর্ম তৈরী করা হোক যার উপর সারা দুনিয়ায় দাওয়াতে ইসলামীর অধীনে হওয়া দ্বীনি কাজের আপডেট ও সংবাদ লিখিত আকারে সম্পৃক্ত করা হবে।\n\tএই উদ্দেশ্যকে সামনে রেখে একটি বিভাগ প্রতিষ্ঠা করা হয়েছে যার নাম দাওয়াতে ইসলামীর প্রতিষ্ঠাতা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ “দাওয়াতে ইসলামীর দিন-রাত” নাম দিয়েছে। এটা একটি ওয়েব সাইট, যার মধ্যে প্রতিদিনের বিত্তিতে দাওয়াতে ইসলামীর আপডেট আপলোড করা হয়। মাদানী মুযাকারার প্রশ্ন, বিভাগ সমূহের পরিচয় ও চমৎকার বিষয় সম্বলিত ইসলামী কলামগুলো এই ওয়েব সাইটে সংযুক্ত করা হয়। যদি আপনিও দাওয়াতে ইসলামীর দ্বীনি কাজের সাথে আপডেট থাকতে চান, তাহলে দিন-রাত বিভাগে প্রতিদিনের ওয়ায়েব সেট www.news.dawateislami.net পরিদর্শন করুন।\n    প্রিয় ইসলামী ভাইয়েরা! বয়ানকে শেষের দিকে নিতে গিয়ে সুন্নাতের ফযীলত ও কিছু সুন্নাত ও আদব বর্ণনা করার সৌভাগ্য অর্জন করছি। নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:  যে আমার সুন্নাতকে ভালোবাসলো সে আমাকে ভালোবাসলো আর যে আমাকে ভালোবাসবে সে আমার সাথে জান্নাতে থাকবে। (ইবনে আসাকির, ৯ম খন্ড, ৩৪২ পৃষ্ঠা)\n\nসিনা তেরী সুন্নাত কা মাদীনা বানে আকা\nজান্নাত মে পড়ুসি মুজে তুম আপনা বানানা\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    },
    {
        "1": "আংটি পরিধান করার সুন্নাত ও আদব",
        "2": "    প্রিয় ইসলামী ভাইয়েরা! আসুন! শায়খে তরীকত আমীরে আহলে সুন্নাত دَامَتْ بَرَکاتُہُمُ الْعَالِیَہ এর লিখিত পুস্তিকা “১৬৩ মাদানী ফুল” থেকে আংটি-র কিছু সুন্নাত ও আদব শ্রবণ করি।\n    * পুরুষের জন্য স্বর্ণের আংটি পরিধান করা হারাম। আল্লাহ পাকের রহমত হয়ে দুনিয়ার আগমনকারী প্রিয় নবী صَلَّی اللہُ تَعَالٰی عَلَیۡہِ وَاٰلِہٖ وَسَلَّم স্বর্ণের আংটি পরিধান করা থেকে নিষেধ করেছেন। (বুখারী, ৪র্থ খন্ড, ৬৭ পৃষ্ঠা, হাদীস: ৫৮৬৩) * (অপ্রাপ্তবয়ষ্ক) ছেলেকে স্বর্ণ-রৌপ্যের অলংকার পরানো হারাম। যে ব্যক্তি পরাবে সে গুনাহ্গার হবে। (বাহারে শরীয়াত, ৩য় খন্ড, ৪২৮ পৃষ্ঠা। দুররে মুখতার ও রদ্দুল মুহতার, ৯ম খন্ড, ৫৯৮ পৃষ্ঠা) * লোহার আংটি জাহান্নামীদের অলংকার।\n(তিরমিযী, ৩/৩০৫, হাদীস: ১৭৯৩)"
    },
    {
        "1": "ঘোষাণা",
        "2": "    আংটি পরিধানের অবশিষ্ট সুন্নাত ও আদব তরবিয়তি হালকায় বয়ান করা হবে, সুতরাং এগুলো জানার জন্য তরবিয়াতী হালকাতে অবশ্যয় অংশ গ্রহণ করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়।  (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً بِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়।  (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক  صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে।  (আল ক্বউলুল বদী, প্রথম অধ্যায়, ১২৫ পৃষ্ঠা)"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।  (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।  (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই।  আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\n            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n\n\n\n\n\n\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]