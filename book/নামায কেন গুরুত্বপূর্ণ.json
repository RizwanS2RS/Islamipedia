[
    {
        "1": "নামাযের গুরুত্ব",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারণভাবে মসজিদে পানাহারও জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে পানাহার বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "    হযরত জাবির বিন আব্দুল্লাহ رَضِیَ اللهُ عَنْہُمَا হতে বর্ণিত: রাসূলে আকরাম, নূরে মুজাসসাম, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “مَنْ اَدْرَکَ شَہْرَ رَمَضَانَ وَلَمْ یَصُمْہُ فَقَدْ شَقِیَ وَمَنْ اَدْرَکَ وَالِدَیْہِ اَوْ اَحَدَهُمَا فَلَمْ یَبِرَّہُ فَقَدْ شَقِیَ ،وَمَنْ ذُکِرْتُ عِنْدَہُ فَلَمْ یُصَلِّ عَلَیَّ فَقَدْ شَقِیَ” অনুবাদ: যে মাহে রমযান পেলো আর সেটার রোযা রাখলো না সে ব্যক্তি দূর্ভাগা। আর যে তার আপন মাতা পিতার মধ্য হতে কোন একজনকে পেলো আর তাদের সাথে সদাচারণ করলো না সেও হতভাগা আর যার নিকট আমার আলোচনা হলো আর সে আমার উপর দরূদ পড়লো না সেও দূর্ভাগা।”\n(মাজমাউয যাওয়ায়িদ, ৩/৩৪০, হাদীস: ৪৭৭৩)\n\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\nবয়ান শুনার নিয়্যত\n    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n    হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলম শিখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালিন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    হে আশিকানে রাসূল! আল্লাহ পাকের কোটি কোটি দয়া যে তিনি আমাদেরকে আরো একবার মাহে রমযান দেখার তাওফিক দান করেছেন। এই মোবারক মাসের কথা কি আর বলবো এই মাস তো নেকী অর্জন করার সিজন কেননা এই মাসে আল্লাহ পাক নফলের সাওয়াব ফরযের সমান আর ফরযের সাওয়াব সত্তর গুণ পর্যন্ত বৃদ্ধি করে দেন, অভিশপ্ত শয়তানকে বন্দি করে রাখা হয়, জান্নাতের দরজা সমূহ খুলে দেয়া হয়। এই মাসের একটি বিশেষত্ব এটাও যে এটাতে নেকী করার মানসিকতা হয়ে যায়, মসজিদসমূহ আবাদ হয়ে যায়। হে আশিকানে রাসূল আমরা তো নামায আদায় করে থাকি কিন্তু আমরা কি নামায সঠিকভাবে পড়তে পারি? আমরা কি নামাযের গুরুত্ব অনুধাবন করি? আসুন! আজকের এই সাপ্তাহিক সুন্নাতে ভরা ইজতিমায় আমরা নামাযের গুরুত্ব ও ফযীলত, নামায পড়ার উপকারীতা এবং নামায না পড়ার ক্ষতি সম্পর্কে শ্রবণ করবো।"
    },
    {
        "1": "কবরে আগুনের শিখা",
        "2": "    শায়খে তরীকত, আমীরে আহলে সুন্নাত, দা’ওয়াতে ইসলামীর প্রতিষ্ঠাতা হযরত আল্লামা মাওলানা আবু বিলাল মুহাম্মদ ইলইয়াস আত্তার কাদেরী রযবী যিয়ায়ী دَامَتْ بَرَکَاتُہُمُ الْعَالِیَہ তাঁর রিসালা “কাফন চোর” এর ২০ পৃষ্ঠায় একটি শিক্ষনীয় ঘটনা উদ্ধৃত করেন: এক ব্যক্তির বোন মারা গেলো। যখন সে তাকে দাফন করে ফিরে আসছিলো তখন মনে পড়লো যে, টাকার ব্যাগটি কবরেই পড়ে গিয়েছিলো, সুতরাং সে তার বোনের কবরে এলো এবং কবর খনন করলো যেন ব্যাগটি বের করে নিতে পারে। সে দেখলো যে, কবরে আগুনের শিখা প্রজ্বলিত হচ্ছিলো। সুতরাং সে কোনভাবে কবরে মাটি চাপা দিলো এবং দুঃখ ভারাক্রান্ত হৃদয়ে কাঁদতে কাঁদতে মায়ের নিকট এলো এবং জিজ্ঞাসা করলো: প্রিয় মা! আমার বোনের আমল কেমন ছিলো? তিনি বললেন: বৎস! কেন জিজ্ঞাসা করছো? আরয করলাম: আমি আমার বোনের কবরে আগুনের শিখা প্রজ্বলিত হতে দেখেছি। একথা শুনে মা কাঁদতে লাগলো এবং বললো: আফসোস! তোমার বোন নামাযে অলসতা করতো এবং নামাযের সময় অতিবাহিত করে (অর্থাৎ নামায কাযা করে) পড়তো। (মুকাশাফাতুল কুলুব, ১৮৯ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! বর্ণনাকৃত শিক্ষনীয় ঘটনাটি থেকে জানা গেলো! নামাযে অলসতা করা অনেক বড় গুনাহ এবং কবরের আযাবের কারণ, আমাদেরও পাঁচ ওয়াক্ত নামায গভীর আগ্রহ সহকারে মসজিদে জামআত সহকারে আদায় করা উচিৎ এবং নামাযে কখনোই অলসতা করা উচিৎ নয়, কেননা এটি মুনাফিকদের নিদর্শন (Sign) যে, যখন মুনাফিকরা মুমিনদের সাথে নামাযের জন্য দাঁড়াতো, তখন ভগ্ন হৃদয়ে এবং অলসতার সহিত দাঁড়াতো, কেননা তাদের অন্তরে ঈমান তো ছিলই না, যার কারণে ইবাদতে আগ্রহ এবং গোলামীর স্বাদ অনুভূত হতো না, শুধুমাত্র মানুষকে দেখানোর জন্যই নামায পড়তো। আল্লাহ পাক তাদের ব্যাপারে ৫ম পারায় সূরা নিসার ১৪২ নং আয়াতে ইরশাদ করেন:\nوَ اِذَا قَامُوۡۤا اِلَی الصَّلٰوۃِ قَامُوۡا کُسَالٰی ۙ\n(পারা ৫, সূরা নিসা, আয়াত ১৪২)\nকানযুল ঈমান থেকে অনুবাদ: আর যখন নামাযে দাড়াঁয় তখন মনভোলা অবস্থায়।\n    তাফসীরে সিরাতুল জিনানে এই আয়াতে মুবারাকার আলোকে লিখা রয়েছে যে, নামায না পড়া বা শুধুমাত্র মানুষের সামনে পড়া আর একাকিত্বে না পড়া বা মানুষের সামনে বিনয় ও নম্রভাবে আর একাকিত্বে তাড়াতাড়ি পড়া অথবা নামাযে এদিক সেদিক মনোযোগ নিয়ে যাওয়া, একাগ্রতার চেষ্টা না করা ইত্যাদি সবকিছুই অলসতার নিদর্শন। (সিরাতুল জিনান, ২/৩৩৫) আফসোস! শত কোটি আফসোস!! আজ আমাদের সমাজে শুধু অলসতা এবং আরাম প্রিয়তার কারণে রোজ নামায কাযা করে দেয়া হয় আর গুনাহ সম্পাদনের জন্য অলসতা দ্রুত কর্মক্ষমতায় পরিবর্তন হয়ে যায়। অনেকে তো এমনও রয়েছে যে, যখন তাদের এক বা একাদিক নামায কাযা রয়ে যায় তখন সাপ্তাহের পর সাপ্তাহ বরং মাসের পর মাস জেনে শুনে নামায পড়ে না এবং যদি কোন ইসলামী ভাই তাদের প্রতি ইনফিরাদী কৌশিশ করে নামাযে উৎসাহ দেয় তবে বলে যে, “এবার\nاِنْ شَآءَ الله আগামী শুক্রবার থেকে আবারো নামায পড়া শুরু করবো বা রমযান থেকেই নিয়মিত নামায আদায় করবো” ইত্যাদি, এভাবেই যেন কোন প্রকার লাজ লজ্জা ছাড়াই খুবই বাহাদুরী সহকারে مَعَاذَ الله এই বিষয়ের স্বীকৃতি দেয়া হয় যে, নামায ত্যাগ করার এই কবীরা গুনাহ আমি শুক্রবার বা রমযানুল মুবারক পর্যন্ত নিয়মিত অব্যাহত রাখবো। নিঃসন্দেহে এসব কিছু খোদাভীতি এবং ইবাদতের আগ্রহ না থাকার শাস্তি, নয়তো যার অন্তরে আল্লাহ পাকের ভয় এবং ইবাদতের আগ্রহ রয়েছে সে সর্বাবস্থায় নামাযের নিয়মানুবর্তিতা রক্ষা করে এবং আল্লাহ পাকের অবাধ্যতা থেকে বিরত থাকে। মনে রাখবেন! জেনে শুনে নামায কাযা করা কবীরা গুনাহ, হারাম এবং জাহান্নামে নিয়ে যাওয়ার মতো কাজ। আল্লাহ পাক ১৬ পারার সূরা মরিয়মের ৫৯ নং আয়াতে ইরশাদ করেন:\nفَخَلَفَ مِنۡۢ بَعۡدِہِمۡ خَلۡفٌ اَضَاعُوا الصَّلٰوۃَ وَاتَّبَعُوا الشَّہَوٰتِ فَسَوۡفَ یَلۡقَوۡنَ غَیًّا (ۙ۵۹)\n(পারা ১৬, সূরা মরিয়ম, আয়াত ৫৯)\nকানযুল ঈমান থেকে অনুবাদ: অতঃপর তাদের পর তাদের স্থলে ওই অপদার্থ উত্তরাধিকারীগণ এলো, যারা নামাযগুলো নষ্ট করেছে এবং নিজেদের কুপ্রবৃত্তিগুলোর অনুসরণ করেছে, সুতরাং অবিলম্বে তারা দোযখের মধ্যে ‘গায়্য’ এর জঙ্গল পাবে;"
    },
    {
        "1": "জাহান্নামের ভয়ঙ্কর উপত্যাকার ভয়ঙ্কর কূপ!",
        "2": "    প্রিয় ইসলামী ভাইয়েরা! বর্ণনাকৃত আয়াতে মুবারাকায় “গায়্য” এর উল্লেখ রয়েছে এবং এর দ্বারা উদ্দেশ্য জাহান্নামের একটি উপত্যকা। সদরুশ শরীয়া, বদরুত তরীকা হযরত আল্লামা মাওলানা মুফতী মুহাম্মদ আমজাদ আলী আযমী رَحْمَۃُ اللهِ عَلَیْہِ বলেন: “গায়্য” জাহান্নামের একটি উপত্যকা, যার গরম এবং গভীরতা সবচেয়ে বেশী, এর মধ্যে একটি কূপ রয়েছে যার নাম হচ্ছে “হাব হাব”, যখন জাহান্নামের আগুন নিবু নিবু হয়ে যায় তখন আল্লাহ পাক এই কূপ খুলে দেন, যার কারণে তা (অর্থাৎ জাহান্নামের আগুন) আবারো প্রজ্বলিত হয়ে যায় (আল্লাহ পাক ইরশাদ করেন:) (کُلَّمَا خَبَتۡ زِدۡنٰہُمۡ سَعِیۡرًا) কানযুল ঈমান থেকে অনুবাদ: যখন কখনো তা স্তিমিত হয়ে আসবে তখন আমরা তাদের জন্য সেটাকে আরো প্রজ্বলিত করে দিবো। (পারা ১৫, বনী ইসরাঈল আয়াত ৯৭) এই কূপ বেনামাযী, ব্যভিচারী, মদ্যপায়ী, সুদখোর, পিতামাতাকে কষ্ট প্রদানকারীদের জন্যই।\n(বাহারে শরীয়ত, ১/৪৩৪)"
    },
    {
        "1": "দোযখের আযাব ও দুনিয়ার কষ্টসমূহ",
        "2": "    হে আশিকানে রাসুল! শুনলেন তো আপনারা যে, “গায়্য” দোযখের একটি উপত্যকা, যার গভীরতা (Depth) এবং গরম সবচেয়ে বেশী এবং দোযখের আগুন যখন নিভে আসে তখন এই উপত্যকাকে খুলে দেয়া হয়, যাতে দোযখের আগুন আবারো প্রজ্বলিত হয়ে উঠে। একটু ভাবুন তো যে, এই ভয়ঙ্কর উপত্যকায় যখন বেনামাযীকে নিক্ষেপ করা হবে তখন তার কি অবস্থা হবে। মনে রাখবেন! দোযখ হচ্ছে আল্লাহ পাকের কহর ও গযবের প্রকাশস্থল, যেমনিভাবে তাঁর দয়া ও নিয়ামতের কোন শেষ নেই এবং মানুষের জ্ঞান তার অনুমানও করতে পারবে না, তেমনিভাবে আল্লাহ পাকের কহর ও গযবেরও কোন সীমারেখা নেই, প্রত্যেক সেই কষ্টদায়ক বস্তু যার ধারণা করা যায় যেমন কোন যন্ত্র দ্বারা জীবিত মানুষের নখ (Nail) উপড়ে ফেলা, কাউকে ছুরি বা লাঠি দ্বারা আঘাত করা, কারো উপর ভারী গাড়ি চালিয়ে তার হাঁড় গোড় ভেঙ্গে চুরমার করে দেয়া, অঙ্গ কেটে লবণ মরিচ ছিটিয়ে দেয়া, জীবিত চামড়া (Skin) উপড়ে ফেলা, বেহুঁশ না করেই অপারেশন করা বা বিভিন্ন রোগ বালাইয়ের কষ্ট যেমন মাথা ব্যাথা, জ্বর, পেট ব্যাথা অথবা ভয়ঙ্কর মরণব্যাধি যেমন হার্ট অ্যাটাক (Heart attack), ক্যান্সার, কিডনীতে পাথরের ব্যাথা, চুলকানী, ভয়াবহ আতঙ্ক ইত্যাদি যেসব রোগ বা দুনিয়াবী বিপদাপদ যেসবের সম্ভাবনা রয়েছে, তা দোযখের বিবেচনায় একেবারেই নগন্য। মোটকথা দুনিয়ার সকল রোগ বালাই এবং বিপদাপদ যেকোন একজনের উপরও যদি পতিত হয় তবুও দোযখের সবচেয়ে হালকা আযাবের সমতুল্যও হতে পারবে না।"
    },
    {
        "1": "দোযখের সবচেয়ে হালকা আযাব",
        "2": "    দোযখের সবচেয়ে হালকা আযাব কি? এসম্পর্কে নবী করীম  صَلَّی اللهُ عَلَیْہِ وَاٰلِہٖ وَسَلَّم’র বাণী শ্রবণ করুন: যার দোযখের সবচেয়ে হালকা আযাব হবে তাকে আগুনের জুতা পরিধান করানো হবে, যার কারণে তার মগজ এমনভাবে উত্তপ্ত হবে, যেমনিভাবে তামার পাতিল উত্তপ্ত হয়, সে মনে করবে যে, সবচেয়ে বেশী আযাব আমার উপরই হচ্ছে হয়তো, অথচ তার উপর সবচেয়ে হালকা আযাবই হচ্ছে।\n(মুসলিম, কিতাবুল ঈমান, ১১১ পৃষ্ঠা, হাদীস নং-৫১৭)\n    হে আশিকানে রাসূল! দোযখের আযাবের প্রতি ভীত হয়ে যান, নিজের দূর্বল শরীরের প্রতি করুণা করুন, অলসতা দূর করুন এবং গুনাহ থেকে বিরত থেকে নামাযের নিয়মানুবর্তিতা শুরু করে দিন। আফসোস! অনেকে অহেতুক কথাবার্তা এবং অহেতুক কাজে লিপ্ত থেকে নামায কাযা করে দেয়, কিন্তু এর অনুভূতি পর্যন্ত নাই যে, আমরা নিয়মিত আল্লাহ পাকের অবাধ্যতাই করছি। সেই প্রতিপালক তো আমাদেরকে দিন রাত অসংখ্য নেয়ামত না চাইতেই দান করছেন কিন্তু লোকের পুরো দিনে শুধুমাত্র ৫ ওয়াক্ত তাঁর দরবারে সিজদা করার তৌফিক নসীব হয় না। আফসোসের বিষয় যে, আমরা দুনিয়াবী রোগ বালাই, চিন্তা ও কষ্ট থেকে বাঁচার জন্য মানুষের বলা অযিফা তো দ্রুতই শুরু করে দিই কিন্তু যেই প্রতিপালক কুরআনে পাকে অসংখ্যবার নামাযের আদেশ দিয়েছেন, সবাই ভাবুন তো যে, এই আদেশ আমরা কতোটুকু আমল করছি? আল্লাহ পাকের দরবারে উপস্থিত হওয়ার জন্য আহবানকারী মুয়াজ্জিনের দাওয়াত শুনে কতবার “লাব্বাইক” বলে মসজিদে উপস্থিত হই? প্রত্যেকে ভাবুন যে, কল্যাণের দিকে আহবানকারী, মসজিদ থেকে ৫ বার আসা ডাক কি আমার কানে লেগে ফিরে যায় নাকি সকল কাজকর্ম ছেড়ে মসজিদের পথ ধরি? আফসোস যে, আমরা কবরের আযাব, জাহান্নামের ভয়াবহতা এবং কিয়ামতের আতঙ্কের কথা শুনেও উদাসীনতার নিদ্রায় নিমগ্ন রয়েছি। আল্লাহ পাক আমাদেরকে এই উদাসীনতা থেকে সত্যিকার জাগরণ নসীব করুক। اٰمِين بِجا هِ النَّبِىِّ الْاَمين صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    হে আশিকানে রাসুল! মনে রাখবেন! প্রত্যেক জ্ঞান সম্পন্ন ও প্রাপ্ত বয়স্ক নারী ও পুরুষ মুসলমানের উপর প্রতিদিন ৫ ওয়াক্ত নামায ফরয, যে নামাযকে ফরয মানে না সে দ্বীন ইসলামের বহির্ভূত, যদিও তার নাম এবং তার অন্যান্য কাজকর্ম মুসলমানদের মতোই হোক না কেন। আর নামাযকে ফরয হিসেবে মানে কিন্তু এক ওয়াক্ত নামাযও জেনে শুনে বর্জন করে তবে সে কঠোর ফাসিক ও গুনাহগার এবং দোযখের আযাবের অধিকারী। আলা হযরত, ইমামে আহলে সুন্নাত মাওলানা শাহ ইমাম আহমদ রযা খাঁন رَحْمَۃُ اللهِ عَلَیْہِ বলেন: যে ব্যক্তি জেনে শুনে এক ওয়াক্ত নামায বর্জন করলো, সে হাজারো বছর দোযখে থাকার অধিকারী হয়ে গেলো, যতক্ষণ পর্যন্ত তাওবা করবে না এবং এর কাযা আদায় করে না দেয়। (ফতোয়ায়ে রযবীয়া, ৯/১৫৮) এ থেকে অনুমান করুন যে, যেখানে এক ওয়াক্ত নামায জেনে শুনে বর্জন করার কারণে হাজারো বছর পর্যন্ত দোযখে থাকতে হবে তবে যে ব্যক্তি দিনভর সকল নামায জেনে শুনে বর্জন করলো বরং প্রথম থেকেই নামায পড়ছে না তবে সে কিরূপ কঠিন আযাবের শিকার হবে।\n    হে আশিকানে রাসূল! মনে রাখবেন! জেনে শুনে নামায বর্জনকারী থেকে তো স্বয়ং শয়তানই আশ্রয় প্রার্থনা করে।\n   বর্ণিত রয়েছে যে, এক ব্যক্তি জঙ্গল (Jungle) দিয়ে যাচ্ছিলো, শয়তানও তার পিছু নিলো, সেই ব্যক্তি দিনভর এক ওয়াক্ত নামাযও পড়লো না এমনকি রাত হয়ে গেলো, শয়তান তার নিকট থেকে পালাতে লাগলো, সেই ব্যক্তি আশ্চর্য হয়ে পালানোর কারণ জিজ্ঞাসা করলে শয়তান বললো: “আমি জীবনে শুধু একবার আদম عَلَیْہِ السَّلَام কে সিজদা করতে অস্বীকার করেছিলাম তাই তিরস্কৃত হলাম আর তুমি আজ পাঁচ ওয়াক্ত নামাযই বর্জন করে দিলে, আমার ভয় হয় যে, কখন না তোমার উপর কহর অবতীর্ণ হয় এবং আমিও এতে ফেঁসে যাই।” (দুররাতুন নাসিহীন, ১৪৪ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আমাদেরও নামাযের নিয়মানুবর্তিতা রক্ষা করে পাঁচ ওয়াক্ত নামায মসজিদের প্রথম সারিতে তাকবীরে উলার সাথে জামাআত সহকারে আদায় করা উচিৎ। আসুন! আল্লাহ পাকের আযাবের প্রতি নিজেকে ভীত করতে এবং নামাযের অভ্যাস গড়তে নামায না পড়ার ৪টি শাস্তি সম্পর্কে শ্রবণ করি।"
    },
    {
        "1": "নামায না পড়ার ৪টি শাস্তি",
        "2": "(১) হযরত আবু দারদা رَضِیَ اللهُ عَنْہُ বলেন: আমার প্রিয় বন্ধু রাসূলে করিম صَلَّی اللهُ عَلَیْہِ وَاٰلِہٖ وَسَلَّم আমাকে উপদেশ দিয়েছেন যে, “কাউকেও আল্লাহ পাকের অংশীদার বানাবে না, যদিও তোমাকে টুকরো টুকরো করে দেয়া হয় বা জ্বালিয়ে দেয়া হয়, ফরয নামায জেনে শুনে বর্জন করো না কেননা যে জেনে শুনে নামায বর্জন করে দেয় তার থেকে নিরাপত্তা উঠিয়ে নেয়া হয় এবং কখনো মদ পান করো না কেননা এটি সকল মন্দের মূল। (ইবনে মাজাহ, আবওয়াবুল আশরাবা, হাদীস নং-৪০৩৪, ৪/৩৭৬ পৃষ্ঠা)\n(২) ইরশাদ হচ্ছে: যে নামায ছেড়ে দিলো তবে সে আল্লাহ পাকের সাথে এই অবস্থায় সাক্ষাৎ করবে যে, তিনি তার প্রতি গযব অবতরণ করবেন। (মাজমাউয যাওয়ায়িদ, কিতাবুস সালাত, হাদীস নং-১৬৩২, ২/২৬)\n (৩)  ইরশাদ হচ্ছে: যে নামায ছেড়ে দিলো তবে সে তার পরিবার পরিজন এবং সম্পদে কমতি করলো। (কানযুল উম্মাল, কিতাবুস সালাত, হাদীস নং-১৯০৮৫, ৭/১৩২)\n(৪) ইরশাদ হচ্ছে: যে জেনে শুনে নামায ত্যাগ করলো তবে নিঃসন্দেহে আল্লাহ পাকের দায়িত্ব তার থেকে দূরে সরে গেলো।\n(মুজামুল কবীর, ১২/১৯৫, হাদীস নং-১৩০২৩)\n    হাকীমুল উম্মত মুফতী আহমদ ইয়ার খান رَحْمَۃُ اللهِ عَلَیْہِ বলেন: বেনামাযী আল্লাহ পাকের নিরাপত্তায় থাকে না। নামাযের বরকতে মানুষ দুনিয়ায় বিপদাপদ থেকে, মৃত্যুর সময় মন্দ মৃত্যু থেকে, কবরের (পরীক্ষায়) ফেল হওয়া থেকে, হাশরে বিপদ থেকে আল্লাহ পাকের অনুগ্রহে নিরাপদ থাকে। (মিরাতুল মানাজিহ, ১/৭৯)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! নামাযের বিষয়ে অলসতা প্রদর্শন করা আল্লাহ পাকের অসন্তুষ্টি, জাহান্নামের অধিকারী এবং পরিবার ও সম্পদে বরকত শূণ্যতার কারণ। আল্লাহ পাক আমাদেরকে নিয়মিত নামায আদায় করার আদেশ দিয়ে ২য় পারায় সূরা বাকারার ২৩৮নং আয়াতে ইরশাদ করেন:\nحٰفِظُوۡا عَلَی الصَّلَوٰتِ وَالصَّلٰوۃِ الۡوُسۡطٰی   وَقُوۡمُوۡا لِلّٰہِ قٰنِتِیۡنَ (۲۳۸)\n(পারা ২, সূরা বাকারা, আয়াত ২৩৮)\nকানযুল ঈমান থেকে অনুবাদ: সজাগ দৃষ্টি রেখো সমস্ত নামাযের প্রতি এবং মধ্যবর্তী নামাযের প্রতি। আর দন্ডায়মান হও আল্লাহর সম্মূখে আদব সহকারে।\nনামাযের গুরুত্বের অনুমান এই বিষয় থেকেও হয় যে, আল্লাহ পাকের প্রিয় নবী হযরত সায়্যিদুনা ইব্রাহিম খলিলুল্লাহ عَلَیْہِ السَّلَام নিজের এবং নিজের সন্তানদের জন্য নামায প্রতিষ্ঠিত রাখার দোয়াও করেছেন, যার আলোচনা ১৩তম পারায় সূরা ইব্রাহিমের ৪০নং আয়াতে এভাবে রয়েছে:\nرَبِّ اجۡعَلۡنِیۡ مُقِیۡمَ الصَّلٰوۃِ  وَمِنۡ ذُرِّیَّتِیۡ ۖ       رَبَّنَا وَتَقَبَّلۡ دُعَآءِ (۴۰)\n(পারা ১৩, সূরা ইব্রাহিম, আয়াত ৪০)\nকানযুল ঈমান থেকে অনুবাদ: হে আমার প্রতিপালক! আমাকে নামায ক্বায়েমকারী রাখো এবং আমার কিছু বংশধরকেও। হে আমাদের রব! এবং আমার প্রার্থনা কবুল করে নাও।\nমনে রাখবেন! কিয়ামতের দিনও সর্বপ্রথম নামাযের সম্পর্কে জিজ্ঞাস করা হবে। যেমনটি হাদীসে পাকে রয়েছে: “اَوَّلُ مَایُحَاسَبُ بِہِ الْعَبْدُ یَوْمَ الْقِیَامَۃِ صَلَا تُہٗ” অর্থাৎ কাল কিয়ামতের দিন বান্দার নিকট সর্বপ্রথম তার নামায সম্পর্কে প্রশ্ন করা হবে। আল্লামা আব্দুর রউফ মুনাভী رَحْمَۃُ اللهِ عَلَیْہِ এই হাদীসে পাকের আলোকে বলেন: নিশ্চয় নামায ঈমানের নিদর্শন এবং ইবাদতের মূল। (আত তাইসিরে শরহে জামেয়েস সগীর, ১/৩৯১) প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র দরবারে এক ব্যক্তি উপস্থিত হয়ে তিনবার সবচেয়ে উত্তম আমল সম্পর্কে প্রশ্ন করলে রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم তিনবারই উত্তর দিলেন যে, নামায সবচেয়ে উত্তম আমল। (মুসনাদে ইমাম আহমদ, মুসনাদে আব্দুল্লাহ বিন ওমর বিন আস, ২/৫৮০, হাদীস নং-৬৬১৩)\n    হে আশিকানে রাসুল! আমাদেরও নামাযের গুরুত্বকে অনুধাবন করে না শুধু নিজে পাঁচ ওয়াক্ত নামায নিয়মিত মসজিদের প্রথম সারিতে তাকবীরে উলার সাথে জামআত সহকারে আদায় করা উচিৎ বরং নিজের সজ্ঞান সন্তানদেরও মসজিদে সাথে নিয়ে যাওয়া উচিৎ, তবে অবুঝদের নয়। ফতোয়ায়ে রযবীয়ার ১৬তম খন্ডের ৪৩৪ নং পৃষ্ঠায় রয়েছে: মসজিদে অবুঝ শিশুদের নিয়ে যাওয়ার নিষেধাজ্ঞা রয়েছে, হাদীস শরীফে রয়েছে: جَنِّبُوْامَسَاجِدَکُمْ صِبْيَانَکُمْ وَمَجَانِيْنَکُمْ অর্থাৎ নিজেদের মসজিদ সমূহকে অবুঝ শিশু এবং পাগলদের থেকে নিরাপদ রাখো।\n (ইবনে মাজাহ, কিতাবুল মাসাজিদ ওয়াল জামাআত, ১/৪১৫, হাদীস নং-৭৫০)\n    হে আশিকানে আলা হযরত! যদি আমরা নামাযের নিয়মানুবর্তিতার পাশাপাশি নিজের সজ্ঞান সন্তানদেরকেও মসজিদে নিয়ে যাই তবে তাদের তরুণ মানসিকতা বাল্যকাল থেকেই নামাযের দিকে ধাবিত হতে থাকবে, অতঃপর বড় হয়ে তারাও নামাযে অভ্যস্থ হয়ে যাবে, কেননা যে বিষয় শিশুদের মানসিকতায় বাল্যকালেই বসে যায়, স্বভাবতই বড় হয়েও সেই বিষয়টি তাদের মানসিকতায় দৃঢ় হয়ে যায়।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "নামায সম্পর্কে আল্লাহ পাকের তিনটি বাণী",
        "2": "    প্রিয় ইসলামী ভাইয়েরা! নামাযের গুরুত্ব অনুধাবন করার পরও যদি কেউ না পড়ে তবে তা বড়ই মূর্খতা এবং নিজের হাতেই জাহান্নামে যাওয়ার পাথেয় তৈরীকারী, অথচ নামায পড়া দুনিয়া ও আখিরাতের সৌভাগ্য লাভের উপায়। কুরআনে পাকের বিভিন্ন স্থানে শুধু নামাযের আদেশ দেয়া হয়েছে বরং প্রতিদান ও সাওয়াব বর্ণনা করে এর উৎসাহও দেয়া হয়েছে। আসুন! এসম্পর্কে তিনটি আল্লাহ পাকের বাণী শ্রবণ করি:\n৬ষ্ঠ পারায় সূরা নিসার ১৬২ নং আয়াতে ইরশাদ হচ্ছে:\nوَالۡمُقِیۡمِیۡنَ الصَّلٰوۃَوَالۡمُؤۡتُوۡنَ الزَّکٰوۃَ وَالۡمُؤۡمِنُوۡنَ بِاللّٰہِ وَالۡیَوۡمِ الۡاٰخِرِ ؕ \t اُولٰٓئِکَ سَنُؤۡتِیۡہِمۡ اَجۡرًا عَظِیۡمًا (۱۶۲)\n(পারা ৬, সূরা নিসা, আয়াত ১৬২)\n কানযুল ঈমান থেকে অনুবাদ: আর নামায প্রতিষ্ঠাকারীগণ, যাকাত প্রদানকারীগণ এবং আল্লাহ ও কিয়ামতের উপর ঈমান আনয়নকারীগণ। এমন লোকদেরকে আমি অবিলম্বে বড় সাওয়াব দান করবো।\n    ৯ম পারায় সূরা আনফালের ৩ ও ৪ নং আয়াতে ইরশাদ হচ্ছে:\n الَّذِیۡنَ یُقِیۡمُوۡنَ الصَّلٰوۃَ وَمِمَّا رَزَقۡنٰہُمۡ یُنۡفِقُوۡنَ ؕ(۳)اُولٰٓئِکَ ہُمُ الۡمُؤۡمِنُوۡنَ حَقًّا ؕ       لَہُمۡ دَرَجٰتٌ عِنۡدَ رَبِّہِمۡ وَمَغۡفِرَۃٌ وَّ رِزۡقٌ کَرِیۡمٌ ۚ(۴)\n(পারা ৯, সূরা আনফাল, আয়াত ৩-৪)\nকানযুল ঈমান থেকে অনুবাদ: ঐসব লোক, যারা নামায প্রতিষ্ঠিত রাখে এবং আমার প্রদত্ত (সম্পদ) থেকে কিছু আমার পথে ব্যয় করে। এরাই প্রকৃত মুসলমান। তাদের জন্য মর্যাদাসমূহ রয়েছে তাদের প্রতিপালকের নিকট, আর রয়েছে ক্ষমা এবং সম্মানের জীবিকা।\n    ৬ষ্ঠ পারায় সূরা আল মায়িদার ১২ নং আয়াতে ইরশাদ হচ্ছে:\nوَقَالَ اللّٰہُ  اِنِّیۡ مَعَکُمۡ ؕ       لَئِنۡ اَقَمۡتُمُ الصَّلٰوۃَ وَاٰتَیۡتُمُ الزَّکٰوۃَ  وَاٰمَنۡتُمۡ بِرُسُلِیۡ وَعَزَّرۡتُمُوۡہُمۡ وَ اَقۡرَضۡتُمُ اللّٰہَ قَرۡضًا حَسَنًا لَّاُکَفِّرَنَّ عَنۡکُمۡ سَیِّاٰتِکُمۡ وَلَاُدۡخِلَنَّکُمۡ جَنّٰتٍ تَجۡرِیۡ مِنۡ تَحۡتِہَا الۡاَنۡہٰرُ ۚ\n(পারা ৬, সূরা মায়েদা, আয়াত ১২)\nকানযুল ঈমান থেকে অনুবাদ: আল্লাহ ইরশাদ করেছেন, ‘নিশ্চয় আমি তোমাদের সাথে আছি’। অবশ্যই তোমরা যদি নামায কায়েম রাখো, যাকাত প্রদান করো, আমার রাসূলগণের উপর ঈমান আনো, তাঁদের প্রতি সম্মান প্রদর্শন করো এবং আল্লাহকে উত্তম ঋণ প্রদান করো, তবে আমি অবশ্যই তোমাদের পাপ মোচন করবো এবং অবশ্যই তোমাদেরকে বেহেশতসমূহে নিয়ে যাবো, যেগুলোর পাদদেশে ঝর্ণাসমূহ প্রবাহিত।\n    سُبْحٰنَ الله! নামাযীদের জন্য আল্লাহ পাকের দরবারে কেমন আজিমুশশান নিয়ামত রয়েছে যে, কখনো তাদের জান্নাত ও মাগফিরাতের সুসংবাদ দেয়া হয়, কখনো মহান প্রতিদানের সুসংবাদ শুনানো হয়, হাদীসে মুবারাকায়ও নামাযের অনেক বেশী গুরুত্ব এবং আগ্রহ প্রদান করা হয়েছে। যদি আমরা নামাযের সময় হতেই নিজের সকল প্রকার দুনিয়াবী ঝামেলা ছেড়ে দিয়ে নামাযের প্রস্তুতিতে ব্যস্ত হয়ে যায় এবং খুবই বিনয় ও নম্রতার সহিত জামআত সহকারে নামায আদায় করি তবে এর বরকতে যেমনিভাবে দুনিয়াবী অসংখ্য কল্যাণ নসীব হবে, তেমনি এর একটি পরকালীন উপকারীতাও অর্জিত হবে যে, কাল কিয়ামতের দিন এই নামাযই আমাদের মুক্তি ও মাগফিরাতের মাধ্যম হয়ে যাবে।"
    },
    {
        "1": "বিনয় ও একাগ্রতার সাথে নামায আদায়কারীর মাগফিরাত",
        "2": "    নবীয়ে করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: আল্লাহ পাক ৫ ওয়াক্ত নামায ফরয করেছেন, যে এর জন্য উত্তম পদ্ধতিতে ওযু করবে এবং তা তার সময়ে আদায় করবে আর এর রুকু ও সিজদা বিনয় ও একাগ্রতার সহিত সম্পন্ন করবে তবে আল্লাহ পাকের (বদান্যতার) দায়িত্ব হচ্ছে যে, তার মাগফিরাত করে দেয়া এবং যে তা আদায় করবে না তবে আল্লাহ পাকের দায়িত্বে তার জন্য কিছুই নেই, চাইলে ক্ষমা করে দিবেন এবং চাইলে তাকে আযাব দিবেন।\n(আবু দাউদ, কিতাবুস সালাত, নম্বর-৪২৫, ১/১৮৬)"
    },
    {
        "1": "নামাযের কারণে গুনাহ মুছে যায়",
        "2": "    হে আশিকানে রাসুল! যে সৌভাগ্যবানরা পাঁচ ওয়াক্ত নামায পড়ে, তবে তাদের সকল গুনাহ মিটিয়ে দেয়া হয়, যেমনটি তাজেদারে রিসালত, শাহানশাহে নবুয়ত صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যদি কারো উঠানে নদী হয়, প্রতিদিন সে পাঁচবার সেখানে গোসল করে তবে কি তার শরীরে কোন ময়লা থাকবে? লোকেরা আরয করলো: জ্বি না। হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: নামায গুনাহ সমূহকে এভাবেই ধুয়ে দেয় যেমনটি পানি ময়লা মুছে দেয়। (ইবনে মাজাহ, ২/১৬৫, হাদীস নং-১৩৯৭)"
    },
    {
        "1": "প্রত্যেক নামায পূর্ববর্তী গুনাহের কাফফারা স্বরূপ",
        "2": "    যে সৌভাগ্যবানরা নামাযে অভ্যস্থ হয়ে থাকে, যদি মানবিক চাহিদার বশবর্তী হয়ে তার থেকে এক নামায থেকে অপর নামাযের মধ্যবর্তী সময়ে গুনাহ হয়ে যায় তবে অপর নামায এই গুনাহের কাফফারা হয়ে যায়, অর্থাৎ দুই নামাযের মধ্যবর্তী যেসকল গুনাহ হয়ে যায় আল্লাহ পাক তা ক্ষমা করে দেন।\n    হযরত হারিছ رَضِیَ اللهُ عَنْہُ বর্ণনা করেন যে, হযরত ওসমান رَضِیَ اللهُ عَنْہُ একদিন উপবিষ্ট ছিলেন এবং আমরাও বসা ছিলাম, এমন সময় মুয়াজ্জিন এসে গেলো, হযরত ওসমান رَضِیَ اللهُ عَنْہُ পানি আনিয়ে ওযু করলেন, অতঃপর বললেন যে, আমি নবী করীম صَلَّی اللهُ عَلَیْہِ وَاٰلِہٖ وَسَلَّم কে এভাবে ওযু করতে দেখেছি এবং আমি হুযুর صَلَّی اللهُ عَلَیْہِ وَاٰلِہٖ وَسَلَّم কে এরূপ ইরশাদ করতেও শুনেছি যে, যে ব্যক্তি আমার এই ওযুর ন্যায় ওযু করবে অতঃপর যোহরের নামায পড়ে নিবে তবে আল্লাহ পাক তার গুনাহ ক্ষমা করে দেন অর্থাৎ সেই গুনাহ যা ফজরের নামায এবং এই যোহরের নামাযের মধ্যখানে হয়েছে, অতঃপর যখন আসরের নামায পড়ে তবে যোহর ও আসরের মধ্যখানের গুনাহসমূহ ক্ষমা করে দেয়া হয়, অতঃপর যখন মাগরিবের নামায পড়ে তখন আসর ও মাগরীবের মধ্যখানের গুনাহসমূহ ক্ষমা করে দেয়া হয়, অতঃপর এশার পড়ে তখন এর এবং মাগরিবের মধ্যখানের গুনাহ সমূহ ক্ষমা করে দেয়া হয়, অতঃপর যদিওবা সে রাতে ঘুমিয়েই কাটিয়ে দেয় অতঃপর যখন উঠে ওযু করে এবং ফজরের নামায পড়ে তবে এশা এবং ফজরের মধ্যবর্তী গুনাহ সমূহের ক্ষমা হয়ে যায় এবং এটিই সেই নেকী যা গুনাহ সমূহকে দূর করে দেয়। (আল আহাদীসিল মুখতার, ১/৪৫০, হাদীস নং-৩২৪)"
    },
    {
        "1": "নামাযে শিফা রয়েছে",
        "2": "    হে আশিকানে রাসুল! যে সৌভাগ্যবানরা পাঁচ ওয়াক্ত নামায আদায় করে আল্লাহ পাক এর বরকতে তাদেরকে রোগ বালাই থেকে শিফা দান করেন। আজ আমাদের এখানে এমনসব নতুন নতুন রোগের প্রকাশ হচ্ছে, যা এর পূর্বে নামও শুনিনি, এর চিকিৎসার জন্য লাখো টাকা খরচ করার পরও রোগ বাড়তেই থাকে, যদি আমরা আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم ’র বাণীর উপর আমল করে নামাযের নিয়মানুবর্তিতা রক্ষা করা শুরু করি তবে اِنْ شَآءَ الله রোগ বালাই থেকে মুক্তি পেতে পারি।\n    প্রিয় আক্বা صَلَّی اللهُ عَلَیْہِ وَاٰلِہٖ وَسَلَّم ’র মহান ইরশাদ হচ্ছে: اِنَّ فِی الصَّلٰوۃِ شِفَاءً অর্থাৎ নিশ্চয় নামাযে শিফা রয়েছে। (ইবনে মাজাহ, বাবুস সালাতিশ শিফা, ৪/৯৮, হাদীস নং-৩৪৫৮) সুতরাং আমাদের উচিৎ যে, রোগ বালাই বা সুস্থতা সর্বদা শুধু নিজে নামাযের নিয়মানুবর্তিতা রক্ষা করবো না বরং নিজের পরিবার পরিজনদেরও নামাযে অভ্যস্ত করা।"
    },
    {
        "1": "রোজগারে বরকত",
        "2": "    হে আশিকানে রাসুল! যে সৌভাগ্যবানরা পাঁচ ওয়াক্ত নামায আদায় করে আল্লাহ পাক তাদের রোজগারে বরকত দান করেন। আজকের এই ফিতনা ফ্যাসাদের যুগে সকলেই উপার্জনের ধ্যানে মগ্ন রয়েছে, কিন্তু পুরো পুরো দিন সম্পদ উপার্জনের পরও প্রত্যেকেই এই অভিযোগ নিয়ে বসে আছে যে, এতো টাকা উপার্জন করি তবুও বরকত হয় না। মনে রাখবেন! পাঁচ ওয়াক্ত নামায আদায় এবং এতে বিনয় ও নম্রতা আর ধারাবাহিকভাবে এর শর্তগুলো আদায়ের প্রতি লক্ষ্য রেখে ওয়াজিব, সুন্নাত ও আদবসমূহ পুরোপুরি ভাবে লক্ষ্য রাখাই হচ্ছে উপার্জনে বরকত লাভের উপায়। (রাহে ইলম, ১০৫ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! নামায একটি খুবই মহান ইবাদত, নামায মুমিনের জন্য জান্নাতে নিয়ে যাওয়ার মতো উত্তম আমল, বিনয় ও নম্রতার সহিত দু’রাকাত নামায আদায়কারীর জন্য জান্নাত ওয়াজিব হয়ে যায়, দু’রাকাত নামায দুনিয়া ও এর মধ্যে যা কিছু রয়েছে সব কিছুর চেয়ে উত্তম, নামায আল্লাহ পাকের নিকট পছন্দনীয় আমল, নামাযে প্রতিটি সিজদার বদলে একটি নেকী লিখা হয়, একটি গুনাহ মিটিয়ে দেয়া হয় এবং একটি মর্যাদা বৃদ্ধি করে দেয়া হয়, নামাযীকে কিয়ামতের দিন নিরাপত্তার সহিত জান্নাতে প্রবেশ করানো হবে, নামায দ্বারা গুনাহ ঝরে যায়, নামায গুনাহের ময়লা আবর্জনাকে ধুয়ে দেয়, এক নামায ও পূর্ববর্তী নামাযের মধ্যখানে সংগঠিত হওয়া গুনাহসমূহ মুছে দেয়, নামাযী কল্যাণের সহিত রাত অতিবাহিত করে, নামায অকল্যাণকে মিটিয়ে দেয়, নামাযী জান্নাতে প্রবেশ করবে, নামাযীর জন্য নিষ্পাপ ফেরেশতারা আল্লাহ পাকের নিকট মাগফিরাতের সুপারিশ করে থাকে, নামাযী আল্লাহ পাকের নিরাপত্তায় অর্থাৎ হেফাযতে থাকে, নামায, নামাযীর জন্য নিরাপত্তার দোয়া করতে থাকে, নামাযীই পরিপূর্ণ মুমিন, নামাযীকে পুরোপুরি প্রতিদান দেয়া হবে, নামায শয়তানকে অপদস্ত করে।\n    তো আসুন! মিলেমিশে নিয়্যত করি যে, আজ থেকে আমাদের কোন নামায কাযা হবে না اِنْ شَآءَ الله পাঁচ ওয়াক্ত নামায জামআত সহকারে মসজিদের প্রথম সারিতে আদায় করবো اِنْ شَآءَ الله অপরকেও নামাযের উৎসাহ প্রদান করবো اِنْ شَآءَ الله মসজিদ পরিপূর্ণ রাখবো اِنْ شَآءَ الله মসজিদ ভরা কার্যক্রম পরিচালনা করবো اِنْ شَآءَ الله এবং এই প্রেরণা গ্রহণের জন্য আশিকানে রাসূলের দ্বীনি সংগঠন দা’ওয়াতে ইসলামীর দ্বীনি পরিবেশের সাথে দৃঢ়ভাবে সম্পৃক্ত থেকে যেলী হালকার ১২টি দ্বীনি কাজে স্বতঃস্ফূর্ত ভাবে অংশ গ্রহণ করবো اِنْ شَآءَ الله নেক আমলের উপর আমল এবং মাদানী কাফেলায় সফর করতে থাকবো। اِنْ شَآءَ الله"
    },
    {
        "1": "নেক আমল নং ৩৩ এর প্রতি উৎসাহ প্রদান",
        "2": "    প্রিয় ইসলামী ভাইয়েরা! রমযানুল মোবারকের পবিত্র মাস শুরু হয়েগেছে এই মোবারক মাসের বরকত পেতে এবং এটাকে নেকীর মধ্যে অতিবাহিত করার জন্য দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান এবং ১২ দ্বীনি কাজের মধ্যে ভরপুর অংশগ্রহন করুন, মাদানী কাফেলায় সফর এবং নেক আমল রিসালার উপর আমল করুন। اَلْحَمْدُ لله! রমযানুল মোবারকের  বরকতের কথা কি আর বলবো এই মাসে ইবাদতের আগ্রহ বেড়ে যায় ছোট হোক বা বড়, বৃদ্ধ হোক বা যুবক সকলেই মসজিদের দিকে চলে আসে, এই স্পৃহা ও আগ্রহ বৃদ্ধি করার জন্য শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র দানকৃত “৭২ নেক আমল”র মধ্য হতে নেক আমল নাম্বার ৩৩ ’র উপর আমল করুন, ঐ নেক আমলটি হলো: আপনি কি আজ তাহাজ্জুদের নামায আদায় করেছেন? অথবা রাতে না ঘুমানো অবস্থায় সালাতুল লাইল আদায় করেছেন?\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! আমরা নামাযের গুরুত্ব ও ফযীলত সম্পর্কে শুনছিলাম। মনে রাখবেন! নামায হচ্ছে দ্বীনের স্তম্ভ, নামায রোগ বালাই থেকে রক্ষা করে, নামায উপার্জনে বরকতের উপায় এবং কবরের আযাব থেকে বাঁচানোর পাশাপাশি অন্ধকার কবরের প্রদীপ স্বরূপ। কুরআন ও হাদীসে যেখানেই নামায আদায়ের আদেশ এসেছে, এর উদ্দেশ্য হচ্ছে নামাযকে সকল ফরয সমূহ ও ওয়াজিব সহকারে আদায় করাই। আর পুরুষদের জন্য নামাযের ওয়াজিব সমূহের মধ্যে এটাও রয়েছে যে, তা জামআত সহকারে পড়া। হাদীসে মুবারাকায় জামআত সহকারে নামায পড়ার অসংখ্য ফযীলত বর্ণিত হয়েছে, আসুন! উৎসাহ গ্রহণার্থে  প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র ৩টি বাণী শ্রবণ করি:\n১. ইরশাদ হচ্ছে: জামআত সহকারে নামাযের মর্যাদা একাকী নামাযের চেয়ে সাতাইশ (২৭) গুণ বেশী। (বুখারী, কিতাবুল আযান, ১/২৩২, হাদীস নং-৬৪৫)\n ২. ইরশাদ হচ্ছে: “যে পরিপূর্ণ ভাবে ওযু করলো, অতঃপর ফরয নামাযের জন্য চললো এবং ইমামের সাথে নামায পড়লো, তার গুনাহ ক্ষমা করে দেয়া হবে।” (শুয়াবুল ঈমান, ৩/৯, হাদীস নং-২৭২৭)\n৩. ইরশাদ হচ্ছে: যখন বান্দা জামআত সহকারে নামায পড়ে অতঃপর আল্লাহ পাকের নিকট নিজের চাহিদা ভিক্ষা করে তবে আল্লাহ পাক এই বিষয়ে লজ্জাবোধ করেন যে, বান্দার চাহিদা পূরণ হওয়ার পূর্বে ফিরে যাবে। (হিলইয়াতুল আউলিয়া, মুসআর বিন কিদাম, ৭/২৯৯, হাদীস নং-১০৫৯১)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আপনারা শুনলেন যে, জামআত সহকারে নামায আদায়কারীর কিরূপ বরকত নসীব হয়, সুতরাং আমাদেরও পাঁচ ওয়াক্ত নামায জামআত সহকারে মসজিদে আদায় করার অভ্যাস গড়তে হবে, আপনারা হয়তো দেখেছেন যে, অনেক সময় খুবই অপারগ এবং বৃদ্ধ বয়সের লোক জামআত সহকারে নামায আদায়ের জন্য খুবই কষ্ট করে হেঁটে মসজিদে আসে এবং যেভাবে তাদের সুবিধা হয় নামায পড়ে নেয় যদি তারা এতোই কষ্ট করার পরও জামআতে নামায পড়ার প্রতি প্রাধান্য দিতে পারে তবে আমাদের তো আরো বেশী জামআত সহকারে নামায আদায় করা উচিৎ। আজকে আমরা দুনিয়াবী বিষয়ে তো অপরের চেয়ে অগ্রগামী হওয়ার চেষ্টা করি যেমন কারো আলিশান বাংলো দেখলে তবে এর মতো বানানোর আকাঙ্ক্ষা করা, কাউকে উন্নত কাপড়ের সুন্দর পোশাক পড়া দেখলে এমনি পড়ার আকাঙ্ক্ষা করা, কারো নতুন চকচকে কার (গাড়ি) দেখি তো ঐ রকম কার (গাড়ি) নেয়ার আকাঙ্ক্ষা করা, কারো সফল ব্যবসা (Business) দেখি তো ধনী ও বড় লোক হওয়ার আকাঙ্ক্ষা বারবার প্রজ্বলিত হতে থাকে। মোটকথা! আমরা দুনিয়াবী ধন সম্পদের ভালবাসায় এমন লোভী হয়ে গেছি যে, দিনরাত ঐ সম্পদ অর্জনের জন্য চেষ্টায় থাকি, কখনো ক্লান্ত হই না। আহ! কাউকে নেকী করতে দেখে আমরাও যদি নেক আমল করার লোভে লিপ্ত হয়ে যেতাম, আহ! অপরকে মসজিদের দিকে যেতে দেখে আমাদেরও যদি পাঁচ ওয়াক্ত নামায মসজিদে জামআত সহকারে আদায় করার আগ্রহ সৃষ্টি হয়ে যেতো, অপরকে মসজিদের সাথে প্রেম করতে দেখে আমরাও যদি মসজিদের প্রেমিক হয়ে যেতাম, اَلْحَمْدُ لِلّٰه আ’লা হযরত ইমামে আহলে সুন্নাত মাওলানা ইমাম আহমদ রযা খাঁন رَحْمَۃُ اللهِ عَلَیْہِ অনেক দীর্ঘ দীর্ঘ সফর করেছেন এবং সফরের অনেক কষ্ট ও যন্ত্রণা সহ্য করেও তিনি সর্বদা জামআত সহকারে নামায আদায়  করতেন। আসুন! এ প্রসঙ্গে আলা হযরত ইমাম আহমদ রযা খাঁন رَحْمَۃُ اللهِ عَلَیْہِ ’র একটি ঈমানোদ্দীপক ঘটনা শ্রবণ করি:"
    },
    {
        "1": "আলা হযরত رَحْمَۃُ اللهِ عَلَیْہِ ’র নামাযের প্রতি ভালবাসা",
        "2": "    বায়ান্ন (৫২) বছর বয়সেও যখন দ্বিতীয়বার হজ্বের সফরে যাত্রা করলেন, হজ্বের আনুষাঙ্গিকতা আদায় করার পর তিনি এমন অসুস্থ হয়ে গেলেন যে, দুই মাসের চেয়েও বেশী বিছানায় ছিলেন, যখন কিছুটা সুস্থতা বোধ করলেন তখন রওযায়ে আনোয়ারের যিয়ারতের জন্য প্রস্তুত হয়ে গেলেন এবং “জেদ্দা শরীফ” হয়ে নৌকায় করে তিন দিন পর “রাবেগ” পৌঁছেন, এবং সেখান থেকে মদীনাতুর রাসূল (মদীনা শরীফে) যাওয়ার জন্য উটে আরোহন করলেন, এই পথে যখন “বীরে শায়খ” পৌঁছলেন তখন গন্তব্য নিকটবর্তীই ছিলো কিন্তু ফজরের সময় সামান্য বাকী ছিলো। উট চালক গন্তব্যে পৌঁছেই উট থামানোর সিদ্ধান্ত নিয়েছিলো কিন্তু সেই সময় পর্যন্ত ফজরের নামাযের সময় শেষ হয়ে যাওয়ার আশঙ্কা ছিলো, সায়্যিদি আলা হযরত رَحْمَۃُ اللهِ عَلَیْہِ এ অবস্থা দেখে নিজের সাথীদের সাথে সেখানেই রয়ে গেলেন এবং কাফেলা চলে গেলো। তাঁর নিকট কিরমিস (অর্থাৎ বিশেষ ছট দ্বারা বানানো) বালতি ছিলো কিন্তু রশি ছিলো না এবং কূপও গভীর ছিলো, সুতরাং পাগড়ী বেঁধে পানি উঠালেন এবং ওযু কওে ওয়াক্তের মধ্যেই নামায আদায় করলেন। কিন্তু এখন এই চিন্তায় পড়ে গেলো যে, দীর্ঘদিন অসুস্থ থাকার কারণে খুবই দূর্বল হয়ে গেছেন, এতো পথ পায়ে হেঁটে কিভাবে যাবে? মুখ ফিরিয়ে দেখলেন যে, এক অপরিচিত উট চালক নিজের উট নিয়ে অপেক্ষা করছে, তিনি رَحْمَۃُ اللهِ عَلَیْہِ আল্লাহ পাকের হামদ পাঠ করে তাতে আরোহন করলেন। (মলফুযাতে আলা হযরত, ২১৭ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    سُبْحٰنَ الله! হে আশিকানে রাসুল! এটাই হলো আ’লা হযরত رَحْمَۃُ اللهِ عَلَیْہِ ’র নামাযের প্রতি টান এবং ইবাদতের প্রতি আগ্রহ যে, দীর্ঘ অসুস্থতা, খুবই দূর্বল ও সফরের গ্লানির পরও কাফেলার সঙ্গ তো ছেড়ে দিলেন, কিন্তু সবচেয়ে উত্তম ইবাদত নামায ছাড়াকে পছন্দ করলেন না। আমাদের উচিৎ যে, আনন্দ হোক বা দুঃখ সর্বাবস্থায় নামাযের নিয়মানুবর্তিতা করা এবং যারা নামায পড়তে পারেন না, তবে শিখতে কখনো লজ্জাবোধ করবেন না। আর যারা নামায পড়তে তো জানে কিন্তু পড়ে না এবং এমন শয়তানী কুমন্ত্রণার শিকার হয়ে আছেন, “আমরা তো খুবই গুনাহগার বান্দা, আমরা আল্লাহ পাকের সামনে দাঁড়ানোর যোগ্য নই” বা “প্রথমে নেক হয়ে যাই, দাড়ি রেখে নিই অতঃপর নামাযও শুরু করবো” এমন লোকেদের উচিৎ দ্রুত এই শয়তানী কুমন্ত্রণাকে দূরীভূত করে নামায শুরু করে দেয়া, اِنْ شَآءَ الله এর বরকতে সে গুনাহ থেকে বিরত থাকতে সফল হয়ে যাবে। আল্লাহ পাক কুরআনে করীমের ২১ পারায় সূরা আনকাবুতের ৪৫নং আয়াতে ইরশাদ করেন:\nاِنَّ الصَّلٰوۃَ  تَنۡہٰی عَنِ الۡفَحۡشَآءِ  وَالۡمُنۡکَرِ ؕ\n(পারা ২১, সূরা আনকাবুত, আয়াত ৪৫)\n কানযুল ঈমান থেকে অনুবাদ: নিশ্চয় নামায অশ্লীল ও মন্দ কাজ থেকে বিরত রাখে।\n    সদরুল আফাযিল হযরত আল্লামা মাওলানা সায়্যিদ মুহাম্মদ নাঈমুদ্দীন মুরাদাবাদী رَحْمَۃُ اللهِ عَلَیْہِ এই আয়াতে মুবারাকার তাফসীরে বলেন: যে ব্যক্তি নিয়মিত নামায আদায় করে এবং তা উত্তম রূপে আদায় করে, ফল এরূপ হয় যে, একদিন না একদিন সে এই মন্দ কাজগুলো বর্জন করে দেয়, যাতে সে লিপ্ত ছিলো।\n    হযরত আনাস رَضِیَ اللهُ عَنْہُ থেকে বর্ণিত যে, এক আনসারী যুবক নবী করিম صَلَّی اللهُ عَلَیْہِ وَاٰلِہٖ وَسَلَّم ’র সাথে নামায আদায় করতো এবং অনেক কবীরা গুনাহও করতো, হুযুর صَلَّی اللهُ عَلَیْہِ وَاٰلِہٖ وَسَلَّم কে তার বিরুদ্ধে অভিযোগ করা হলো, ইরশাদ করলেন: তার নামায তাকে কোন না কোন দিন এই বিষয় থেকে মুক্ত করে দিবে। সুতরাং খুবই অল্প সময়ে সে তাওবা করলো এবং তার অবস্থার উন্নতি হলো। (খাযায়িনুল ইরফান)"
    },
    {
        "1": "নামাযের বরকতে চোর অলী হয়ে গেলো",
        "2": "    আসুন! এসম্পর্কে একটি খুবই সুন্দর ঘটনা শ্রবণ করি।\n\tবর্ণিত রয়েছে যে, এক চোর রাতে হযরত রাবেয়া বসরীয়া رَحْمَۃُ اللهِ عَلَیْہَا ’র ঘরে ঢুকল, সে সবখানে তল্লাশী চালাল, কিন্তু কেবল একটি বদনা ছাড়া আর কিছুই পেল না। যখন সে বেরিয়ে যাওয়ার ইচ্ছা করল, তখন হযরত রাবেয়া বসরীয়া رَحْمَۃُ اللهِ عَلَیْہَا বললেন: “যদি তুমি চালাক ও চতুর চোর হও তবে কোন জিনিস নেয়া ছাড়া যাবে না।” সে বললো: “আমি তো কিছুই পেলাম না।” তিনি رَحْمَۃُ اللهِ عَلَیْہَا বললেন: “হে অভাবী লোক! এই বদনাটি দিয়ে অযু করে ঘরে ঢুকে যাও এবং দুই রাকাত নামায পড়ে নাও, তবেই এখান থেকে কিছু না কিছু নিয়ে যেতে পারবে।” চোরটি তাঁর কথা মত অযু করল এবং নামায পড়ার জন্য দাঁড়াল, তখন হযরত রাবেয়া বসরীয়া رَحْمَۃُ اللهِ عَلَیْہَا এভাবে দোয়া করলেন, “হে আল্লাহ! এই লোকটি আমার কাছে এসেছিল, কিন্তু কিছুই পায়নি, এখন আমি তাকে তোমার মহান দরবারে দাঁড় করিয়ে দিলাম, তোমার অসীম করুণায় তাকে শূণ্য হাতে ফিরাইও না।” সে যখন নামায শেষ করল, তখন তার মাঝে ইবাদত করার স্বাদ অনুভব হলো। অতএব, সে শেষ রাত পর্যন্ত নামাযে লিপ্ত রইল। যখন সাহরীর সময় হল, তখন হযরত রাবেয়া বসরীয়া رَحْمَۃُ اللهِ عَلَیْہَا তাকে সিজদা অবস্থায় নিজের প্রবৃদ্ধিকে তিরস্কার করতে গিয়ে এই কথাগুলো বলতে শুনলো: আমার আল্লাহ যখন আমাকে জিজ্ঞাসা করবেন: “আমার অবাধ্যতা করতে কি তোমার লজ্জাবোধ হয় না? এবং আমার বান্দাদের থেকে গুনাহগুলো গোপনে করতে রয়েছো অথচ গুনাহের বোঝা নিয়ে তুমি এখন আমার দরবারে উপস্থিত হয়েছো! যখন তিনি আমাকে শাসাবেন আর আমাকে তাঁর রহমতের দরবার থেকে তাড়িয়ে দিবেন, তখন আমি তাঁকে কী উত্তর দিব? হযরত রাবেয়া رَحْمَۃُ اللهِ عَلَیْہَا জিজ্ঞাসা করলেন: “হে ভাই! রাত কেমন কাটল?” চোর বলল: “ভালই কেটেছে। আমি অত্যন্ত বিনয়ী ও নম্রতার সাথে আল্লাহ পাকের দরবারে দাঁড়িয়েছিলাম, ফলে তিনিও আমার বক্রতাকে সোজা করে দিয়েছেন, আমার ফরিয়াদ কবুল করে নিয়েছেন এবং আমার গুনাহ ক্ষমা করে দিয়েছেন আর তিনি আমার উদ্দেশ্য সাধন করেছেন।”\n\tঅতঃপর সেই ব্যক্তি আশ্চর্য ও চিন্তিত অবস্থায় চলে গেলো। হযরত রাবেয়া বসরীয়া رَحْمَۃُ اللهِ عَلَیْہَا তার হাতকে আসমানের দিকে উঠালো এবং আরয করলো: হে দয়ালু প্রতিপালক! এই ব্যক্তি তোমার দরবারে একটি মুহুর্ত দাঁড়িয়েছিলো তবে তুমি তাকে কবুল করে নিয়েছো আর আমি কখন থেকে তোমার দরবারে দাঁড়িয়ে আছি, তুমি কি আমাকেও কবুল করে নিয়েছো? হঠাৎ তিনি رَحْمَۃُ اللهِ عَلَیْہَا তাঁর অন্তরের কান দিয়ে এই আওয়াজ শুনলেন:\n\n\nহে রাবেয়া! আমি তাকে তোমার কারণেই কবুল করেছি এবং তোমার কারণেই আমার নৈকট্য দান করেছি। (রওযুল ফায়েক, ১৫৯ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    হে আশিকানে রাসুল! শুনলেন তো আপনারা! নামায কিরূপ পছন্দনীয় ইবাদত যে, এক চোর চুরি করার জন্য আসলো এবং আল্লাহ পাকের নেক বান্দিনী হযরত রাবেয়া বসরীয়া رَحْمَۃُ اللهِ عَلَیْہَا ’র বলাতে নামাযের জন্য দাঁিড়য়ে গেলে তখন নামাযের স্বাদ ও মিষ্টতায় এমনভাবে বিলীন হয়ে গেলো যে, সারা রাত নামাযেই লিপ্ত রইলো এবং সকালে নিজের গুনাহ থেকে তাওবা করে সঠিক পথের দিশা পেয়ে গেলো।\n    আফসোস! আমাদের সমাজে একটি দল এমনও আছে যে, যারা নামায পড়ার পরও হারাম ও নাজায়িয কাজ থেকে বাঁচতে পারে না। কিন্তু এমন কেন?\n    প্রিয় ইসলামী ভাইয়েরা! হতে পারে যে, আমরা নামাযের প্রকাশ্য এবং গোপনীয় সুন্নাত ও আদবসমূহ সঠিক ভাবে লক্ষ্য রাখি না, যার কারণে এখনো পর্যন্ত বরকত অর্জন থেকে বঞ্চিত হয়ে আছি। যদি সঠিকভাবে ওযু করে বিনয় ও নম্রতা সহকারে এর সকল প্রকার প্রকাশ্য ও গোপনীয় সুন্নাত ও আদবের প্রতি লক্ষ্য রেখে নামায আদায় করি তবে আমাদের উপরও অবশ্যই নামাযের বরকত প্রকাশিত হবে। খুবই আফসোসের বিষয় হলো যে, আমাদের মধ্যে অনেকে তো প্রথম থেকেই নামায পড়ে না এবং যারা পড়ে তাদের মধ্যেও অনেকে নামাযের মৌলিক মাসআলা গুলো জানে না, যার কারণে নামাযে ভুল হওয়ার কারণে নিজের নামায নষ্ট হয়ে যাচ্ছে, সুতরাং আমাদের উচিৎ যে, নিয়মিত নামায আদায়ের দৃঢ় নিয়্যত করার পাশাপাশি নামাযের সঠিক আদায়ের দিকেও ভরপুর মনোযোগ রাখা, যেন আমাদের নামায নষ্ট হওয়া থেকে রক্ষা পায়, নিজের নামাযকে ভুল থেকে বাঁচাতে, তা আদায়ের সঠিক পদ্ধতি শিখতে এবং নামাযের প্রয়োজনীয় মাসআলা জানতে শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র “নামাযের আহকাম” কিতাবটি অধ্যয়ন করুন এবং মাদানী কাফেলায় সফর করুন, এছাড়াও সাত (৭) দিনের ফয়যানে নামায কোর্স করাও খুবই উপকারী। তাছাড়াও আশিকানে রাসূলের মাদানী সংগঠন দা’ওয়াতে ইসলামীর মাদানী পরিবেশের সাথে সম্পৃক্ত হয়ে এর বিভাগ সমূহে নিজের খেদমতও পেশ করুন।"
    },
    {
        "1": "রমযান ইতিকাফ বিভাগ",
        "2": "\tরমযানের ইতিকাফ আমাদের প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র প্রিয় সুন্নাত। اَلْحَمْدُ لله! নবী করিম صَلَّی اللهُ عَلَیْہِ وَاٰلِہٖ وَسَلَّم ’র পছন্দনীয় কৃত আমলটি করার জন্য আশিকানে রাসূলের দ্বীনি সংগঠন দা’ওয়াতে ইসলামীর ব্যবস্থাপনায় পাকিস্থানে বরং পৃথিবীর বিভিন্ন দেশে অসংখ্য মসজদিসমূহে পুরো রমযান এবং শেষ দশদিনে “সম্মিলিত ইতিকাফ”র ব্যবস্থা করা হয়, এজন্য একটি পরিপূর্ণ বিভাগ তথা “রমযান ইতিকাফ” গঠন করা হয়েছে এই বিভাগের দায়িত্ব হলো সম্মিলিত ইতিকাফে পুরো মাস রূটিন অনুয়ায়ী অতিবাহিত করা, যেটাতে পাঁচ ওয়াক্ত নামায নিয়মিতভাবে আদায় করার পাশাপাশি, তাহাজ্জুদের নামায, ইশরাক ও চাশতের নামায, আওয়াবিনের নামায এবং সালাতুত তাওবার নামায আদায় করা, ইতিকাফকারী ইসলামী ভাইদের অযু, গোসল, নামায ও অন্যান্য প্রয়োজনীয় আহকাম শিখানো, বিভিন্ন সুন্নাত ও দোয়া মুখস্থ করানো, এছাড়াও মাঝে মধ্যে অভিজ্ঞ মুবাল্লিগদের সুন্নাতে ভরা ঈমান উদ্দীপক বয়ানের ব্যবস্থাও হয়ে থাকে, ইফতারের সময় কান্না করে করে মুনাজাত এবং দোয়ার দৃশ্য দেখার মতো হয়ে থাকে এবং সবচেয়ে বড় কথা হলো এটা যে শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ ’র প্রশ্নত্তোর অনুষ্ঠান মাদানী মুযাকারা।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "ইতিকাফের সুন্নাত ও আদব",
        "2": "    হে আশিকানে রাসূল! আসুন! ইতিকাফের কিছু সুন্নাত ও আদব শ্রবণ করার সৌভাগ্য অর্জন করি। প্রথমে ২টি প্রিয় নবী صَلَّی اللهُ عَلَیْہِ وَاٰلِہٖ وَسَلَّم ’র বাণী লক্ষ্য করুন: (১) ইরশাদ করেন: যে ব্যক্তি ঈমান সহকারে সাওয়াব অর্জনের নিয়্যতে ইতিকাফ করলো তার পূর্ববর্তী সকল গুনাহ ক্ষমা করে দেয়া হবে। (জামে সগির, ৫১৬, হাদীস: ৮৪৮০) (২) ইরশাদ করেন: যে রমযানুল মোবারকে ১০ দিন ইতিকাফ করলো সে এমনই যেন দুইটি হজ্ব ও ওমরা করেছে। (শুয়াবুল ঈমান, ৩/৪২৫ পৃষ্ঠা, হাদীস: ৩৯৬৬) * রমযানুল মোবারকের শেষ দশদিন ইতিকাফ করা সুন্নাতে মুয়াক্কাদায়ে আলাল কিফায়া অর্থাৎ যদি সকলে বর্জন করে তো সকলে গুনাহগার হবে আর যদি একজনও আদায় করে তাহলে সকলের পক্ষ থেকে আদায় হয়ে যাবে। (ফয়যানে সুন্নাত, ২৩৫ পৃষ্ঠা)"
    },
    {
        "1": "ঘোষণা",
        "2": "    ইতিকাফের অবশিষ্ট মাদানী ফুল তারবিয়্যতি হালকায় বর্ণনা করা হবে, সুতরাং সেই মাদানী ফুল সমূহ জানতে তারবিয়্যতি হালকায় অবশ্যই অংশ গ্রহণ করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n   বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n     একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]