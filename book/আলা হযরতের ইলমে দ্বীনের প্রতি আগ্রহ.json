[
    {
        "1": "আলা হযরতের ইলমে দ্বীনের প্রতি আগ্রহ",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n            প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।\n"
    },
    {
        "1": "দরূদ শরীফের ফযীলত",
        "2": "          আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন:\nيَااَيُّهَا النَّاسُ  اِنَّ اَنْجَاكُمْ يَوْمَ الْقِيَامَةِ مِنْ اَهْوَالِهَا وَ مَوَاطِنِهَا اَكْثَرُكُمْ عَلَىَّ صَلَاةً فِىْ دَارِالدُّنْيَا\n    \tঅর্থাৎ হে লোক সকল! য়নিঃসন্দেহে কেয়ামত দিবসের ভয়াবহতা ও হিসাব নিকাশ থেকে দ্রুত মুক্তিপ্রাপ্ত ব্যক্তি সেই হবে, যে তোমাদের মধ্যে আমার প্রতি অধিকহারে দরূদ শরীফ পাঠ করবে।\n(ফেরদৌসুল আখবার,২/৪৭১, হাদীস: ৮২১০)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো\n* নিজের সংশোধনের জন্য বয়ান শুনবো * যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "কিতাব ছেড়ে দেয়া পছন্দ করলেন না",
        "2": "    \t১৩০০ হিজরীর কথা, আ'লা‌ হযরত رَحْمَۃُ اللهِ عَلَیْہِ এর বয়স মুবারক তখন ২৭ বছর এবং কয়েক মাস ছিলো, সময়টি ছিলো গ্রীষ্মকাল। আ'লা‌ হযরত رَحْمَۃُ اللهِ عَلَیْہِ কোনো জ্ঞানভিত্তিক গবেষণার জন্য সূক্ষ্ম শব্দে লেখা কিতাব ধারাবাহিকভাবে দেখতে হতো। এই ধারাবাহিক পরিশ্রমের ফলে চোখে কিছুটা প্রভাব পড়লো, একদিন আ'লা‌ হযরত رَحْمَۃُ اللهِ عَلَیْہِ জ্ঞানভিত্তিক কাজে ব্যস্ত ছিলেন, দুপুর বেলা তিনি গরম অনুভব করলেন, তাই তিনি গোসল করলেন, যখনই মাথায় পানি ঢাললেন, তখন এমন মনে হলো যেনো মাথা থেকে কোনো কিছু বের হয়ে চোখে নেমে এসেছে।\n\n    \tপরে একজন বিশেষজ্ঞ ডাক্তারকে চোখ দেখানো হলো, ডাক্তার সাহেব ভালোভাবে চেক করে বললেন: অধিকহারে কিতাব দেখার কারণে শুষ্কতা দেখা দিয়েছে, ১৫ দিন পর্যন্ত কোনো কিতাব পড়বেন না। এখন আ'লা‌ হযরত رَحْمَۃُ اللهِ عَلَیْہِ এর মত ব্যক্তিত্ব...!! হাজারো লক্ষ মুসলমান দ্বীনি মাসআলার সমাধান জিজ্ঞাসা করে, ফতোয়ার আবেদন করে, ডাক্তার সাহেব ১৫ দিন কিতাব না পড়তে বলছে, আ'লা‌ হযরত رَحْمَۃُ اللهِ عَلَیْہِ তো ১৫ মিনিটও কিতাব ছাড়তে পারবেন না, যাক! একজন হাকীম সাহেব পরীক্ষা করেছেন, তিনি বললেন: নুযুলে আব (অর্থাৎ পানি নেমে আসার) প্রভাব, আল্লাহ না করুন ২০ বছর পর পানি নেমে আসবে (অর্থাৎ ছানি রোগের কারণে দৃষ্টিশক্তি চলে যাবে)।\n\n    \tআপাতদৃষ্টিতে এটি গুরুতর উদ্বেগের বিষয় ছিলো, কিতাব ছাড়া যাবে না, লেখার কাজ করতেই হবে, অন্যথায় উম্মতকে দ্বীনি নির্দেশনা দেবে কে? আর যদি আল্লাহ না করুক দৃষ্টিশক্তিতে সমস্যা হয়, তাহলে তাও হবে খুবই কষ্টদায়ক হবে।\n\n                        اَللهُ اَكْبَرُ কঠিন সময়ে একজন সত্যিকারের আশিকে রাসূলের মনোযোগ কোনদিকে থাকে? سُبْحٰنَ الله! পৃথিবীতে একটাই তো রহমতের আঁচল রয়েছে, যেখানে গোলামরা আশ্রয় নেয়:\n\n    \tআশিকদের ইমাম আ'লা হযরত, ইমামে আহলে সুন্নাত رَحْمَۃُ اللهِ عَلَیْہِও প্রিয় নবীর দরবারে আশ্রয় নিলেন। একটি হাদীস শরীফ মনে পড়ে গেলো, যে ব্যক্তি বিপদগ্রস্তকে দেখে এই দোয়া পাঠ করে:\nاَلْحَمْدُ لِلّٰہِ الَّذِیْ عَافَانِیْ مِمَّا ابْتَلَاکَ بِہٖ وَفَضَّلَنِیْ عَلٰی کَثِیْرٍ مِّمَّنْ خَلَقَ تَفْضِیْلًا\n\n         তো পাঠক এই মুসিবত থেকে নিরাপদ থাকবে। (তিরমিযী, কিতাবুল দাওয়াত, পৃষ্ঠা: ৭৯০, হাদীস: ৩৪৩১) আ'লা‌ হযরত رَحْمَۃُ اللهِ عَلَیْہِ ছানি রোগে আক্রান্ত এক ব্যক্তিকে দেখে এই দোয়াটি পাঠ করলেন এবং মনে মনে স্বস্তি অনুভব করলেন।\n\n    \tএই ঘটনার পর ১৬ বছর পেরিয়ে গেছে, ১৬ বছর পর একজন বিশেষজ্ঞ ডাক্তারকে এই বিষয়টি বলা হলে তিনিও চোখ পরীক্ষা করলেন এবং পূর্ণ আত্মবিশ্বাসের সহিত বললেন: ৪ বছর পর আসলেই চোখে পানি চলে আসবে। কিন্তু উৎসর্গ হয়ে যান! আ'লা‌ হযরত رَحْمَۃُ اللهِ عَلَیْہِ বলেন: আমার  প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণীর উপর এতো অপরিপক্ক বিশ্বাসী নই যে, ডাক্তারদের কথায় مَعَاذَ الله আমার বিশ্বাস নড়বড়ে হয়ে যাবে। اَلْحَمْدُ لِلّٰه ২০ বছর তো নয় এখন ৩০ বছরেরও বেশি সময় অতিবাহিত হয়ে গেছে, আমি কখনও কিতাব পড়া কমাইনি আর আমার চোখে কোনও ব্যথাও অনুভব করিনি। (মালফুযাতে আ'লা হযরত, পৃষ্ঠা: ৭০-৭১)"
    },
    {
        "1": "নববী বাণীর প্রতি পূর্ণ আস্থা",
        "2": "        প্রিয় ইসলামী ভাইয়েরা! এই ঘটনায় আমাদের জন্য অনেক কিছু শেখার আছে। সর্বপ্রথম তো এটি দেখুন! আ'লা হযরত ইমামে আহলে সুন্নাত رَحْمَۃُ اللهِ عَلَیْہِ এর প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণীর উপর ঈমান কতটা দৃঢ় ছিলো, একদিকে হাদীসে পাক, অন্যদিকে ডাক্তারের কথা, কিন্তু আ'লা‌ হযরত رَحْمَۃُ اللهِ عَلَیْہِ কি বলেন: আমার প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণীর উপর এতো অপরিপক্ক বিশ্বাসী নই যে, ডাক্তারদের কথায় আমার বিশ্বাস নড়বড়ে হয়ে যাবে।\n"
    },
    {
        "1": "রযার জীবনীর একটি গোপন রহস্য",
        "2": "    \tএটি হলো আ'লা হযরতের জীবনীর একটি রহস্য। এমনিতে আ'লা হযরত رَحْمَۃُ اللهِ عَلَیْہِ একজন সর্বমাত্রার ব্যক্তিত্ব * তিনি অতুলনীয় আলিমে দ্বীন * অতুলনীয় গবেষকও * অতুলনীয় মুহাদ্দিসও * ওলীয়ে কামিলও * সমসাময়িক মুজাদ্দিদও * মোটকথা আ'লা‌ হযরত رَحْمَۃُ اللهِ عَلَیْہِ কে যে দিক থেকেই দেখেন! সেখানে পরিপূর্ণতাই লক্ষ্য করা যায়, অবশ্য যদি বলা হয় যে, আ'লা‌ হযরত رَحْمَۃُ اللهِ عَلَیْہِ এর প্রায় ৬৮ বছরের বরকতময় জীবনকে অল্প কথায় বর্ণনা করা হয়, তবে এর উত্তর পবিত্র কুরআনে পাকের এই বরকতময় আয়াতে পাওয়া যাবে:\n\nاُولٰٓئِکَ  کَتَبَ فِیۡ قُلُوۡبِہِمُ الۡاِیۡمَانَ وَ اَیَّدَہُمۡ  بِرُوۡحٍ مِّنۡہُ ؕ\n(পারা ২৮, মুজাদালা, আয়াত ২২)\nকানযুল ঈমান থেকে অনুবাদ: এরা হচ্ছে ঐসব লোক, যাদের অন্তরগুলোতে আল্লাহ পাক ঈমান অঙ্কিত করে দিয়েছেন এবং তাঁর নিকট থেকে রুহ দ্বারা তাদের সাহায্য করেছেন।\n\n    \tআ'লা‌ হযরত رَحْمَۃُ اللهِ عَلَیْہِ নিজেই এই আয়াত থেকে তাঁর জন্ম তারিখ বের করেছেন, (মলফুযাতে আলা হযরত, ৪১০ পৃষ্ঠা) ইলমুল আদাদ তথা সংখ্যাতত্ত্ব অনুযায়ী এই আয়াতে পাকের সংখ্যাও ১২৭২ হয় এবং আ'লা‌ হযরত رَحْمَۃُ اللهِ عَلَیْہِ জন্ম সালও ১২৭২। এ  থেকে জানা যায় যে, এই আয়াতের যেই বিষয়বস্তু, তাই হলো আ'লা‌ হযরত رَحْمَۃُ اللهِ عَلَیْہِ এর পবিত্র জীবনের সারসংক্ষেপ এবং তা কী? ২টি বিষয়: (১) তার অন্তরে ঈমান অঙ্কিত করে দেয়া হয়েছে (২) অদৃশ্য থেকে তাকে সাহায্য করা হয়।\n"
    },
    {
        "1": "বৃষ্টি বর্ষণ শুরু হলো",
        "2": "    \tএকবার এক জ্যোতিষী আ'লা‌ হযরত رَحْمَۃُ اللهِ عَلَیْہِ এর খেদমতে উপস্থিত ছিলো, সায়্যিদি আ'লা‌ হযরত رَحْمَۃُ اللهِ عَلَیْہِ তাঁকে বললেন: বলুন! আপনার হিসেবে কখন বৃষ্টি হওয়া উচিত? এখন জ্যোতিষী হিসেব করতে লাগলেন, রেখা আঁকলেন, রাশিফল তৈরি করলেন, নক্ষত্রের গতিবিধি দেখে বললেন: এই মাসে পানি নেই, আগামী মাসে বৃষ্টি হবে। সায়্যিদি আ'লা‌ হযরত رَحْمَۃُ اللهِ عَلَیْہِ এর দৃঢ় ঈমানের প্রতি শত মারহাবা...!! তিনি বললেন: আল্লাহ পাক সব কিছু করতে সক্ষম, তিনি চাইলে আজই বৃষ্টি বর্ষন করতে পারেন।\n    \tআ'লা‌ হযরত رَحْمَۃُ اللهِ عَلَیْہِ জ্যোতিষীকে তাঁর কথাটি কার্যত ব্যাখ্যা করলেন, দেয়ালে একটি ঘড়ি ছিলো, তিনি বললেন: বলুন! ক'টা বাজে? জ্যোতিষী ঘড়ি দেখে বললো: সোয়া এগারোটা। তিনি বললেন: বারোটা বাজতে কতটুকু দেরি? জ্যোতিষী বললো: পৌনে একঘন্টা (অর্থাৎ ৪৫ মিনিট)। আ'লা‌ হযরত رَحْمَۃُ اللهِ عَلَیْہِ বললেন: পৌনে একঘন্টার পূর্বে কি ১২ টা বাজতে পারে?  জ্যোতিষী বললো: না, পৌনে এক ঘন্টা অতিবাহিত হলেই তো বারোটা বাজবে। একথা শুনে আ'লা‌ হযরত رَحْمَۃُ اللهِ عَلَیْہِ উঠে দাঁড়ালেন এবং ঘড়ির কাঁটা ঘুরিয়ে দিলেন, সাথে সাথেই ঠনঠন করে ১২টা বেজে গেলো। তিনি জ্যোতিষীকে সম্বোধন করে বললেন: আপনি তো বলেছিলেন পৌনে এক ঘন্টার পূর্বে বারোটা বাজতেই পারে না, এখন কিভাবে বাজলো? জ্যোতিষী বললো: আপনি কাঁটা ঘুরিয়ে দিয়েছেন, নইলে তো আপন গতিতে পৌনে একঘন্টা পরেই ১২টা বাজতো। আ'লা‌ হযরত رَحْمَۃُ اللهِ عَلَیْہِ বললেন: (এটাই আমি আপনাকে বুঝাতে চাইছি) যে, আল্লাহ সর্বশক্তিমান, তিনি যে নক্ষত্রকে যখন চান, যেখানে চান পাঠাতে পারেন। আপনি বলছেন যে, আগামী মাসে বৃষ্টি হবে, কিন্তু আমি বলি যে, আমার প্রতিপালক চাইলে আজ এবং এখনই বৃষ্টি শুরু হবে।\n    \tব্যস আ'লা‌ হযরত رَحْمَۃُ اللهِ عَلَیْہِ এর জিহবা মুবারক থেকে এই  শব্দগুলোবের হতে না হতেই তৎক্ষণাৎ চারদিক মেঘাচ্ছন্ন হয়ে গেলো এবং মুষলধারে বৃষ্টি হতে লাগলো। (আনওয়ারে রযা, ৩৭৫ পৃষ্ঠা)\n        হে আশিকানে রযা! দেখুন, এখানেও এইদুটি বিষয় দৃশ্যমান, আ'লা‌ হযরত رَحْمَۃُ اللهِ عَلَیْہِ তাঁর দয়ালূ প্রতিপালকের শক্তির উপর কতটা দৃঢ় বিশ্বাসী ছিলেন, জ্যোতিষী রাশিফল বানিয়ে দেখাচ্ছে, কিন্তু তিনি বলছেন: আমার আল্লাহ চাইলে তো এখনই বৃষ্টি হয়ে যাবে। অতঃপর অদৃশ্য থেকে সমর্থনও দেখুন! তাঁর বরকতময় জিহবা থেকে এই বাক্যটি বের হওয়ার সাথে সাথেই বৃষ্টি বর্ষণ শুরু হয়ে গেলো।\n\n         মোটকথা আ'লা‌ হযরত رَحْمَۃُ اللهِ عَلَیْہِ এর সম্পূর্ণ জীবনী পড়ে নিন! বিভিন্ন জায়গায় আপনি এই দু'টি বিষয় পাবেন: (১) আ'লা‌ হযরত رَحْمَۃُ اللهِ عَلَیْہِ এর দৃঢ় বিশ্বাস (২) আ'লা‌ হযরত رَحْمَۃُ اللهِ عَلَیْہِ কে অদৃশ্য থেকে সমর্থন।\n\n    \tআহ! আমাদেরও যেনো আ'লা‌ হযরত رَحْمَۃُ اللهِ عَلَیْہِ এর ওসিলায় দৃঢ় বিশ্বাস নসিব হয়ে যায়।\n"
    },
    {
        "1": "ঈমানের প্রাণ কি?",
        "2": "    \tহাকীমুল উম্মত মুফতি আহমদ ইয়ার খান নঈমী رَحْمَۃُ اللهِ عَلَیْہِ বলেন: ঈমানের বাস্তবতা হলো: আল্লাহ ও তাঁর রাসূলের প্রতি বিশ্বাস থাকা। তিনি আরও বলেন: সত্যি বলতে ঈমানের প্রাণই তো হলো, রাসূলুল্লাহ\nصَلَّی اللهُ عَلَیْہِ وَاٰلِہٖ وَسَلَّم এর সংবাদের উপর নিজের ইন্দ্রিয়ের চেয়েও অধিক বিশ্বাস থাকা, যদি আমরা চোখ দিয়ে দেখি যে, এখন দিন কিন্তু নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন যে, এখন রাত তাহলে আমাদের চোখ মিথ্যা আর রাসূল صَلَّی اللهُ عَلَیْہِ وَاٰلِہٖ وَسَلَّم সত্য, আমাদের চোখ হাজার বার ভুল করে, কিন্তু তাঁর বাণী কখনো ভুল হয় না।\n(তাফসীরে নঈমী, ১ম পারা, সূরা: বাকারা,৩ নং আয়াতের পাদটিকা, খন্ড: ১, পৃষ্ঠা: ১২৮)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "জ্ঞানের সাড়া সাগিয়ে দিলেন",
        "2": "    \tআলা হযরত, ইমামে আহলে সুন্নাত, শাহ ইমাম আহমদ রযা খান رَحْمَۃُ اللهِ عَلَیْہِ এর খ্যাতির অনেক কারণ রয়েছে, যেমন * তাঁর বিলায়ত তাঁর খ্যাতির কারণ * তাঁর কারামতও তাঁর খ্যাতির কারণ * তাঁর ইশকে রাসূল * তাঁর নেকীর দাওয়াত  ইত্যাদি অনেক কারণ রয়েছে যার মধ্যে অন্যতম গুরুত্বপূর্ণ প্রসিদ্ধি কারণ হলো দ্বীনি জ্ঞান।\n\n    \tসায়্যিদি আ'লা হযরত رَحْمَۃُ اللهِ عَلَیْہِ যে মহান পরিবারে চোখ খুলেছেন, সেই পুরো পরিবারই হলো জ্ঞানগর্ভ পরিবার। আ'লা হযরত رَحْمَۃُ اللهِ عَلَیْہِ এর দাদা মাওলানা রযা আলী  খান ছিলেন অনেক বড় একজন আলিম, তাঁর ইলমের শান ও শওকত দূর-দূরান্তে আলোচিত ছিলো। অতঃপর আ'লা‌ হযরত رَحْمَۃُ اللهِ عَلَیْہِ এর পিতা সম্মানিত মাওলানা নক্বী আলী খান رَحْمَۃُ اللهِ عَلَیْہِও ছিলেন অনেক বড় আলিমে দ্বীন, তাঁকে রইসুল মুতাকাল্লিনীন (অর্থাৎ আক্বীদার জ্ঞানে অভিজ্ঞ ওলামাদের প্রধান) বলা হয়, সেই আলিম পরিবারের উৎস ও প্রদীপ হয়ে আ'লা‌ হযরত رَحْمَۃُ اللهِ عَلَیْہِ এসেছিলেন এবং তিনি বিশ্ব জুড়ে জ্ঞানের এমন সাড়া জাগিয়েছেন যে, যা ছিলো নজিরবিহীন।\n"
    },
    {
        "1": "বাল্যকাল থেকেই দ্বীনি জ্ঞানের প্রতি অনুরাগী",
        "2": "    \tসায়্যিদি আ'লা‌ হযরত رَحْمَۃُ اللهِ عَلَیْہِ ছোটবেলা থেকেই দ্বীনি জ্ঞানের প্রতি খুবই অনুরাগী ছিলেন, তাঁর সম্মানিতা সহোদরা (বোন) বলেন: আ'লা‌ হযরত رَحْمَۃُ اللهِ عَلَیْہِ কখনো পড়ার ক্ষেত্রে জেদ করেননি, স্বেচ্ছায় পড়ার জন্য চলে যেতেন, তিনি শুক্রবারেও পড়ার জন্য যেতে চাইতেন কিন্তু পিতার নিষেধের কারণে থেমে যেতেন।\n(হায়াতে আ'লা হযরত, খন্ড: ১, পৃষ্ঠা: ১১৩)"
    },
    {
        "1": "প্রথম বিসমিল্লাহ পাঠদানের সময়ের একটি সুন্দর স্মৃতি",
        "2": "    \tপবিত্র কুরআন শেখানোর জন্য যে মৌলিক কায়দা পড়ানো হয়, যেমন আজকাল শিশুদের মাদানী কায়দা পড়ানো হয়, এর প্রথম পাঠে শিশুদের আরবী হুরুফে মুফরিদাত (অর্থাৎ আরবী বর্ণমালা) শেখানো হয় এবং দ্বিতীয় পাঠে মুরাক্কাবাত (অর্থাৎ দুটি অক্ষরের মিলিত রূপ) সম্পর্কে শেখানো হয়।\n\n    \tসায়্যিদি আ'লা হযরত رَحْمَۃُ اللهِ عَلَیْہِ এর প্রথম বিসমিল্লাহ পাঠদানের অনুষ্ঠান ছিলো, তাঁর পিতা, দাদাজান ও পরিবারের অন্যান্য সদস্যরা উপস্থিত ছিলেন, ওস্তাদ যথারীতি বিসমিল্লাহ শরীফ পড়ালেন, অতঃপর কায়দার প্রথম পাঠ থেকে اَلِف، بَا، تَا ইত্যাদি হরফ পড়াতে শুরু করেন, ওস্তাদ সাহেব পড়াতে থাকেন আর আ'লা‌ হযরত رَحْمَۃُ اللهِ عَلَیْہِ পড়তে থাকেন, যখন দ্বিতীয় পাঠে পৌঁছলেন তখন ওস্তাদ সাহেব মুরাক্বাব হরফ শেখানোর সময় বললেন: বলুন! لَام، اَلِفْ। আ'লা‌ হযরত رَحْمَۃُ اللهِ عَلَیْہِ নীরব হয়ে গেলেন। ওস্তাদ সাহেব আবার বললেন: মিয়া সাহেবজাদা! বলুন: لَام، اَلِفْ। আ'লা‌ হযরত رَحْمَۃُ اللهِ عَلَیْہِ বললেন: আমি তো এই দুটি হরফ পড়ে নিয়েছি। اَلِفْও পড়ে নিয়েছি, لَامও পড়ে নিয়েছি, এখন আবার কেন পড়ানো হচ্ছে? এ কথা শুনে তাঁর দাদা বললেন: বৎস! ওস্তাদের কথা মান্য করো...!! দাদার কথা শুনে আ'লা হযরত চুপ হয়ে গেলেন এবং ওস্তাদের পাঠদান অনুসারে পড়লেন, কিন্তু সেই সাথে দাদার মুখের দিকে প্রশ্নবোধক দৃষ্টি নিক্ষেপ করলেন। তাঁর দাদা বুঝতে পেরেছিলেন যে, ছোট শাহজাদা কথা তো মেনে নিয়েছে, কিন্তু তার মন সন্তুষ্ট হয়নি, যদিও এই গভীর প্রশ্নের উত্তর ছোট শিশুকে বোঝানো কঠিন ছিলো, কিন্তু তিনি ঈমানী অন্তর্দৃষ্টির মাধ্যমে বুঝতে পেরেছিলেন যে, শাহজাদা ছোট হলেও, কিন্তু বুদ্ধি এবং চেতনার দিক দিয়ে ছোট নয়, আজকের এই ছোট্ট শিশুটি আগামীকাল জ্ঞান ও শাস্ত্রের বাদশাহ হবে, অতএব তিনি ছোট শাহজাদাকে সম্বোধন করে বললেন: বৎস! اَلِفْ সবসময় সাকিন থাকে, তা একাকী পড়া সম্ভব নয়, আগে আপনি যা পড়েছিলেন তা اَلِفْ নয়, হামযা ছিলো, এখন لَام এর সাথে মিলিয়ে اَلِفْ পড়ানো হচ্ছে। আ'লা‌ হযরত رَحْمَۃُ اللهِ عَلَیْہِ আবার জিজ্ঞাসা করলেন: যদি এমন হতো তাহলে با,الف বা ،جیم،الف পড়ানো হতো। الف কে لَام  এর সাথেই কেনো মিলানা হয়েছে? শিশু বয়সে আ'লা‌ হযরত رَحْمَۃُ اللهِ عَلَیْہِ এর এই প্রশ্ন শুনে তাঁর দাদা তাঁকে  ভালোবাসার  টানে বুকে জড়িয়ে নিলেন এবং দোয়া দিয়ে বললেন: বৎস! لَام এবং الف এর মধ্যে পরস্পর গভীর সম্পর্ক রয়েছে। আমরা যখন لَام লিখি তখন এর মধ্যবর্তী অক্ষর الف হয়ে থাকে, তদ্রূপ যখন الف লিখি, তখন এর মধ্যবর্তী অক্ষর لَام হয়ে থাকে, যেন الف হলো لَام এর হৃদয় এবং لَام হলো الف এর হৃদয়। এভাবে الف এবং لَام যেনো দুটি দেহ আর একটি প্রাণ, তাই الف কে لَام এর সাথে মিলিয়ে পড়ানো হয়।\n(হায়াতে আ'লা হযরত, খন্ড: ১ পৃষ্ঠা: ১১০)\n                        اَللهُ اَكْبَرُ প্রিয় ইসলামী ভাইয়েরা! ভাবুন তো! ৪ বছরের শিশু কতটা মেধাবী হয়ে থাকে, আমাদের সমাজে তো ৪ বছরের শিশুরা হুরুফে তাহাজ্জীও সঠিকভাবে পড়তে পারে না, বরং আজকাল তো ৪ বছরের শিশুরা ফিডার পান করে থাকে, কিন্তু আ'লা‌ হযরত رَحْمَۃُ اللهِ عَلَیْہِ প্রতিটি দিক থেকেই ছিলেন পূর্ণতার আধার, মাত্র ৪ বছর বয়সে তিনি জ্ঞানের সেই বন্ধ দরজা খুলে দিচ্ছেন যেখান পর্যন্ত বর্তমানে বড় বড়রাও পৌঁছতে পারেনি।\n"
    },
    {
        "1": "জ্ঞানগর্ভ শৈশবের কিছু ঝলক",
        "2": "        হে আশিকানে রাসূল! আ'লা‌ হযরত رَحْمَۃُ اللهِ عَلَیْہِ বড় হয়ে জ্ঞানের যে সমুদ্র প্রবাহিত করেছেন, তা তো আছেই, তাঁর বরকতময় শৈশবের দিকে তাকালে তো জ্ঞানের পরিপূর্ণতা লক্ষ্য করা যায় * আ'লা‌ হযরত رَحْمَۃُ اللهِ عَلَیْہِ শৈশবকাল থেকেই জ্ঞানপিপাসু ছিলেন * তিনি তাঁর পিতা মাওলানা নক্বী আলী খান رَحْمَۃُ اللهِ عَلَیْہِ এর খেদমতে বসতেন এবং তাঁর থেকে যা কিছু ধর্মীয় বিষয় শুনতেন, তা তাঁর মনের মধ্যে সংরক্ষিত করে রাখতেন, অতঃপর কাউকে যখন এর বিপরীত করতে দেখতেন তখন তৎক্ষণাৎ সৎ সাহসের সাথে বলে দিতেন যে, এই মাসআলাটি এভাবে নয় বরং এভাবে। (ফয়যানে আ'লা হযরত, পৃষ্ঠা: ৮৪) * আ'লা‌ হযরত رَحْمَۃُ اللهِ عَلَیْہِ স্বয়ং বলেন: আমার সম্মানিত ওস্তাদ, যাঁর থেকে আমি প্রাথমিক কিতাবাদি পড়তাম, তিনি যখন আমাকে পাঠ পড়াতেন, তখন আমি এক-দুইবার কিতাব দেখার পর বন্ধ করে দিতাম, ওস্তাদ সাহেব যখন পাঠ শুনতেন তখন অক্ষরে অক্ষরে শুনিয়ে দিতাম। প্রতিদিন এই অবস্থা দেখে ওস্তাদ সাহেব অবাক হতেন, একদিন তিনি আমাকে বলতে লাগলেন: আহমদ মিঞা! বলো তো, তুমি মানুষ নাকি জ্বীন? আমার পড়াতে সময় লাগে কিন্তু তোমার মুখস্ত করতে সময় লাগে না। (হায়াতে আ'লা হযরত, খন্ড: ১ পৃষ্ঠা: ১১২) আমি বললাম: আল্লাহর কৃতজ্ঞতা, আমি মানুষই, তবে আল্লাহ পাকের অশেষ দয়া ও অনুগ্রহ আমার সঙ্গে রয়েছে! (তাযকিরায়ে ইমাম আহমদ রযা, পৃষ্ঠা: ৫) * আ'লা‌ হযরত\nرَحْمَۃُ اللهِ عَلَیْہِ মাত্র সাড়ে তিন বছর বয়সে একজন আরবী ব্যক্তির সঙ্গে আরবী  ভাষায় কথা বলেন। (হায়াতে আ'লা হযরত, খন্ড:১ পৃষ্ঠা: ১০৬) * সাড়ে চার বছর বয়সে তিনি কুরআনে করীম নাজেরা সমাপ্ত করেন। (তাযকিরায়ে ইমাম আহমদ রযা, পৃষ্ঠা: ৩) * ৬ বছর বয়সে রবিউল আউয়াল মাসে মিম্বরে দাঁড়িয়ে বিশাল জনতার সামনে বয়ান করেন। (ফাতাওয়ায়ে রযবীয়া, খন্ড: ৩০, পৃষ্ঠা: ১৬) * তিনি ৮ বছর বয়সে প্রথম ফতোয়া লিখেন, যা দেখে তার সম্মানিত পিতা বলেছিলেন: এমন ফতোয়া কোন বড় আলিম যদি লিখে দেখাতে পারে তাহলে আমরা তা দেখবো...!! (হায়াতে আ'লা হযরত, খন্ড: ১ পৃষ্ঠা: ৩২৩) * দরসে নিজামীর (অর্থাৎ আলিম কোর্স) দ্বিতীয় বা তৃতীয় ক্লাসে হিদায়াতুন নাহু নামে একটি আরবী কিতাব পাঠদান করানো হয়। আ'লা‌ হযরত رَحْمَۃُ اللهِ عَلَیْہِ ৮ বছর বয়সে সেই কিতাবটির ব্যাখ্যা লিখেছেন। (ফাতাওয়ায়ে রযবীয়া, খন্ড: ৩০, পৃষ্ঠা: ১৭) * ১০ বছর বয়স মুবারকে তিনি উসুলে ফিকহের খুবই কঠিন কিতাব মুসাল্লামুস সুবুত পড়েছিলেন এবং এটির গবেষণামূলক ব্যাখ্যা লেখার সৌভাগ্য লাভ করেছিলেন। (ফাতাওয়ায়ে রযবীয়া, খন্ড: ৩০, পৃষ্ঠা: ১৭) মুসাল্লামুস সুবুত আজ অবধি তাকাসসুস ফিল ফিকহ (অর্থাৎ ৮ বছর দরসে নিজামীর পর মুফতি কোর্সে) পড়ানো হয় এবং আজকাল এটি পড়া তো দূরের বিষয় তা পাঠদানকারীর সংখ্যাও খুবই অল্প সংখ্যক। * ১৩ বছর ১০ মাস ৪ দিন বয়স মুবারকে তিনি প্রচলিত জ্ঞান সম্পূর্ণ করেছিলেন, একই বয়সে যথারীতি প্রথম ফতোয়া লিখেন এবং মুফতির আসনে সমাসীন হন। (ফাতাওয়ায়ে রযবীয়া, খন্ড: ৩০, পৃষ্ঠা: ১৭)\n\n"
    },
    {
        "1": "অসুস্থ অবস্থায় জ্ঞানগর্ভ পরিষেবা",
        "2": "   \tপ্রিয় ইসলামী ভাইয়েরা! আমাদের আক্বা আ'লা হযরত, ইমামে আহলে সুন্নাত, শাহ্ ইমাম আহমদ রযা খান رَحْمَۃُ اللهِ عَلَیْہِ এর দ্বীনি জ্ঞানের প্রতি এমন আগ্রহ ছিলো যে, অসুস্থ অবস্থায়ও তিনি কিতাব থেকে দূরে থাকতে পছন্দ করতেন না। সায়্যিদি আ'লা‌ হযরত رَحْمَۃُ اللهِ عَلَیْہِ এর প্রায়শই জ্বর, মাথাব্যথা এবং কোমড় ব্যথা লেগে থাকতো, তা সত্ত্বেও তাঁর জ্ঞানের ব্যস্ততা কখনই কমেনি। তিনি প্রায় ৬৮ বছর পৃথিবীতে বেঁচে ছিলেন, তন্মধ্যে শেষ বছরগুলিতে তিনি বিভিন্ন শারীরিক রোগের মুখোমুখি হয়েছিলেন। তার সেই শেষ বছরগুলির জ্ঞানের পরিষেবার প্রতিও যদি তাকান, তাহলে বিবেক স্তব্ধ হয়ে যায় যে, আ'লা‌ হযরত رَحْمَۃُ اللهِ عَلَیْہِ এর দ্বীনি জ্ঞান পড়ার, পড়ানোর, দ্বীনি জ্ঞানের সাড়া জাগানোর কেমন প্রবল আগ্রহ ছিলো যা কোনো অবস্থাতেই কম হয়নি।\n"
    },
    {
        "1": "শেষ ১০ বছরের কিছু জ্ঞানের পরিষেবা",
        "2": "    \tসায়্যিদি আ'লা‌ হযরত رَحْمَۃُ اللهِ عَلَیْہِ শেষ ১০ বছর, যখন তিনি সাধারণত শারীরিক অসুস্থতায় ভুগছিলেন, এই বছরগুলিতে আ'লা‌ হযরত رَحْمَۃُ اللهِ عَلَیْہِ অনেক কিতাব রচনা করেছেন, যেমন; সেই বছরগুলোতেই\n* কুরআন শরীফের উর্দু অনুবাদ কানযুল ঈমান রচনা করেন * সূরা মুমতাহিনার কতিপয় আয়াতের তাফসীর ও ব্যাখ্যা সম্বলিত ১২৬ পৃষ্ঠার জ্ঞান ও গবেষণামূলক পুস্তিকা আল মুহাজ্জাতুল মু'তামিনা সেই বছরগুলোর রচনা * একজন বিজ্ঞানির খন্ডনে লিখিত ১৪০ পৃষ্ঠার নিখুঁত বিজ্ঞানমূলক পুস্তিকা ফৌজে মুবিন * তাযিমী সিজদা হারাম হওয়ার ব্যাপারে ১১৩ পৃষ্ঠার পুস্তিকা আয যুবদাতুল যাকিয়া এবং এ ছাড়া আরো অসংখ্য পুস্তিকা ও ফতোয়া জীবনের এই শেষ বছরগুলোতেই তিনি লিখেন।\n"
    },
    {
        "1": "একই সময়ে ৪ জনকে লিখাতেন",
        "2": "    \tমাওলানা হুসাইন সাহেব মিরটির বক্তব্যের সারমর্ম হলো: একবার সায়্যিদি আ'লা‌ হযরত رَحْمَۃُ اللهِ عَلَیْہِ এর শরীর মুবারক অসুস্থ ছিলো, ডাক্তাররা মানুষের সাথে দেখা করা, কথা বলা এবং লিখার কাজ করতে নিষেধ করে দিলেন।\n\n    \tচিকিৎসকদের এই অনুরোধের প্রেক্ষিতে কর্মপদ্ধতি এমন রাখা হয়েছিলো যে, ঐ দিনগুলোতে শহরের বাইরে একটি বাড়িতে আ'লা‌ হযরত رَحْمَۃُ اللهِ عَلَیْہِ এর থাকার ব্যবস্থা করা হয়েছিলো। সাধারণ মানুষের সেখানে যাওয়ার অনুমতি ছিলো না, মাওলানা হুসাইন মীরটি সাহেব বলেন: আমি সেখানে উপস্থিত হলাম; আ'লা‌ হযরত رَحْمَۃُ اللهِ عَلَیْہِ মাগরিবের নামায আদায় করলেন, তারপর বিছানায় তাশরীফ আনলেন। পাশেই চেয়ার রাখা হলো, ৪জন ব্যক্তি; মাওলানা মুস্তফা রযা খান, মুফতি আমজাদ আলী আযমী এবং মাওলানা হাশমত আলী লাখনভী এবং আরেকজন সাহেব উপস্থিত হয়ে চেয়ারে বসলেন। আ'লা‌ হযরত رَحْمَۃُ اللهِ عَلَیْہِ চিঠির একটি বান্ডিল বের করে মুফতি আমজাদ আলী আযমী رَحْمَۃُ اللهِ عَلَیْہِ কে দিয়ে বললেন: আজ ৩০টি চিঠি এসেছিলো, আমি একটি দেখেছি এবং এই রইলো ২৯টি। মুফতি আমজাদ আলী আযমী رَحْمَۃُ اللهِ عَلَیْہِ একটি চিঠির খাম খুললেন সেখানে কয়েক পৃষ্ঠা সম্বলিত কয়েকটি প্রশ্ন ছিলো। আ'লা‌ হযরত رَحْمَۃُ اللهِ عَلَیْہِ একটি প্রশ্ন শুনলেন এবং এরউত্তর একটি বাক্যে বললেন, মুফতি আমজাদ আলী আযমী رَحْمَۃُ اللهِ عَلَیْہِ সেই বাক্যটি লিখছিলেন, এরই মাঝখানে দ্বিতীয়জন দ্বিতীয় চিঠি পড়া শুরু করলেন, সাথে সাথে আ'লা‌ হযরত رَحْمَۃُ اللهِ عَلَیْہِ দ্বিতীয় প্রশ্নের উত্তর লেখানো শুরু করে দিলেন, দ্বিতীয় ব্যক্তিটি তা লিখতে লাগলেন, সে লেখার মাঝখানে তৃতীয় ব্যক্তি তার চিঠিটি পড়ে শোনানো শুরু করলেন, আ'লা‌ হযরত رَحْمَۃُ اللهِ عَلَیْہِ তার চিঠির প্রশ্ন শুনে তার উত্তরও লিখাতে শুরু করলেন, তাকে একটি বাক্য লিখালেন, চতুর্থ ব্যক্তি তার চিঠি শুনানো শুরু করলেন, আ'লা‌ হযরত رَحْمَۃُ اللهِ عَلَیْہِ তার উত্তর লিখানো শুরু করলেন, অতঃপর এই ধারাবাহিকতা ছিলো যে, আ'লা‌ হযরত رَحْمَۃُ اللهِ عَلَیْہِ একটি বাক্য লিখাতেন, একজন ব্যক্তি সেই বাক্যগুলো লিখতেন, ঠিক তখনই অপরজন তার প্রশ্ন শুনাতেন, প্রথম ব্যক্তি যখন তার বাক্যটি লিখা শেষ করতেন তখন তিনি বলতেন: জি হুযুর! তখন অপর ব্যক্তি চুপ হয়ে যেতেন, আ'লা‌ হযরত رَحْمَۃُ اللهِ عَلَیْہِ সেই প্রথম ব্যক্তিকে দ্বিতীয় বাক্য লিখাতেন, তিনি যতক্ষণ পর্যন্ত বাক্য লিখতেন, এতক্ষণ পর্যন্ত অপর ব্যক্তিকে বাক্য লিখানো হতো, যখন তিনি লিখা শেষ করতেন তখন তিনি বলতেন: জি হুযুর! এখন এই দুই ব্যক্তির জি হুযুর! বলার মধ্যে যতটা সময় ছিলো, সেই সময়ে তৃতীয় ব্যক্তিকে বাক্য লিখাতেন, যখন তিনি বাক্য লিখে নিতেন, তখন বলতেন: জি হুযুর! এই তিনজনের জি হুযুর! বলার মধ্যখানে যতটা সময় থাকতো, তাতে তিনি চতুর্থ ব্যক্তিকে ফতোয়া লিখাতেন। এরই মধ্যখানে পঞ্চম ব্যক্তি উপস্থিত হয়ে মাসআলা জিজ্ঞেস করা শুরু করলো, এখন আ'লা‌ হযরত رَحْمَۃُ اللهِ عَلَیْہِ একই সময়ে চার ব্যক্তিকে ফতোয়া লেখানোর পাশাপাশি পঞ্চম ব্যক্তিকেও মৌখিক উত্তর দিচ্ছিলেন। এভাবে আ'লা‌ হযরত رَحْمَۃُ اللهِ عَلَیْہِ ২৯টি চিঠির উত্তর লিখিয়ে নিলেন।\n(ফয়যানে আ'লা হযরত, পৃষ্ঠা: ২২৫-২২৬)\n        اَللهُ اَكْبَرُ  প্রিয় ইসলামী ভাইয়েরা! অনুমান করুন! এটি কেমন শখ, জ্ঞানের প্রতি কিরুপ ভালোবাসা, আ'লা‌ হযরত رَحْمَۃُ اللهِ عَلَیْہِ অসুস্থ, ডাক্তাররা পরামর্শ দিলো যে, মানুষের সাথে দেখা-সাক্ষাৎ না করতে, বেশি কথাবার্তা না বলতে, বেশি কাজকর্ম না করতে কিন্তু আ'লা‌ হযরত رَحْمَۃُ اللهِ عَلَیْہِ তাদের এই পরামর্শটি শুধু গ্রহণ করেছেন যে, জনসাধারণের সাথে সাক্ষাৎ হবে না। দিনের বেলা নিজে লিখবো এবং রাতের বেলা লিখাতেন, ডাক্তারদের সেই পরামর্শের উপর আমলের ধরন ছিলো যে, তিনি একই সময়ে চারজনের মাধ্যমে ফতোয়া লিখাচ্ছেন এবং পঞ্চম ব্যক্তিকেও মৌখিক উত্তর প্রদান করছেন।\n\n   \tপ্রিয় ইসলামী ভাইয়েরা! আপনি শুনলেন তো আ'লা হযরত, ইমামে আহলে সুন্নাত, শাহ ইমাম আহমদ রযা খান رَحْمَۃُ اللهِ عَلَیْہِ দ্বীনি জ্ঞান শেখার জন্য কতটা আগ্রহী ছিলেন। আহ! আ'লা‌ হযরত رَحْمَۃُ اللهِ عَلَیْہِ এর ওসিলায় আমাদেরও যেনো দ্বীনি জ্ঞানের আগ্রহ নসীব হয়ে যায়।\n"
    },
    {
        "1": "দ্বীনি জ্ঞানার্জন করা প্রতিটি মুসলমানের উপর ফরয",
        "2": "    \tসাহাবীয়ে রাসূল, হযরত আনাস বিন মালিক رَضِیَ اللهُ عَنْہُ থেকে বর্ণিত, আল্লাহ পাকের সর্বশেষ নবী, রাসূলে হাশেমী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: طَلَبُ الْعِلْمِ فَرِیْضَةٌ عَلیٰ کُلِّ مُسْلِمٍ وَ اِنَّ طَالِبَ  الْعِلْمِ یَستَغْفِرُ لَہٗ کُلُّ شَیْءٍ حَتَّی الْحِیْتَانُ فِی الْبَحْرِ দ্বীনি জ্ঞান অন্বেষণ করা প্রত্যেক মুসলমানের উপর ফরয এবং দ্বীনি জ্ঞান অন্বেষণকারীর জন্য প্রতিটি বস্তু এমনকি সমুদ্রের মাছও ক্ষমা প্রার্থনা করে। (জামেয়ে সগীর, ৩২৫ পৃষ্ঠা, হাদীস ৫২৬৬)\n\n   \tপ্রিয় ইসলামী ভাইয়েরা! দ্বীনি জ্ঞান শেখার কতো মহান বরকত যে, ইলমে দ্বীনের শিক্ষার্থী নিজের কাজে ব্যস্ত থাকে, জ্ঞান শেখে, দ্বীনি কিতাব অধ্যয়ন করে, কুরআনের আয়াত এবং হাদীস মুখস্ত করে এবং দুনিয়ার প্রতিটি বস্তু এমনকি সাগরের মাছও তার জন্য ক্ষমা প্রার্থনা করতে থাকে। এটি কেমন সৌভাগ্যের ব্যাপার...!! سُبْحٰنَ الله!\n"
    },
    {
        "1": "কোন ধরনের জ্ঞান শেখা ফরয...?",
        "2": "        হে আশিকানে রাসূল! এইমাত্র আমরা যে হাদীসে পাক শ্রবণ করলাম, তাতে বলা হয়েছে যে, জ্ঞান অর্জন করা প্রত্যেক মুসলমানের জন্য ফরয। এই পবিত্র হাদীসে পাকে কোন ধরনের জ্ঞান বোঝানো হয়েছে? এর ব্যাখ্যা করতে গিয়ে শায়খে তরীকত, আমীর আহলে সুন্নাত دَامَتْ بَرَکَاتُہُمُ الْعَالِیَہ বলেন: উক্ত হাদীসে পাক দ্বারা স্কুল-কলেজের প্রচলিত দুনিয়াবী শিক্ষা উদ্দেশ্য নয় বরং প্রয়োজনীয় দ্বীনি জ্ঞানই উদ্দেশ্য। অতএব * সর্বপ্রথম ইসলামী আকীদা শেখা ফরয * তারপর নামাযের ফরয ও শর্তাবলী, নামায ভঙ্গের কারণ সমূহ (অর্থাৎ কীভাবে নামার পরিশুদ্ধ হয় এবং কিভাবে নামায ভঙ্গ হয় তা শেখা) * অতঃপর রমযানুল মুবারকের আগমন হলে তবে যার উপর রোযা ফরয তার জন্য রোযার প্রয়োজনীয় মাসআলা মাসায়িল * যার উপর যাকাত ফরয তার জন্য যাকাতের প্রয়োজনীয় মাসআলা মাসায়িল * তদ্রূপ হজ ফরয হলে হজের * বিবাহ করতে চাইলে তবে বিবাহের * ব্যবসায়ীদের ব্যবসার * ক্রেতার জন্য বেচাকেনার * চাকুরীজীবীদের ও মালিকের ইজারার * মোটকথা প্রত্যেক মুসলিম সজ্ঞান ও প্রাপ্ত বয়স্ক নর-নারীর উপর তার বর্তমান অবস্থা অনুযায়ী মাসআলা মাসায়িল শেখা ফরযে আইন।\n        * তদ্রূপ সকলের জন্য হালাল হারামের মাসআলা মাসায়িল শিখাও ফরয * বাতেনী মাসায়িল (অভ্যন্তরীণ মাসআলা মাসায়িল) অর্থাৎ বাতেনী ফরয সমূহ যেমন; বিনয় ও একনিষ্টতা এবং তাওয়াক্কুল (ভরসা) ইত্যাদি এবং সেগুলো অর্জনের পদ্ধতি * তদ্রূপ বাতেনী গুনাহ যেমন; অহংকার, লৌকিকতা, হিংসা, কুধারণা, ক্ষোভ ও বিদ্বেষ ইত্যাদি এবং এগুলোর প্রতিকার শেখাও প্রতিটি মুসলমানের উপর ফরয। * তদ্রূপ ধ্বংসাত্মক বিষয়সমূহ অর্থাৎ ধ্বংসে নিপতিতকারী বিষয় সমূহ যেমন, ওয়াদা ভঙ্গ করা, মিথ্যা, গীবত, চুগলি, অপবাদ, কুদৃষ্টি, প্রতারণা, মুসলমানদের কষ্ট দেয়া ইত্যাদি সমস্ত সগীরা ও কবীরা গুনাহের ব্যাপারে প্রয়োজনীয় আহকাম শেখাও ফরয, যাতে তা থেকে বিরত থাকা যায়।\n(নেকীর দাওয়াত, পৃষ্ঠা: ১৩৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "উলামাদের জন্য অদৃশ্য থেকে জীবিকার ব্যবস্থা",
        "2": "    \tআমাদের আক্বা ও মাওলা মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে বান্দা দ্বীনের জ্ঞান অর্জন করে, আল্লাহ পাক তার দুঃখ কষ্টের জন্য যথেষ্ট হয়ে যান এবং তাকে এমন জায়গা থেকে জীবিকা দান করেন, যেখান থেকে সে চিন্তাও করেনা।\n(জামেয়ে বয়ানিল উলুম ও ফদ্বলিহি, খন্ড: ১ পৃষ্ঠা: ১৯৯ হাদীস: ২১৬ )\n\n        سُبْحٰنَ الله! হে আশিকানে রাসূল! আমাদের উচিৎ যে, সাহস রাখা, নফস অলসতা প্রদান করে, শয়তান কুমন্ত্রণা দেয়, এই দুটি আমাদের শত্রু, তাদের কোন কথাই শোনবেন না, আমাদের প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর পবিত্র বাণীর প্রতি মনোযোগ দিন, দ্বীনি জ্ঞান শিখতে ব্যস্ত হয়ে যান, সমস্যা আসবে, অসুবিধা আসবে, ত্যাগও স্বীকার করতে হবে, কিন্তু তাতে কিছু যায় আসে না, اِنْ شَآءَ الله আল্লাহ পাক এইসব দুঃখ ও দুশ্চিন্তা থেকে মুক্তি দেবেন এবং এমন জায়গা থেকে রিযিকেরও ব্যবস্থা করবেন, যেখান থেকে আমরা চিন্তাও করবো না।\n"
    },
    {
        "1": "দাওয়াতে ইসলামী এবং দ্বীনি জ্ঞানের প্রচার",
        "2": "        اَلْحَمْدُ لِلّٰه আশিকানে রাসূলের দ্বীনি সংগঠন দাওয়াতে ইসলামী সারা বিশ্বে জ্ঞানের আলো ছড়িয়ে দিতে নিয়োজিত রয়েছে। দাওয়াতে ইসলামীর অধীনে দেশে ও বিদেশে হাজারো জামেয়াতুল মদীনা চলমান রয়েছে, যেখানে ইসলামী ভাই ও ইসলামী বোনদের পৃথক পৃথক জামেয়াতুল মদীনায় দরসে নিজামী (অর্থাৎ আলিম ও আলিমা কোর্স) করানো হচ্ছে। اَلْحَمْدُ لِلّٰه জামেয়াতুল মদীনায় ইলমে তাফসীর ও উসুলে তাফসীর, ইলমে হাদীস ও উসুলে হাদীস, ইলমে ফিকহ ও উসুলে ফিকহ, ইলমে কালাম, বিভিন্ন ব্যাকরণের জ্ঞান যেমন; নাহু, সরফ, ইলমে বয়ান, ইলমে বদি, ইলমে মাআনি ইত্যাদি প্রায় ১৫টি জ্ঞান ও শাস্ত্র শেখানো হয়। এখন তো আল্লাহ পাকের রহমতে এবং তাঁর প্রিয় হাবীব صَلَّی اللهُ عَلَیْہِ وَاٰلِہٖ وَسَلَّم এর অনুগ্রহে দাওয়াতে ইসলামীর নিজস্ব শিক্ষা বোর্ড কানযুল মাদারীস প্রতিষ্ঠা করা হয়েছে। জামেয়াতুল মদীনায় পরীক্ষা কানযুল মাদারীস বোর্ডের অধীনেই নেয়া হয় এবং এম এ ইসলামিয়াতের ডিগ্রীও প্রদান করা  হয়।\n\n    \tজামেয়াতুল মদীনায় ভর্তি চলমান রয়েছে! জামেয়াতুল মদীনায় ভর্তি হোন! নিজের ছেলেকে, মেয়েকে ভর্তি করান! আপনার আত্মীয় স্বজন এবং বন্ধু বান্ধবের মানসিকতা তৈরি করুন, তাদেরকেও জামেয়াতুল মদীনায় ভর্তি করান! اَلْحَمْدُ لِلّٰه জামেয়াতুল মদীনার অধীনে পাকিস্তানের কয়েকটি শহরে নৈশ জামেয়াতুল মদীনাও চলছে। যাতে চাকুরিজীবী, বিশ্ববিদ্যালয় ও কলেজের শিক্ষার্থী এবং ব্যবসায়িক কর্মকাণ্ডে জড়িতদের জন্য দরসে নিজামীর সাড়ে ৩ ঘণ্টা এবং ২ বছরের কোর্সে রাতে ২ ঘণ্টার ক্লাস করানো হয়। আপনিও দরসে নিজামী অথবা দুই বছরের কোর্সে ভর্তি হয়ে দ্বীনি জ্ঞান শিখে দ্বীনের খেদমতে নিয়োজিত হয়ে যান! আল্লাহ পাক আমাদের সকলকে আমলদার আলিম হয়ে অন্যদেরকেও বানানোর তৌফিক দান করো।\n اٰمین بِجاہِ خاتَمِْالنَّبِیّٖن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "৩৯ নং নেক আমলের প্রতি উৎসাহ প্রদান",
        "2": "   \tপ্রিয় ইসলামী ভাইয়েরা! ঈসার তথা আত্মত্যাগের প্রেরণা পেতে এবং অন্যান্য নেক কাজের অভ্যাস গড়ার জন্য দাওয়াতে ইসলামীর দ্বীনি পরিবেশে সম্পৃক্ত হয়ে যান এবং যেলি হালকার ১২টি দ্বীনি কাজে অংশগ্রহণ করুন, আশিকানে রাসূলের সাথে মাদানী কাফেলায় সফর করুন এবং “নেক আমল“ এর পুস্তিকা পূরণ করার অভ্যাস গড়ে তুলুন। শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রদত্ত “৭২টি নেক আমল“ এর মধ্যে ৩৯ নম্বর নেক আমল হলো যে, আজকে আপনি কি কিছু সময়ের জন্য মাদানী চ্যানেল দেখেছেন? প্রিয় ইসলামী ভাইয়েরা! اَلْحَمْدُ لِلّٰه মাদানী চ্যানেল একটি শতভাগ ইসলামী চ্যানেল এবং এর বিভিন্ন প্রোগ্রামে নেকীর দাওয়াত, সুন্নাত ও ফরয জ্ঞান শেখানো হয়, আপনি আপনার ঘরে মাদানী চ্যানেল দেখার অভ্যাস বানিয়ে নিন, اِنْ شَآءَ الله অনেক কিছু শিখতে পারবেন। এছাড়া প্রতি শনিবার অনুষ্ঠিত মাদানী মুযাকারা দেখার দৃঢ় নিয়ত করে নিন, কেননা শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রশ্নাবলীর হিকমতপূর্ণ উত্তর দিয়ে থাকেন, মাদানী মুযাকারায় জ্ঞানের ভান্ডার অর্জিত হয় এবং অনেকগুলো দ্বীনি বিষয় শেখা যায়।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "শিক্ষা বিভাগ মজলিস",
        "2": "    \tজাতির ভাগ্য তরুণ প্রজন্মের শিক্ষার উপর নির্ভর করে। উন্নতি ও অবনতির শত শত কাহিনী এই বিষয়ের সাক্ষী যে, কালের লাগাম ঐজাতির হাতে ছিলো, যাদের তরুণ প্রজন্ম উন্নত আচরণ ও চরিত্রের অধিকারী ছিলো এবং যাদের তরুণ প্রজন্ম রক্তপাত ও খেলাধুলায় নিমগ্ন ছিলো, তারা অবনতির শিকার হয়েছে। আজ আমাদের অবস্থাও কিছুটা এমনই, আমাদের তরুণ প্রজন্মও অধঃপতনের শিকার হচ্ছে, কেননা আমাদের শিক্ষার মান, প্রতিষ্ঠানের অবস্থা এবং শিক্ষা ও প্রশিক্ষণ ব্যবস্থা খুবই করুণ, সকল সরকারি ও বেসরকারি স্কুল, কলেজ, বিশ্ববিদ্যালয় এবং বিভিন্ন শিক্ষা প্রতিষ্ঠানের সাথে সম্পৃক্ত লোকদের নিকট দাওয়াতে ইসলামীর বার্তা পৌঁছে দেয়ার লক্ষ্যে শিক্ষা বিভাগ প্রতিষ্ঠা করা হয়েছে, যার মৌলিক উদ্দেশ্য হলো উল্লেখিত প্রতিষ্ঠানের সাথে সম্পৃক্ত লোকদেরকে দাওয়াতে ইসলামীর সাথে সম্পৃক্ত করে সুন্নাত অনুযায়ী জীবন যাপনের মানসিকতা তৈরি করা। এই বিভাগ কলেজ ও বিশ্ববিদ্যালয়ের শিক্ষক ও শিক্ষার্থীদের দ্বারা ভালো ভালো নিয়্যত সহকারে অনুষ্ঠানের আয়োজন করে তাদেরকে রাসুলে পাক صَلَّی اللهُ عَلَیْہِ وَاٰلِہٖ وَسَلَّم এর সুন্নাত সম্পর্কে অবহিত করানো হয়। এছাড়াও শিক্ষা প্রতিষ্ঠানে “নেক আমল“ এর ধারাবাহিকতা চালু করা এবং ছাত্রাবাসে প্রাপ্তবয়স্কদের মাদরাসাতুল মদীনা প্রতিষ্ঠা করে ঐ ভবিষ্যতের নির্মাতাদের ধর্মীয় ও নৈতিক প্রশিক্ষণ প্রদানের সর্বাত্মক প্রচেষ্টা চালিয়ে যাচ্ছে। اَلْحَمْدُ لِلّٰه এ পর্যন্ত অসংখ্য বেআমল ছাত্র তাদের গুনাহের প্রতি অনুতপ্ত হয়ে নিয়মিত নামাযী ও সুন্নাতের অনুসারী হয়ে গেছে।\n"
    },
    {
        "1": "অধ্যয়ন করার মাদানী ফুল",
        "2": "   \tপ্রিয় ইসলামী ভাইয়েরা! বয়ান শেষ করার পূর্বে আসুন! অধ্যয়ন করার ব্যাপারে কতিপয় মাদানী ফুল শ্রবণ করার সৌভাগ্য অর্জন করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দুটি বাণী লক্ষ্য করুন: (১) ইরশাদ করেন: নিঃসন্দেহে জ্ঞান শিখার মাধ্যমেই আসে। (কানযুল উম্মাল, ১০/১০৪, হাদীস: ২৯২৫২) (২) ইরশাদ করেন: দুনিয়া হলো অভিশপ্ত এবং আল্লাহ পাকের যিকির, তাঁর ওলী অর্থাৎ বন্ধু এবং দ্বীনি জ্ঞান পাঠক এবং পাঠদানকারী ব্যতীত এর সব কিছুই অভিশপ্ত। (তিরমিযী, কিতাবুল যুহদ, ৩/১৩৩, হাদীস: ২৩২৯) * অধ্যয়ন ঈমানের মজবুতি ও পরিপক্কতার মাধ্যম। (মুতালায়া কিয়া, কিউ অউরকেয়সে? পৃষ্ঠা: ১৬) * অধ্যয়নের মাধ্যমে জ্ঞান বৃদ্ধি পায়। (প্রাগুক্ত, পৃষ্ঠা: ১৭) * অধ্যয়ন মারেফাত অর্জনের মাধ্যম। (প্রাগুক্ত, পৃষ্ঠা ১৮) * অধ্যয়নের মাধ্যমে বিশ্ব জগতের গবেষণা করার মানসিকতা তৈরি হয়। (প্রাগুক্ত, পৃষ্ঠা: ১৮) * অধ্যয়ন বুদ্ধি এবং চেতনা বৃদ্ধি করে। (প্রাগুক্ত, পৃষ্ঠা: ১৯) * অধ্যয়ন মানুষের দ্বীনি ও দুনিয়াবি উভয় ক্ষেত্রে বিকাশের কারণ। (প্রাগুক্ত, পৃষ্ঠা: ১৯) * অধ্যয়ন স্বভাবে প্রফুল্লতা, দৃষ্টির প্রখরতা এবং মন ও মস্তিষ্ককে সতেজতা প্রদান করে। (প্রাগুক্ত, পৃষ্ঠা: ১৯) * এমন কিতাব, পুস্তিকা ও খবরের কাগজ থেকে সর্বদা দূরে থাকুন যা ঈমানের জন্য প্রাণঘাতী, নির্লজ্জ ও অনৈতিক হয়ে থাকে। (প্রাগুক্ত পৃষ্ঠা: ২৯) * নিজের বুযুর্গদের জীবনী জানতে এবং তাঁদের সুন্দর কর্মকান্ড নিজের জীবনে বাস্তবায়ন করতে তাঁদের জীবনী ও ধরন সমূহ সম্বলিত কিতাব অধ্যয়ন করা খুবই জরুরী। (প্রাগুক্ত, পৃষ্ঠা: ৩৩) * ইমাম গাযযালী رَحْمَۃُ اللهِ عَلَیْہِ বলেন: যখন তুমি কোন জ্ঞান অর্জন করতে শুরু করবে বা অধ্যয়ন করতে চাইবে, তখন উত্তম হলো যে, তোমার জ্ঞান ও অধ্যয়ন যেনো আত্মশুদ্ধি এবং অন্তরের সংশোধনের কারণ হয়। (প্রাগুক্ত পৃষ্ঠা: ৩২) * স্মরণশক্তি প্রখর করার জন্য যেমনিভাবে বিভিন্ন ঔষধ ব্যবহার করা হয় এবং অযিফা পড়া হয় তেমনিভাবে একটি ঔষধ অধ্যয়ন করাও। (প্রাগুক্ত পৃষ্ঠা: ৩৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "    \tঅধ্যয়ন করার  অবশিষ্ট মাদানী ফুল তরবিয়্যতি হালকায় বর্ণনা করা হবে, অতএব তা জানতে তরবিয়্যতি হালকায় অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n          বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\nআফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n          হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللہُ عَلَیْہِ وَاٰلِہٖ وَسَلَّمَ এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস ৩০)\n\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন। (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়ে নিবে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]