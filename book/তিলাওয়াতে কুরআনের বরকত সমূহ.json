[
    {
        "1": "তিলাওয়াতে কুরআনের বরকত সমূহ",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম।)\n\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা, যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে এবং সাধারনভাবে মসজিদে খাওয়া-দাওয়াও জায়িয হয়ে যাবে। ইতিকাফের নিয়্যতও শুধুমাত্র খাওয়া দাওয়া বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।"
    },
    {
        "1": "দরূদ শরীফের ফযীলত",
        "2": "   নবী করীম, রউফুর রহীম, হুযুর صَلَّى الله عَليْهِ وَاٰلِهِ وَسَلَّم ইরশাদ করেন:\nمَا جَلَسَ قَوْمٌ مَجْلِسًا  لَمْ يَذْكُرُوا اللَّهَ فِيهِ، وَلَمْ يُصَلُّوا عَلَى نَبِيِّهِمْ\nاِلَّا كَانَ عَلَيْهِمْ تِرَةً فَاِنْ شَاءَ عَذَّبَهُمْ وَاِنْ شَاءَ غَفَرَ لَهُم\n    যে সমস্ত লোক এমন কোন মজলিসে বসে, যার মধ্যে তারা না আল্লাহ পাকের যিকির করে, আর না আপন নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রতি দরুদ শরীফ পাঠ করে, তাহলে (কিয়ামতের দিন) সেই মজলিস তাদের জন্য ক্ষতির কারণ হবে। অতঃপর আল্লাহ পাক চাইলে তাদের শাস্তি দিবেন আর চাইলে ক্ষমা করে দিবেন।\nصَلُّوْا عَلَی الْحَبِیْب!           \t      صَلَّی اللهُ عَلٰی مُحَمَّد\n\n    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল।  (জামে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন!\n* ইলম শিখার জন্য সম্পূর্ণ বয়ান শুনবো * আদব সহকারে বসবো *  বয়ান চলাকালিন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো * যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সূরা ইয়াসিনের বরকত",
        "2": "    একবার ইমাম নাসিরুদ্দীন বসতী رَحْمَۃُ اللهِ عَلَیْہِ অসুস্থ হলেন আর এই অসুস্থতা তিনি জ্ঞান হারিয়ে বেহুশ হয়ে গেলেন, আত্মীয় স্বজনরা তাকে মৃত মনে করে গোসল ও কাফনের পর দাফন করে দিলো। কবরে রাতে যখন তাঁর হুঁশ ফিরে এলো তখন নিজেকে কবরে দাফন অবস্থায় পেয়ে আশ্চার্য হয়ে গেলেন। এমতবস্থায় তাঁর স্মরণ আসলো, যে ব্যক্তি পেরেশানগ্রস্থ অবস্থায় চল্লিশবার (৪০) সূরা ইয়াসিন শরীফ পাঠ করে, আল্লাহ পাক তার বিপদকে দূর করে দেন এবং অভাব প্রাচুর্যে পরিবর্তন হয়ে যায়। সুতরাং তিনি رَحْمَۃُ اللهِ عَلَیْہِ সূরা ইয়াসিন তিলাওয়াত করা শুরু করে দিলেন, তখনো তিনি উনচল্লিশবার পড়েছিলেন। একজন কাফন চোর কাফন চুরি করার নিয়্যতে তাঁর কবর খনন করা শুরু করলো, তিনি তাঁর মুমিনসূলভ অন্তর্দৃষ্টি দ্বারা জেনে গেলেন যে, সে হলো কাফন চোর। সুতরাং চল্লিশতমবার খুবই নিম্নস্বরে পাঠ করা শুরু করলেন, যেনো সে না শুনে, এদিকে তিনি চল্লিশতমবার পূর্ণ করলেন, ঐদিকে কাফন চোরও তার কাজ শেষ করে ফেললো, তিনি উঠে কবর থেকে বের হলেন, ভয়ে কাফন চোরের হৃদযন্ত্রের ক্রিয়া বন্ধ হয়ে গেলো আর সে মারা গেলো। ইমাম নাসিরুদ্দীন رَحْمَۃُ اللهِ عَلَیْہِ চিন্তা করলেন যে, যদি আমি এখনি শহরে চলে যাই তবে লোকেরা খুবই চিন্তায় পরে যাবে এবং তারা ভয় পেয়ে যাবে। তিনি রাতেই শহরে গেলেন আর প্রত্যেক মহল্লার দরজায় এসে ডাকতে লাগলেন যে, আমি নাসিরুদ্দীন বাসতী رَحْمَۃُ اللهِ عَلَیْہِ, তোমরা আমাকে বেহুঁশ অবস্থায় দেখে ভুলে মৃত মনে করে দাফন করে দিয়েছিলে, আমি জীবিত। এই ঘটনার পর ইমাম নাসিরুদ্দীন رَحْمَۃُ اللهِ عَلَیْہِ কুরআনে করীমের তাফসীর লিখেন। (ফাওয়ায়িদিল ফাওয়াদ (অনুদিত), ১৩৯ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! আপনারা শুনলেন তো! কুরআনে করীমের তিলাওয়াতে কিরূপ বরকত রয়েছে যে, যখন ইমাম নাসিরুদ্দীন বাসতী رَحْمَۃُ اللهِ عَلَیْہِ এর হুঁশ এলো আর তিনি নিজেকে কবরের মধ্যে পেয়ে এই পেরেশানি অবস্থায় তিনি সূরা ইয়াসিন শরীফের তিলাওয়াত শুরু করে দিলেন, যার বরকত এভাবে প্রকাশ পেলো যে, আল্লাহ পাক অদৃশ্য থেকে তাঁর মুক্তির উপায় সৃষ্টি করে দিলেন আর এভাবেই তিনি জীবিত নিরাপত্তা সহকারে কবর থেকে বাইরে তাশরীফ নিয়ে আসেন আর তাঁর প্রাণ বেঁচে গেলো। নিঃসন্দেহে কুরআনে মজীদ আল্লাহ পাকের অনেক বড় নেয়ামত, রহমত ও বরকতময় কিতাব, যা আল্লাহ পাক তাঁর বান্দাদের পথনির্দেশনা এবং তাদের কল্যাণ ও সফলতার জন্য প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর আলোকময় অন্তরে অবতীর্ণ করেন। এর মহত্বের জন্য এতটুকুই যথেষ্ট যে, এটি হচ্ছে কালামুল্লা (অর্থাৎ আল্লাহ পাকের প্রিয় কালাম), এই মুবারক কিতাব প্রতিটি দিক দিয়ে পরিপূর্ণ, এটি অবতীর্ণকারী জগতের প্রতিপালক আর তা আনয়ণকারী হচ্ছে রুহুল আমীন (হযরত জিব্রাইল عَلَیْہِ السَّلَام), যাঁর উপর অবতীর্ণ হয়েছে তিনি হচ্ছেন রাহমাতুল্লিল আলামিন, আর যেই উম্মতের জন্য এসেছে তারা সকল উম্মতের মধ্যে উত্তম, যেই ভাষায় অবতীর্ণ হয়েছে সেই ভাষা হলো স্পষ্ট, যেই মাসে অবতীর্ণ হয়েছে সেই মাস সকল মাসের মধ্যে সম্মানিত, যেই রাতে অবতীর্ণ হয়েছে তা হচ্ছে অতি উত্তম রাত, আর যেই স্থানে অবতীর্ণ হয়েছে তা হলো খুবই উত্তম। কুরআনে করীম হলো আল্লাহ পাকের ওহী, আল্লাহ পাকের নৈকট্যের মাধ্যম, সর্বকালের জন্য দূর্লভ একটি ব্যবস্থাপত্র, সকল আসমানি কিতাব সমূহের সারাংশ, সকল জ্ঞানের মূল অর্থাৎ সমষ্টি, এটি হিদায়তের সমষ্টি, রহমতের ভান্ডার ও বরকতের উৎস, এটি এমন একটি বিধান যার উপর আমল করে সকল মাসআলার সমাধান করা যায়, এমন এক নূর যা দ্বারা ভ্রষ্টতার অন্ধকার থেকে দূরে থাকা যায়, এমন পথ যা সোজা আল্লাহ পাকের সন্তুষ্টি ও জান্নাত পর্যন্ত নিয়ে যাবে, সংশোধন ও প্রশিক্ষণের এমন পদ্ধতি, যা মানুষকে পবিত্র করে তাকে অতুলনীয় বানিয়ে দেয়, এমন এক বৃক্ষ যার ছায়ায় উপবিষ্টদের অন্তরে প্রশান্তি অনুভূত হয়, এমন বিশ্বস্ত সাথী যা কবরেও সাথী হিসেবে থাকবে এবং হাশরেও বিশ্বস্ততার হক আদায় করবে। এতে অসুস্থ হৃদয়ের জন্য শিফা রয়েছে, যে একে শক্তভাবে আকঁড়ে ধরলো সে হেদায়াত প্রাপ্ত হয়ে গেলো, যে এর উপর আমল করলো সে দুনিয়া ও আখিরাতের সফলতা পেয়ে গেলো।\n     স্বয়ং আল্লাহ পাক ২৩তম পারার সূরা যুমার এর ২৩নং আয়াতে কুরআনে করীমের প্রশংসা করেছেন;\n"
    },
    {
        "1": "সবচেয়ে উত্তম কিতাব",
        "2": "اَللّٰہُ  نَزَّلَ  اَحۡسَنَ الۡحَدِیۡثِ کِتٰبًا مُّتَشَابِہًا  مَّثَانِیَ ٭ۖ\n(পারা ২৩, সূরা যুমার, আয়াত ২৩)\nকানযুল ঈমান থেকে অনুবাদ: আল্লাহ অবতীর্ণ করেছেন সর্বাপেক্ষা উত্তম কিতাব, যা প্রথম থেকে শেষ পর্যন্ত এক ধরনের, পুনঃপুনঃ বর্ণনাসম্পন্ন।\n\n    তাফসীরে খাযিনে কুরআনে পাকের এই اَحْسَنَ الْحَدِیْث (সর্বাপেক্ষা উত্তম কিতাব) হওয়ার দু’টি ধরন বর্ণনা করা হয়েছে: (১) শাব্দিক দিক দিয়ে ও (২) অর্থের দিক দিয়ে।\n(১) শাব্দিক দিক দিয়ে এভাবে যে, কুরআনে করীম অলংকার শাস্ত্র ও মাধুর্যতায় উচ্চ মর্যাদায় অধিষ্ঠিত, না এটা কবিতার ছন্দের মতো আর না সাধারণ খুতবা ও পুস্তিকা শৈলীর মতো বরং এটি কালামের এমন একটি প্রকার, যা নিজস্ব রচনা শৈলীতে সবচেয়ে আলাদা।\n(২) অর্থের দিক দিয়ে এভাবে যে, কুরআনে মজীদের কোথাও দ্বন্দ্ব অর্থাৎ সংঘর্ষ ও মতানৈক্য নেই আর এতে অতীতের সংবাদ, পূর্ববর্তীদের ঘটনাবলী, অসংখ্য অদৃশ্যের সংবাদ, ওয়াদা ও শাস্তি এবং জান্নাত ও জাহান্নামের বর্ণনা রয়েছে।\n(তাফসীরে খাযিন, ২৩ পারা, আয যুমার, ২৩ নং আয়াতের পাদটিকা, ৪/৫৩)\n    হাদীস শরীফে রয়েছে: اَصْدَقُ الْحَدِیثِ کِتَابُ اللّٰہ অর্থাৎ সবচেয়ে সত্য হাদীস হচ্ছে কালামুল্লাহ। (শুয়াবুল ঈমান, ৪/২০০, হাদীস: ৪৭৮৬) অপর এক হাদীস শরীফে রয়েছে: خَیْرُ الْحَدِیثِ کِتَابُ اللّٰہ অর্থাৎ উত্তম হাদীস হলো কিতাবুল্লাহ।\n(সহীহ মুসলিম, ৪৩০ পৃষ্ঠা, হাদীস: ৮৬৭)\n      প্রসিদ্ধ মুফাসসির, হাকীমুল উম্মত হযরত মুফতী আহমদ ইয়ার খাঁন رَحْمَۃُ اللهِ عَلَیْہِ এই হাদীসে পাকের আলোকে লিখেন: হাদীস অর্থ হচ্ছে সাধারণ কথা ও বাক্য, সুতরাং এই অর্থে কুরআনও হাদীস আর মানুষের কথাবার্তাও হাদীস, কিন্তু পারিভাষিকভাবে শুধু হুযুর صَلَّی اللهُ عَلَیْہِ وَاٰلِہٖ وَسَلَّم এর বাণী ও কাজকেই হাদীস বলা হয়। এখানে শাব্দিক অর্থে বিবেচিত, আল্লাহ পাকের কালাম সকল কালামের মধ্যে এমন সম্মানিত যেমন স্বয়ং পরওয়ারদিগার তাঁর সৃষ্টির উপর। (মিরাতুল মানাজিহ, ১/১৫৬)\n    প্রিয় ইসলামী ভাইয়েরা! এতক্ষণ আপনারা কুরআনে করীমের ফযীলত ও মর্যাদা শ্রবণ করলেন, আসলেই কুরআনে করীমের শান ও মহত্বের অনুমান করা যাবেনা, তা পাঠ করা ইবাদত, তা শুনা ইবাদত, তা স্পর্শ করা ইবাদত, এমনকি তা দেখাও ইবাদত। এই পবিত্র কালাম রহমত ও বরকতে ভরা। আসুন! প্রথমে এই মুবারক কিতাবের প্রতি ভালবাসা পোষণকারীদের ফযীলত শ্রবণ করি।\n"
    },
    {
        "1": "আল্লাহ পাক ও তাঁর রাসূলের ভালবাসার পরিচয় জানার পদ্ধতি",
        "2": "    হযরত আব্দুল্লাহ বিন মাসউদ رَضِیَ اللهُ عَنْہُ থেকে বর্ণিত: যার এটা জানা পছন্দনীয় যে, সে আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم কে ভালবাসে, তবে সে যেনো দেখে যে, যদি সে কুরআনকে ভালবাসে (অর্থাৎ এর তিলাওয়াত করে আর এর উপর আমল করে। (শরহে শিফা লিল আল্লামা আলী কারী)) তবে সে আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم কেও ভালবাসে। (মু’জামুল কবীর লিত তাবারানী, ৯/১৩২, হাদীস: ৮৬৫৭)\n    হযরত সাহাল বিন আব্দুল্লাহ رَضِیَ اللهُ عَنْہُ বলেন: আল্লাহ পাকের প্রতি ভালবাসার নিদর্শন হলো; কুরআনের প্রতি ভালবাসা পোষণ করা, কুরআনের প্রতি ভালবাসার নিদর্শন হলো; নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রতি ভালবাসা পোষণ করা, নবী করীম صَلَّی اللهُ عَلَیْہِ وَاٰلِہٖ وَسَلَّم এর প্রতি ভালবাসার নিদর্শন হলো; সুন্নাতের (অর্থাৎ তাঁর হাদীস ও অবস্থাদীর) প্রতি ভালবাসা পোষণ করা, সুন্নাতের প্রতি ভালবাসার নিদর্শন হলো; আখিরাতের প্রতি ভালবাসা পোষণ করা, আখিরাতের প্রতি ভালবাসার নিদর্শন হলো; দুনিয়ার প্রতি বিদ্ধেষ পোষণ করা আর দুনিয়ার প্রতি বিদ্ধেষ পোষণ করার নিদর্শন হলো; এর থেকে প্রয়োজন অনুযায়ী নেয়া আর এতটুকু পরিমাণে নেয়া, যা আখিরাত পর্যন্ত পৌঁছিয়ে দেয়।\n(আশ শিফা বিতা’রিফে হুকুকুল মুস্তফা, ২য় অধ্যায়, ২৮ পৃষ্ঠা)\n"
    },
    {
        "1": "নেক আমল নং ৬ এর উৎসাহ",
        "2": "    প্রিয় ইসলামী ভাইয়েরা! আপনারা শুনলেন তো! কুরআনে করীমের প্রতি ভালবাসা কিরূপ গুরুত্বপূর্ণ যে, কুরআনের ভালবাসাকে আল্লাহ পাক ও তাঁর রাসূল صَلَّی اللهُ عَلَیْہِ وَاٰلِہٖ وَسَلَّم এর ভালবাসার নিদর্শন বলা হয়েছে আর কুরআনের ভালবাসার নিদর্শন হচ্ছে; এর তিলাওয়াতের পাশাপাশি এর উপর আমল করা। اَلْحَمْدُ لِلّٰه শায়খে তরীকত, আমীরে আহলে সুন্নাত, হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ কুরআনের তিলাওয়াত করাকে অভ্যাসে পরিণত করা এবং এর ভালবাসা অন্তরে বৃদ্ধি করতে ৭২টি নেক আমলের মধ্যে হতে ৬নং-এ বলেন: “আজ কি আপনি কানযুল ঈমানের সাথে খাযায়িনুল ইরফান কিংবা নূরুল ইরফান থেকে কমপক্ষে তিন আয়াত  অনুবাদ ও তাফসির সহকারে তিলাওয়াত করা বা শুনার অথবা সীরাতুল জীনান থেকে অনুমান দুই পৃষ্ঠা পড়ছেন বা শুনে নিয়েছেন? সুতরাং আমাদেরও এই অভ্যাস গড়া উচিৎ যে, প্রতিদিন কানযুল ঈমান শরীফ থেকে খাযায়িনুল ইরফান বা সিরাতুল জিনান সহ অনুবাদ ও তাফসীর সহকারে গভীর মনযোগের সাথে কুরআনে করীমের তিলাওয়াত করা, অনুরূপভাবে নেক আমলে উপর আমল করার পাশাপাশি তিলাওয়াতের অসংখ্য কল্যাণ ও বরকত নসীব হবে আর আমলের প্রেরণাও সৃষ্টি হবে। اِنْ شَآءَ الله\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! নিঃসন্দেহে ঐ সমস্ত লোক খুবই সৌভাগ্যবান, যারা কুরআনে করীমের প্রতি ভালবাসা পোষণ করে এবং এর তিলাওয়াত করার পাশাপাশি এর উপর আমলও করে, কিন্তু আফসোস, শত কোটি আফসোস! আমাদের সমাজের একটি বিরাট অংশ এমনও রয়েছে, যারা কুরআনে পাক থেকে অনেক দূরে থাকে আর মাসের পর মাস অতিবাহিত হওয়ার পরও তাদের তিলাওয়াত করার তৌফিক নসীব হয়না, এই কারণেই আজ আমরা বিভিন্ন পেরেশানির সম্মুখীন হচ্ছি, অনৈক্য, মতভেদ আর বেকারত্ব খুবই ভয়াবহভাবে আমাদের আকঁড়ে ধরেছে, আমাদের মাঝে প্রায় সব ঘরে কুরআনে পাক বিদ্যমান রয়েছে আর এটাতো সৌভাগ্যের বিষয়, কিন্তু আমরা রেখে হয়তো ভুলে গেছি আর কখনো খুলেও দেখিনি, অথচ ঘরে কুরআনের তিলাওয়াত করা অনেক ফযীলতপূর্ণ। যেমনিভাবে\n    হযরত আবু হুরায়রা رَضِیَ اللهُ عَنْہُ বলেন: “যেই ঘরে কুরআনে করীম পাঠ করা হয়, তা তাতে অবস্থানকারীদের উপর প্রশস্ত হয়, এর অনেক কল্যাণ হয়, এতে ফিরিশতা উপস্থিত হয় এবং শয়তান এর থেকে বের হয়ে যায় আর যেই ঘরে কুরআনে করীম পাঠ করা হয়না, তা তাতে অবস্থানকারীদের জন্য সংকীর্ণ হয়ে যায়, এর কল্যাণ কমে যায়, এর থেকে ফিরিশতা বের হয়ে যায় এবং শয়তান এসে যায়।”\n(ইহইয়াউল উলুম (অনুদিত), ১ম খন্ড, ৮২৬ পৃষ্ঠা)\n\n   নবী করীম صَلَّی اللهُ عَلَیْہِ وَاٰلِہٖ وَسَلَّم এর বরকতময় ইরশাদ হচ্ছে: তোমরা কুরআনের সাথে সম্পর্ক জুড়ে রাখো, একে সর্বদা পাঠ করতে থাকো, শত শপথ ঐ সত্তার! যার কবযায় আমার প্রাণ, নিঃসন্দেহে কুরআন অনেক বেশি ছুটে যাওয়ার প্রতি সচেষ্ট ঐ সকল উটদের মধ্যে, যারা তাদের রশিতে বাঁধা অবস্থায় রয়েছে। (সহীহ বুখারী, ৩য় খন্ড, ৪১২ পৃষ্ঠা, হাদীস: ৫০৩৩) সুতরাং আমার প্রিয় ইসলামী ভাইয়েরা! কুরআনের সত্যিকার আশিক হয়ে যান, এর সাথে সত্যিকার মন লাগিয়ে নিন, প্রতিদিন এর তিলাওয়াত করাকে অভ্যাসে পরিণত করে নিন, اِنْ شَآءَ الله অতঃপর এর রহমত ও বরকত আমাদেরও নসীব হবে, ঘর থেকে পেরেশানি দূর হবে, রিযিকে বরকত হবে আর اِنْ شَآءَ الله সকল বিষয়াদী সহজ ও সমাধান হতে থাকবে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! আসুন! এবার কুরআন তিলাওয়াতের মহত্ব ও ফযীলত সম্পর্কে কিছু শ্রবণ করি, যেনো আমাদের অন্তরেও কুরআনে পাকের গুরুত্ব ও প্রতিদিন নিয়মিত এর তিলাওয়াত করার প্রতি আগ্রহ সৃষ্টি হয়। আল্লাহ পাক ২২তম পারার সূরা ফাতিরের ২৯নং আয়াতে ইরশাদ করেন:\nاِنَّ الَّذِیۡنَ یَتۡلُوۡنَ  کِتٰبَ اللّٰہِ  وَ اَقَامُوا الصَّلٰوۃَ  وَ اَنۡفَقُوۡا مِمَّا رَزَقۡنٰہُمۡ سِرًّا وَّ عَلَانِیَۃً  یَّرۡجُوۡنَ  تِجَارَۃً  لَّنۡ تَبُوۡرَ)۲۹(\n(পারা ২২, সূরা ফাতির, আয়াত ২৯)\nকানযুল ঈমান থেকে অনুবাদ: নিশ্চয় ঐসব লোক, যারা আল্লাহর কিতাব পাঠ করে; নামায কায়েম রাখে এবং আমার প্রদত্ত সম্পদ থেকে কিছু আমার পথে ব্যয় করে-গোপনে ও প্রকাশ্যে, তারা এমনই ব্যবসার আশাবাদী যাতে কখনো লোকসান নেই;\n\n     তাফসীরে বাগভীতে এই আয়াতে মুবারাকার আলোকে বর্ণিত রয়েছে: “تِجَارَۃً” দ্বারা উদ্দেশ্য হচ্ছে; সাওয়াব, যা আল্লাহ পাক ওয়াদা করেছেন, এতে কখনোই ক্ষতি অর্থাৎ লোকসান নেই, অর্থাৎ এই প্রতিদান কখনোই বাতিল হবেনা, ধ্বংস হবেনা। (তাফসীরে বাগভী, ৩য় খন্ড, ৪৯২ পৃষ্ঠা) যেনো আল্লাহ পাক কুরআনে করীমের তিলাওয়াতকারীদের মহান প্রতিদানের সুসংবাদ প্রদান করছেন। অপর এক স্থানে তিলাওয়াতকারীদের প্রশংসায় এভাবে ইরশাদ করেন:\nاَلَّذِیۡنَ اٰتَیۡنٰہُمُ الۡکِتٰبَ یَتۡلُوۡنَہٗ حَقَّ تِلَاوَتِہٖ ؕ اُولٰٓئِکَ یُؤۡمِنُوۡنَ بِہٖ ؕ\nوَ مَنۡ یَّکۡفُرۡ بِہٖ فَاُولٰٓئِکَ ہُمُ  الۡخٰسِرُوۡنَ )۱۲۱(\n(পারা ১, সূরা বাকারা, আয়াত ১২১)\nকানযুল ঈমান থেকে অনুবাদ: যাদেরকে আমি কিতাব দিয়েছি, তারা যেমনই উচিত, তা পাঠ করে। তারাই তার উপর ঈমান রাখে। আর যারা এটাকে অস্বীকার করে তারাই ক্ষতিগ্রস্থ।\n\n    হযরত কাতাদাহ رَضِیَ اللهُ عَنْہُ থেকে বর্ণিত: এই আয়াতে اُولٰٓئِكَ یُؤْمِنُوْنَ بِہٖؕ অর্থাৎ ‘তারাই তার উপর ঈমান রাখে’ দ্বারা উদ্দেশ্য হলো; নবী করীম صَلَّی اللهُ عَلَیْہِ وَاٰلِہٖ وَسَلَّم এর ঐ সকল সাহাবীগণ, যারা আল্লাহ পাকের আয়াতের উপর ঈমান আনয়ন করে আর এর সত্যায়ন করে। (তাফসীরে দুররে মনসুর, ১ম খন্ড, ২৭৩ পৃষ্ঠা) জানা গেলো: কুরআনে পাকের তিলাওয়াত করা ঈমানদারদেরই কাজ ও তাঁদেরই বৈশিষ্ট।\n    এই আয়াতের আলোকে মাকতাবাতুল মদীনা থেকে প্রকাশিত মহান ও সহজ তাফসীর “সীরাতুল জিনান” ১ম খন্ডের ২০০ পৃষ্ঠায় রয়েছে।\nকুরআনে মজীদের হক সমূহ\n    এ থেকে এটাও জানা গেলো যে, কিতাবুল্লাহর অনেক হকও রয়েছে। কুরআনে হক হলো যে, তা শিক্ষা অর্জন করা, এর প্রতি ভালবাসা পোষণ করা, এর তিলাওয়াত করা, একে বুঝা, এর প্রতি ঈমান রাখা, এর প্রতি আমল করা এবং একে অপরের প্রতি পৌঁছানো। অনুরূপভাবে হাদীসে মুবারাকায়ও কুরআনে মজীদ তিলাওয়াতের অসংখ্য ফযীলত বিদ্যমান। অতএব এ বিষয়ে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর চারটি বাণী শ্রবণ করুন।\n১. কুরআনে করীমের তিলাওয়াত করো, কেননা এটি কিয়ামতের দিন তার পাঠকের জন্য সুপারিশ করার জন্য আসবে।\n(সহীহ মুসলিম, কিতাবু ফাযায়িলিল কুরআন, ৪০৩ পৃষ্ঠা, হাদীস: ৮০৪)\n২. হাদীসে কুদসী হলো; আল্লাহ পাক ইরশাদ করেন: “যাকে কুরআনের তিলাওয়াত, আমার কাছ থেকে চাওয়া ও প্রার্থনা করা থেকে বিরত রাখে, আমি তাকে কৃতজ্ঞদের সাওয়াব থেকেও সর্বোত্তম দান করবো।”\n(কানযুল উম্মাল, ১ম খন্ড, ২৭৩ পৃষ্ঠা, হাদীস: ২৪৩৭)\n৩. “তিন ধরনের লোক কিয়ামতের দিন কৃষ্ণ কস্তুরীর (এক প্রকার সুগন্ধি) পর্বতের উপর থাকবে, তাদের কোন প্রকার ভয় থাকবে না, না তাদের কাছ থেকে হিসাব নেওয়া হবে, এমনকি লোকেরা হিসাব নিকাশ থেকে অবসর হয়ে যাবে। (তাদের মধ্যে একজন) ঐ ব্যক্তি, যে আল্লাহ পাকের সন্তুষ্টির জন্য কুরআনে করীম তিলাওয়াত করে এবং মানুষের ইমামতি করে আর সে এতে সন্তুষ্ট।” (শুয়াবুল ঈমান, ২য় খন্ড ৩৪৮ পৃষ্ঠা, হাদীস: ২০০২)\n৪. আহলে কুরআন (অর্থাৎ এর তিলাওয়াতকারী ও এর আহকাম অনুযায়ী আমলকারী) (ইত্তিহাফুস সা’দাত লিল মুত্তাকিন, ৫ম খন্ড, ১৩ পৃষ্ঠা) আল্লাহ পাকের বন্ধু এবং তাঁর বিশেষ লোক। (সুনানে ইবনে মাজাহ, ১ম খন্ড, ১৪০ পৃষ্ঠা, হাদীস: ২১৫)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n    প্রিয় ইসলামী ভাইয়েরা! আপনারা শুনলেন তো! কুরআনে মজীদ, ফোরকানে হামিদের তিলাওয়াত করার মধ্যে কিরূপ বরকত রয়েছে যে, আল্লাহ পাক স্বয়ং এরূপ লোকদের প্রশংসা করছেন। তাছাড়া হাদীসে পাকেও এর অসংখ্য ফযীলত বর্ণিত হয়েছে যে, কুরআনে করীমের তিলাওয়াতকারীদেরকে আল্লাহ পাকের বিশেষ বান্দা বলে ঘোষণা করা হয়েছে। তাছাড়া যে ব্যক্তি আল্লাহ পাকের সন্তুষ্টির জন্য কুরআনে করীমের তিলাওয়াত করলো, কিয়ামতের দিন তার না কোন প্রকার ভয় অনুভূত হবে, আর না তার থেকে হিসাব নেয়া হবে। একটু ভাবুন তো! এত নেয়ামত ও সম্মানের পরও এই কালামে মজীদের তিলাওয়াত না করা কিরূপ বঞ্চিত হওয়ার বিষয়।\n    কিন্তু আমাদের বুযুর্গ কিরামদের رَحِمَہُمُ الله কুরআনে করীমের তিলাওয়াতের এমন আগ্রহ ছিলো যে, প্রতিটি আয়াতে মুবারাকা নিয়ে গভীর ভাবে চিন্তাভাবনা করতেন এবং খুবই আগ্রহ সহকারে তিলাওয়াত করতেন। সুতরাং এক বুযুর্গ বলেন: আমি একটি সূরা শুরু করি আর এতে এমন বিষয় পর্যবেক্ষণ করি যে, সকাল পর্যন্ত দাঁড়িয়ে থাকি, তবুও সেই সূরা পরিপূর্ণ হয়না। (ইহইয়াউল উলুম, ৮৫২ পৃষ্ঠা) অপর এক বুযুর্গ সম্পর্কে বর্ণিত আছে, তিনি বলেন: যেই আয়াতে মুবারাকা আমি না বুঝে অন্যমনস্ক অবস্থায় পাঠ করি, তা সাওয়াবের উপায় মনে করি না। (ইহইয়াউল উলুম, ৮৫২ পৃষ্ঠা) হযরত সুলাইমান দারানী رَحْمَۃُ اللهِ عَلَیْہِ বলেন: আমি যখন কুরআনে করীমের কোন আয়াত পাঠ করি, তখন চার পাঁচ রাত তাতেই চিন্তা ভাবনা করে অতিবাহিত হয়ে যায়, যদি আমি স্বয়ং এতে চিন্তা ভাবনা করা ছেড়ে না দিই তবে পরবর্তী আয়াত পাঠ করার সুযোগই আসেনা। (ইহইয়াউল উলুম, ৮৫৬ পৃষ্ঠা) আমীরুল মুমিনিন হযরত ওসমান গণী رَضِیَ اللهُ عَنْہُ এতো অধিকহারে তিলাওয়াত করতেন, এর কারণে তাঁর নিকট দু’টি কুরআন শরীফ শহীদ হয়ে গিয়েছিলো, অনেক সাহাবায়ে কিরাম عَلَیْہِمُ الرِّضْوَان দেখে দেখে কুরআনে পাক তিলাওয়াত করতেন আর কোনদিন কুরআনে পাক দেখা ছাড়া অতিবাহিত করা পছন্দ করতেন না। (ইহইয়াউল উলুম, ৮৪৩ পৃষ্ঠা)\n    হে আল্লাহ পাক! আশিকানে কুরআনের সদকা, আমাদেরকে আশিকে কুরআন বানিয়ে দাও। কুরআন দেখা ছাড়া, কুরআন পাঠ করা ছাড়া আমাদের যেনো স্বস্তি না আসে। আমিন\n    প্রিয় ইসলামী ভাইয়েরা! মনে রাখবেন! কুরআনের তিলাওয়াত সবচেয়ে উত্তম ইবাদত, নবী করীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “اَفْضَلُ عِبَادَۃِ اُمَّتِیْ قِراءَۃُ  الْقُرْاٰنِ অর্থাৎ আমার উম্মতের উত্তম ইবাদত হচ্ছে কুরআনের তিলাওয়াত।” (শুয়াবুল ঈমান লিল বায়হাকী, ২য় খন্ড, ৩৫৪ পৃষ্ঠা, হাদীস: ২০২২) সুতরাং এর তিলাওয়াত করা ছেড়ে দেয়া উচিৎ নয়, নিশ্চয় বুদ্ধিমান সেই, যে এই দুনিয়ায় বেশি পরিমাণে নেকী অর্জন করাতে মশগুল হয়ে যায়, সুতরাং নিয়্যত করে নিন যে, ভবিষ্যতে নিয়মিত কুরআনে করীমের তিলাওয়াত করবো এবং কখনোই বিরতি দিবো না اِنْ شَآءَ الله।\n    প্রিয় ইসলামী ভাইয়েরা! কুরআনের শিক্ষাকে প্রসার করতে শুধুমাত্র ইচ্ছাই যথেষ্ট নয় বরং আমলীভাবে কুরআনে করীমের শিক্ষাকে প্রসার করার চেষ্টাও করতে হবে, দা’ওয়াতে ইসলামী কুরআনে করীমের শিক্ষাকে প্রসার করছে, اَلْحَمْدُ لِلّٰه আমীরে আহলে সুন্নাত دَامَتْ بَرَکَاتُہُمُ الْعَالِیَہ এর প্রশিক্ষণের বরকতে দা’ওয়াতে ইসলামী, কুরআনে পাকের হিফয ও নাজারার শিক্ষাকে দেশে দেশে, শহরে শহরে, গ্রামে গ্রামে এমনকি প্রতিটি গলি মহল্লায় পৌঁছানোর জন্য সদা সচেষ্ট, আপনিও এই প্রচেষ্টায় দা’ওয়াতে ইসলামীকে সহায়তা করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "কুরআন হচ্ছে উত্তম ঔষধ",
        "2": "    প্রিয় ইসলামী ভাইয়েরা! সকাল সন্ধ্যা কুরআনে পাকের তিলাওয়াতকারীরা যেমন অসংখ্য প্রতিদান ও সাওয়াব পায় তেমনি এর বরকতে প্রকাশ্য ও গোপনীয় রোগবালাই থেকে শিফাও নসীব হয়ে থাকে। এক ব্যক্তি নবী করীম صَلَّی اللهُ ی عَلَیْہِ وَاٰلِہٖ وَسَلَّم এর দরবারে গলা ব্যাথার অভিযোগ করলো তখন হুযুর صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: কুরআন পাঠ করা অবলম্বন করো। (শুয়াবুল ঈমান, ২/৫১৯, হাদীস: ২৫৮০) এক ব্যক্তি উপস্থিত হয়ে আরয করলো: আমার বুকে কষ্ট হচ্ছে। ইরশাদ করলেন: কুরআন পড়ো, আল্লাহ পাক ইরশাদ করেন: وَشِفَآءٌ لِّمَا فِی الصُّدُوْرِ  (কানযুল ঈমান থেকে অনুবাদ: আর অন্তরের শিফা)। (দুররে মানসুর, ৪/৩৬৬)(পারা ১১, ইউনুস, আয়াত ৫৭) বরং কুরআনে করীম তো বিভিন্ন রোগের উত্তম ঔষধ। যেমনটি প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: خَیْرُالدَّوَاءِ اَلْقُرْاٰنُ অর্থাৎ উত্তম ঔষধ হলো কুরআনে করীম। (সুনানে ইবনে মাজাহ, ৪/১১৬-১১৭, হাদীস: ৩৫০১)\n    হযরত আল্লামা আব্দুর রউফ মুনাবী رَحْمَۃُ اللهِ عَلَیْہِ এই হাদীসে পাকের আলোকে লিখেন: অর্থাৎ উত্তম তাবীয হলো তা, যা কোন কুরআনের আয়াতের মাধ্যমে করা হয়, আল্লাহ পাক ইরশাদ করেন:\nوَ نُنَزِّلُ مِنَ الۡقُرۡاٰنِ مَا ہُوَ شِفَآءٌ وَّ رَحۡمَۃٌ  لِّلۡمُؤۡمِنِیۡنَ ۙ\n(পারা ১৫, সূরা বনী ইসরাঈল, আয়াত ৮২)\nকানযুল ঈমান থেকে অনুবাদ: আর আমি কুরআনের মধ্যে অবতীর্ণ করি ওই বস্তু, যা ঈমানদারদের জন্য আরোগ্য ও রহমত;\n    কুরআনে মজীদ মন, শরীর ও রুহ সবকিছুর জন্য ঔষধ স্বরূপ। যদি অন্যান্য কালামেরও বিশেষত্ব ও উপকারীতা হয়ে থাকে, তবে আল্লাহ পাকের কালাম সম্পর্কে আপনাদের কি ধারনা, যার ফযীলত অন্যান্য কালামের উপর এমন, যেমনটি আল্লাহ পাক তাঁর সৃষ্টির উপর। কুরআনে পাকে এমন কিছু আয়াত রয়েছে যা বিশেষ রোগ ও বিপদকে দূর করার জন্য, সেই আয়াতের পরিচয় বিশেষ লোকদেরই হয়ে থাকে।\n(ফয়যুল কদীর, ৩/৬২৮)\n    প্রিয় ইসলামী ভাইয়েরা! পুরো কুরআনে করীমই রোগীদের শিফা এবং বিপদ ও কষ্টে সহায়তাকারী আর কুরআনে পাকের প্রতিটি সূরার নিজস্ব ফযীলত ও মর্যাদা রয়েছে, যা প্রাণ ও সম্পদের হিফাযত করা, দুঃখ-কষ্ট দূর করে আনন্দ ও খুশি প্রবেশ করা এবং রোগ থেকে মুক্তি প্রদানে যথেষ্ট। সুতরাং মাকতাবাতুল মদীনার কিতাব “জান্নাতি যেওর” থেকে কুরআনে পাকের কয়েকটি সূরার সংক্ষিপ্ত ফযীলত শ্রবণ করি। সূরা ফাতিহা ১০০বার পাঠ করে যে দোয়া করা হয়, তা কবুল হয়, সূরা বাকারা তিলাওয়াত করাতে শয়তান ঘর থেকে পালিয়ে যায়, আয়াতুল কুরসী পাঠ করাতে অভাব দূর হয়ে যায়, সূরা কাহাফ সর্বদা পাঠকারী দাজ্জালের ফিতনা থেকে নিরাপদ থাকবে, পিতামাতার কবরে প্রত্যেক শুক্রবার সূরা ইয়াসিন তিলাওয়াত করাতে এর হরফের সংখ্যার সমান তাদের গুনাহ ক্ষমা করে দেয়া হয়। সূরা দুখান পাঠ করাতে বিপদ দূর হয়ে যায়, যে মৃত্যুপথযাত্রী তার উপর সূরা জাসিয়া পাঠ করে দম করলে মৃত্যু ঈমান সহকারে হবে, সূরা হুজরাত পাঠ করা ও দম করে পানি পান করা, ঘরে কল্যাণ ও বরকতের জন্য উপকারী, সূরা ক্বাফ পাঠ করাতে বাগানে অধিকহারে ফল উৎপন্ন, সূরা আর রহমান ১১বার পাঠ করাতে সকল উদ্দেশ্য পূরণ হয়, যে ব্যক্তি প্রতিদিন সূরা ওয়াকিয়া পাঠ করবে, সে কখনো দারিদ্র হবে না। সূরা মূলক প্রতিরাতে পাঠকারী কবরের আযাব থেকে নিরাপদ থাকবে, সূরা মুযাম্মিল ১১বার পাঠ করাতে সকল বিপদ সহজ হয়ে যায়, সূরা মুদ্দাসসির পাঠ করে কুরআন হিফয করা দোয়া করলে, কুরআন করীম মুখস্ত করা সহজ হয়ে যাবে, সূরা নাযিয়াত পাঠ করাতে মৃত্যুকষ্ট হয়না, সূরা দোহা পাঠ করাতে পলাতক লোক ফিরে আসে, সূরা আলাম নাশরাহ যে সম্পদের উপর পাঠ করা হয়, তাতে অত্যধিক বরকত হবে, সূরা ত্বীন ৩বার পাঠ করাতে চরিত্র ও আচরণ উন্নত হয়, সূরা আলাক জোড়ার ব্যাথার ঔষধ, যে সকাল সন্ধ্যায় সূরা কদর পাঠ করবে, আল্লাহ পাক তার সম্মান বৃদ্ধি করে দিবে, সূরা বাইয়্যিনাহ হচ্ছে কুষ্ঠ ও জন্ডিস রোগের প্রতিকার, সূরা যিলযাল হলো কুরআনের এক চতুর্থাংশ, যে ব্যক্তি বা পশুর নযর লেগে যায় তার উপর সূরা আদিয়াত পাঠ করে দম করা উপকারী, সূরা আল কারিয়া পাঠ করাতে বালা-মুসিবত থেকে নিরাপদ থাকা যায়, সূরা তাকাসুর ৩০০বার পাঠ করাতে খুব দ্রুত ঋণ আদায় হয়ে যায়, সূরা আছর পাঠ করাতে দুঃখ দূর হয়ে যায়, সূরা হুমাযা ও সূরা ফিল শত্রুর অনিষ্ট থেকে নিরাপত্তা এবং সূরা কোরাইশ প্রাণের নিরাপত্তার জন্য পরীক্ষিত, সূরা মাউন বড় বিপদের সময় পাঠ করা উপকারী, সূরা কাওসার তিলাওয়াত করাতে নিঃসন্তানের সন্তান হয়ে যায়, সূরা কাফিরুন কুরআনের চতুর্থাংশের সমান, সূরা ইখলাস কুরআনে তৃতীয়াংশের সমান, এর অনেক ফযীলত রয়েছে, সূরা ফালাক ও সূরা নাস জ্বিন ও শয়তান এবং হিংসুকের অনিষ্ট থেকে বাচিঁয়ে রাখে।\n(জান্নাতি যেওর, ৫৮৮ পৃষ্ঠা)\n    হায়! আমাদেরও যদি তিলাওয়াত করার আগ্রহ নসীব হয়ে যেতো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! কুরআনে করীমের বিভিন্ন সূরার ফযীলত এবং আরো বিস্তারিত জানার জন্য শায়খে তরীকত, আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ এর খুবই মনমুগ্ধকর “মাদানী পাঞ্জেসূরা” কিতাবটি মাকতাবাতুল মদীনা থেকে উপযুক্ত মূল্য পরিশোধ করে সংগ্রহ করে নিন। এই কিতাবটি প্রতিটি ঘরে থাকা প্রয়োজন। اَلْحَمْدُ لِلّٰه এই কিতাবে প্রসিদ্ধ কুরআনী সূরা, দরূদ শরীফ ও রূহানী চিকিৎসার পাশাপাশি অসংখ্য সুগন্ধিময় মাদানী ফুল তার সুগন্ধি ছড়াচ্ছে। দা’ওয়াতে ইসলামীর ওয়েব সাইট www.dawateislami.net থেকেও এই কিতাবটি পড়তে পারবেন, ডাউনলোড (Download) ও প্রিন্ট আউট (Print Out) ও করতে রবেন।\n"
    },
    {
        "1": "বিশুদ্ধ উচ্চারণ সহকারে কুরআনে পাক পাঠ করুন!",
        "2": "    প্রিয় ইসলামী ভাইয়েরা! কুরআনে পাকের তিলাওয়াতকারীর উপর আল্লাহ পাকের রহমতের বৃষ্টিও ঐ সময় বর্ষিত হবে যখন তারা সঠিক অর্থে কুরআন পড়তে জানবে। আমাদের সমাজের লোকেরা নিত্য নতুন আধুনিক শিক্ষা অর্জন করার মধ্যে, ইংরেজী ভাষা, কম্পিউটার ও বিভিন্ন কোর্স করার জন্য তার সংশ্লিষ্ট প্রতিষ্ঠানে মোটা অঙ্কের টাকা দিতেও পিছ পা হয় না, কিন্তু আফসোস শত কোটি আফসোস! ইলমে দ্বীন থেকে দূরে থাকার কারণে, বিশুদ্ধভাবে পাঠ করার জন্য ফ্রিতে কুরআনে পাক পড়ার সুযোগ পর্যন্তও হয় না। মনে রাখবেন! যে সব লোকেরা সঠিক মাখারিজের সাথে কুরআনে পাক পড়তে জানে না, তারা সাওয়াব অর্জনের পরিবর্তে গুনাহের মধ্যে লিপ্ত হয়ে যায়।\n    হযরত আনাস বিন মালিক رَضِیَ اللهُ عَنْہُ বলেন: অনেক কুরআন পাঠকারী এমনও রয়েছে, (ভূল পড়ার কারণে) কুরআন তাদের উপর অভিশাপ করে। (ইহ্ইয়াউল উলুম, ১ম খন্ড, ৩৬৪ পৃষ্ঠা)\n   আমার প্রিয় আলা হযরত ইমাম আহমদ রযা খাঁন رَحْمَۃُ اللهِ عَلَیْہِ বলেন: “এতটুকু তাজবীদ শিখা, যাদ্বারা প্রতিটি হরফকে অপর হরফ থেকে সঠিকভাবে পার্থক্য করা যায়, ফরযে আইন। তা ছাড়া নামায একেবারেই বাতিল।” (ফতোওয়ায়ে রযবীয়া, ৩য় খন্ড, ২৫৩ পৃষ্ঠা)\n    তিনি আরো বলেন: “নিঃসন্দেহে এতটুকু তাজবীদ শিখা ফরযে আইন, যাদ্বারা তাজবীদের কায়দা অনুযায়ী হরফকে সঠিক মাখারিজ সহকারে আদায় করা যায় আর ভুল পড়া থেকে বাঁচা যায়।” (ফতোয়ায়ে রযবীয়া, ৬ষ্ঠ খন্ড, ৩৪৩) সদরুশ শরীয়া, বদরুত তরীকা মুফতী আমজাদ আলী আযমী رَحْمَۃُ اللهِ عَلَیْہِ বলেন: যার দ্বারা হরফ বিশুদ্ধভাবে আদায় হয়না, তার উপর ওয়াজিব যে, হরফ বিশুদ্ধভাবে উচ্চারণ করার জন্য রাতদিন পরিপূর্ণভাবে চেষ্টা করতে থাকা। (বাহারে শরীয়ত, ১/৫৭০)"
    },
    {
        "1": "প্রাপ্ত বয়স্কদের মাদরাসাতুল মদীনা বিভাগ",
        "2": "    প্রিয় ইসলামী ভাইয়েরা! যদি আমরাও বিশুদ্ধ কায়দা ও মাখারিজ সহকারে কুরআনে করীম পড়তে চাই ও পড়াতেও চাই তবে দা’ওয়াতে ইসলামীর দ্বীনি পরিবেশের সাথে সম্পৃক্ত থাকুন এবং দা’ওয়াতে ইসলামীর দ্বীনি পরিবেশে সামনে আগ্ররস হয়ে অংশ গ্রহণ করুন, কুরআন শিক্ষাকে বিশ্বব্যাপি প্রসার করার জন্য দা’ওয়াতে ইসলামীর একটি বিভাগ “প্রাপ্ত বয়স্কদের মাদরাসাতুল মদীনা”ও রয়েছে। প্রাপ্ত বয়স্কদের মাদরাসাতুল মদীনা বিভিন্ন স্থানে যেমন মসজিদ, শিক্ষা প্রতিষ্ঠান, মার্কেট ও ঘর ইত্যাদিতে পড়ানো হয়। প্রাপ্ত বয়স্কদের মাদরাসাতুল মদীনা অর্থাৎ  প্রাপ্ত বয়স্ক ইসলামী ভাইদের বিভিন্ন সময় সঠিক মাখারিজে আদায়ের সাথে মদানাী কায়েদা ও কুরআনে কারীম ফ্রিতে পড়ানো হয়। কেবল এ দেশে নয় বরং বিশ্বব্যপি দা’ওয়াতে ইসলামীর অধিনে অগণিত প্রাপ্ত বয়স্কদের মাদরাতুল মদীনার ব্যবস্থা হয়। আপনিও অবশ্যয় অংশগ্রহণ করুন। কুরআনের শিক্ষা গ্রহণ করার ফযীলতের কথা কি আর বলবো! সুতরাং মাকতাবাতুল মদীনার প্রকাশিত কিতাব “বাহারে শরীয়ত” ৩য় খন্ডের ৪৮৪ পৃষ্ঠা থেকে প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী পর্যবেক্ষণ করুন: (১) তোমাদের মধ্যে উত্তম সেই ব্যক্তি, যে কুরআন শিখে ও অন্যকে শিখায়। (বুখারী, ৩য় খন্ড, ৪১০ পৃষ্ঠা, হাদীস: ৫০২৭) (২) যে কুরআন পাঠ করাতে অভিজ্ঞ, সে কিরামান কাতেবিনের সাথে রয়েছে আর যে ব্যক্তি থেমে থেমে কুরআন পাঠ করে ও সেটা তার জন্য কঠিন, অর্থাৎ তার জিহ্বা সহজে চলেনা, কষ্ট করে আদায় করে, তার জন্য দু’টি সাওয়াব। (সহীহ মুসলিম, ৪০০ পৃষ্ঠা, হাদীস: ৭৯৮) আল্লাহ পাক আমাদের বিশুদ্ধ উচ্চারণ সহকারে কুরআনে করীম শিখার জন্য প্রাপ্ত বয়স্কদের মাদরাসাতুল মদীনায় অংশগ্রহণ করার তৌফিক দান করুন। اٰمِـيـن بِجا هِ النَّبِىِّ الْاَمِيْن  صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! কুরআনে করীমের বরকত যথাযতভাবে ঐ সময় অর্জিত হতে পারে, যখন আমরা এর আদবের প্রতিও লক্ষ্য রেখে তিলাওয়াত করবো, আর যদি আদবের প্রতি লক্ষ্য না রাখা হয় তবে না এর উদ্দেশ্য অর্জিত হবে, আর না এর বরকত নসীব হবে বরং অনেক সময় গুনাহ সম্পাদনকারী হিসাবে সাব্যস্ত হতে পারে। আসুন! কয়েকটি আদব সম্পর্কে শ্রবণ করি, যেনো সঠিকভাবে কুরআনে করীম পড়ে বরকত অর্জন করতে পারি।\n    * আমীরুল মুমিনীন হযরত ওমর ফারুক رَضِیَ اللهُ عَنْہُ প্রতিদিন সকালে পবিত্র কুরআন মজীদে চুমু দিতেন। আর বলতেন: ‘এটি হচ্ছে আমার প্রতিপালকের প্রতিশ্রুতি ও তাঁর কিতাব।’ (দুররে মুহতার, ৯ম খন্ড, ৬৩৪ পৃষ্ঠা) * পবিত্র কুরআন তিলাওয়াতের শুরুতে اَعُوْذُ بِاللهِ مِنَ الشَّیْطٰنِ الرَّجِیْمِ পাঠ করা মুস্তাহাব, আর সূরা আরম্ভ করার সময় بِسْمِ اللهِ الرَّحْمٰنِ الرَّحِیْمِ পাঠ করা সুন্নাত। অন্যথায় মুস্তাহাব। (বাহারে শরীয়াত, ১ম খন্ড, ৩য় অংশ, ৫৫০ পৃষ্ঠা) * অযু সহকারে কিবলামুখি হয়ে, ভাল পোশাক পরিধান করে বসে, তিলাওয়াত করা মুস্তাহাব। (প্রাগুক্ত, ৫৫০ পৃষ্ঠা) * পবিত্র কুরআন দেখে দেখে পাঠ করা, মুখস্থ পাঠ করার থেকে উত্তম। এতে করে তিলাওয়াত করা হয়, দেখাও হয় এবং হাতে স্পর্শ করাও হয়, আর এসব কাজ হচ্ছে ইবাদত। (গুনইয়াতুল মুতামাল্লা, ৪৯৫ পৃষ্ঠা) * কুরআন মজীদকে অত্যন্ত সুললিত কণ্ঠে তিলাওয়াত করা উচিত। কণ্ঠ ভাল না হলেও ভাল কণ্ঠ বানানোর চেষ্টা করুন। কিন্তু এমন ভাবে সুর দিয়ে পড়া, হরফ উচ্চারণে কম বেশী হয়ে যায়, যেমন গায়করা করে থাকে, এটা না-জায়েয। বরং পড়ার সময় তাজবীদের কায়েদার দিকে খেয়াল রাখুন। (দুররে মুখতার, রদ্দুল মুহতার, ৯ম খন্ড, ৬৯৪ পৃষ্ঠা) * কুরআন মজীদ উচ্চ স্বরে পাঠ করা উত্তম, যদি তা কোন নামাযী, রোগী বা ঘুমন্ত ব্যক্তির কষ্টের কারণ না হয়। (গুনইয়াতুল মুতামাল্লা, ৪৯৭ পৃষ্ঠা) * উচ্চ স্বরে যখন কুরআন তিলাওয়াত করা হয়, তখন উপস্থিত সকলেরই তা শ্রবন করা ফরজ, ঐ সমাগমে যদি সকল মানুষই তা শোনার জন্য উপস্থিত হয়ে থাকে। অন্যথায় এক জন শুনলেই যথেষ্ট হবে। যদিও অন্য লোকেরা তাদের ব্যক্তিগত কাজে ব্যস্ত থাকে। (ফতোওয়ায়ে রযবীয়া, ২৩তম খন্ড, ৩৫৩ পৃষ্ঠা) * একত্রে উপস্থিত সবাই উচ্চ আওয়াজে কুরআন তিলাওয়াত করা হারাম। বেশির ভাগ (মৃত ব্যক্তির) তৃতীয় দিবসে সবাই মিলে বড় আওয়াজে কুরআন শরীফ পড়ে থাকে, এটি হারাম। যদি কিছু লোক এক সাথে কুরআন শরীফ তিলাওয়াতকারী হয়, সে ক্ষেত্রে শরীয়াতের বিধান হচ্ছে নিম্ন স্বরে পড়া। (বাহারে শরীয়াত, ১ম খন্ড ৩য় অংশ, ৫৫২ পৃষ্ঠা) * বাজারে অথবা যেসব স্থানে লোকজন কাজে ব্যস্ত থাকে, সেখানে উচ্চ স্বরে তিলাওয়াত করা না-জায়িয। লোকজন যদি শ্রবন না করে, তবে তিলাওয়াতকারী গুনাহগার হবে। যদি কাজে ব্যস্ত হবার পূর্বে সে কুরআন তিলাওয়াত শুরু করে, আর ঐ জায়গা কাজ করার জন্য নির্দিষ্ট নয় এবং সে প্রথমে পড়া শুরু করে আর লোকেরা শ্রবন করেনা তবে লোকেরা গুনাহগার হবে, আর যদি কাজ শুরু করার পর সে পড়া শুরু করে তবে পাঠকারী গুনাহগার হবে। (গুনইয়াতুল মুতামাল্লা, ৪৯৭ পৃষ্ঠা) * শুয়ে শুয়ে কুরআন শরীফ তিলাওয়াত করাতে কোন বাধা নেই, যদি পা সংকুচিত অবস্থায় থাকে, আর মুখ খোলা থাকে (অর্থাৎ চেহারা যেনো কোন কিছু দ্বারা ঢাকা না থাকা), অনুরূপ হাটাচলা ও কাজকর্ম করার সময়ও কুরআন তিলাওয়াত জায়িয, যদি মনোযোগ বিঘ্নিত না হয়। অন্যথায় মাকরূহ। (প্রাগুক্ত, ৪৯৬পৃষ্ঠা) * গোসলখানায় ও অপবিত্র স্থানে কুরআন শরীফ তিলাওয়াত করা না-জায়িয। (প্রাগুক্ত) * পবিত্র কুরআন শরীফের তিলাওয়াত শ্রবন করা, তিলাওয়াত করা, নফল (নামায) পড়ার চাইতে উত্তম। (প্রাগুক্ত, ৪৯৭ পৃষ্ঠা) * কোন ব্যক্তি ভুলভাবে পড়ে থাকলে শ্রোতার উপর ওয়াজিব হচ্ছে তাকে বলে দেওয়া, যদি বলে দেওয়াতে হিংসা-বিদ্বেষ সৃষ্টি না হয়। (প্রাগুক্ত, ৪৯৮ পৃষ্ঠা) * কুরআনের তিলাওয়াত করার সময় তারতীল অর্থাৎ থেমে থেমে পাঠ করা উচিৎ কেননা এটা মুস্তাহাব। * যদি তিলাওয়াতের সময় একাগ্রতা কমে যায় ও অলসতা অনুভব হয় তবে কিছুক্ষণের জন্য তিলাওয়াত বন্ধ করে দিন, যেনো অলসতা দূর হয়ে আবারো একাগ্রতার সহকারে তিলাওয়াত করাতে সহজ হয়।\nপ্রিয় নবী\nصَلَّی اللهُ عَلَیْہِ وَاٰلِہٖ وَسَلَّم ইশাদ করেন: যতক্ষণ পর্যন্ত তোমারদের মন চায় কুরআন পাঠ করতে থাকো, অতঃপর যখন এদিক সেদিক মন যায় তখন উঠে যাও। (সহীহ বুখারী, কিতাবুল ফাযয়িলে কুরআন, হাদীস: ৫০৬০, ৩য় খন্ড, ৪১৯ পৃষ্ঠা)\n\n    প্রিয় ইসলামী ভাইয়েরা! কুরআনে করীমের তিলাওয়াতের আরো আদব সম্পর্কে জানার জন্য আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা “তিলাওয়াতের ফযীলত” অধ্যয়ন করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "মিসওয়াকের সুন্নাত ও আদব",
        "2": "    প্রিয় ইসলামী ভাইয়েরা! আসুন! শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ এর পুস্তিকা “১৬৩ মাদানী ফুল” থেকে মিসওয়াকের সুন্নাত ও আদব শ্রবণ করি। প্রথমে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর দু’টি বাণী শ্রবন করি: * মিসওয়াক করে দুই রাকাত নামায আদায় করা মিসওয়াক ছাড়া ৭০ রাকাতের চেয়ে উত্তম। (আত-তারগীব ওয়াত তারহীব, ১ম খন্ড, ১০২ পৃষ্ঠা, হাদীস: ১৮) * মিসওয়াকের ব্যবহার নিজের জন্য আবশ্যক করে নাও কেননা, তাতে মুখের পরিচ্ছন্নতা ও আল্লাহ পাকের সন্তুষ্টির মাধ্যম রয়েছে। (মুসনাদে ইমাম আহমদ বিন হাম্বল, ২য় খন্ড, ৪৩৮ পৃষ্ঠা, হাদীস: ৫৮৬৯) * হযরত ইবনে আব্বাস رَضِیَ اللهُ عَنْہُ থেকে বর্ণিত: মিসওয়াকে দশটি গুণাগুণ  রয়েছে: মুখ পরিষ্কার করে, মাড়ি মজবুত করে, দৃষ্টিশক্তি বাড়ায়, কফ দূর করে, মুখের দূর্গন্ধ দূর করে, সুন্নাতের অনুসরণ হয়, ফিরিশতারা খুশি হয়, আল্লাহ পাব সন্তুষ্ট হন, নেকী বৃদ্ধি করে, পাকস্থলী ঠিক রাখে। (জামউল জাওয়ামি’ লিস্সুয়ুতী, ৫ম খন্ড, ২৪৯ পৃষ্ঠা, হাদীস: ১৪৮৬৭)\n"
    },
    {
        "1": "ঘোষাণা",
        "2": "    মিসওয়াকের অবশিষ্ট সুন্নাত ও আদব তরবিয়তি হালকায় বয়ান করা হবে, সুতরাং এগুলো জানার জন্য তরবিয়াতী হালকাতে অবশ্যয় অংশ গ্রহণ করুন।"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n            বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়।  (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً بِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়।  (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে।  (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।  (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।  (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)\n"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই।  আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\n            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n\n\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    }
]