[
  {
    "1": "চাঁদ দেখার বিবরণ",
    "2": "চাঁদ দেখার বিবরণ\n\nরমযানের রোযা, ঈদ, হজ্ব, কোরবানী, শবে বরাত, শবে ক্বদর, আশুরা ও শবে মি’রাজ শরীফের মত অতীব ধর্মীয় গুরুত্বপূর্ণ অনুষ্ঠানসমূহ চাঁদের তারিখের উপর নির্ভরশীল। তাই অধিকাংশ ওলামা-ই কেরামের মতে বার চাঁদের মধ্যে পাঁচটি মাসের চাঁদ দেখা ওয়াজিব আলাল কেফায়া। অর্থাৎ প্রত্যেক এলাকাবাসীর মধ্যে কম পক্ষে একজন চাঁদ দেখলে সবাই গুনাহ্‌ থেকে দায়মুক্ত হবে। পাঁচটি চাঁদের মধ্যে শা’বান, রমযান, শাওয়াল, জিলক্বদ ও জিলহজ্ব। বাকি মাসসমূহের চাঁদ দেখা মুস্তাহাব ও অনেক সাওয়াব। [ফাতাওয়ায়ে রযভিয়া ইত্যাদি]\n\nপ্রিয় নবী সরকারে দো’আলম হুযূর পুরনূর সাল্লাল্লাহু তাআলা আলায়হি ওয়াসাল্লাম এরশাদ করেছেন, তোমরা চাঁদ দেখে রোযা শুরু কর এবং চাঁদ দেখে ইফতার (ঈদ) কর, আর যদি আকাশ মেঘাচ্ছন্ন হয়ে যায় তবে শাঞ্চবান মাসকে ত্রিশ দিনে পূর্ণ করে নাও। [বুখারী ও মুসলিম শরীফ]\n\nজরুরী মাসআলাঃ যেহেতু চৎন্দ্র মাস ২৯ ও ৩০ দিনে পরিপূর্ণ হয়, কোন চৎন্দ্র মাস ২৯ দিনের কম হয় না, তদ্রূপ ৩০ দিনের অধিকও হয় না,  সেহেতু শা’বানের ২৯ তারিখ সন্ধ্যা বেলায় মাহে রমযানের নতুন হেলাল (চাঁদ) দেখবে, শা’বানের ২৯ তারিখ রমযানের চাঁদ দেখা গেলে পরদিন থেকে রমযানের রোযা শুরু করবে। যদি শা’বানের ২৯ তারিখ সন্ধ্যায় রমযানের চাঁদ দেখা না যায়, তবে শা’বানের ত্রিশদিন পূর্ণ করে রমযানের রোযা শুরু করবে। শা’বানের ৩০ তারিখ রমযানের চাঁদ দেখা না গেলেও পরদিন থেকে রমযানের রোযা শুরু করতে হবে। [আলমগীরী]\n\nজরুরী মাসআলাঃ চন্দ্রের উদয়স্থল পরিস্কার না থাকা অবস্থায় বা কুয়াশা ও মেঘাচ্ছন্ন থাকাবস্থায় রমযানের রোযা ফরয হওয়ার জন্য শুধু একজন মুসলমান বালেগ (প্রাপ্ত বয়স্ক) আক্বেল (বিবেকবান) আদেল (যে কবীরা গুনাহ হতে বিরত থাকে এবং বার বার সগীরাহ্‌ গুনাহ করে না) ও মসতুর (যার বাহ্যিক অবস্থা শরীয়ত সম্মত, কিন্তু অভ্যন্তরীণ অবস্থা জানা নেই)-এর সাক্ষ্য যথেষ্ট, সে পুরুষ হোক বা মহিলা, অবশ্য রমযান ব্যতীত ঈদ বা অন্যান্য মাসের চন্দ্র উদয়ের ব্যাপারে আকাশ পরিস্কার না থাকাবস্থায় কমপক্ষে দুঞ্চজন উপরোক্ত গুণাবলী সম্পন্ন পুরুষ বা একজন পুরুষ ও দু’জন মহিলার সাক্ষূ অবশ্যই জরুরী। হাঁ আকাশ বা চন্দ্রের উদয়স্থল পরিস্কার থাকা অবস্থায় চন্দ্র উদয়ের ব্যাপারে অনেক লোকের সাক্ষ্য অপরিহার্য, চাই রমযানের ব্যাপারে হোক বা ঈদের ব্যাপারে হোক বা অন্য মাসের ব্যাপারে হোক। অনেক লোক বলতে শরীয়তের ক্বাযী বা রাষ্ট্রের পক্ষ হতে নিযুক্ত স্থানীয় প্রশাসন যতজন সাক্ষীর প্রয়োজন মনে করেন, ততজন সাক্ষীর সাক্ষ্য নিয়ে ক্বাযী বা সরকার কর্তৃক নিযুক্ত স্থানীয় প্রশাসন চাঁদ দেখার ঘোষণা দেবেন।[হেদায়া ও রদ্দুল মুহতার ইত্যাদি]\n\nজরুরী মাসআলাঃ শুধু রেডিও, টিভির খবর এবং জ্যোতিষের ধারণা চন্দ্র উদয়ের ব্যাপারে গ্রহণযোগ্য নয়। রমযান বা ঈদের চন্দ্র উদয়ের ব্যাপারে ক্বাযী বা সরকার কর্তৃক নিযুক্ত স্থানীয় প্রশাসনের নিকট উপরোক্ত গুণাবলী সম্পন্ন সাক্ষীর প্রত্যক্ষ সাক্ষ্য অপরিহার্য, সাক্ষ্য দেওয়ার সময় বলবে, ‘‘আমি সাক্ষ্য দিচ্ছি যে, অমুক স্থানে বা অমুক এলাকায় আমি রমযান বা ঈদের নতুন চাঁদ দেখেছি।’’ অন্য শব্দ দ্বারা সাক্ষ্য প্রদান করলে তা গৃহীত হবে না। যেমনঃ ক্বাযী বা সরকার কর্তৃক নিযুক্ত প্রশাসনের নিকট কয়েকজন বলল- অমূক স্থানে চাঁদ দেখা গেছে অথবা অমুক অমুক ব্যক্তি চাঁদ দেখেছে- এ জাতীয় শব্দে সাক্ষ্য দান যথেষ্ট নয়। তদ্রূপ টেলিগ্রাম বা টেলিফোন বা যান্ত্রিক উপায়ে ক্বাযী বা স্থানীয় প্রশাসনের নিকট চন্দ্র উদয়ের সাক্ষ্য প্রদান করলে তাও গৃহীত হবে না, যেভাবে মামলা-মোক্বদ্দমায় হাকিমের নিকট সাক্ষীগণ প্রত্যক্ষভাবে সাক্ষ্য প্রদান করতে হয়, তদ্রূপ চন্দ্র উদয়ের বেলায়ও ক্বাযী বা স্থানীয় প্রশাসনের নিকট প্রত্যক্ষভাবে সাক্ষ্য প্রদান করতে হবে। অনুরূপ চন্দ্র না দেখে গুজব, পঞ্জিকা, সংবাদ পত্রের ভিত্তিহীন ও সন্দেহমূলক খবর, ক্বাযী বা সরকার কর্তৃক নিয়োজিত স্থানীয় প্রশাসনের নিকট চন্দ্র উদয়ের সাক্ষ্যদান ছাড়া শুধু রেডিও, টিভির খবরের উপর ভিত্তি করে, অনুরূপ জ্যোতিষী বা গণকের গণনার উপর নির্ভর করে শরীয়ত মোতাবেক চাঁদ দেখা প্রমাণিত হয় না। [শরহুল আশবাহ, হুমুভী ও কানূনে শরীয়ত ইত্যাদি]\n\nজরুরী মাসআলাঃ গ্রাম বা শহরের অনেক লোক রমযানের নূতন চাঁদ দেখলে সকলের উপর রমযানের রোযা পালন করা অপরিহার্য হয়ে যায়। অবশ্য যদি কোন গ্রামের মাত্র ২/১ জন লোক শাঞ্চবানের ২৯ তারিখ সন্ধ্যাবেলায় রমযানের চাঁদ দেখল, কিন্তু সেখানে কোন ক্বাযী বা সরকার কর্তৃক নিযুক্ত প্রশাসন নেই, তবে গ্রামের লোকদেরকে একত্রিত করে চাঁদ দেখার সাক্ষ্য দেবে। সাক্ষ্যদাতা যদি আদিল বা সত্যবাদী হয় তবে সকলের উপর পরদিন হতে রমযানের রোযা পালন করতে হবে। নতুবা শাঞ্চবান মাস ৩০ দিন পূর্ণ করার পর থেকে রমযানের রোযা শুরু করবে।  [কানূনে শরীয়ত ইত্যাদি]\n\nসারা বিশ্বে একই দিনে রোযা ও ঈদ প্রসঙ্গ\n\nযদি কোন এক শহরে বা রাষ্ট্রে রমযান বা শাওয়ালের নূতন চাঁদ দেখা যায়, তবে অন্য শহর বা রাষ্ট্রে (যেখানে চাঁদ দেখা যায় নাই) রোযা ও ঈদ পালন করতে হবে কি না? এ ব্যাপারে ইমামগণের মধ্যে মতবিরোধ আছে। বিশেষতঃ হানাফী মাযহাবের পূর্ববর্তী ও পরবর্তী ওলামা-ই কেরামের মতে বিশ্বের কোন এক স্থানে চাঁদ দেখা গেলে সারা বিশ্বে একই সময়ে রোযা ও ঈদ পালন করবে। তবে শর্ত হল নির্দিষ্ট তারিখেই চাঁদ দেখা সংক্রান্ত সাক্ষ্য চাঁদ দেখা না যাওয়া স্থানে কাযী বা সরকার কর্তৃক নিযুক্ত প্রশাসনের নিকট প্রদান করতে হবে অথবা বিভিন্ন কাফেলা বা দল-উপদল চাঁদ দেখা না যাওয়ার স্থানে ক্বাযী বা সরকার কর্তৃক নিযুক্ত প্রশাসনের নিকট সাক্ষ্য প্রদান করতে হবে। শুধু রেডিও, টেলিভিশন, বেতারযন্ত্র অথবা যান্ত্রিক উপায়ে বিশ্বের কোন এক প্রান্তে চাঁদ দেখার খবর প্রচার করলে হানাফী মাযহাবের পূর্ববর্তী ফক্বীহগণের মতেও অন্য দেশে (যেখানে চাঁদ দেখা যায় না) রোযা ও ঈদ পালন করা শুদ্ধ হবে না। যেহেতু রোযা ও ঈদ পালন করা চাঁদ দেখার সাক্ষ্যের উপর নির্ভরশীল, খবরের উপর নয়। [বাহারে শরীয়ত ইত্যাদি]\n\nতবে হানাফী মাযহাবের পরবর্তী ওলামা-ই কেরাম ও শাফে‘ঈ মাযহাবের অধিকাংশ ইমামগণ সারা বিশ্বে চন্দ্র উদয়ের ভিন্নতার কারণে এ সিদ্ধান্তে উপনীত হয়েছেন যে, সারা বিশ্বে একই দিনে রোযা ও ঈদ পালন করা যাবে না। যেহেতু নামায যেমনিভাবে সূর্যের গতি ও সময়ের উপর নির্ভরশীল, তেমনি রোযা ও ঈদ চন্দ্র উদয়ের সময়সীমার উপর নির্ভরশীল। অর্থাৎ সারা বিশ্বে সূর্য উদয়ের ভিন্নতা যে রকম গ্রহণীয়, তদ্রূপ অধিকাংশ ইমামগণের মতে চন্দ্র উদয়াস্তের ভিন্নতাও গ্রহণীয়। সুতরাং হানাফী মাযহাবের পরবর্তী ওলামা-ই কেরামের মতে নিকটতম শহর বা রাষ্ট্রের (যেখানে চন্দ্র উদয়ের ভিন্নতা পরিলক্ষিত হয়) কোন এক প্রান্তের চন্দ্র দেখা অপর দূরবর্তী প্রান্তের জন্য যথেষ্ট নয়। উল্লেখ্য যে, যে দেশ বা শহর পায়ে হেঁটে বা স্বাভাবিক নিয়মে অতিক্রম করতে কমপক্ষে এক মাসের অধিক সময় লাগে সে শহর বা দেশে রোযা বা ঈদ পালন করা অন্য শহর বা দেশের চাঁদ উদয়ের উপর নির্ভরশীল নয়। কোন কোন ইমাম বলেন- যতদুর এলাকাকে এক দেশ মনে করে সে এলাকার যে কোন স্থানে চন্দ্র উদয়ের সাক্ষী পাওয়া গেলে উক্ত সমগ্র এলাকায় রোযা ও ঈদ পালন করতে হবে। আর তা না হলে বরং ভিন্ন সময়ে চন্দ্র উদয় হতে দেখা গেলো, যেমন বাংলাদেশে তার বিপরীত তারিখে চন্দ্র উদয় হলো, উভয় দেশ হানাফী পরবর্তী ওলামা-ই কেরামের মতে এক হুকুমের আওতায় আসতে পারে না। হাফেযুল হাদীস ওসমান বিন আলী যায়ল‘ঈ হানাফী রাহমাতুল্লাহি আলায়হি ‘শরহুল কানয’ কিতাবে ‘মুতাআখ্‌খেরীনে আহনাফ’ বা পরবর্তী হানাফীগণের মতকে অধিকতর উত্তম বলে গ্রহণ করেছেন। [সিরাজিয়া,বাদা-ই’উস্‌ সানা-ই’]"
  },
  {
    "1": "হজ্জে বায়তুল্লাহ্‌",
    "2": "হজ্জে বায়তুল্লাহ্‌\n\nহজ্জ ইসলামের অন্যতম বুনিয়াদী ইবাদত। আল্লাহ-প্রেমের পরম নিদর্শন এবং এক ব্যতিক্রমধর্মী ইবাদত এ হজ্জ্‌। ইসলামের সকল ইবাদত-নামায, রোযা, যাকাত, জিহাদ, সাদক্বাহ্‌-খয়রাত, যিক্‌র-আয্‌কার এবং তরীক্বতের সবক্ব পালন ইত্যাদি সর্বত্র আদায়যোগ্য। কিন্তু হজ্জ ব্যতিক্রম। এটা একমাত্র নির্দিষ্ট মওসুমে আল্লাহ রাব্বুল আলামীনের মেহমানরূপে মর্যাদাবান হয়ে খানায়ে কা’বা বায়তুল্লাহ শরীফে উপস্থিত হয়েই শুধু আদায় করা যায়।\n\nকোন কোন ইবাদত দৈহিক; যেমন, নামায, রোযা, যিক্‌র-আয্‌কার; আর কোন কোন ইবাদত মালী বা আর্থিক; যেমন, যাকাত-ফিতরা, সাদক্বাহ-খায়রাত ইত্যাদি। কিন্তু হজ্জ এমন একটি ইবাদত, যা শারীরিক শ্রম এবং আর্থিক ক্বোরবানী উভয়ের সমন্বয়ে আদায় করতে হয়। অন্যান্য সকল ইবাদত-রিয়াযতে আনুগত্যের প্রাধান্যই পরিদৃষ্ট হয়, আর হজ্জে বায়তুল্লাহ্‌র বিধি-বিধান পালনকালে আল্লাহর প্রেমের প্রাধান্যই পরিলক্ষিত হয়। তাই হজ্জে মাক্ববূলের প্রতিদান হলো জান্নাত।\n\nহজ্জ্‌ এমন একটি আমল, যার বদৌলতে আন্তর্জাতিক ইসলামী ভ্রাতৃত্ব, বন্ধুত্ব এবং সংহতিও সূচিত হয় বিশ্ব মুসলিমের মধ্যে। কেননা, প্রতি বছর নির্দিষ্ট তারিখে নির্দিষ্ট সময়ে লক্ষ-লক্ষ মুঞ্চমিন নর-নারী আরাফাত, মিনা-মুয্‌দালিফায় সমবেত হয়ে এক আল্লাহ্‌র মহত্ব, বড়ত্ব ও গুণগানে মত্ত হয়ে উঠে। ভাষা-বর্ণ-বাসভূমি ইত্যাদি কারণে বিক্ষিপ্ত মুসলিম মিল্লাত হজ্জের বরকতে ও বদৌলতে আরাফাতের ময়দানে একক মুসলিম জাতি-সত্তায় পরিণত হয়। এভাবেই বিশ্ব মুসলিম-ঐক্যের ভিত্‌ সুদৃঢ় ও সুসংহত হয়। হজ্জ্‌ এমন একটি গুরুত্ববহ রিয়াযত, যার বরকতে মানব হৃদয়ে বিনয়, নম্রতা ও কোমলতা আর চরিত্রে পবিত্রতা-পরিশুদ্ধি অর্জিত হয়, যা হজ্জে মাকবূলেরই নমুনা ও নিদর্শন। এহেন অপরিসীম পার্থিব ও পারলৌকক কল্যাণ-মঙ্গল ও উপকার নিহিত রয়েছে পবিত্র হজ্জে বায়তুল্লাহর মধ্যে। এজন্য ক্বোরআনে করীমের অনেক আয়াতে এবং হাদীসে নবভী শরীফের অনেক রেওয়ায়তে বারংবার তাগিদ দেয়া হয়েছে সামর্থ্যবান মুঞ্চমিন নর-নারীর প্রতি হজ্জ সম্পন্ন করার বিষয়ে।\n\nহজ্বের সংজ্ঞা\n\nপবিত্র ক্বোরআনে করীম এবং হাদীসে নবভী শরীফে ‘হজ্জ্‌’(حج) শব্দটি ‘হা’ তে যবর ও যের সহকারে, অর্থাৎ- حَج  এবং حِج উভয়রূপে উল্লিখিত হয়েছে। কেউ কেউ বলেন, হজ্জ শব্দটি যবর যোগে ‘মাসদার’ (ক্রিয়ামূল) আর যের সহকারে ইসম বা বিশেষ্য। আবার কোন কোন মুহাক্ব্‌ক্বিক্‌ বলেন, যবর সহকারে হজ্জ শব্দটি ‘ইস্‌ম’ বা বিশেষ্য এবং যের সহকারে হজ্ব শব্দটি ‘মাসদার’ বা ক্রিয়ামূল। হজ্জ শব্দের আভিধানিক অর্থ হলো قصْدُ الشَّىْئٍ الْعَظِيْمِ الْفَخِيْم  অর্থাৎ- আযীমুশ্বান কোন বিষয় বা বস্তু অর্জনের সংকল্প করা, ইচ্ছা করা। আর ইসলামী শরীয়তের পরিভাষায় হজ্জের মাসসমূহে ইহরাম পরিধান করে ৯ জিলহজ্জ আরাফাতের ময়দানে অবস্থান করা এবং বায়তুল্লাহ শরীফের তাওয়াফ করার সংকল্প করাকে হজ্জ বলা হয়।\n\nহজ্জ কখন ফরয হয়েছে\n\nহজ্জ্‌ কখন ফরয হয় এ বিষয়ে মুহাদ্দিসীন, মুফাস্‌সিরীন এবং ফক্বীহ্‌গণের মধ্যে  মতানৈক্য রয়েছে। মুহাক্বক্বিক্ব ওলামা-ই কেরামের মধ্যে কেউ কেউ বলেন- হজ্জ্‌ হিজরী তৃতীয় সালে ফরয হয়, যে বছর উহুদ যুদ্ধ সংঘটিত হয়। [তাফসীরে ইবনে কাসীর]\n\nআবার কোন কোন মুহাক্বক্বিক্ব বলেন, হজ্জ্‌ হিজরী ষষ্ঠ সালে ফরয হয়। তবে অধিকাংশ মুহাদ্দিসীন এবং ফক্বীহ্‌র মতে হজ্জ্‌ হিজরী নবম সনে ফরয হয়েছে। [আলমগীরী ও দুররে মুখ্‌তার]\n\nদলে দলে লোকজনের ইসলাম গ্রহণ এবং বিভিন্ন দেশের রাষ্ট্রীয় প্রতিনিধি দলের আগমনের কারণে আল্লাহর হাবীব সাল্লাল্লাহু তা’আলা আলায়হি ওয়াসাল্লাম ব্যস্ত থাকায় ওই বছর হজ্জে যাননি; বরং সাইয়্যেদুনা আবূ বকর সিদ্দিক্ব রাদ্বিয়াল্লাহু তা’আলা আনহুকে ‘আমীরুল হুজ্জাজ’ মনোনীত করে মক্কা শরীফে প্রেরণ করেন হজ্জ আদায়ের লক্ষ্যে। হুযূর-ই আকরাম সাল্লাল্লাহু তা’আলা আলায়হি ওয়াসাল্লাম পরবর্তী বছর ১০ম হিজরীতে হজ্জ্‌ সম্পন্ন করেন, যা ঐতিহাসিক ‘বিদায় হজ্জ্‌’ হিসেবে প্রসিদ্ধ।"
  },
  {
    "1": "মসজিদুল হারাম পৃথিবীর শ্রেষ্ঠ মসজিদ",
    "2": "মসজিদুল হারাম পৃথিবীর শ্রেষ্ঠ মসজিদ\n\nঅধ্যক্ষ মাওলানা মুহাম্মদ বদিউল আলম রিজভি\n\nعن ابى ذر رضى الله عنه قال سألت رسول الله صلى الله عليه وسلم عن اوّل مسجد وضع فى الارض قال المسجد الحرام قلت اىّ قال المسجد الاقصى قلت كم بينهما قال اربعون عامًا – (رواه البخارى)\n\nঅনুবাদ: হযরত আবুজর গিফারী রাদ্বিয়াল্লাহু তা‘আলা আনহু থেকে বর্ণিত, তিনি বলেন, রসূলুল্লাহ্ সাল্লাল্লাহু তা‘আলা আলায়হি ওয়াসাল্লামকে প্রশ্ন করলাম, ভূপৃষ্ঠে নির্মিত প্রথম মসজিদ কোনটি? নবীজি সাল্লাল্লাহু তা‘আলা আলায়হি ওয়াসাল্লাম উত্তর দিলেন মসজিদুল হারাম। অতঃপর বললাম, তারপর কোনটি? তিনি এরশাদ করেন, মসজিদুল আকসা, জিজ্ঞেস করলাম এ দুয়ের মধ্যে ব্যবধান কত? নবীজি এরশাদ করলেন চল্লিশ বছর। [বোখারী শরীফ]\n\nপ্রাসঙ্গিক আলোচনা\n\nবর্ণিত হাদীস শরীফে পৃথিবীর শ্রেষ্ঠতম মসজিদের ফজিলত ও গুরুত্ব বর্ণিত হয়েছে। খানায়ে কা’বা বায়তুল্লাহ্ শরীফ সংশ্লিষ্ঠ ভূপৃষ্ঠে সর্বপ্রথম নির্মিত মসজিদের নাম মসজিদুল হারাম হচ্ছে বিশ্ব মুসলিমের প্রধান মসজিদ ও কেন্দ্রীয় মসজিদ। গুণ ও মান বিবেচনায় প্রথম হওয়াটা ফজিলত ও শ্রেষ্ঠত্বের প্রমাণ বহন করে থাকে। যেমন সমগ্র সৃষ্টিকূলের মধ্যে ¯্রষ্টার সর্বপ্রথম সৃষ্টি হচ্ছেন প্রিয়নবী সাল্লাল্লাহু তা‘আলা আলায়হি ওয়াসাল্লাম। এটাও নবীজির শ্রেষ্ঠত্বের দলীল।\n\nমসজিদুল হারাম ঈমান ইসলামের কেন্দ্রস্থল\n\nপবিত্র মক্কা নগরী যে পূণ্যময় ভূমিতে পৃথিবীর সর্বশ্রেষ্ঠ গ্রন্থ আল ক্বোরআন করীম অবতীর্ণ হয়েছে। যে পবিত্র ভূমিতে সর্বকালের সর্বযুগের সর্বশ্রেষ্ঠ ও সর্বশেষ নবীর পদার্পণ ঘটেছে। যে মুকাদ্দাস জমীনে আল্লাহর পবিত্র ঘর খানায়ে কা’বা নির্মিত হয়েছে। যে পবিত্র ঘরকে মহান আল্লাহ্ পাক তাঁর রাসূলের মনোবাসনা পূরনার্থে বিশ্ব মুসলমানদের জন্য কিবলা ঘোষণা করেছেন। যে ক্বিবলার দিকে মুখ করে পাঁচ ওয়াক্ত নামায, জুমার নামায, ঈদুল ফিতর-ঈদুল আযহা, সালাতুল জানাযা সহ সর্বপ্রকার নামায আদায় করে থাকে, সেই বায়তুল্লাহ্ শরীফ মসজিদুল হারাম, যেখান থেকে ইমামুল আম্বিয়া, সৈয়্যদুল মুরসালীন রাহমাতুল্লিল আলামীন বিশ্বনবী সাল্লাল্লাহু তা‘আলা আলায়হি ওয়াসাল্লাম ২৭ রজব দিবাগত রজনী সোমবারে পবিত্র মিরাজুন্নবী তথা উর্ধ্বজগত ভ্রমণ করেছিলেন। প্রথম আসমান হতে সপ্ত আসমান, সিদরাতুল মুনতাহা আরশ মুয়াল্লাহ্, মকীন-লামকান পরিভ্রমণ করেছেন, জান্নাত-দোজখ পরিদর্শন করেছেন। রাব্বুল আলামীনের সাথে দিদারে এলাহীর নূরানিয়্যাতের মহাসমুদ্র অবগাহণে ধন্য হয়েছেন, সেই ঐতিহাসিক বরকমন্ডিত স্মৃতির স্মারক মসজিদুল হারাম। যে মসজিদুল হারামের কথা মহাগ্রন্থ আল ক্বোরআনে বিঘোষিত হয়েছে এরশাদ হয়েছে- سبحان الذى اسرى بعبده ليلا من المسجد الحرام الى المسجد الاقصى\n\nঅর্থ: মহামহিম পবিত্র সত্তা যিনি তাঁর প্রিয় বান্দাকে ভ্রমণ করিয়েছেন রাত্রের কিয়দাংশে মসজিদুল হারাম থেকে মসজিদ আকসা পর্যন্ত। [সূরা বনী ইসরাঈল:আয়াত ১]\n\nমসজিদুল হারামের চতুর্দিকে রয়েছে অসংখ্য বরকত ও আল্লাহ্র কুদরতের নিদর্শনাদি\n\nদুনিয়া সৃষ্টির পর থেকে বায়তুল্লাহ্ শরীফে ও হেরেম শরীফে নামায আদায় করার জন্য আল্লাহর অসংখ্য সম্মানিত নবী-রাসূলগণ আলায়হিমুস্ সালাম, প্রিয় নবী সাল্লাল্লাহু তা‘আলা আলায়হি ওয়াসাল্লাম-এর অসংখ্য সম্মানিত সাহাবাগণ, তাবেঈনগণ, তবে-তাবেঈন মুজতাহিদ ইমামগণ, আল্লাহ্র প্রিয় বান্দা সালেহীন ও আউলিয়ায়ে কামেলীন পৃথিবীর দূর-দূরান্ত হতে পদব্রজে, উষ্টারোহী হয়ে বিভিন্ন বাহনযোগে কষ্ট সাধ্য সফর করে এ পবিত্র ঘরের তাওয়াফ করেছেন, নামায আদায় করেছেন, নিজেদের অন্তরাত্মা খোদায়ী নূরের তজল্লীতে উদ্ভাসিত করেছেন- মহান আল্লাহর সন্তুষ্টি ও নৈকট্য লাভে ধন্য হয়েছেন। সেই বায়তুল্লাহ্ শরীফ হেরম শরীফ অনন্তকাল যুগযুগান্তরে কাল-কালান্তরে বিশ্বাবাসীকে হেদায়তের আলো ও নূর বিতরণ করে যাবে। যে মসজিদের বরকময় স্পর্শ ও ছোঁয়ায় লাখো কোটি মানুষের তাকদীর পরিবর্তন হয়েছে ও হচ্ছে। কিয়ামত পর্যন্ত আল্লাহর সৌভাগ্যবান বান্দারা যে বরকতময় স্থানে গিয়ে নিজেদের ঈমান ও ইসলামের শূন্যতা পূরণ ও আল্লাহ্ ও তদীয় রাসূল সাল্লাল্লাহু তা‘আলা আলায়হি ওয়াসাল্লামের সন্তুষ্টি অর্জনের যুযোগ পাবে।\n\nএ পবিত্র মসজিদের চতুর্দিকে রয়েছে তিনশত সম্মানিত নবীগণের পবিত্র কবর শরীফ। রুকনে ইয়ামানী ও হাজরে আসওয়াদের মধ্যখানের স্থান রয়েছে সত্তরজন সম্মানিত নবী রাসূলের কবর শরীফ। হাতীমে ক্বা’বা যেই বায়তুল্লাহ্ শরীফের অংশ বিশেষ এতে মিযাবে রহমতের নীচে হযরত ইসমাঈল আলায়হিস্ সালাম ও তাঁর মহিয়সী আম্মাজান হযরত মা হাজেরা আলায়হিস্ সালাম’র কবর শরীফ রয়েছে। এ ছাড়াও মক্কা শরীফের প্রসিদ্ধ কবরস্থান জান্নাতুল মুয়াল্লা থেকে কিয়ামত দিবসে এমন সত্তর হাজার নেক্কার বান্দাকে উঠানো হবে। যাঁরা বিনা হিসাবে জান্নাতে প্রবেশ করবে। এদের প্রত্যেকে সত্তর হাজার গুনাহগার বান্দাকে সুপারিশ করার অনুমতি প্রাপ্ত হবে। [তারিখে মক্কা: ১খণ্ড, পৃষ্ঠা ৬৮, আনোয়ারুল বয়ান: ৩য় খন্ড, পৃষ্ঠা ২৭৯] মসজিদে হারামে এক লক্ষ রাকাত ও মসজিদে নববীতে পঞ্চাশ হাজার রাকাতের সওয়াব\n\nমসজিদুল হারামে ও মসজিদে নববীতে নামায আদায়ের ফজিলত প্রসঙ্গে এরশাদ হয়েছে-\n\nوصلوة فى مسجدى خمسين الف صلوة وصلوة فى المسجد الحرام بمئة الف صلوة- (رواه ابن ماجه)\n\nহযরত আনাস রাদ্বিয়াল্লাহু তা‘আলা আনহু থেকে বর্ণিত হয়েছে, প্রিয়নবী সাল্লাল্লাহু তা‘আলা আলায়হি ওয়াল্লাম এরশাদ করেছেন, মসজিদে নববী আমার মসজিদে এক রাকাতে পঞ্চাশ হাজার রাকাতের সওয়াব, মসজিদুল হারামে এক রাকাতে এক লক্ষ রাকাতের সওয়াব।  [ইবনে মাযাহ: ১খন্ড, পৃষ্ঠা১০২]\n\nবায়তুল্লাহ্ শরীফের দিকে থাকানো ইবাদত\n\nউম্মুল মুমেনীন হযরত আয়েশা সিদ্দিকা রাদ্বিয়াল্লাহু তা‘আলা আনহা থেকে বর্ণিত রসূলুল্লাহ্ সাল্লাল্লাহু তা‘আলা আলায়হি ওয়াসাল্লাম এরশাদ করেছেন-النظر الى الكعبة عبادة- ক্বা‘বা শরীফের দিকে দৃষ্টিপাত করা ইবাদত।[কানযুল উম্মাল: ৪র্থ খন্ড, পৃষ্ঠা-৪৫৮]\n\n \n\nক্বা‘বা শরীফে দৈনিক একশত বিশটি রহমত অবতীর্ণ হয়\n\nহযরত আবদুল্লাহ্ ইবনে আব্বাস রাদ্বিয়াল্লাহু তা‘আলা আনহু থেকে বর্ণিত, প্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন খানায়ে ক্বা‘বা বায়তুল্লাহ্ শরীফে দৈনিক একশত বিশটি রহমত অবতীর্ণ হয়। এরশাদ হয়েছে- ستون للطائفين واربعون للمصلّين وعشرون للناظرين- বায়তুল্লাহ্ শরীফে তাওয়াফকারীদের জন্য ৬০টি রহমত, হেরেম শরীফে নামায আদায়কারীদের জন্য ৪০টি রহমত বায়তুল্লাহ্ শরীফের দিকে তাজীম ও মহব্বতের সাথে দৃষ্টিপাতকারী মুসলমানদের জন্য বিশটি রহমত অবতীর্ণ হয়। [বায়হাকী শরীফ: পৃষ্ঠা ১০৫]\n\nবায়তুল্লাহকে আল্লাহ্ হারাম ঘোষণা করেছে\n\nপবিত্র ক্বোরআনে এরশাদ হয়েছে-جعل الله الكعبة البيت الحرام قيامًا- (المائد: ৯৭)\n\n‘‘আল্লাহ্ তা‘আলা ক্বা‘বাকে ‘‘হারাম’’ তথা সম্মানিত ঘর এবং মানুষের কল্যাণের জন্য নির্ধারণ করেছেন।\n\n[সূরা মায়িদা: আয়াত ৯৭]\n\nবণির্ত আয়াতের ব্যাপারে বলা হয়েছে-\n\nاى قيامًا لمعاش الناس ومكاسبهم لما يحصل لهم فى زيارتها من الثمارة وانواع البركة مجمع البيان طبرى –২/২০২)\n\nঅর্থ: ক্বা‘বা মানুষের জীবন ধারণ ও জীবিকার্জনের ক্ষেত্রে টিকে থাকার অবলম্বন। কেননা ক্বা‘বা শরীফ জিয়ারতে গেলে তারা উপকৃত হয়। আর নানাবিধ রবকত কল্যাণ ও সমৃদ্ধি তাদের অর্জিত হয়। [তাফসীরে মাজমাউল বয়ান:২০২/২]\n\nক্বা‘বা শরীফে ইবাদত\n\nপবিত্র ক্বোরআনুল মজীদে এরশাদ হয়েছে-\n\nانما امرت ان اعبد ربّ هذه البلدة حرّمها وله كُلّ شيئٍ وامرت ان اكون من المسلمين- (نمل- ৯১)\n\nঅর্থ: আমাকে এ নগরীর প্রতিপালকের ইবাদত করতে হুকুম দেয়া হয়েছে। যেটিকে তিনি সম্মানিত করেছেন, নিষিদ্ধ ঘোষণা করে বস্তুত: তাঁরই জন্য সবকিছু। আর আমাকে আত্মসমর্পণকারীদের মধ্যে অন্তর্ভুক্ত হতে নির্দেশ করা হয়েছে। [সূরা নমল: আয়াত ৯১] আয়াতের তাফসীর প্রসঙ্গে বলা হয়েছে-\n\nقوله حرّمها لاسيفك فيها دم ولا يظلم فيها احد ولايهاج صيدها ولايختلى خلاها وتحصيص مكة بهذه الاوصاف تشريف لها وتعظيم لشاتها- – (البخارى ২১৬)\n\nঅর্থাৎ- আয়াতে বর্ণিত আল্লাহ্র বাণী ‘হারামাহা’ নিষিদ্ধ করেছে এর তাৎপর্য হলো, এ শহরে রক্তপাত করা যাবে না। ওখানে অবস্থানকারী প্রাণীকুলকে উৎপীড়ন করা যাবে না, ওখানকার ঘাস কাটা যাবে না, এসব বিষয়ে মক্কা শরীফের বৈশিষ্ট্য রয়েছে তাকে সম্মানিত করার জন্য এবং তার প্রতি সম্মান প্রদর্শনের উদ্দেশ্য। [বোখারী শরীফ: ২১৬/১]\n\nহেরম শরীফে অস্ত্র নিয়ে প্রবেশ নিষেধ\n\nপ্রিয়নবী সাল্লাল্লাহু তা‘আলা আলায়হি ওয়াসাল্লাম এরশাদ করেছেন-\n\nان مكّة حرمها الله فلم يحرمها الناس لايحل لامرء يؤمن بالله واليوم الاخر ان يسفك بها دمًا-\n\nঅর্থ: নিশ্চয়ই মক্কা শরীফে আল্লাহ্ তা‘আলা নিষিদ্ধ করেছেন এটা কোন মানুষের দ্বারা নিষিদ্ধ হয়নি, যে ব্যক্তি আল্লাহ্ ও পরকালে বিশ্বাসী তার জন্য মক্কা নগরীতে রক্তপাত বৈধ হবে না। [বোখারী শরীফ: ৬১৫/২] হেরমে শরীফের সম্মান ও মর্যাদা রক্ষা করা মুসলিম উম্মাহর পবিত্র দায়িত্ব। আরো এরশাদ হয়েছে-\n\nلايحل لاحدكم ان يحمل بمكة السلاح-\n\nঅর্থ: তোমাদের কারোর জ্য মক্কায় অস্ত্র বহন করে চলা বৈধ হবে না। আল্লাহ্ তা‘আলা মুসলিম উম্মাহকে হেরমের ফয়ুজাত বরকত নসীব করুন।\n\nআ-মী-ন।"
  },
  {
    "1": "এ চাঁদ এ মাস - যিল্হজ্ব",
    "2": "এ চাঁদ এ মাস:  যিল্হজ্ব\n\nপবিত্র হজ্ব, কোরবানি ও ঈদুল আজহার মহান সওগাত নিয়ে সম্মানিত মাস মাহে যিল্হজ্ব আমাদের দ্বারে উপস্থিত। এ মাস হিজরী বর্ষের শেষ মাস হিসেবেও গুরুত্বপূর্ণ। এ সময়ে বিশ্বমুসলিমকে সমগ্রিকভাবে নিজেদের মৌলিক করণীয় সম্পর্কে সচেতনতা এবং ঐক্যবদ্ধ হওয়া অপরিহার্য। হজ্ব, কোরবানি ও ঈদুল আজহার এ মাসে আল্লাহ্র প্রতি ভালবাসা, ত্যাগ, সহিষ্ণুতা, বিশ্বভ্রাতৃত্ব ইত্যাদি যথাযথ ভাবে বাস্তবায়িত করতে হবে।\n\nএ মাসের নফল ইবাদত\n\nএ মাসের নতুন চাঁদ উদিত হবার পর যে ব্যক্তি দু’রাকাত করে চার রাকাত নফল নামায (প্রতি রাকাতে পঁচিশ বার করে সূরা ইখলাস দ্বারা) আদায় করবে তার জন্য অগণিত সওয়াবের কথা হাদিস শরীফে উল্লেখ রয়েছে। এ মাসে ১ তারিখ থেকে ৯ তারিখ পর্যন্ত রোযা রাখা অত্যন্ত বরকতময়।\n\nএ মাসের ১০ম রাতে বিতর নামাযের পর দুই রাকাত করে চার রাকাত নফল নামায আদায় করবেন। এর প্রতি রাকাতে সূরা কাউছার (ইন্না আ’ত্বায়নাকাল কাউছার) তিনবার এবং সূরা ইখলাস (কুলহুয়াল্লাহু আহাদ) তিনবার করে পড়বেন।\n\nএ মাসের যে কোন রাতের শেষ অধ্যায়ে প্রতি রাকাতে তিনবার আয়াতুল কুরসী, একবার সূরা ফালাক্ব এবং সূরা নাস দ্বারা চার রাকাত নামায আদায় করবে। অতঃপর দু’হাত তুলে নি¤েœর দো’আটি পাঠ করবেন।\n\nসুবহানা যিল ইজ্জাতি ওয়াল জাবারূত, সুবহানা যিল কুদরাতি ওয়াল মালাকূত, সুবহানা যিল হাইয়্যিল লাযী লা য়ামূতু, লা ইলাহা ইল্লা হুয়া ইউহয়ী ওয়া য়ূমীতু ওয়াহুয়া হাইয়ুন লা য়ামূতু সুবহানাল্লাহি রাব্বিল ইবাদি ওয়াল বিলাদি, আল্হামদু লিল্লাহি কাছীরান তাইয়্যিবাম মুবারাকান আলা কুল্লি হাল। আল্লাহু আকবর কাবীরান, রাব্বানা ওয়া জাল্লাজালালাহূ ওয়া কুদরাতাহূ বিকুল্লি মকান।\n\nএরপর আল্লাহর নিকট স্বীয় প্রার্থনা নিবেদন করলে ইন্শাআল্লাহ কবুল হবে। এ নামায ও দোয়ার আমল একবার আদায় করলে হজ্ব ও মদীনা তাইয়্যিবাহ যিয়ারতের সওয়াব পাওয়া যাবে। আর প্রথম দশ রাতে নিয়মিত আদায় করলে জান্নাতুল ফিরদাউস অবধারিত এবং এক হাজার পাপ মার্জনা করা হবে।\n\nতাকবীরে তাশরীক\n\nএ মাসের ৯ তারিখ ফজর নামায হতে ১৩ তারিখ আসর ওয়াক্তের ফরজ নামায পর্যন্ত প্রতি নামাযের পর নিম্নের তাকবীর পাঠ করতে হবে এবং ভুলে গেলে স্মরণ হওয়া মাত্র পাঠ করে নেবে।\n\nতাকবীর: আল্লাহু আকবর, আল্লাহু আকবর, লা-ইলাহা ইল্লাল্লাহু ওয়াল্লাহু আকবর, আল্লাহু আকবর ওয়া লিল্লাহিল হাম্দ।\n\nঈদুল আজহার রজনীটি আল্লাহ্র করুণা লাভের পঞ্চরাত্রির অন্যতম। এ রাতে বিনিদ্র থেকে নফল ইবাদতের মাধ্যমে রাত অতিবাহিত করার মধ্যে অশেষ কল্যাণ ও সাওয়াব নিহিত রয়েছে।\n\nএ মাসে ওফাতপ্রাপ্ত বিশিষ্ট আউলিয়া কেরাম \n\n০১ যিলহজ্ব : খাজা আবদুর রহমান চৌহরভী (রাহ.)।\n\n০১ যিলহজ্ব : হযরত শাহ্সূফী আমানত খান (রাহ.)।\n\n০৭ যিলহজ্ব : হযরত ইমাম মুহাম্মদ বাকের (রাহ.)।\n\n০৮ যিলহজ্ব : ইমাম মুসলিম ইবনে আকিল (রাদ্বি.)।\n\n০৮ যিলহজ্ব : হযরত ইমাম আবু যর গিফারী (রাহ.)।\n\n১৫ যিলহজ্ব : হযরত সৈয়্যদ মুহাম্মদ তৈয়্যব শাহ্ (রাহ.)।\n\n১৭ যিলহজ্ব : হযরত ইমাম আবু বকর শিব্লী (রাহ.)।\n\n১৮ যিলহজ্ব : হযরত নঈম উদ্দীন মুরাদাবাদী (রাহ.)\n\n১৯ যিলহজ্ব : মাহ্বূবে ইলাহী হযরত নিযামুদ্দীন (রাহ.)।\n\n২৬ যিলহজ্ব : হযরত খান জাহান আলী (রাহ.)।\n\nআগামী চাঁদ আগামী মাস : মাহে মুর্হরম\n\nহিজরীবর্ষ সূচনাকারী সম্মানিত মাস মুুর্হরম বিভিন্ন তাৎপর্য এবং ইতিহাসের বহু প্রসিদ্ধ ঘটনার ধারক। পৃথিবীর আদি হতে বহু স্মৃতিকে এ মাস স্মরণ করিয়ে দেয়। বিশেষত- এ মাসের দশম তারিখটিতে বহু ঘটনা সংঘটিত হয়েছে, যা ইতিহাসে রয়েছে এবং ভবিষ্যতেও কিছু ঘটবে বলে হাদিস শরীফে বর্ণিত আছে।\n\n১০ মুর্হরম বা আশুরা দিবসে হযরত আদম আলায়হিস্ সালাম’র দোয়া কবুল, হযরত আদম, হযরত হাওয়া, হযরত ইব্রাহীম ও হযরত ঈসা আলায়হিমুস্ সালাম’র জন্ম, হযরত এয়াকুব আলায়হিস্ সালাম’র সাথে হযরত ইউসুফ আলায়হিস সালাম’র মিলন, হযরত মূসা আলায়হিস্ সালাম ও তাঁর কউমকে নীলনদ হতে পরিত্রাণ এবং ফেরআউন ও তার সৈন্যদের সলিল সমাধি, হযরত মূসা আলায়হিস্ সালাম আল্লাহ্র সাথে কথা বলার সৌভাগ্য এবং তাওরাত কিতাব লাভ, হযরত নূহ আলায়হিস সালাম’র সময়ে মহাপ্লাবনের পর সঙ্গীদের নিয়ে নৌকা হতে ভূমিতে অবতরণ, হযরত ইদ্রীস আলায়হিস্ সালাম ও হযরত ঈসা আলায়হিস্ সালামকে আসমানে উত্তোলন, হযরত মুহাম্মদ সাল্লাল্লাহু আলায়হি ওয়াসাল্লাম ও উম্মুল মুমিনীন হযরত খাদিজাতুল কুবরা রাদ্বিয়াল্লাহু তা‘আলা আনহা’র শাদী মুবারক এবং হযরত ইমাম হুসাইন রাদ্বিয়াল্লাহু তা‘আলা আনহু’র ফোরাত নদীর তীরে কারবালা প্রান্তরে সপরিবারে শাহাদাত বরণ প্রভৃতি ঘটনা সংঘটিত হয়েছে। আশুরা তারিখে কোন এক শুক্রবার মহাপ্রলয়ে পৃথিবীর ধ্বংস ঘটবে। এ দিনটি যথাযোগ্য মর্যাদায় পালনের জন্য মাতম ও আহাজারীর পরিবর্তে ক্বোরআন সুন্নাহসম্মত কতিপয় আমল নি¤েœ পেশ করা হলো।\n\nআমল\n\nআশুরা দিবসে ইবাদতের নিয়তে গোসল করলে জীবনে কুষ্ঠ রোগ হতে মাহফুজ থাকবে। এই দিন এবং তার পূর্ববর্তী দিনসহ রোযা পালন, পরিবার পরিজনসহ উন্নত খাদ্যের আয়োজন করে শুকরিয়া আদায়, খিচুড়ি বা হালিম জাতীয় আহার্য তৈরি করে ইমাম হুসাইন (রাদ্বিয়াল্লাহু তা‘আলা আনহু) এবং শহীদানে কারবালার জন্য ঈসালে সওয়াবের ব্যবস্থা, চোখে সুরমা ব্যবহার, সামর্থানুযায়ী দান-খায়রাত, ওয়াজ-নসীহতের ব্যবস্থা ইত্যাদি অত্যন্ত পুণ্যময় কাজ।\n\nমর্হরম মাসের ১ তারিখে দু’রাকাত নামায আদায় করা যায়। সূরা ফাতিহার পর সূরা ইখলাস তিনবার করে পড়বেন। এরপর দু‘আটি পাঠ করলে সারা বৎসর শয়তানের প্ররোচনা হতে রক্ষা পাবেন এবং ইবাদতে একনিষ্ঠতা হাসিল হবে।\n\nদু‘আ\n\nআল্লা-হুম্মা আনতাল আর্বারুল কদী-ম, ওয়াহা-জিহী ছানাতুল জাদী-দাহ, ইন্নী- আসআলুকা ফী-হাল ইসমাতা, মিনাশ শায়তা-নির রাজী-ম ওয়া আউলিয়া-ইশ শায়তা-ন, ওয়ামিন র্শারিল বালা-য়া- ওয়াল আ-ফা-ত, ওয়াল আউনা হা-জিহিন নাফসিল আ-খিরাতি বিস্সূ-ই ওয়াল ইশতিগা-লা বিকা ইউর্ক্বারিবুনী- ইলাইকা, ইয়া- যালজালা-লি ওয়াল ইক্র—ম।\n\nআশুরার দিনে দুই রাকাত করে চার রাকাত নামায আদায় করবেন। প্রতি রাকাতে সূরা ফাতিহার পর একবার সূরা যিল্যাল, একবার কাফিরূন ও একবার সূরা ইখলাস পড়বেন। নামায শেষে কমপক্ষে একশত বার দরূদ শরীফ আদায় করবেন। অন্য এক বর্ণনা মোতাবেক আরো চার রাকাত নামাযের নিয়ম পাওয়া যায়। প্রতি রাকাতে সূরা ফাতিহার সাথে পঞ্চাশবার করে সূরা ইখলাস পাঠ করতে হবে।\n\nরোযা\n\nএ মাসে প্রথম দশদিনে রোযা রাখার বিশেষ গুরুত্ব রয়েছে। এমনকি অন্ততপক্ষে একটি রোযা পালনের জন্য হাদীস শরীফে তাগিদ দেয়া হয়েছে।\n\nতেলাওয়াত\n\nএ মাসে অধিকহারে ক্বোরআন তিলাওয়াত ও দুরূদ শরীফ পাঠ করার জন্য উৎসাহিত করা হয়েছে। বিশেষত- আশুরা দিবসে কমপক্ষে দশটি আয়াত তিলাওয়াত কারীর জন্য সমুদয় ক্বোরআন শরীফ খতম করার সওয়াব দেয়া হবে বলে উল্লেখ রয়েছে। আমাদের উচিত এ মাসটিকে যথাযোগ্য মর্যাদায় প্রতিপালন, আমাদের সামাজিক ও ব্যক্তিগত সকল ক্ষেত্রে হিজরী সাল ও তারিখের গুরুত্ব প্রতিফলন। ব্যক্তিক ও সামাজিক সকল ক্ষেত্রে ধর্মীয় মূল্যবোধের অনুবর্তন করার জন্য সচেষ্ট হওয়া নববর্ষের সূচনাতে আমাদের সে কামনাই থাকবে।"
  },
  {
    "1": "০ হজ্জের ফযা-ইল ০",
    "2": "পবিত্র ক্বোরআনে করীম এবং হাদীসে নবভী শরীফে বায়তুল্লাহর গুরুত্ব-তাৎপর্য, ফযীলত-বরকত, মরতবা-মহিমা অপরিসীম। নিম্নে তার কিছুটা বিবৃত হলো-\n\nক্বোরআন করীমে আল্লাহ পাক এরশাদ করেছেন- وَاَتِمُّوا الْحَجَّ وَالْعُمْرَۃَ لِلّٰہِ অর্থাৎ- (হে মুমিনগণ!) আর তোমরা একমাত্র আল্লাহর জন্য হজ্জ ও ওমরাহ্‌ পরিপূর্ণ করো।   [সূরা বাক্বারা]\n\nঅন্য আয়াতে এরশাদ হয়েছে- وَلِلّٰہِ عَلَی النَّاسِ حِجُّ الْبَیْتِ مَنِ اسْتَطَاعَ اِلَیْہِ سَبِیْلًاً  অর্থাৎ- মানুষের জন্য একমাত্র আল্লাহর উদ্দেশ্যে ওই ঘরের হজ্জ্‌ করা তার জন্য ফরয যার সেখানে পৌঁছার সামর্থ্য আছে।। [সূরা আল-ই ইমরান]\n\nউপরোক্ত আয়াতাংশের আলোকে প্রতীয়মান হয় গ্গব, ঈমানদারের জন্য আল্লাহ্‌র সন্তুষ্টি অর্জনের নিশ্চিত মাধ্যম হলো আল্লাহর ঘরের হজ্জ্‌।\n\nহাদীস শরীফে এরশাদ হয়েছে-\n\nعَنْ اَبِیْ ہُرَیْرَۃَ رَضِیَ اللّٰہُ تَعَالٰی عَنْہُ قَالَ قَالَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ مَنْ حَجَّ لِلّٰہِ فَلَمْ یَرْفَثْ وَلَمْ یَفْسُقْ رَجَعَ کَیَوْمٍ وَلَدَتْہُ اُمُّہٗ [مُتَّفَقٌ عَلَیْہِ]\n\nঅর্থাৎ (সর্বাধিক হাদীস বর্ণনাকারী সাহাবী)সাইয়্যেদুনা হযরত আবূ হুরায়রাহ্‌ রাদ্বিয়াল্লাহু তা’আলা আনহু থেকে বর্ণিত, তিনি বলেন, রাসূলে করীম রঊফুর রহীম সাল্লাল্লাহু তা’আলা আলাইহি ওয়াসাল্লাম ইরশাদ করেছেন, যে ব্যক্তি কোনরূপ অশ্লীল কর্মকাণ্ড কিংবা পাপাচারে লিপ্ত হওয়া ব্যতিরেকে একমাত্র আল্লাহর সন্তুষ্টি অর্জনের উদ্দেশ্যে হজ্জ্‌ পালন করবে সে মাতৃগর্ভ হতে ভূমিষ্ঠ হওয়ার দিনের ন্যায় নিষ্পাপ হয়ে প্রত্যাবর্তন করবে।\n\nوَعَنْ اَبِیْ ہُرَیْرَۃَ قَالَ قَالَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ اَلْعُمْرَۃُ اِلَی الْعُمْرَۃِ کَفَّارَۃٌ لِّمَا بَیْنَہُمَا وَالْحَجُّ الْمَبْرُوْرُ لَیْسَ لَہٗ جَزَآءٌ اِلاَّ الْجَنَّۃُ [مُتَّفَقٌ عَلَیْہِ] অর্থাৎ (নবী প্রেমে নিবেদিত প্রাণ সাহাবী)সাইয়্যেদুনা হযরত আবূ হুরায়রাহ রাদ্বিয়াল্লাহু তা’আলা আনহু থেকে বর্ণিত, তিনি বলেন- রাসূলে পাক সাহেবে লাওলাক সাল্লাল্লাহু তা’আলা আলায়হি ওয়াসাল্লাম এরশাদ করেছেন, একটি ওমরাহ্‌ কাফ্‌ফারা হয়ে যায় (অর্থাৎ-আমলনামা থেকে গুনাহসমূহ মোচন করে দেয়) আরেকটি ওমরাহ্‌ পালন করা পর্যন্ত মধ্যবর্তী সময়ে সংঘটিত গুনাহ্‌সমূহের। আর হজ্জে মাবরূরের প্রতিদান জান্নাতই।\n\nউল্লেখ্য যে, হজ্জে মাবরূর বলা হয় ওই হজ্জ্‌কে যার সাথে কোন রূপ পাপাচার, লৌকিকতা, লোকদেখানো ইত্যাদি যুক্ত হয় নি।\n\nوَعَنْ اَبِیْ ہُرَیْرَۃَ رَضِیَ اللّٰہُ تَعَالَی عَنْہُ عَنِ النَّبِیِّ صَلَّی اللّٰہُ عَلَیْہِ وَسَلَّمَ اَنَّہُ قَالَ اَلْحُجَّاجُ وَالْعُمَّارُ وَفْدُ اللّٰہِ اِنْ دَعَوْہُ اَجَابَہُمْ وَاِنِ اسْتَغْفَرُوْہُ غَفَرَلَہُمْ [رواہ ابن ماجۃ] অর্থাৎ (প্রসিদ্ধ হাদীস বর্ণনাকারী সাহাবী সাইয়্যেদুনা) হযরত আবূ হুরায়রাহ রাদ্বিয়াল্লাহু তা’আলা আনহু থেকে বর্ণিত, তিনি বলেন, রাসূলে আকরাম নূরে মুজাস্‌সাম সাল্লাল্লাহু তা’আলা আলায়হি ওয়াসাল্লাম এরশাদ করেছেন-আল্লাহ্‌র ঘরের হজ্জ এবং ওমরা পালনকারীরা আল্লাহ্‌র প্রতিনিধি স্বরূপ। তারা যদি আল্লাহ্‌র নিকট দো’আ-ফরিয়াদ করে আল্লাহ পাক তা কবূল করেন এবং তারা আল্লাহ্‌র নিকট মাগফিরাত চাইলে আল্লাহ পাক তাদের (গুনাহসমূহ) মার্জনা করেন। [ইবনে মাজাহ শরীফ]\n\nوَعَنْ اَبِیْ ہُرَیْرَۃَ رَضِیَ اللّٰہُ تَعَالٰی عَنْہُ قَالَ سَمِعْتُ رَسُولَ اللّٰہِ صَلَّی اللّٰہُ عَلَیْہِ وَسَلَّمَ یَقُوْلُ وَفْدُ اللّٰہِ ثَلٰثَۃٌ اَلْغَازِیْ وَالْحَاجُّ وَالْمُعْتَمِرُ [رواہ النسائی والبیہقی فی شعب الایمان] অর্থাৎ-সাইয়্যেদুনা হযরত আবূ হুরায়রাহ রাদ্বিয়াল্লাহু তা’আলা আনহু থেকে বর্ণিত, তিনি বলেন, আমি রাসূলে খোদা হাবীবে কিব্‌রিয়া সাল্লাল্লাহু তা’আলা আলায়হি ওয়াসাল্লামকে এরশাদ করতে শুনেছি, আল্লাহর প্রতিনিধি তিনজন যথা- ১. আল্লাহর পথে জিহাদকারী, ২.আল্লাহর ঘরের হজ্জ্‌ আদায়কারী এবং ৩. ওমরাহ পালনকারী। [নাসাঈ শরীফ ও বায়হাক্বী, শু’আবুল ঈমান]\n\nوَعَنْ اِبْنِ عُمَرَ رَضِیَ اللّٰہُ تَعَالٰی عَنْہُمَا قَالَ قَالَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ اِذَا لَقِیْتَ الْحَاجَّ فَسَلِّمْ عَلَیْہِ وَصَافِحْہُ وَمُرْہُ اَنْ یَسْتَغْفِرَلَکَ قَبْلَ اَنْ یَدْخُلَ بَیْتَہٗ فَاِنَّہٗ مَغْفُوْرٌ [رواہ احمد] অর্থাৎ প্রখ্যাত সাহাবী-ই রাসূল সাইয়্যেদুনা হযরত আবদুল্লাহ ইবনে ওমর রাদ্বিয়াল্লাহু তা’আলা আনহুমা থেকে বর্ণিত, তিনি বলেন, রাসূলে আকরাম হাবীবে রহমান সাল্লাল্লাহু তা’আলা আলায়হি ওয়াসাল্লাম এরশাদ করেছেন, যখন তুমি কোন হাজীর সঙ্গে সাক্ষাৎ করবে, তখন তাকে সালাম করবে, তার সঙ্গে করমর্দন করবে এবং তাকে বলবে যেন তার ঘরে প্রবেশ করার পূর্বেই তোমার জন্য মাগফিরাত কামনা করে। কেননা, হাজীর মাগফিরাত হয়ে গেছে।                 [মুসনাদে আহমদ]\n\nوَعَنْ اَبِیْ ہُرَیْرَۃَ رَضِیَ اللّٰہُ تَعَالٰی عَنْہُ قَالَ قَالَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ مَنْ خَرَجَ حَاجًّا اَوْ مُعْتَمِرًا اَوْ غَازِیًا ثُمَّ مَاتَ فِیْ طَرِیْقِہٖ کَتَبَ اللّٰہُ لَہٗ اَجْرَ الْحَاجِّ اَوِ الْغَازِیِّ اَوِالْمُعْتَمِرِ [رواہ البیہقی فی شعب الایمان]  অর্থাৎ সাইয়্যেদুনা হযরত আবূ হুরায়রাহ রাদ্বিয়াল্লাহু তা’আলা আনহু থেকে বর্ণিত, তিনি বলেন, রাসূলে খোদা হাবীবে কিবরিয়া সাল্লাল্লাহু তা’আলা আলায়হি ওয়াসাল্লাম এরশাদ করেছেন, যে ব্যক্তি আল্লাহর ঘরের হজ্জ্‌ কিংবা ওমরাহ্‌ পালন করার উদ্দেশ্যে অথবা আল্লাহর পথে জেহাদ করার সংকল্প নিয়ে ঘর হতে বের হয়ে পথিমধ্যে ইন্তেকাল করলো, আল্লাহ রাব্বুল আলামীন তার আমলনামায় আল্লাহর ঘরের হজ্জ্‌ কিংবা ওমরাহ্‌ আদায়কারীর অথবা জেহাদকারীর সাওয়াব লিপিবদ্ধ করে দেবেন।[বায়হাক্বী-শু’আবুল ঈমান]\n\nوَعَنْ اِبْنِ عَبَّاسٍ رَضِیَ اللّٰہُ تَعَالٰی عَنْہُ قَالَ قَالَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ مَنْ اَرَادَ الْحَجَّ فَلْیَتَعَجَّلْ [رواہ ابوداؤد والدارمی] অর্থাৎ মুফাস্‌সিরকুল সরদার, সাহাবী-ই রাসূল সাইয়্যেদুনা হযরত আবদুল্লাহ ইবনে আব্বাস রাদ্বিয়াল্লাহু তা’আলা আনহু থেকে বর্ণিত, তিনি বলেন, রাসূলে আকরাম রহমতে আলম সাল্লাল্লাহু তা’আলা আলায়হি ওয়াসাল্লাম এরশাদ করেছেন, যে ব্যক্তি হজ্জ্‌ করার ইচ্ছে করে সে যেন তাড়াতাড়ি আদায় করে নেয় । [আবূ দাঊদ শরীফ ও দারেমী শরীফ]\n\nقَالَ رَسُوْلُ اللّٰہِ صَلَّی اللّٰہُ عَلَیْہِ وَسَلَّمَ حُجُّوا فَاِنَّ الْحَجَّ یَغْسِلُ الذُّنُوْبَ کَمَا یَغْسِلُ الْمَاءُ الدَّرَنَ অর্থাৎ রাসূলে খোদা আশরাফে আম্বিয়া সাল্লাল্লাহু তা’আলা আলায়হি ওয়াসাল্লাম এরশাদ করেছেন, তোমরা হজ্জ্‌ পালন করো। কেননা, হজ্জ্‌ গুনাহসমূহকে এমনভাবে ধৌত করে ফেলে যেভাবে পানি ময়লা ধৌত করে (পরিচ্ছন্ন করে)।\n\nউপরোক্ত রেওয়ায়তসমূহের আলোকে প্রমাণিত হয় যে, হজ্জ্‌ ও ওমরাহ্‌ এমন তাৎপর্যবহ ও মহিমান্বিত ইবাদত, যার বদৌলতে বান্দা আল্লাহর প্রতিনিধি হওয়ার মর্যাদায় অধিষ্ঠিত হয়, হজ্জ্‌ ও ওমরাহ্‌ আদায়কারীর সমুদয় গুনাহ মাফ হয়ে যায়, ইহকালীন জীবন পূতঢ়পবিত্র ও পরিশুদ্ধ হয়ে যায় এবং পরকালীন জীবনে বেহেশতী ও দীদারে ইলাহীর উপযোগী হয়।"
  }
]