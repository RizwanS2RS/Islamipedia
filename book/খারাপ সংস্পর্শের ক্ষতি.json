[
    {
        "1": "খারাপ সংস্পর্শের ক্ষতি",
        "2": "اَلْـحَـمْـدُ لِلّٰهِ رَبِّ الْـعٰـلَـمِـیْـنَ وَالصَّـلٰوۃُ وَالسَّـلَامُ عَـلٰی سَـیِّـدِ الْمُـرْسَـلِـیْـنَط\nاَمَّا بَعْدُ فَاَعُوْذُ بِا للهِ مِنَ الشَّیْطٰنِ الرَّجِیْمِ ط بِسْمِ اللهِ الرَّحْمٰنِ الرَّحِیْمِط\n\nاَلصَّلٰوۃُ وَالسَّلَامُ عَلَیْكَ یَارَسُوْلَ الله             \tوَعَلٰی اٰلِكَ وَاَصْحٰبِكَ یَا حَبِیْبَ الله\nاَلصَّلٰوۃُ وَالسَّلَامُ عَلَیْكَ یَا نَبِیَّ الله            \tوَعَلٰی اٰلِكَ وَاَصْحٰبِكَ یَانُوْرَ الله\n\nنَوَیْتُ سُنَّتَ الْاِعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n\n\n          প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন, কেননা যতক্ষণ মসজিদে থাকবেন, ইতিকাফের সাওয়াব অর্জিত হতে থাকবে মনে রাখবেন! মসজিদে খাওয়া, পান করা, ঘুমানো বা সেহেরী, ইফতার করা এমনকি যমযমের পানি বা দম করা পানি পান করারও শরয়ীভাবে অনুমতি নেই, তবে যদি ইতিকাফের নিয়্যত করা হয় তবে এই সকল বিষয় জায়িয হয়ে যাবে। ইতিকাফের নিয়্যতও শুধুমাত্র পানাহার বা ঘুমানোর জন্য করা উচিৎ নয় বরং এর উদ্দেশ্য যেনো আল্লাহ পাকের সন্তুষ্টিরই হয়। “ফতোওয়ায়ে শামী”তে বর্ণিত রয়েছে: যদি কেউ মসজিদে পানাহার বা ঘুমাতে চায় তবে তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে পানাহার বা ঘুমাতে পারেন)।"
    },
    {
        "1": "দরূদ শরীফের ফলযীত",
        "2": "          প্রিয় নবী, রাসূলে আরবী, হুযুর পুরনূর صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلَّى عَلَيَّ فِيْ كِتَابٍ لَمْ تَزَلِ الْمَلَائِکَۃُ تَسْتَغْفِرُ لَهُ مَا دَامَ اِسْمِي فِي ذٰلِكَ الْكِتَاب۔ অর্থাৎ যে ব্যক্তি কিতাবে আমার প্রতি দরূদ শরীফ লিখলো, যতক্ষণ পর্যন্ত আমার নাম সেই কিতাবে থাকবে, ফেরেশতারা তার জন্য মাগফিরাতের দোয়া করতে থাকবে। (মু’জামুল আওসাত, ১/৪৯৭, হাদীস: ১৮৩৫)\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد"
    },
    {
        "1": "বয়ান শ্রবণ করার নিয়্যত সমূহ",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামে সগির, ৮১ পৃ:, হাদিস: ১২৮৪)\n\n          হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শ্রবণ করার পূর্বেও ভালো ভালো নিয়্যত করে নিন! যেমন নিয়্যত করুন!\n          * ইলমে দ্বীন শিখার জন্য সম্পূর্ণ বয়ান শুনবো * আদব সহকারে বসবো * দো’জানো হয়ে বসবো * বয়ানের মাঝখানে অলসতা করা থেকে বেঁচে থাকবো * নিজের সংশোধনের জন্য বয়ান শুনবো * যা কিছু শুনবো অপরের নিকট পর্যন্ত পৌঁছে দেয়ার চেষ্টা করবো।\n\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! যেমনিভাবে দ্বীন ইসলাম তার অনুসারীদের নম্রতা, সদাচরণ, ক্ষমা ও মার্জনা, বিনয় ও একনিষ্টতা, চলাফেরা এবং উঠা-বসার নীতি শিখিয়েছে, তেমনিভাবে সমাজে কিভাবে থাকবে? কার সঙ্গে উঠাবসা করবে? কাদের সঙ্গ অবলম্বন করবে? ইত্যাদি বিষয়ও শিক্ষা দিয়েছে। উদাহরণস্বরূপ দ্বীন ইসলাম আমাদের এই শিক্ষা দেয় যে, আমাদের জীবনযাত্রা এবং বন্ধুত্ব এমন মানুষের সঙ্গে হওয়া উচিত, যাদের দেখলে আল্লাহ পাকের কথা স্মরণ আসে, যাদের কথাবার্তা আমাদের আমলে আখিরাতের চিন্তা তৈরি করে। আসুন! আজ আমরা সৎ সঙ্গের বরকত এবং অসৎ সঙ্গের বিপদ সম্পর্কে আলোচনা করি।\n"
    },
    {
        "1": "অসৎ সঙ্গের পরিণতি",
        "2": "          আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ নেকীর দাওয়াতের ২৯০ নং পৃষ্ঠায় লিখেন: পাঞ্জাবের একটি মহল্লায় এক ধরনের অজনা গন্ধ অনুভূত হতে থাকে, এলাকাবাসীরা খুঁজতে খুঁজতে কোথাও গিয়ে এই দুর্গন্ধের ‍উৎসটি আবিষ্কার করলো, একটি বদ্ধ ঘর থেকে দুর্গন্ধ আসছিলো, অতএব পুলিশে খবর দেওয়া হল, পুলিশের সামনে তালা খুলে যখন ঘর প্রবেশ করলো সকলেই অবাক হয়ে গেলো, চৌকির উপর এক যুবকের লাশ পড়ে রয়েছে, লাশটির কিছু অংশ গলে গিয়েছিলো, সেখানে কীট ইত্যাদি কিলবিল করছিলো, এই দৃশ্য দেখে শিশুরাসহ বেশ কিছু লোক বেহুশ হয়ে যায়, খোঁজ খবর নিয়ে জানা গেলো, এই যুবকটি মজদুরী করার জন্য এই এলাকায় এসেছিলো, সে ভাড়া ঘরে থাকতো, কিছু জুয়াড়ীর সাথে তার বন্ধুত্ব ছিলো, একদিন এই যুবকটি জুয়া খেলায় তার বন্ধুদের থেকে অনেক টাকা জিতে নেয়। হেরে যাওয়া জুয়াড়ী বন্ধুরা হারানো টাকা উদ্ধারের জন্য তাকে গলায় ফাঁস দিয়ে এবং বিদ্যুতের শক দিয়ে মেরে ফেলে। পরে তাকে কবরস্থ না করে ঘরে তালা লাগিয়ে তারা পালিয়ে যায়। (নেকীর দাওয়াত, ২৩৬)\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! আপনারা শুনেছেন যে, অসৎ সাহচর্যে উঠাবসা কেমন মৃত্যু ও ধ্বংসের কারণ এবং যারা অসৎ সাহচর্য অবলম্বন করে তাদের পরিণতি কতটা ভয়ানক হয়, নিঃসন্দেহে অসৎ সাহচর্য মানুষকে কখনো ছাড়ে না, অসৎ সাহচর্যে বসা মূলত নিজের জন্য বিপদ ও মুসিবতের দরজা খুলে দেয়া, অনেক সময় এই অসৎ বন্ধুরা তাদের নিজের স্বার্থের জন্য নিজের বন্ধুদের প্রাণের শত্রু  হয়ে যায়, তার বেঁচে থাকার অধিকার কেড়ে নেয় এবং চরম নির্যাতনের মাধ্যমে মৃত্যুর দ্বারপ্রান্তে পৌছে দেয়, এখন আমরা জুয়াড়ীদের সাহচর্যে থাকা একজন ব্যক্তির শিক্ষণীয় মর্মান্তিক মৃত্যুর ঘটনা শুনেছি। আমাদের উচিত অসৎ বন্ধুদের, বিশেষ করে জুয়াড়ীদের অসৎ সাহচর্য থেকে দূরে থাকা, কারণ জুয়ার আসরে আসক্ত ব্যক্তিরা নিজেদের কঠোর পরিশ্রমে উপার্জিত সমস্ত সম্পদ হারানোর পাশাপাশি অনেক ক্ষতির সম্মুখীন হন।\n"
    },
    {
        "1": "জুয়ার দুনিয়াবী ক্ষতি সমূহ",
        "2": "           তাফসীরে সীরাতুল জিনান ৩ খন্ড ২৪ পৃষ্ঠায় রয়েছে: (১) জুয়ার কারণে জুয়াড়ীদের মধ্যে শত্রুতা, বিদ্বেষ এবং প্রতিশোধের সৃষ্টি হয় এবং অনেক সময় তা হত্যা ও সংঘর্ষের পরিস্থিতিতে পৌঁছায়। (২) জুয়া খেলার কারণে ধনী ব্যক্তি মুহূর্তের মধ্যে দরিদ্র ও অভাবের শিকার হয়ে যায়, সুখী পরিবারগুলো অসচ্ছলতায় পর্যবসিত হয়, ভালো একজন মানুষ খাবার ও পানীয়ের জন্যও মুখাপেক্ষী হয়ে পড়ে। সমাজে তার তৈরি করা সম্মান শেষ হয়ে যায় এবং সমাজে তার কোনো মূল্য ও মর্যাদা অবশিষ্ট থাকে না।\n(৩) একজন জুয়াড়ী অনেক সময় ঋণ নিতে বাধ্য হয় এবং কখনও কখনও সুদে ঋণ নিতে বাধ্য হয় এবং যখন সে ঋণ পরিশোধ করতে অক্ষম হয় বা ঋণ পায় না তখন সে ডাকাতি, চিনতাই ও চুরি ইত্যাদিতে আসক্ত হয়ে পড়ে এমনকি জুয়াড়ীকে চারদিকের বিপদ এমনভাবে ঘিরে ফেলে যে, শেষ পর্যন্ত আত্মহত্যা করতে বাধ্য হয়। (সীরাতুল জিনান, ৩/২৪)\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! একটি বিখ্যাত প্রবাদ আছে, \"তরমুজের দিকে তাকিয়েই তরমুজের রং আসে।\" ব্যস সাহচর্যেরও কিছু এ রকম প্রভাব থাকে; যেমন সঙ্গ, তেমন প্রভাব। কারণ اَلصُّحْبَۃُ مُؤَثِّرَۃٌ \"সঙ্গ তার প্রভাব বিস্তার করে\" যে সৌভাগ্যবান  ব্যক্তির সৎ সাহচর্য নসীব হয়, তার জীবনও সাফল্যমণ্ডিত হয়। এর ফলে তার জীবনে এমন পরিবর্তন আসে যে সৎ সাহচর্যের বরকতে তার মধ্যে ভালো অভ্যাস গড়ে ওঠে এবং খারাপ অভ্যাসগুলো থেকে মুক্তি পায়। আমলের স্পৃহা নসীব হয় এবং সে সমাজে একটি বিশেষ স্থান অর্জন করে। কিন্তু দূর্ভাগ্যবশতঃ যদি কারো অসৎ সাহচর্য নসীব হয় তাহলে এটা মনে রাখবেন যে, তার ধ্বংসের দিন শুরু হয়ে গেছে, কারণ অসৎ সাহচর্যের প্রভাব অত্যন্ত ধ্বংসাত্মক। একজন সৎ চরিত্রবান এবং সরল মানুষও অসৎ সাহচর্যের ফলে উচ্চতা থেকে গভীর অতলে পতিত হয়। অসৎ বন্ধুরাই অপরাধ বৃদ্ধি এবং সমাজ ধ্বংসে ভূমিকা রাখে। তাদের সাথে ওঠা বসা করা ব্যক্তিও একদিন তাদের রঙে রঙিন হয়ে ওঠে এবং সমাজের অবক্ষয়ের কারণ হয়ে দাঁড়ায়।\n\n"
    },
    {
        "1": "কার সাথে বন্ধুত্ব করা উচিত এবং কার সাথে উচিত নয়",
        "2": "          আমীরুল মুমিনীন হযরত ওমর ফারুক رَضِیَ اللهُ عَنْہُ বলেন: এমন কিছুতে জড়িয়ো না যা তোমার জন্য উপকারী নয় এবং শত্রু  থেকে দূরে থাকো, বন্ধুদের থেকেও সাবধান থাকো, তবে যখন তারা নির্ভরযোগ্য হয়, তখন তাদের সাথে সম্পর্ক রেখো, কারণ নির্ভরশীলতার তুলনা হয় না। গুনাহগার ব্যক্তির সাথে থাকা উচিত নয়, কারণ সে তোমাকে গুনাহের শিক্ষা দিবে। তার সামনে গোপন কথা বলো না এবং তোমার কাজের ক্ষেত্রে তাদের সাথে পরামর্শ করো যারা আল্লাহ পাকের প্রতি ভয় রাখে।\n(শুয়াবুল ঈমান, ২/২৫৭, হাদীস: ২৯৯৫)\n\n          আমীরুল মুমিনীন হযরত মওলা আলী کَرَّمَ اللهُ وَجْہَہُ الْکَرِیْم বলেন: \"ফাজির (সাধারণত প্রকাশ্যে গুনাহকারী) এর সাথে বন্ধুত্ব করো না, কারণ সে তার কর্মকে তোমার জন্য সাজিয়ে উপস্থাপন করবে এবং এটা চাইবে যে, তুমিও তার মতো হয়ে যাও। সে তার মন্দ স্বভাবকে সুন্দর করে দেখাবে।\" তোমার নিকট তার আসা-যাওয়া দোষণীয় এবং লজ্জার কারণ। আর বোকা মানুষের সঙ্গে সম্পর্ক রেখো না, কারণ সে নিজেকে কষ্টে ফেলবে এবং তোমাকে কোনো উপকার করবে না। কখনো সে তোমাকে উপকার করার চেষ্টা করতে পারে কিন্তু ক্ষতি করেও ফেলতে পারে। তার নীরবতা বলার চেয়ে ভালো, তার দূরত্ব নৈকট্যতার চেয়ে ভালো এবং তার মৃত্যু জীবনের চেয়ে ভালো।\" মিথ্যাবাদীর সঙ্গে সম্পর্ক রেখো না, কারণ তার সঙ্গে সম্পর্ক তোমাকে উপকার দিবে না। সে তোমার কথা অন্যদের নিকট পৌঁছাবে এবং অন্যদের তোমার নিকট নিয়ে আসবে। আর যদি তুমি সত্য বলো, তবুও সে সত্য বলবে না। (তারিখে ইবনে আসাকির, ২২/৫১৬)\n          হযরত জাফর বিন সুলাইমান رَحْمَۃُ اللهِ عَلَیْہِ বলেন: আমি একটি কুকুরকে হযরত মালিক বিন দীনারের رَحْمَۃُ اللهِ عَلَیْہِ পেছনে পেছনে চলতে দেখলাম। আমি বললাম: 'হে আবু ইয়াহিয়া! আপনি এর সঙ্গে কেন?' তিনি উত্তর দিলেন: 'এটি (কুকুর) খারাপ সঙ্গীর চেয়ে ভালো।\n(মুজামুল আওসাত, ১/১৯২, হাদীস: ৬২১)\n\n          প্রিয় ইসলামী ভাইয়েরা! আপনারা শুনেছেন যে, অসৎ বন্ধু এই দুনিয়া ও আখিরাতের জন্য কতটা ক্ষতিকর হতে পারে। তাই আমাদের জন্য নিরাপত্তা এতেই যে, আমরা অসৎ লোকদের ছায়া থেকেও দূরে থাকবো, কারণ এমন যেনো না হয় যে, অসৎ সঙ্গীর সাথে থাকার কারণে লোকেরা আমাদের সম্পর্কেও নানা কথা বলবে এবং আমাদেরও মন্দ নামে ডাকতে শুরু করবে। আসুন! অসৎ সাহচর্যের ধ্বংসাত্মক প্রভাব থেকে বাঁচতে এর নিন্দা সম্পর্কিত নবী করীম صَلَّی اللهُ عَلَیْہِ وَاٰلِہٖ وَسَلَّم ৪টি বাণী শুনি:\n১.  অসৎ সাহচর্য থেকে বাঁচো, কারণ সে জাহান্নামের একটি টুকরা। তার ভালোবাসা তোমাকে কোন উপকার দিবে না এবং সে তোমার সঙ্গে তার প্রতিশ্রুতি পূরণ করবে না। (ফেরদৌসুল আখবার, ১/২২৪, হাদীস: ১৫৭৩)\n\n২.  অসৎ সাহচর্য থেকে বাঁচো, কারণ তুমি তার আচরণেই পরিচিত হবে।\n(তারিখে ইবনে আসাকির, ১৪/৪৬)\n\n৩.  সকালে এমন অবস্থায় উঠো যে, তুমি একজন আলিম অথবা শিক্ষার্থী বা আলিমের কথা শ্রবণকারী কিংবা আলিমকে ভালবাসা পোষণকারী হও, পঞ্চম অবস্থায় যেন না হও, কারণ তাতে তুমি ধ্বংস হয়ে যাবে।\n(কাশফুল খফা, ১/১৩৪, হাদীস: ৪৩৭)\n\n৪.  ভালো এবং মন্দ সাহচর্যের উদাহরণ হলো মুশক (সুগন্ধ) বিক্রেতা এবং চুল্লির অগ্নি প্রজ্জ্বলনকারীর ন্যায়, মুশক বিক্রেতা তোমাকে সুগন্ধ দিক বা তুমি তার থেকে কিনে নাও আর কিছু না হোক, সুগন্ধ তো আসবে কিন্তু চুল্লির অগ্নি প্রজ্জ্বলনকারী তোমার কাপড় পুড়িয়ে দিবে অথবা তুমি তার কাছে থেকে দূর্গন্ধ পাবে। (বুখারী ২/২০, হাদীস:২১০১)\n\n          হাকিমুল উম্মত হযরত মুফতি আহমদ ইয়ার খান নঈমী رَحْمَۃُ اللهِ عَلَیْہِ বর্ণনাকৃত হাদীসের ব্যাখ্যা করতে গিয়ে বলেন: سُبْحٰنَ الله! কী সুন্দর উদাহরণ দিয়ে বোঝানো হয়েছে যে, অসৎ সাহচর্য কখনো উপকারে আসবে না, আর সৎ সাহচর্য কখনো ক্ষতি করবে না। চুল্লির অগ্নি প্রজ্জ্বলনকারী থেকে সুগন্ধ পাওয়া যাবে না, শুধু গরম এবং ধোঁয়া পাওয়া যাবে কিন্তু সুগন্ধ বিক্রেতার নিকট গেলে তুমি গরম বা ধোঁয়া পাবেনা, বরং মুশক বা সুগন্ধই পাবে। (হাদীসের এই অংশ 'সুগন্ধ বিক্রেতা তোমাকে সুগন্ধ দিক বা তুমি তার থেকে কিনে নাও, আর কিছু না হোক, সুগন্ধ তো আসবে' এর ব্যাখ্যায় মুফতি সাহেব বলেন: এটি নিম্নলিখিত লাভের কথা বলা হচ্ছে; মুশক কিনে নেওয়া বা বিনা মূল্যে পাওয়া হলো উচ্চতর লাভ, যা সর্বদা উপকারে আসবে, আর শুধুমাত্র সুগন্ধ পাওয়া হলো সামান্য লাভ। মনে রাখতে হবে! আবু জাহেলসহ দুশমনে রাসূলরা, নবী করীম صَلَّی اللهُ عَلَیْہِ وَاٰلِہٖ وَسَلَّم ’র কাছে আসেনি, সেখানে উপস্থিত হতে পারাটা ভালবাসার মাধ্যমে অর্জিত হয়। (হাদীসের এই অংশ 'এবং দ্বিতীয়টি তোমার কাপড় পুড়িয়ে দিবে অথবা তুমি তার থেকে দূর্গন্ধ পাবে' এর ব্যাখ্যায় মুফতি সাহেব বলেন:) এই মহান বাণী উদ্দেশ্য হলো; যতটুকু সম্ভব অসৎ সাহচর্য থেকে বেঁচে থাকা, কারণ এটি দ্বীন ও দুনিয়া ধ্বংস করে দেয় এবং সৎ সাহচর্য গ্রহণ করা, কারণ এটি দ্বীন ও দুনিয়া রক্ষা করে। সাপের সাহচর্য প্রাণ কেড়ে নেয়, অসৎ বন্ধুদের সাহচর্য ঈমান ধ্বংস করে দেয়। (মিরআতুল মানাজীহ, ৬/৫৯১)\n\n"
    },
    {
        "1": "অসৎ সাহচর্য ঈমান ধ্বংসের কারণ",
        "2": "          হযরত আল্লামা মুহাম্মদ বিন আহমদ যাহাবী رَحْمَۃُ اللهِ عَلَیْہِ বলেন: একজন ব্যক্তি মদ্যপায়ীদের সাহচর্য থেকে উঠতে পারছিল না। যখন তার মৃত্যুর সময় ঘনিয়ে এলো, কেউ তাকে কালেমা শাহাদতের নির্দেশ দিল, তখন সে বলল: 'তুমি ও পান করো, আমাকেও পান করাও। مَعَاذَ الله সে কালেমা শাহাদাত পাঠ না করেই মারা গেল (যখন মদ্যপায়ীর সাহচর্য এমন হয়, তখন মদ্যপান করা কতটা ক্ষতিকর হবে!) একজন দাবা খেলোয়াড়কে মারা যাওয়ার সময় কালেমা শাহাদতের নির্দেশ দেয়া হলে, সে বললো: শাহক (অর্থাৎ তোমার রাজা) এই কথা বলার পর তার প্রাণ শেষ হয়ে গেল। (কিতাবুল কাবায়ির, পৃষ্ঠা ১০৩)\n\n        প্রিয় ইসলামী ভাইয়েরা! জানা গেলো! সৎ সাহচর্য গ্রহণের মধ্যে শুধু লাভই লাভ, কিন্তু অসৎ সাহচর্য গ্রহণের মধ্যে দ্বীন ও দুনিয়ার সম্পূর্ণ ক্ষতিই ক্ষতি, কারণ অসৎ সাহচর্য মানুষের ঈমানকে ধ্বংস করে দেয়। সাধারণত লোকেরা প্রাণঘাতী, ভয়ঙ্কর এবং বিষাক্ত প্রাণী, পোকামাকড় ও ভয়ংকর জিনিস গুলোকে ভয় পায় এবং তা থেকে দূরে থাকতে চায় আর বিপজ্জনক (Dangerous) স্থানের কাছেও যেতে চায় না। কিন্তু আফসোস! ধ্বংস ও বিপর্যয় ভরা অসৎ সাহচর্য থেকে নিজেদের মুক্ত করা তাদের জন্য অত্যন্ত কঠিন মনে হয়। আহ! অসৎ সাহচর্যের ক্ষতি এমন যে, এটি মানুষের ইবাদতে মন বসতে দেয় না। লোকেরা তাদের অধিকাংশ কাজের ক্ষেত্রে ভালভাবে চিন্তা-ভাবনা করে এবং নিজেদের লাভের দিকে দৃষ্টি দেওয়ার পরেই কোন পদক্ষেপ নেয়, কিন্তু কারো সাহচর্য গ্রহণ করার সময় তারা একেবারেই ভাবে না যে, এটি তাদের জন্য লাভজনক হবে কিনা। যাইহোক কাউকে বন্ধু হিসেবে গ্রহণ করার আগে ১১২ বার চিন্তা-ভাবনা করা আবশ্যক, যাতে পরে কোনো ধরনের আফসোস না হয়। প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর একটি শিক্ষণীয় বাণী রয়েছে: اَلْمَرْءُ عَلیٰ دِينِ خَلِیْلِہٖ فَلْيَنْظُرْ اَحَدُكُمْ مَنْ يُخَالِطُ অর্থাৎ মানুষ তার বন্ধুর দ্বীনের উপর থাকে, সুতরাং তার বন্ধু নির্বাচনের সময় এই বিষয়ে খেয়াল রাখা উচিত যে, সে কাকে বন্ধু নির্বাচন করছে। (মুসনাদে ইমাম আহমদ, ৩/১৬৮, হাদীস: ৮০৩৪)\n\n          হাকিমুল উম্মত মুফতি আহমদ ইয়ার খান رَحْمَۃُ اللهِ عَلَیْہِ বলেন: কাউকে বন্ধু হিসেবে গ্রহণ করার আগে তাকে পরীক্ষা করে দেখো যে, সে কি আল্লাহ পাক এবং রাসূল صَلَّی اللهُ عَلَیْہِ وَاٰلِہٖ وَسَلَّم এর অনুগত কিনা। আল্লাহ পাক ইরশাদ করেন:\nوَ کُوۡنُوۡا مَعَ الصّٰدِقِیۡنَ ﴿۱۱۹﴾\n(পারা ১১, সূরা তাওবা, আয়াত ১১৯)                 কানযুল ঈমান থেকে অনুবাদ: আর সত্যবাদীদের সাথে থাকো।\n\n          সুফীগণ رَحْمَۃُ اللهِ عَلَیْہِمْ اَجْمَعِیْن বলেন: মানব প্রকৃতিতে 'اَخْذ' অর্থাৎ গ্রহণ করার একটি স্বভাব রয়েছে। লোভী ব্যক্তির সাহচর্য থেকে লোভ আসবে, আর যিনি زاهد (দুনিয়া থেকে বিমুখ) তার সাহচর্য থেকে তাকওয়া ও পরহেযগারীতা অর্জিত হবে। (মিরআতুল মানাজীহ, ৬/৫৯৯)\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n\n        প্রিয় ইসলামী ভাইয়েরা! আমাদের উচিত যে, বন্ধুত্বের ক্ষেত্রে সকলের প্রতি অন্ধ বিশ্বাস না রাখা এবং তাদের সঙ্গেও বসা থেকে বিরত থাকা, যাদের পেছনে বিভিন্ন ধরনের গুনাহের ছাপ রয়েছে, কারণ নানা ধরনের গুনাহে নিমজ্জিত মানুষের ওপর যখন খারাপ সময় আসে, তখন তাদের সঙ্গে সম্পর্কযুক্ত লোকরাও কখনো কখনো সেই বিপদের শিকার হয়ে যায়।\n"
    },
    {
        "1": "অসৎ মতাদর্শের সাহচর্য মৃত্যুতুল্য বিষ",
        "2": "          প্রিয় ইসলামী ভাইয়েরা! যেভাবে মদ্যপায়ী, জুয়াড়ী এবং গুনাহে লিপ্ত থাকা লোকদের সাহচর্যে ওঠাবসা প্রাণঘাতী, তেমনই অসৎ মতাদর্শের সঙ্গে মেলামেশা, তাদের বক্তব্য শোনা, বই পড়া, তাদের অডিও শোনা, ভিডিও দেখা অথবা অন্য কাউকে শেয়ার করা, তাদের সঙ্গে পানাহার করা বা সম্পর্ক স্থাপন করা, সবই ঈমানের জন্য মৃত্যুতুল্য বিষ এবং দুনিয়া ও আখিরাতে কঠিন ধ্বংসযজ্ঞতার কারণ।\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! তাফসীরে সীরাতুল জিনান ৩য় খণ্ডের ১৩৪ পৃষ্ঠায় লিখা রয়েছে: অসৎ মতাদর্শের লোকদের সভায় যাওয়া এবং তাদের বক্তৃতা শোনা নিষিদ্ধ ও হারাম এবং এটি নিজেকে অসৎ মতাদর্শ ও বিভ্রান্তির দিকে ঠেলে দেওয়ার মতো কাজ। তাদের বক্তব্যগুলি যদি কুরআনের আয়াত বা হাদীসের উপর ভিত্তি করে হয়, তাও ভালো কথা বেছে নেওয়ার ধারণা নিয়ে শোনাও একদমই জায়িয নয়।\n      \tঅনেকসময় বরং প্রায়ই ঘটে যে, পথভ্রষ্ট ব্যক্তি তার বক্তৃতায় কুরআন ও হাদীসের ব্যাখ্যা এবং বিশ্লেষণের আড়ালে কিছু নিজের অসৎ মতাদর্শ যুক্ত করে দেয়। এর ফলে অনেক বড় আশঙ্কা রয়েছে, এমনকি তা বাস্তবে ঘটার সম্ভাবনাও দেখা যায় যে, সেই কথা বা বক্তৃতা শ্রবণকারীর মনে গেঁথে যায় এবং হৃদয়ে প্রভাব বিস্তার করে। এই কারণে পথভ্রষ্ট ও বেদ্বীন ব্যক্তির বক্তৃতা শোনার ফলে সাধারণত শ্রোতা নিজেও বিভ্রান্ত হয়ে পড়ে। আমাদের পূর্বপুরুষরা তাদের ঈমানের ব্যাপারে খুবই সতর্ক ছিলেন, তাই যদিও তারা আকিদায় অত্যন্ত পাকা ছিলেন, তবুও তারা কখনোই অসৎ মতাদর্শের কারো কথা শোনার অনুমতি দিতেন না, যদিও সে একশতবার নিশ্চিত করে বলুক যে, আমি শুধুমাত্র কুরআন ও হাদীসই বর্ণনা করব।\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n\n          প্রিয় ইসলামী ভাইয়েরা! অসৎ সাহচর্য তা বড়দের ক্ষেত্রে হোক বা ছোটদের, তাদের অবশ্যই ক্ষতি করে। তবে বড়দের তুলনায় ছোটদের জন্য অসৎ সাহচর্য অত্যন্ত বিপজ্জনক হয়ে দাঁড়ায়, কারণ তাদের কম বয়সে ভালো-মন্দের পার্থক্য বোঝার ক্ষমতা থাকে না। যদি শিশুদের ছোটবেলা থেকেই সঠিক প্রশিক্ষণ দেওয়া না হয়, তবে তারা বড় হয়ে বেহায়া, স্বার্থপর, সুদখোর, ঘুষখোর, বদ মাযহাব, নামাযে অবহেলা করা, জুয়া খেলা, মদ্যপান, ফ্যাশন প্রিয়, নাটক ও সিনেমার প্রতি আসক্ত, বাবা-মায়ের অবাধ্য এবং নানা ধরনের খারাপ অভ্যাসের অভ্যস্ত হয়ে পড়তে পারে এবং তারা পিতামাতা ও পরিবারের নামও কলঙ্কিত করে। তাই পিতামাতার উচিত, তারা যেন তাদের সন্তানদের সঠিক শিক্ষার পাশাপাশি সঠিক প্রশিক্ষণের জন্যও সময় বের করেন এবং মাঝে মাঝে তাদেরকে সৎ সাহচর্যের সুবিধা এবং খারাপ বন্ধুদের সাহচর্যের ক্ষতির বিষয়ে বুঝিয়ে দুনিয়া ও আখিরাত সজ্জিত করার ও সমাজে সম্মানিত ব্যক্তি হয়ে উঠতে সহায়তা করা, যেমন একজন বিচক্ষণ পিতা যখন তার সন্তানের অসৎ সাহচর্যের দিকে প্রবণতার খবর পান, তিনি এ ব্যাপারে উদাসীনতার পরিবর্তে তাকে কীভাবে বুঝানোর চেষ্টা করেন। চলুন! এর সাথে সম্পর্কিত একটি ঘটনা শুনি এবং আমল করার চেষ্টা করি।\n\n"
    },
    {
        "1": "অসৎ সাহচর্যের প্রভাব",
        "2": "          একটি নেক পরিবারের ছেলে অসৎ বন্ধুদের সাহচর্য গ্রহণ করতে শুরু করল। তার পিতা এই বিষয়ে জানতে পারলে তিনি তাকে বুঝাতে লাগলেন যে, অসৎ সাহচর্য তোমাকেও খারাপ করে তুলতে পারে। সে এই বলে এড়িয়ে গেল, আব্বাজান! আপনি চিন্তা করবেন না, আমি তাদের মতো হব না। পিতা তার ছেলেকে প্রাক্টিক্যাল বোঝানোর সিদ্ধান্ত নিলেন এবং একদিন বাড়িতে অনেক গুলো আলু বোখারা নিয়ে এলেন। পরিবারের অন্যান্য সদস্যরা কিছু আলু বোখারা খেয়ে নিলেন, কিন্তু যখন বাকি আলু বোখারা গুলো রাখার সময় এলো, তখন ছেলেটি বলল: আব্বা জান! এতে একটি পঁচা আলু বোখারাও আছে, এটি বের করে দিন। পিতা বললেন: এখন থাকতে দাও, কাল দেখব। পরের দিন যখন বাবা ও ছেলে আলু বোখারা গুলো দেখলেন, তখন পঁচা আলু বোখারার পাশে থাকা অন্য আলু বোখারা গুলোও পঁচে গেছে। তখন পিতা তার ছেলেকে বুঝিয়ে বললেন: দেখো, বৎস! সাহচর্যের কত প্রভাব পড়ে! একটি পঁচা আলু বোখারার সাহচর্যে থেকে অন্য ভালো আলু বোখারা গুলোও পঁচে গেছে! ছেলেটি বুঝতে পারল এবং সে অসৎ বন্ধুদের সাহচর্য থেকে তাওবা করল।\n(দুগ্ধ্যপোষ্য মাদানী মুন্না, পৃষ্ঠা ২৭)\n\n          প্রিয় ইসলামী ভাইয়েরা! আপনারা শুনেছেন যে, কিভাবে একজন বিচক্ষণ পিতা তার সন্তানকে অসৎ সাহচর্য থেকে রক্ষা করার জন্য একটি সুন্দর পদ্ধতি অবলম্বন করেছিল। তিনি সাধারণ একটি উদাহরণ ব্যবহার করে, একজন ছোট মনমানসিকতা সম্পন্ন বাচ্চাকে অসৎ সাহচর্যের ক্ষতি সম্পর্কে তুলে ধরলেন, আর ছেলেটি সহজেই বুঝে তার পিতার কথা মেনে নিল, কারণ সে ভাবল, যেভাবে পঁচা আলু বোখারার মধ্যে থেকে ভালো আলু বোখারা গুলোও পঁচে গেছে, তেমনই যদি অসৎ বন্ধুদের সাহচর্যের কারণে সে নিজেও তাদের মতো হয়ে যায়!\" চিন্তা করুন যে, এক দিকে এমন সৌভাগ্যবান পিতামাতার চমৎকার চরিত্র আমাদের সামনে আছে, অন্যদিকে আমাদের সমাজে এমন কিছু অজ্ঞ লোকও রয়েছে, যারা নিজেদের সন্তানকে সৎ সাহচর্যের দিকে উৎসাহিত করা তো দূরের কথা, সৎ সাহচর্যে বসা থেকে বাধা প্রদান করে, তারপর অনেক সময় এই সন্তান যখন অসৎ সাহচর্যের শিকার হয়ে বিগড়ে যায়, তখন পিতামাতা নিজেদের কাজের জন্য আফসোস করতে থাকে, কিন্তু এখন আফসোস করার কী আছে, যখন পাখি ক্ষেত খেয়ে নিয়েছে। তাই পরবর্তীতে লাখো চেষ্টা করলেও এমন সন্তান সঠিক পথে আসেনা।\n"
    },
    {
        "1": "কাফেলা থেকে বাধা দেয়ার ক্ষতি",
        "2": "          আমীরে আহলে সুন্নাত হযরত আল্লামা মাওলানা মুহাম্মদ ইলইয়াস আত্তার কাদেরী دَامَتْ بَرَکَاتُہُمُ الْعَالِیَہ ফয়যানে সুন্নাত এর ৬১ নং পৃষ্ঠায় লিখেন: আহমেদাবাদ শরীফ (ভারত) এর এক আশিকে রাসূল একজন যুবককে একক প্রচেষ্টার মাধ্যমে কাফেলায় সফরের জন্য প্রস্তুত করলেন, কিন্তু পিতা দুনিয়াবি শিক্ষায় ব্যাহত হওয়ার ভয়ে তাকে আখিরাতের শিক্ষা সফরে যেতে নিষেধ করলো। হতভাগ্য যুবক আশিকানে রাসূলের সাহচর্য থেকে বঞ্চিত হলো, যার ফলে সে অসৎ বন্ধুদের কবলে পড়লো এবং মদ্যপায়ী হয়ে গেলো। এখন পিতা নিজের ভুল বুঝতে পারলো, তিনি আবার সেই আশিকানে রাসূলের নিকট গিয়ে বলেন, একে কাফেলায় নিয়ে যাও, যাতে তার মদ্যপানের অভ্যাস ছুটে যায়। যুবকের উপর আবারও একক প্রচেষ্টা করা হল, কিন্তু যেহেতু পরিস্থিতি হাতের বাইরে চলে গেছে, অর্থাৎ যুবকটি খুব বেশি বিগড়ে গেছে, তাই সে কোনভাবেই কাফেলায় সফরের জন্য প্রস্তুত হলো না।\n\n      \tঅনুরূপভাবে আমীর আহলে সুন্নাত دَامَتْ بَرَکَاتُہُمُ الْعَالِیَہ কে তাঁর বড় বোন জানালো যে, একটি ইসলামী বোন কান্নাকাটি করে দোয়া চাচ্ছেন, বলছেন: আমার ছেলের সংশোধনের জন্য দোয়া করুন। আহ! আমি নিজেই তাকে নষ্ট করে ফেলেছি। আমি তো তাকে দাওয়াতে ইসলামীর মাদরাসাতুল মদীনার হিফযের জন্য ভর্তি করিয়ে দিয়েছি, কিন্তু হতভাগা যখন সুন্নাত ইত্যাদি শিখে বাড়িতে এসে বলতো, তখন পরিবারের লোকেরা তা নিয়ে উপহাস করতো। অবেশেষে তার মন ভেঙে গেল এবং সে মাদরাসাতুল মদীনায় যাওয়া বন্ধ করে দিল। এখন সে অসৎ বন্ধুদের সাহচর্যে অযথা সময় কাটাচ্ছে। ইতোমধ্যে আমি দাওয়াতের ইসলামীর দ্বীনি পরিবেশ পেয়েছি, কিন্তু আমি এখন খুব আফসোস করছি। আহ! আমার কী হবে!\"\n\n          প্রিয় ইসলামী ভাইয়েরা! আপনারা শুনেছেন যে, যেসব পিতামাতা তাদের সন্তানদের সৎ সাহচর্যের বরকত থেকে বঞ্চিত রাখেন, তাদেরকে কতটুকু আফসোস ও লজ্জার সম্মুখীন হতে হয়। যদি পিতামাতা নিজেদেরকে দ্বীনি পরিবেশের সাথে সম্পৃক্ত রাখেন এবং তাদের সন্তানদের ইসলামী প্রশিক্ষণ দেন, তবে এই সন্তানরা শুধু দুনিয়ায় তাদের চোখের শীতলতা হবে না, বরং আখিরাতে মুক্তির মাধ্যমও হতে পারে।\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n\n           প্রিয় ইসলামী ভাইয়েরা! যদি একটি তিলকে গোলাপ ফুলে মধ্যে রাখা হয়, তবে তার সাহচর্যের কারণে তাও গোলাপী হয়ে যায়। ঠিক একইভাবে সৎ মানুষের সাহচর্যে ওঠাবসা করা ব্যক্তি ধীরে ধীরে তাদের রঙে রাঙিন হয়ে যায়। যারা সৌভাগ্যবান যারা আল্লাহ পাকের ভয় ও রাসূলের প্রেমের অমর সম্পদ দ্বারা সমৃদ্ধ, যারা সাহাবা ও আহলে বাইতের ভালবাসার দৌলতে পরিপূর্ণ, যারা আপাদমস্তক সুন্নাতের প্রতিচ্ছবি, তাদের সাহচর্যের বরকতে আমল করার স্পৃহা বৃদ্ধি পায়, গুনাহ থেকে ঘৃণা ও আখিরাতের চিন্তা নসীব হয় তবে তাদের বরকত থেকে কেউ কিভাবে বঞ্চিত থাকতে পারে?\n"
    },
    {
        "1": "৫ নং নেক আমলের প্রতি উৎসাহ প্রদান",
        "2": "          প্রিয় ইসলামী ভাইয়েরা! ইবাদতের স্বাদ পেতে, নেক আমলে আগ্রহ সৃষ্টি হতে এবং নেককারদের সাহচর্যে পেতে দাওয়াতের ইসলামীর দ্বীনি পরিবেশের সাথে সম্পৃক্ত থাকুন। যেলী হালকার ১২টি দ্বীনি কাজে স্বতঃস্ফূর্তভাবে অংশ গ্রহণ করুন। اِنْ شَآءَ الله এর বরকতে নেকীর উপর অটলতা এবং গুনাহ থেকে বাঁচার মানসিকতা তৈরি হবে। যেলী হালকার ১২টি দ্বীনি কাজের মধ্যে একটি কাজ হল নেক আমলের পুস্তিকা পূরণ করা। শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ কর্তৃক প্রদত্ত '৭২টি নেক আমল' এর মধ্যে ৫ নং নেক আমল হলো, আপনি কি আজ পাঁচ ওয়াক্ত নামাযের পর কমপক্ষে একবার আয়াতুল কুরসি, সূরা ইখলাস এবং তাসবীহে ফাতেমা পাঠ করেছেন?’ اَلْحَمْدُ لِلّٰه শায়খে তরিকত আমীরে আহলে সুন্নাত دَامَتْ بَرَکَاتُہُمُ الْعَالِیَہ তাঁর মুরিদদের সংশোধনের জন্য একটি চমৎকার পদ্ধতি দিয়েছেন। আপনি এই সংক্ষিপ্ত পুস্তিকাটি মাকবাতুল মদীনা থেকে সংগ্রহ করে নিন। এটি পড়ুন, সেই অনুযায়ী জীবন যাপন করুন এবং প্রতিদিন আপনার আমলের পর্যবেক্ষণ করুন। اِنْ شَآءَ الله গুনাহ থেকে বাঁচার এবং নেকী করার মানসিকতা তৈরি হবে, অন্তরের পবিত্রতা লাভ হবে এবং আপনার চরিত্র উজ্জ্বল, অনন্য ও সুন্দর হয়ে উঠবে।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "সৎ সাহচর্যের মাদানী ফুল",
        "2": "        প্রিয় ইসলামী ভাইয়েরা! আসুন! সৎ সাহচর্যের কতিপয় মাদানী ফুল শ্রবণ করার সৌভাগ্য লাভ করি। প্রথমে নবী করীম صَلَّی اللهُ عَلَیْہِ وَاٰلِہٖ وَسَلَّم এর ২টি বাণী শ্রবণ করুন: اَلْمَرْءُ مَعَ مَنْ اَحَبَّ অর্থাৎ মানুষ তার সাথেই থাকবে, যাকে সে ভালবাসে। (মুসলিম, ১০৮৮ পৃষ্ঠা, হাদীস: ৬৭১৮) (২) ইরশাদ হচ্ছে: اَلْمَرْءُ عَلیٰ دِیْنِ خَلِیْلِہِ فَلْیَنْظُرْ اَحَدُ کُمْ مَنْ یُّخَالِلُ অর্থাৎ মানুষ তার বন্ধুর দ্বীনের উপর থাকে, সুতরাং তার বন্ধু নির্বাচনের সময় এই বিষয়ে খেয়াল রাখা উচিত যে, সে কাকে বন্ধু নির্বাচন করছে।  (মুসনাদে ইমাম আহমদ বিন হাম্বল, ৩/২৩৩, হাদীস: ৮২২৫) * ভালো ও খারাপ সঙ্গীর উদাহরণ হলো মুশক (সুগন্ধ) বিক্রেতা ও চুল্লিতে অগ্নি প্রজ্জ্বলনকারীর ন্যায়, সুগন্ধ বিক্রিতা তোমাকে হয়তো এমনিতেই দিবে, নয়তো তোমার নিকট বিক্রি করবে কিংবা তার থেকে ভালো সুগন্ধ পাবে। আর চুল্লিতে অগ্নি প্রজ্জ্বলনকারী হয়তো তোমার কাপড় পুড়িয়ে দিবে, নয়তো তুমি তার থেকে দুর্গন্ধ পাবে। (মুসলিম ১০৮২ পৃষ্ঠা, হাদীস: ৬৬৯২) * বড়দের সাহচর্যে বসো এবং আলিমদেরকে জিজ্ঞাসা করো আর হিকমত সম্পন্নদের সাথে মিলেমিশে থাকো। (আল মুজামুল কবীর, ২২/১২৫, হাদীস: ৩২২) * সৎ সঙ্গী সেই যাকে দেখলে তোমার মনে আল্লাহ পাকের কথা স্মরণ কথা হবে, তার কথায় তোমার আমল বৃদ্ধি পাবে এবং তাঁর আচরণ তোমাকে আখিরাতের কথা স্মরণ করিয়ে দিবে। (আল জামেউস সগীর, ২২৭ পৃষ্ঠা, হাদীস: ২০৬৩) * সৎ বন্ধুর সাহচর্য কেবল এই দুনিয়াতেই উপকারী নয়, বরং কবরেও নেককারের সাহচর্য উপকারে আসে। (আচ্ছে মাহল কি বরকতে, পৃষ্ঠা ৩৩)\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n"
    },
    {
        "1": "ঘোষণা",
        "2": "      \tসৎ সাহচর্যের অবশিষ্ট মাদানী ফুল তরবিয়তী হালকায় বলা হবে, সুতরাং সেগুলোর জানার জন্য তরবিয়তি হালকায় অবশ্যই অংশগ্রহন করুন।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد\n\n\n\n\n\n\n\n\n\n\n\n\n\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\nالْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)\n\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n          যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়। (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)\n"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়। (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে। (আল ক্বউলুল বদী, প্রথম অধ্যায়, ১২৫ পৃষ্ঠা)\n\n\n"
    },
    {
        "1": "(৬) দরূদে শাফায়াত",
        "2": " সাহচর্য থেকে তোমার বেঁচে থাকা উচিত, যাতে তুমি নিরাপদ ও সুস্থ থাকো। (কাশফুল মাহযুব, পৃষ্ঠা ৩৭৪) * দাওয়াতে ইসলামীর উত্তাল প্রাণবন্তকার পরিবেশ ইবাদত ও দৈনন্দিন জীবন ব্যবস্থার প্রতি পরিচর্যা এবং সুন্নাতের সংরক্ষণ করার আগ্রহ নিয়ে মদীনার পানে অগ্রসর হচ্ছে। অতএব দাওয়াতে ইসলামীর পবিত্র ও নেক পরিবেশের সঙ্গে সম্পৃক্ত হওয়া উভয় জগতের জন্য কল্যাণকর। (আচ্ছে মাহল কি বরকতে, পৃষ্ঠা ২২)\nصَلُّوْا عَلَی الْحَبِیْب!     \tصَلَّی اللهُ عَلٰی مُحَمَّد\n"
    },
    {
        "1": "*ঘুর্ণিপাকের সময় পড়ার দোয়া",
        "2": "          দাওয়াতে ইসলামীর সাপ্তাহিক সুন্নাতে ভরা ইজতিমার শিডিউল অনুযায়ী ঘুর্ণিপাকের সময় পড়ার দোয় মুখস্ত করানো হবে। দোয়টি হলো:\nاَللّٰهُمَّ اِنِّي اَسْأَلُكَ خَيْرَهَا، وَخَيْرَ مَا فِيهَا، وَخَيْرَ مَا اُرْسِلَتْ بِهِ،\n وَاَعُوْذُ بِكَ مِنْ شَرِّهَا، وَشَرِّ مَا فِيهَا، وَشَرِّ مَا اُرْسِلَتْ بِهِ\n(মুসলিম, ৩৪৮ পৃষ্ঠা হাদীস: ২০৮৫)\n\n          অনুবাদ: হে আল্লাহ! আমি তোমার নিকট এটি (ঘুর্ণিপাক) এবং এর মধ্যে যা কল্যাণ আছে তা এবং যার সাথে তা প্রেরণ করা হয়েছে তা প্রার্থনা করছি। আর আমি তোমার নিকট আশ্রয় প্রার্থনা করছি ঐ (ঘুর্ণিপাকের) ক্ষতি থেকে, এবং এর মধ্যে যা ক্ষতি আছে তা থেকে এবং ঐ ক্ষতি থেকে যা তার সাথে প্রেরণ করা হয়েছে। (মাদানী পাঞ্জেসূরা ১৯০)\nصَلُّوْا عَلَی الْحَبِیْب!    \t صَلَّی اللهُ عَلٰی مُحَمَّد\n"
    },
    {
        "1": "সম্মিলিতভাবে পর্যবেক্ষণের পদ্ধতি",
        "2": "            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: (আখিরাতের বিষয়ে) এক মুহূর্তের  জন্য চিন্তা ভাবনা করা ৬০ বছরের (নফল) ইবাদত থেকে উত্তম।\n(জামিউস সগীর লিস সুয়ুতী, পৃষ্ঠা- ৩৬৫, হাদীস নং-৫৮৯৭)\n          আসুন! নেক আমলের পুস্তিকা পূরণ করার আগে “ভালো ভালো নিয়্যত” করে নিই।\n১.  আল্লাহ পাকের সন্তুষ্টির জন্য নিজে নেক আমলের পুস্তিকা থেকে আজকের আখিরাতের বিষয়ে পর্যবেক্ষণ করবো এবং অপরকেও উৎসাহিত করবো।\n২.  যে সকল নেক আমলের উপর আমল হয়েছে, তার জন্য আল্লাহ পাকের হামদ (শুকরিয়া আদায়)  করবো।\n৩.  যার উপর আমল হয় নি, তার জন্য অনুতাপ এবং ভবিষ্যতে আমল করার চেষ্টা করবো।\n৪.  গুনাহ থেকে বিরতকারী কোনো নেক আমলের উপর (আল্লাহ না করুক) আমল না হলে, তবে তাওবা ও ইস্তিগফার করার পাশাপাশি ভবিষ্যতে গুনাহ না করার সংকল্প করবো।\n৫.  বিনা প্রয়োজনে নিজের নেকী (যেমন; অমুক অমুক বা এতগুলো নেক কাজের উপর আমল করেছি) প্রকাশ করবো না।\n৬.  যে সকল নেক আমলের উপর পরে আমল করা যাবে (যেমন; আজ ৩১৩ বার দরূদ শরীফ পড়া হয়নি) তবে পরে অথবা কাল আমল করবো।\n৫৩. অহেতুক কথা থেকে কি বিরত ছিলাম? ৫৪. হাসি ঠাট্টা, বিদ্রুপ, মনে কষ্ট দেয়া এবং অট্টহাসি থেকে কি বিরত ছিলাম? ৫৫. পাগড়ি শরীফ কি বেঁধেছি? ৫৬. পিতামাতার আদব কি করেছি?\n"
    },
    {
        "1": "কুফলে মদীনার কার্যবিবরনী",
        "2": "          * লিখে কথাবার্তা ১২ বার * ইশারায় কথাবার্তা ১২ বার * চেহারায় দৃষ্টি দেওয়া ছাড়া কথাবার্তা ১২ বার।\n"
    },
    {
        "1": "সাপ্তাহিক ৯টি নেক আমল",
        "2": "          ৫৭. ইসলামী বোনের সাপ্তাহিক ইজতিমায় কোনো না কোনো ইসলামী বোনকে ঘর থেকে পাঠিয়েছি? ৫৮. সাপ্তাহিক মাদানী মুযাকারা দেখেছি বা শুনেছি? ৫৯. সাপ্তাহিক ইজতিমায় প্রথম থেকে শেষ পর্যন্ত কি অংশগ্রহণ হয়েছে? ৬০. ছুটির দিনের ইতিকাফের সৌভাগ্য কি হয়েছে? ৬১. অসুস্থ বা অসহায়কে সহানুভূতি জ্ঞাপন এবং কারো ইন্তিকালে সমবেদনা জ্ঞাপন কি করেছি? ৬২. সপ্তাহের যে কোন একদিন কি রোযা রেখেছি? ৬৩. সাপ্তাহিক পুস্তিকা কি পড়েছি বা শুনেছি? ৬৪. এলাকায়ী দাওরা কি করেছি? ৬৫. আগে আসতো এখন আসে না- এমন ইসলামী ভাইকে মাদানী পরিবেশে সম্পৃক্ত  করার চেষ্টা কি করেছি?\n"
    },
    {
        "1": "মাসিক ৪টি নেক আমল",
        "2": "          ৬৬. নেক আমল পুস্তিকা জমা করেছি? ৬৭. তিনদিনের মাদানী কাফেলায় সফর করেছি? ৬৮. সুন্নি আলিম, ইমাম, মুয়াজ্জিন এবং খাদিমকে আর্থিক সাহায্যের খেদমত করেছি? ৬৯. কুফলে মদীনা দিবস কি পালন করেছি?\n"
    },
    {
        "1": "বার্ষিক ৩টি নেক আমল",
        "2": "          ৭০. টাইম টেবিল অনুযায়ী একমাসের মাদানী কাফেলায় সফর করেছি? ৭১. সারা জীবনের সিলেবাস অধ্যয়ন করেছি? ৭২. একত্রে ১২ মাসের মাদানী কাফেলা/ ১২ দ্বীনি কাজ কোর্স/ আমল সংশোধন কোর্স/ ফয়যানে নামায কোর্সের সৌভাগ্য কি অর্জিত হয়েছে?\n"
    },
    {
        "1": "আমীরে আহলে সুন্নাত دَامَتْ بَرَکَاتُہُمُ الْعَالِیَہ এর দোয়া",
        "2": "          হে আল্লাহ! যে ব্যক্তি সত্য অন্তরে, একাগ্রচিত্তে নেক আমলের উপর আমল করে প্রতিদিন আখিরাতের বিষয়ে পর্যবেক্ষণের মাধ্যমে নেক আমল পুস্তিকা পূরণ করে এবং প্রতি ইসলামী মাসের প্রথম তারিখে নিজের এলাকার যিম্মাদারকে জমা করিয়ে দেয়, তাকে ততক্ষণ পর্যন্ত মৃত্যু দিও না, যতক্ষণ না সে কালিমা পাঠ করে  নেয়। اٰمِـيـن بِجا هِ النَّبِىِّ الْاَمِيْن  صَـلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    }
]