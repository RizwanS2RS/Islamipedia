[
    {
        "1": "গাউসে পাকের ঈমান উদ্দীপক ঘটনা",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n (অর্থাৎ আমি সুন্নাত ইতিকাফের নিয়্যত করলাম।)\n\n            প্রিয় ইসলামী ভাইয়েরা, যখনই মসজিদে প্রবেশ করবেন, স্মরণে আসা মাত্রই ইতিকাফের নিয়ত করে নেবেন, ফলে যতক্ষণ মসজিদে অবস্থান করবেন, ইতিকাফের সাওয়াব অর্জিত হতে থাকবে। মনে রাখবেন! মসজিদে পানাহার করা, ঘুমানো, সাহরি বা ইফতার করা, এমনকি আবে যমযম পান করা অথবা দম করা পানি পান করাও জায়েয নেই। তবে যদি ইতিকাফের নিয়ত থাকে, তাহলে এসব  কিছু সাময়িকভাবে জায়েয হয়ে যাবে। ইতিকাফের নিয়ত যেনো শুধুমাত্র পানাহার করা বা ঘুমানোর জন্য না হয়, বরং এর উদ্দেশ্য যেনো আল্লাহর সন্তুষ্টি হয়। ফাতাওয়ায়ে শামীতে উল্লেখ রয়েছে- যদি কেউ মসজিদে পানাহার করতে বা ঘুমাতে চায়, তবে তাকে ইতিকাফের নিয়ত করে নিতে হবে, কিছুক্ষণ আল্লাহর যিকির করবে, তারপর যা খুশি করবে (অর্থাৎ সে চাইলে পানাহার করতে বা ঘুমাতে পারবে)\n"
    },
    {
        "1": "দরুদ শরীফের ফযীলত",
        "2": "          আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: مَنْ صَلّٰى عَلَيَّ صَلَّى اللهُ عَلَيْهِ عَشْراً بِهَا مَلَكٌ مُوَكَّلٌ بِهَا حَتّٰى يُبَلِّغَنِيْهَا অর্থাৎ যে আমার উপর একবার দরুদ পাঠ করে আল্লাহ পাক তার উপর দশটি রহমত অবতীর্ণ করেন। একজন ফেরেশতা ঐ দরুদ আমার কাছে পৌঁছানোর দায়িত্বে নিয়োজিত রয়েছে। (মু’জামউল কবীর, ৮/১৩৪, সংখ্যা-  ৭৬১১)\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "বয়ান শোনার নিয়্যত",
        "2": "    \tপ্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল। (জামি’ সগীর, ৮১ পৃষ্ঠা, হাদীস: ১২৮৪)\n\n          হে আশিকানে রাসূল, প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন, যেমন; নিয়্যত করুন, * ইলমে দ্বীন শেখার জন্য সম্পূর্ণ বয়ান শুনবো * আদব সহকারে বসবো * বয়ান চলাকালীন উদাসীনতা থেকে বেঁচে থাকবো * নিজের সংশোধনের জন্য বয়ান শুনবো ? যা শুনবো অপরের কাছে পৌঁছানোর চেষ্টা করবো।\nصَلُّوْا عَلَی الْحَبِیْب!   \t              صَلَّی اللهُ عَلٰی مُحَمَّد\n"
    },
    {
        "1": "কেবল এক সপ্তাহের মেহনত !",
        "2": "      \tহযরত আহমদ বিন মুবারক رَحْمَۃُ اللهِ عَلَیْہِ বর্ণনা করেন,  উবাইয়া নামে পীরানে পীর, পীর দস্তগীর, হুযুর গাউসে আযম, শায়খ আব্দুল ক্বাদির জিলানী رَحْمَۃُ اللهِ عَلَیْہِ ‘র এক আজমী (অর্থাৎ অনারবি) শিষ্য ছিলো। তার মেধা ছিলো খুব দূর্বল । অনেক কষ্ট করে বোঝানোর পরও মাসআলা বুঝতে পারতো না।  কিন্তু হুযুর গাউসে আযম رَحْمَۃُ اللهِ عَلَیْہِ ‘র একজন ইলমে  দ্বীন শিক্ষার্থীর জন্য দয়া,  আন্তরিকতা ও স্নেহ এত গভীর ছিলো যে তিনি অনেক পরিশ্রম করে তাকে পড়াতেন। না বুঝলে তাকে বারবার বোঝাতেন।\n\n      \tআহমদ বিন মুবারক رَحْمَۃُ اللهِ عَلَیْہِ বলেন, একদিন হুযুর গাউসে আযম, শায়খ আব্দুল ক্বাদির জিলানী رَحْمَۃُ اللهِ عَلَیْہِ তার শিষ্যকে খুবই যত্ন করে  পড়াচ্ছিলেন। এরই মধ্যে ইবনে সামহাল رَحْمَۃُ اللهِ عَلَیْہِ ও সেখানে এসে উপস্থিত। যখন ইবনে সামহাল رَحْمَۃُ اللهِ عَلَیْہِ দেখলেন যে গাউসে পাক\nرَحْمَۃُ اللهِ عَلَیْہِ ঐ ইলমে দ্বীন শিক্ষার্থীকে পড়ানোর জন্য খুব মেহনত ও পরিশ্রম করছেন; তিনি অবাক হলেন। ঐ শিক্ষার্থী যখন পড়া শেষে  চলে গেলো তখন ইবনে সামহাল رَحْمَۃُ اللهِ عَلَیْہِ বললেন, আমি অবাক হলাম; আপনি একজন দূর্বল ছাত্রকে পড়ানোর জন্য এতো মেহনত করছেন। তখন গাউসে পাক رَحْمَۃُ اللهِ عَلَیْہِ বললেন, এই শিষ্যের জন্য আমার মেহনত ও পরিশ্রম করার সময় আর এক সপ্তাহও অবশিষ্ট নেই। এক সপ্তাহ যেতে না যেতেই এই বেচারা দুনিয়া থেকে বিদায় নেবে।\n\n      \tইবনে সামহাল رَحْمَۃُ اللهِ عَلَیْہِ বলেন, হুযুর গাউসে আযম, শায়খ আব্দুল ক্বাদির জিলানী رَحْمَۃُ اللهِ عَلَیْہِ যেমন বলেছিলেন, ঠিক তাই হলো। সপ্তাহের শেষ দিনে এসে ঐ শিক্ষার্থী ইন্তিকাল করলো।\n(ক্বলায়িদুল জাওয়াহির, পৃষ্ঠা- ৩৭)\n\n          প্রিয় ইসলামী ভাইয়েরা,  হুযুর গাউসে পাক رَحْمَۃُ اللهِ عَلَیْہِ ‘র এই ঈমান উদ্দীপক ঘটনা থেকে শিক্ষণীয় অনেক মাদানী ফুল রয়েছে-\n\n"
    },
    {
        "1": "১. আল্লাহর ওয়ালীদেরও ইলমে গায়ব দান করা হয়",
        "2": "      \tপ্রথম মাদানী ফুল পাওয়া গেলো যে আউলিয়া কিরামও আল্লাহ পাকের দানক্রমে ভবিষ্যৎ সম্পর্কে জানেন। তাঁদেরও ইলমে গায়ব দান করা হয়। পারা- ২৯, সূরা জিন, আয়াত-  ২৬ থেকে ২৭ -এ আল্লাহ পাক ইরশাদ করেন-\n\nعٰلِمُ الۡغَیۡبِ فَلَا یُظۡہِرُ عَلٰی غَیۡبِہٖۤ اَحَدًا (۲۶) اِلَّا مَنِ ارۡتَضٰی مِنۡ رَّسُوۡلٍ\n(পারা ২৯, সূরা জিন, আয়াত ২৬-২৭)               কানযুল ঈমান থেকে অনুবাদ: অদৃশ্যের জ্ঞাতা, সুতরাং আপন অদৃশ্যের উপর কাউকেও ক্ষমতাবান করেন না। আপন মনোনীত রাসূলগণ ব্যতীত।\n          এই আয়াতে এ কথা  পরিষ্কার করে বলে দেওয়া হয়েছে যে আল্লাহ পাক নিজের মনোনীত রাসূলদের অদৃশ্যের জ্ঞান দান করেন। ইমামগণ এই আয়াতের ব্যাখ্যায় বলেন,  ইলমে গায়ব দুই প্রকার-\n\n      \t১. খাস ইলমে গায়ব-  যা শুধুমাত্র নবী - রাসূলদের عَلَیْہِ السَّلَام দান করা হয়।\n\n      \t২. দ্বিতীয় প্রকারের ইলমে গায়ব যা রাসূলদের জন্য খাস বা নির্দিষ্ট নয়। আল্লাহ পাক আম্বিয়া কিরাম عَلَیْہِ السَّلَام অথবা ইলহামের মাধ্যমে আউলিয়া কিরামের অন্তরে কিছু ইলমে গায়ব দান করেন।\n(শরহে মাক্বাসিদ, খণ্ড- ৩, পৃষ্ঠা- ৩২৯ - ৩৩০)\n\n      \tবাহারে শরীয়তে রয়েছে- আম্বিয়ায়ে কিরাম عَلَیْہِ السَّلَام কে প্রদত্ত ইলমে গায়বের অন্তর্ভূক্ত হলো - জান্নাত, দোযখ, হাশর - নশর, আযাব, সাওয়াব। এ সকল বিষয় গায়ব নয় তো আর কী? আম্বিয়া কিরামের\nعَلَیْہِ السَّلَام দায়িত্বই হলো তারা ঐসব বিষয় জানাবে যা বিবেক এবং ইন্দ্রিয়ের (অর্থাৎ চোখ, কান ইত্যাদির) নাগালের বাইরে আর  এরই নাম হলো গায়ব। আল্লাহর ওয়ালীদেরও ইলমে গায়ব দান করা হয় কিন্তু তা আম্বিয়া কিরামের عَلَیْہِ السَّلَام মাধ্যমে।\n(বাহারে শরীয়ত, খণ্ড- ১, পৃষ্ঠা- ৪৬, অংশ – ১, ঈষৎ পরিবর্তিত)\n"
    },
    {
        "1": "আল্লাহর ওয়ালীগণের কৃপা-দৃষ্টির মহিমা",
        "2": "      \tবুখারী শরীফের একটি হাদীসে ক্বুদসীতে আল্লাহ পাক আউলিয়া কিরামের মহিমা বর্ণনা করেছেন। এই হাদীসে ক্বুদসীতে  উল্লেখ আছে যে-  আল্লাহ পাক বলেন, যখন আমি আমার বান্দাদের মধ্য হতে কাউকে ভালোবাসি তখন کُنْتُ بَصَرُہُ الذِّیْ یُبْصِرُ بِہٖ  আমি তার চোখ হয়ে যাই, যা দিয়ে সে দেখে। (বুখারী, পৃষ্ঠা ­- ১৫৯৭, হাদীস- ৬৫০২)\n\n      \tঅর্থাৎ যখন বান্দা আল্লাহ পাককে ভালবাসে আর আল্লাহ পাকও তাকে ভালোবাসেন, তখন ঐ বান্দা ফানাফিল্লার মর্যাদায় পৌঁছে যায়।  তখন তার অঙ্গে খোদায়ি শক্তি কাজ করে । (মিরআতুল মানাজীহ, খণ্ড- ৩, পৃষ্ঠা- ৩৬১) আর ঐসব অঙ্গের মধ্যে চোখও অন্তর্ভূক্ত। যদিও বাহ্যিকভাবে ঐ চোখ সাধারণ মানুষের চোখের মতো। কিন্তু তারা আল্লাহ পাকের নুর দিয়ে অবলোকন করেন। একটু চিন্তা করে দেখুন, আমাদের মতো সাধারণ মানুষের চোখের কতো ক্ষমতা! আমরা তাকালে আকাশ পর্যন্ত দেখতে পারি। ভেবে দেখুন, আল্লাহর প্রিয় বান্দা, আউলিয়া কামিলীন যারা চোখের মনি দিয়ে  নয় বরং আল্লাহর নুর, আল্লাহ  প্রদত্ত ক্ষমতা দিয়ে দেখেন- তারা  যখন দেখার জন্য চোখ তুলেন তাদের দৃষ্টি কতো দূর পর্যন্ত যেতে পারে? তিরমিযী শরীফের হাদীসে রয়েছে, আল্লাহ পাকের সর্বশেষ নবী صَلَّی اللهُ عَلَیْہِ وَاٰلِہٖ وَسَلَّم বলেন, اِتّقُوْا فِرَاسَۃَ الْمُؤْمِنِ فَاِنَّہٗ یَنْظُرُ بِنُوْرِ الله মুমিনের অন্তর্দৃষ্টি থেকে বেঁচে থাকো। কেননা মুমিন বান্দা আল্লাহর নুর দিয়ে দেখে।\n(মিরআতুল মানাজীহ, খণ্ড- ৩, পৃষ্ঠা- ৩৬১)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "২. উম্মতের সংশোধনের জন্য দরদ",
        "2": "      \tদ্বিতীয় নাম্বার  মাদানী ফুল। এই ঘটনার প্রতি গভীর মনযোগ দিয়ে দেখুন যে গাউসে আযম رَحْمَۃُ اللهِ عَلَیْہِ ‘র অন্তরে  উম্মতের কল্যাণ ও সংশোধনের কেমন স্পৃহা ছিলো!\n\n      \tতার শিষ্যের মেধা ছিলো খুব দূর্বল । প্রথমত, আমাদের সমাজে দেখা যায়  অনেক শিক্ষক আছেন যারা দূর্বল শিক্ষার্থীদের বকাবকি বেশি করেন, মারেন, তিরস্কার করেন। অনেক সময় এমনও বলেন - যাও, কোথাও গিয়ে  কাজ শেখো,  পড়াশোনা তোমার জন্য আসেনি।\n\n      \tকিন্তু কুরবান হোন! হুযুর গাউসে আযম, শায়খ আব্দুল ক্বাদির জিলানী رَحْمَۃُ اللهِ عَلَیْہِ তার দূর্বল শিষ্যকে মাদরাসা থেকে বের করে দেননি। তিনি জানেন যে এ লেখা পড়া করে বড় কোনো আলিম হতে পারবে না। তারপরও তাকে পড়াচ্ছেন যাতে সে ইলমে দ্বীনের সাথে সম্পৃক্ত থাকে। মাদরাসায় আসা যাওয়া করতে থাকে।  কেননা ইলমে দ্বীনে যে ফযীলত আছে তা আর কোথাও নেই।\n\n          سُبْحٰنَ الله! একে বলে আমল সংশোধনের দরদ, পরোপকার করার স্পৃহা, অন্যের ভালো করার মানসিকতা।  হায়! যদি আমাদেরও তা  নসীব হয়ে যেতো।\n বন্দী মুসলমানদের মুক্ত করলেন\n      \t৫৪৫ হিজরীর রযমানুল মুবারকের ৭ তারিখ, সোমবারের রাত।  ইশার নামাযের পর হুযুর গাউসে আযম, শায়খ আব্দুল ক্বাদির জিলানী رَحْمَۃُ اللهِ عَلَیْہِ তার মাদরাসায় বিপদ নিয়ে বয়ান করছিলেন। এরমধ্যেই তিনি বললেন, যদি তোমাদের মধ্যে কারো ছেলে কোনো জালিমের কাছে বন্দী হয়, তোমরা কি তাকে মুক্ত করার চেষ্টা করবে না? একজন আরিফ (অর্থাৎ আল্লাহর পরিচয় সম্পর্কে অবহিত কামিল মুসলমান) এমনই হন। সমস্ত মাখলুক তার কাছে সন্তানের মতো আর তিনি তাদেরকে নফস ও শয়তানের কারাগার থেকে মুক্ত করার চেষ্টারত থাকেন।\n(আল ফাতহুর রব্বানী, পৃষ্ঠা- ২০২)\n\n      \tমনে রাখবেন,  হুযুর গাউসে আযম,  শায়খ আব্দুল ক্বাদির জিলানী رَحْمَۃُ اللهِ عَلَیْہِ ‘র এই নির্দেশনা শুধুমাত্র শিক্ষকদের জন্য নয়। তিনি বলেছেন, আরিফে কামিল সমস্ত মাখলুককে (অর্থাৎ সারা দুনিয়ার মানুষে) কে  নফস ও শয়তানের ফাঁদ থেকে বাঁচানোর প্রচেষ্টা চালান।\n\n      \tহায়! আমাদেরও যদি এই স্পৃহা নসীব হতো। আমরাও যদি আমাদের মুসলমান ভাইদের কল্যাণকামী হতাম।  আমরাও যদি নিজেরা নফস ও শয়তানের ফাঁদ থেকে বেঁচে থেকে নেক আমল করতাম, গুনাহ পরিহার করতাম এবং অন্যকেও নেকীর দাওয়াত দিতাম।\n"
    },
    {
        "1": "গাউসে পাকের পবিত্র জীবনের একটি গুরুত্বপূর্ণ উদ্দেশ্য",
        "2": "      \tশাওয়ালুল মুকাররম, ৫৪৫ হিজরি, জুমার দিন। হুযুর গাউসে আযম শায়খ আব্দুল ক্বাদির জিলানী رَحْمَۃُ اللهِ عَلَیْہِ তার মাদরাসায় মুসলমান ভাইদের জন্য কল্যাণ কামনার বিষয়ে বয়ান করলেন। বয়ানের মধ্যখানে তিনি বললেন, পবিত্র হলেন সেই সত্তা যিনি আমার হৃদয়ে সৃষ্টিজগতের কল্যাণকামিতার স্পৃহা দান করেছেন এবং সৃষ্টিজগতের কল্যাণ করা আমার জীবনের মহৎ লক্ষ্য হিসেবে স্থির করে দিয়েছেন। নিশ্চয় আমি তোমাদের কল্যাণকামী। তার জন্য আমি তোমাদের কাছ থেকে কোনো প্রতিদান চাই না।  তোমরা সফল হলে আমি আনন্দিত হই।  যদি তোমরা ধ্বংস হও তবে আমি কষ্ট পাবো। (আল-ফাতহুর রব্বানী, পৃষ্ঠা-৪১)\n"
    },
    {
        "1": "গাউসে পাক ও উম্মতের কল্যাণকামিতার স্পৃহা",
        "2": "    \tপ্রিয় ইসলামী ভাইয়েরা, হুযুর গাউসে আযম, শায়খ আব্দুল ক্বাদির জিলানী رَحْمَۃُ اللهِ عَلَیْہِ ‘র হৃদয়ে উম্মতের কল্যাণকামিতার স্পৃহা কি পরিমাণে বিদ্যমান  ছিলো, তা অনুমান করার জন্য গাউসে পাক رَحْمَۃُ اللهِ عَلَیْہِ ‘র একটি ঈমান উদ্দীপক বাণী শুনুন।  اِنْ شَآءَ الله এই বাণী শুনলে আশিকানে গাউসে আযমের হৃদয় খুশি হয়ে যাবে।\n\n      \t৫৪৬ হিজরি সন, রজবুল মুরাজ্জব মাস,জুমার দিন।  হুযুর গাউসে পাক رَحْمَۃُ اللهِ عَلَیْہِ তার মাদরাসায় তাওহীদের বিষয়ে দীর্ঘ বক্তব্য রাখলেন। বক্তব্যের সমাপ্তিতে কথা গুটিয়ে নিতে বললেন, হে লোকসকল, আমি কেবলমাত্র আল্লাহ পাকের সন্তুষ্টির জন্য তোমাদের দিকে মনোযোগ দেই। আমার মাঝে তোমাদের জন্য এমন সহানুভূতি ও দরদ রয়েছে যে যদি সম্ভব হতো তোমাদের প্রত্যেকের কবরে গিয়ে তোমাদের বদলে আমি নিজেই মুনকার নাকীরের প্রশ্নের উত্তর দিয়ে আসতাম।\n(আল-ফাতহুর রব্বানী, পৃষ্ঠা - ৩১৮)\n\n          سُبْحٰنَ الله! হে আশিকানে রাসূল, গভীরভাবে চিন্তা করুন। এ কেমন দরদ! এ কেমন মহান স্পৃহা!\n\n      \tমনে রাখবেন, কবরের প্রথম রাত খুব কঠিন রাত। এ রাতে মৃত ব্যক্তি কষ্টে জর্জরিত থাকে। দুনিয়া ছেড়ে যাওয়ার বিরহ, সন্তানদের থেকে বিচ্ছেদের শোক, রুহ কবজ হওয়ার যন্ত্রণা, কবরের চাপ, অন্ধকার, একাকীত্ব-  এ সব কিছুর মাঝে  ফেরেশতারা কবরের দেয়াল ফেটে হাজির হয়ে  মৃত ব্যক্তিকে প্রশ্ন করে।\n\n      \tএই দুনিয়াতে আমাদের অনেক বন্ধু, আত্মীয় রয়েছে। তাদের মধ্যে  কেউ থাকে নিজের স্বার্থ হাসিল হওয়া পর্যন্ত । আর যে বিশ্বস্ততার সাথে সারা জীবন পাশে থাকে সেও কবরের পাড় পর্যন্ত। হয়তো বাবাও নিজের সন্তানের জন্য এই আশা করে না যে- বাবা, আমি চাই যে, তোমার কবরে তোমার বদলায় আমি শুয়ে যাবো আর তোমার পক্ষ হয়ে মুনকির নাকীরের প্রশ্নের উত্তর দেবো। এই হলো পীরদের পীর, পীর দস্তগীর, বড় পীর, সায়্যিদুনা শায়খ আব্দুল ক্বাদির জিলানী رَحْمَۃُ اللهِ عَلَیْہِ ‘র শান। যিনি বলেছেন, হে আমার প্রিয় নবী صَلَّی اللهُ عَلَیْہِ وَاٰلِہٖ وَسَلَّم ‘র উম্মত, আমার আকাঙ্ক্ষা হলো- তোমাদের কেউ যেনো কবরের আযাব ও একাকীত্বে জর্জরিত না হও। তোমাদের কারো কবর যেনো জাহান্নামের গর্তে পরিণত না হয়। আমি নিজে তোমাদের কবরে এসে তোমাদের পক্ষ হয়ে মুনকির নাকীরের প্রশ্নের উত্তর দেবো যেনো তোমাদের কবর জান্নাতের বাগানে পরিণত হয়ে যায় আর তোমরা মুক্তি পেয়ে যাও।\n\n         আল্লাহ পাক হুযুর গাউসে আযম শায়খ আব্দুল ক্বাদির জিলানী رَحْمَۃُ اللهِ عَلَیْہِ ‘র উপর কোটি কোটি রহমত অবতীর্ণ করুক। হায়! আমরাও যেনো তার কামিল মুরিদ হয়ে যাই।\n"
    },
    {
        "1": "গাউসে পাক رَحْمَۃُ اللهِ عَلَیْہِ ‘র সংক্ষিপ্ত পরিচিতি",
        "2": "      \tশাহেনশাহে বাগদাদ, হুযুর গাউসে পাক رَحْمَۃُ اللهِ عَلَیْہِ! প্রসিদ্ধ ও বিখ্যাত বুযুর্গ * তার নাম মুবারক হলো আব্দুল ক্বাদির আর উপনাম আবু মুহাম্মদ * মুহিউদ্দীন (অর্থাৎ দ্বীনের  জীবনদাতা) আর গাউসুস সাকলাইন (অর্থাৎ জিন ও মানুষের গাউস, সাহায্যকারী) তার প্রসিদ্ধ উপাধি। * হুযুর গাউসে পাক, শায়খ আব্দুল ক্বাদির জিলানী رَحْمَۃُ اللهِ عَلَیْہِ ৪৭০ হিজরিতে জিলান শহরে জন্মগ্রহণ করেন * ৯১ বছর বয়স পর্যন্ত এই দুনিয়াতে ছিলেন * ৫৬১ হিজরিতে তিনি দুনিয়া থেকে পর্দা করেন (গাউসে পাক কে হালাত, পৃষ্ঠা-১৫) * তিনি ওয়ালীদের ওয়ালী, পীরদের পীর, পীর দস্তগীর, রওশন যমীর, সুলতানুল আউলিয়া * যেমনিভাবে তিনি বেলায়তের জগতে অনেক উচ্চ মর্যাদার অধিকারী * তেমনিভাবে ইলমের জগতেও অনেক উচ্চ মর্যাদার অধিকারী * তিনি তার যুগের সবচেয়ে বড় মুফতী ছিলেন * যথারীতি ফাতাওয়া লিখতেন * এবং মাদরাসায়ও পাঠদান করতেন।\n"
    },
    {
        "1": "গাউসে পাক رَحْمَۃُ اللهِ عَلَیْہِ ‘র ঈমান উদ্দীপক বয়ান",
        "2": "      \tহুযুর গাউসে আযম رَحْمَۃُ اللهِ عَلَیْہِ দ্বীনী খিদমতের ক্ষেত্রে শিক্ষকতা ও বয়ান করা বেছে  নিয়েছিলেন।  তিনি তার নিজের মাদরাসায় নিয়মিত ইলমে দ্বীনের শিক্ষা দিতেন * হুযুর গাউসে পাক, শায়খ আব্দুল ক্বাদির জিলানী সপ্তাহে ৩ দিন বয়ান করতেন * ইব্রাহীম বিন সা’দ\nرَحْمَۃُ اللهِ عَلَیْہِ বলেন, হুযুর গাউসে পাক رَحْمَۃُ اللهِ عَلَیْہِ আলিমদের পোশাক পরে এবং উচ্চ স্থানে (উদাহরণস্বরুপ মিম্বর ইত্যাদিতে) বসে বয়ান করতেন * হুযুর গাউসে পাক رَحْمَۃُ اللهِ عَلَیْہِ বলেন, প্রথমদিকে আমার কাছে দু’ তিনজন লোক বসতো। তারপর ধীরে ধীরে লোক সমাগম বাড়তে থাকে। মানুষ দূর দূরান্ত থেকে ঘোড়া, খচ্চর, উট ইত্যাদির উপর আরোহন করে বয়ান শুনতে আসতো।  ঐ সময় প্রায় ৭০ হাজার লোকের ইজতিমা হতো (পরবর্তীতে এই ইজতিমাতে লোকসংখ্যা আরো বাড়ে)। (বাহজাতুল আসরার, পৃষ্ঠা - ১৭৭)  * গাউসে পাক رَحْمَۃُ اللهِ عَلَیْہِ ‘র শাহযাদা হযরত আব্দুল ওয়াহাব رَحْمَۃُ اللهِ عَلَیْہِ বলেন, গাউসে পাক رَحْمَۃُ اللهِ عَلَیْہِ ‘র মাহফিলে বড় বড় উলামা মাশায়িখ উপস্থিত হতেন * এদের মধ্যে ৪০০ বড় বড় উলামা এমন ছিলেন যারা খাতা, কলম নিয়ে তার কথাগুলো লিখতেন (বাহজাতুল আসরার, পৃষ্ঠা -১৮৪) * শায়খ উমর কিমানী رَحْمَۃُ اللهِ عَلَیْہِ বলেন,  কখনো এমন হয়নি যে তিনি বয়ান করেছেন আর মাহফিলের মধ্য হতে কেউ তাওবা করেনি। হুযুর গাউসে পাক رَحْمَۃُ اللهِ عَلَیْہِ ‘র বয়ান শুনে কেউ না কেউ তাওবা করতো।  অমুসলিম কালিমা পাঠ করে মুসলমান হয়ে যেতো। (ক্বলায়িদুল জাওয়াহির, পৃষ্ঠা - ৯৩) * গাউসে পাক رَحْمَۃُ اللهِ عَلَیْہِ খোদ নিজে বলেন, আমার হাতে ৫ হাজারেরও অধিক অমুসলিম ইসলাম কবুল করেছে আর এক লাখেরও বেশি গুনাহগার তাওবা করেছে। (ক্বলায়িদুল জাওয়াহির, পৃষ্ঠা -৯৬)\n"
    },
    {
        "1": "গাউসে পাক رَحْمَۃُ اللهِ عَلَیْہِ ও একনিষ্ঠতা",
        "2": "      \tবাহজাতুল আসরার শরীফে রয়েছে, হুযুর গাউসে আযম শায়খ আব্দুল ক্বাদির জিলানী رَحْمَۃُ اللهِ عَلَیْہِ ‘র শাহযাদা শায়খ আব্দুল ওয়াহাব رَحْمَۃُ اللهِ عَلَیْہِ ইলমে দ্বীন অর্জন করার জন্য দূর দূরান্তে সফর করেন। অনেক বছর ধরে তিনি ইলমে দ্বীন অর্জন করেন। ইলমে দ্বীন অর্জন শেষে বাগদাদ শরীফে ফিরে এসে একদিন তিনি তার সম্মানিত পিতা হুযুর গাউসে পাক رَحْمَۃُ اللهِ عَلَیْہِ ‘র কাছে আরয করলেন, আমি আপনার উপস্থিতিতে বয়ান করতে চাই। গাউসে পাক رَحْمَۃُ اللهِ عَلَیْہِ অনুমতি দান করলেন। সুতরাং, মাহফিল সজ্জিত হলো, লোক জমায়েত হলো। শায়খ আব্দুল ওয়াহাব رَحْمَۃُ اللهِ عَلَیْہِ বলেন, আমি বয়ান শুরু করলাম, সম্মানিত পিতা হুযুর গাউসে পাক رَحْمَۃُ اللهِ عَلَیْہِ ও উপস্থিত ছিলেন। আমি অনেক ইলমী বিষয়ে বয়ান করলাম, নিজের হিসাবে অনেক ভালো বক্তব্য রাখলাম। কিন্তু আশ্চর্যের বিষয় হলো, এতো ভালো ইলমী আলোচনা শুনে কারো মনও গলেনি আর কারো চোখ দিয়ে অশ্রুও পড়ে নি।\n\n      \tযাইহোক, আমার বয়ান সমাপ্ত করলাম। তখন সম্মানিত পিতা হুযুর গাউসে পাক رَحْمَۃُ اللهِ عَلَیْہِ মিম্বরে এসে বয়ান শুরু করলেন।  তিনি শুধুমাত্র এতটুকুই বললেন, کُنْتُ صَائِمًا اَمْشِ কাল আমি রোযা রেখেছিলাম।\n\n      \tতার এই কথার মধ্যে এমন প্রভাব ছিলো যে পুরো সমাবেশ আবেগপ্রবণ হয়ে গেলো।  আশ্চর্যকর রুহানীয়্যত ছেয়ে গেলো। আমি খুবই অবাক হলাম যে  আমি বড় বড় ব্যাখ্যা-বিশ্লেষণ উপস্থাপন করলাম, তাতে  মানুষের উপর কোনো প্রভাব পড়লো না। অন্যদিকে আব্বাজান শুধুমাত্র  এতটুকু বললেন যে, আমি কাল রোযা রেখেছিলাম আর তাতেই মাহফিলের পরিবেশই পাল্টে গেলো। কিন্তু এর রহস্য কী? আব্বাজান আমার বিস্ময় দূর করার জন্য বললেন, বাবা, তুমি তোমার নিজের পক্ষ থেকে ব্যাখ্যা করছিলে। তোমার নিজের অভিজ্ঞতার আলোকে বয়ান করছিলে। কিন্তু আমি নিজ থেকে কিছু  বলি না বরং وَ عِزَّۃِ الْعَزِیْزِ مَا تَکَلَّمْتُ حَتّیٰ قِیْلَ لِیْ بِحَقِّی عَلَیْکَ تَکَلَّمْ یُسْمَعُ مِنْکَ আল্লাহর কসম, আমি আমার নিজ থেকে কিছু বলি না যতক্ষণ পর্যন্ত আমাকে বলা না হয় যে- হে আব্দুল ক্বাদির,  তোমার উপর আমার যে হক রয়েছে, সেই হকের কারণে কথা বলো।  তোমার কথা শোনা হবে। (ত্বুলু’এ গাউসে আযম, পৃষ্ঠা- ২৯৪)\n\n          سُبْحٰنَ الله! প্রিয় ইসলামী ভাইয়েরা,  হুযুর গাউসে পাক رَحْمَۃُ اللهِ عَلَیْہِ ‘র কতো মহান শান! তার বয়ানে কেমন ইখলাস ও কেমন লিল্লাহিয়্যত ছিলো! একদিকে বড় বড় ইলমী বিষয়ে বয়ান হচ্ছে,বিভিন্ন  ইলমী দিক নিয়ে উচ্চ মার্গের আলোচনা হচ্ছে কিন্তু সমাবেশ আবেগপ্রবণ হয়নি কিংবা মাহফিলের পরিবেশও পরিবর্তন হয়নি। অন্যদিকে, হুযুর গাউসে আযম رَحْمَۃُ اللهِ عَلَیْہِ শুধুমাত্র এতটুকু বললেন, আমি কাল রোযা রেখেছিলাম। আর তাতে পুরো জমায়েতের  চেহারা বদলে গেলো; মানুষের মন গলে গেলো। হৃদয়ে কাঁপন শুরু হলো। কিন্তু কেনো? এর রহস্য কী? রহস্য হলো এই যে গাউসে পাক رَحْمَۃُ اللهِ عَلَیْہِ নিজ থেকে বলতেন না বরং আল্লাহর হুকুমের উপর আমল করতেন। তার সন্তুষ্টির জন্য বয়ান করতেন। আল্লাহ পাক ইলহামের মাধ্যমে তাঁকে হুকুম দিতেন, হে আব্দুল ক্বাদির, বলো, বয়ান করো, তোমার বয়ান শোনা হবে। سُبْحٰنَ الله!\n\n      \tমুসলমানরা এ থেকে  অনুমান করতে পারবে যে যখন এমন একনিষ্ঠতার সাথে বয়ান করা হয় তখন ঐ বয়ান কতটুকু প্রভাব ফেলে। এমন বয়ান মানুষের অন্তরে সুদূরপ্রসারী প্রভাব ফেলে জীবন বদলে দেয়।এ কারণেই হুযুর গাউসে পাক رَحْمَۃُ اللهِ عَلَیْہِ ‘র বয়ানে যেসব সৌভাগ্যবান ব্যক্তিরা অংশগ্রহণ করতো, তাদের ভাগ্য বদলে  যেতো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n          হে আশিকানে রাসূল, আপনারা শুনলেন যে হুযুর গাউসে পাক, বড় পীর, শায়খ আব্দুল ক্বাদির জিলানী رَحْمَۃُ اللهِ عَلَیْہِ ‘র বয়ান কেমন বিপ্লবী ছিলো। মানুষ তার বয়ান শুনে সীমাহীনভাবে প্রভাবিত হতো। তাদের অন্তরে নবী প্রেমের প্রদীপ জ্বলে উঠতো, হৃদয়ে খোদাভীতি সৃষ্টি হতো । তার বয়ান শুনে মানুষ  নিজের গুনাহের কারণে লজ্জিত হতো এবং তাওবা করে নেককার মানুষে পরিণত  হতো।\n\n      \tআসুন, হুযুর গাউসে পাক رَحْمَۃُ اللهِ عَلَیْہِ ‘র বিপ্লবী বয়ান হতে ইলম,  হিকমত ও নসীহতের  মাদানী ফুল শোনার সৌভাগ্য অর্জন করি-\n"
    },
    {
        "1": "জীবনকে গনিমত মনে করুন!",
        "2": "      \t১০ শাওয়ালুল মুকাররম, ৫৪৫ হিজরি, রবিবার। সকালের সময় হুযুর গাউসে পাক رَحْمَۃُ اللهِ عَلَیْہِ তার মাদরাসায় তাওবার বিষয়ে বয়ান করলেন। এই বয়ানের শুরু তিনি একটি হাদীস শরীফ উল্লেখ করেন।\n\n          আল্লাহর শেষ নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন, مَنْ فُتِحَ لَہٗ بَابٌ مِّنْ خَیْرٍ যার জন্য কল্যাণের দরজা খুলে দেওয়া হয় فَلْیَنْتَہِزْہُ তো তার উচিৎ ঐ দরজা দিয়ে দ্রুত প্রবেশ করা। فَاِنَّہٗ لَا یَدْرِیْ مَتیٰ یُغْلَقُ عَلَیْہِ  কেননা সে জানে না যে এই দরজা তার জন্য কখন বন্ধ করে দেওয়া হবে।\n(যুহদ লি ইবনি মুবারক, পৃষ্ঠা - ৭৬, হাদীস- ১১৭)\n\n      \tএই হাদীস শরীফ বর্ণনা করার পর হুযুর গাউসে পাক, শায়খ আব্দুল ক্বাদির জিলানী رَحْمَۃُ اللهِ عَلَیْہِ বললেন, হে লোকেরা, দ্রুত করো। যতক্ষণ পর্যন্ত জীবনের দরজা খোলা থাকে, নিজের নিঃশ্বাসগুলোকে গনিমত মনে করো। অতি শীঘ্রই এই দরজা বন্ধ করে দেওয়া হবে। যতক্ষণ পর্যন্ত তোমাদের শক্তি ও সামর্থ থাকে, নেক আমলকে গনিমত মনে করো। যতক্ষণ পর্যন্ত তাওবার দরজা খোলা থাকে, তাকে গনিমত মনে করো।  দোয়ার দরজা খোলা রয়েছে, দোয়া করাকে গনিমত মনে করো। নেককার লোকদের সংস্পর্শে বসার দরজা এখনো খোলা রয়েছে, একে গনিমত মনে করো।\n\n      \tহে লোকসকল, তোমরা যে ক্ষতি করে বসে আছো, তা পূরণ করো। আঁচলে যে (গুনাহের নাপাকি) লাগিয়ে বসে  আছো, তা ধুয়ে নাও।  যে মন্দ করে বসে আছো, তা সংশোধন করো। অন্তরে গুনাহের যে কালো দাগ পড়েছে, তা সাফ করো। যে (সম্পদ) তোমরা অন্যায়ভাবে হস্তগত করেছো, তা ফিরিয়ে দাও। আপন মালিক ও মাওলা (অর্থাৎ মহান আল্লাহ) ‘র নাফরমানী থেকে প্রত্যাবর্তন করো। আল্লাহর দুয়ারে হাজির হও। সেখানে কেউ নেই, কেবল খালিক ও মালিক আল্লাহ পাক আছেন। যদি তুমি ঐ দরজায় উপস্থিত হও তবেই তুমি তার বান্দা।  যদি তুমি সৃষ্টির প্রতি মনযোগী হও (যেমন-  মাল ও দৌলত অর্জনে ব্যস্ত হয়ে পড়ো আর সে কারণে আল্লাহর দরজায় হাজির না হও, আল্লাহকে ভুলে যাও-  তখন তোমরা আল্লাহর বন্দেগী করছো না বরং) সৃষ্টির বান্দা হয়ে গেছো। হে মানুষ, অলসতা করো না। কেননা অলসতা হলো চিরস্থায়ী বঞ্চনা ও লজ্জার কারণ।\n\n      \tহুযুর গাউসে পাক, শায়খ আব্দুল ক্বাদির জিলানী رَحْمَۃُ اللهِ عَلَیْہِ নিজের বয়ানে আরো বলেন-  কিয়ামতের দিন মানুষ দুনিয়াতে নিজের কৃত ভালো ও মন্দ আমলসমূহকে স্মরণ করবে কিন্তু ঐ দিন লজ্জা করে কোনো লাভ হবে না। মৃত্যুর পূর্বে কিয়ামতকে স্মরণ করাতেই কল্যাণ রয়েছে। যখন মানুষ ফসল তোলে,তখন বীজ বপন করার কথা স্মরণ করে কোনো লাভ নেই। বর্ণিত আছে, দুনিয়া হলো আখিরাতের শস্যক্ষেত্র। (মাক্বাসিদুল হাসনাত, পৃষ্ঠা - ২২৫, হাদীস-  ৪৯৭) যে এখানে ভালো কাজের বীজ বপন করবে, কিয়ামতের দিন খুশিমনে ফসল তুলবে আর যে দুনিয়াতে খারাপ কাজের বীজ বপন করবে, কিয়ামতের দিন লজ্জিত হবে। (মুসনাদ শিহাব, খণ্ড- ১, পৃষ্ঠা- ২৩২, হাদীস- ৩৬৪)\n\n      \tগাউসে পাক رَحْمَۃُ اللهِ عَلَیْہِ আরও বলেন, (হে লোকেরা) যখন তোমাদের মৃত্যু আসবে, তোমরা অলসতার ঘুম ভেঙে  জাগ্রত হবে। কিন্তু ঐ সময় জাগ্রত হয়ে কোনো লাভ হবে না। হে মানুষ, মন্দ লোকের সংস্পর্শ তোমাদের মনে নেককার লোকের ব্যাপারে খারাপ ধারণা সৃষ্টি করেছে। আল্লাহর কিতাব ও সুন্নাতে মুস্তফার অনুসরণে জীবন অতিবাহিত করো। সফলতা তোমাদের পায়ে লুটিয়ে পড়বে। মহান আল্লাহকে এইভাবে লজ্জা করো, যেমনিভাবে লজ্জা করা তার হক। উদাসীনতায়  সময় নষ্ট করো না। তোমরা ঐ সম্পদ জমাতে ব্যস্ত রয়েছো, যা তোমরা ব্যবহার করতে পারবে না।  ঐ স্বপ্নে বিভোর আছো, যা পর্যন্ত তোমরা পৌঁছাতে পারবে না। ঐ ইমারত নির্মাণ করছো যাতে তোমরা (সারাজীবন) থাকতে পারবে না- আর এসব বিষয়ই তোমাদেরকে আল্লাহর কাছে উপস্থিত হওয়ার ব্যাপারে উদাসীন করে দিয়েছে।\n\n      \tগাউসে পাক رَحْمَۃُ اللهِ عَلَیْہِ তার বয়ানে আরো বললেন,  এতে কোনো সন্দেহ নেই যে সমস্ত কল্যাণের কল্যাণ আল্লাহর কাছে আর সমস্ত মন্দের মন্দ আল্লাহর দুশমনের কাছে । আল্লাহর দরবারে উপস্থিত হয়ে যাও- কল্যাণ এতেই রয়েছে। আল্লাহর দরবার থেকে দূরে পালানোতে কেবল  মন্দ নিহিত রয়েছে।\n\n          হে লোকসকল,  তোমাদের উপর আবশ্যক হলো ১. মৃত্যুকে স্মরণ করো। ২. বিপদে ধৈর্যধারণ করো। এবং ৩. সব সময় আল্লাহর উপর ভরসা রাখো। যখন এই তিনটি বৈশিষ্ট্য তোমাদের মধ্যে পরিপূর্ণরুপে সৃষ্টি হয়ে যায় তখন  তোমাদের মৃত্যু এই অবস্থায় আসবে যে তোমরা  মৃত্যুকে স্মরণ করার কারণে যাহিদ (অর্থাৎ দুনিয়াত্যাগী) হয়ে গেছো। ধৈর্যের মাধ্যমে তোমরা আল্লাহর দরবার থেকে নিজের ইচ্ছে মতো প্রতিদান লাভ করবে এবং তাওয়াক্কুলের মাধ্যমে আল্লাহর সাথে তোমাদের সম্পর্ক দৃঢ় হবে। (আল ফাতহুর রব্বানী, পৃষ্ঠা - ৩১ থেকে ৩৩)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    \tপ্রিয় ইসলামী ভাইয়েরা, আমাদের পীর, পীরানে পীর, বড় পীর , হুযুর গাউসে পাক শায়খ আব্দুল ক্বাদির জিলানী رَحْمَۃُ اللهِ عَلَیْہِ কতো সুন্দর ভাবে তাওবার প্রতি তাকিদ দিয়েছেন। এখনো তো নিঃশ্বাস চলমান আছে।  আহ! না জানি কবে এই নিঃশ্বাস বন্ধ হয়ে যাবে আর আমরা জীবনের খেলায় হেরে মৃত্যুর পথ ধরে কবরের গর্তে নিক্ষিপ্ত হবো। তাই, এখনো সময় রয়েছে। হায়াত এখনো আছে। নিঃশ্বাস এখনো চলমান। আসুন,  হুযুর গাউসে পাক رَحْمَۃُ اللهِ عَلَیْہِ ‘র বাণীর উপর আমল করে তাওবা করি। আজ পর্যন্ত যতো গুনাহ হয়েছে, তা থেকে সত্যিকার তাওবা করি, তাওবার শর্তও পূরণ করি। অর্থাৎ নামায কাযা থাকলে তা আদায় করি। রোযা কাযা থাকলে তা রাখি। কারো  হক পাওনা থাকলে তা পরিশোধ করি।  কারো মনে কষ্ট দিয়ে থাকলে  ক্ষমা চেয়ে নিই। আর তাওবা করে ভালো, নেক আমলের জীবন যাপন  শুরু করি।\n\n      \tহায়! আজকের এই পবিত্র ইজতিমা থেকে স্বর্ণালী উপদেশগুলো,  গাউসে পাক رَحْمَۃُ اللهِ عَلَیْہِ ‘র এই ঈমান উদ্দীপক নসীহতগুলো আমরা যদি উপহার মনে করে নিজের মধ্যে সারা জীবনের জন্য ধারণ করতাম  যে- হে লোকসকল, তোমরা আল্লাহর জন্য তেমন হয়ে যাও, যেমন তোমাদের বুযুর্গানে দ্বীন, আল্লাহর নেককার বান্দাগণ ছিলেন।  আল্লাহ পাক তোমাদের উপর তেমনই দয়া করবেন, যেমন তাদের উপর করতেন।\n\n    \tআল্লাহ পাক আমাদেরকে হুযুর গাউসে পাক رَحْمَۃُ اللهِ عَلَیْہِ এই পবিত্র শিক্ষার উপর আমল করার তাওফীক দান করুক।\n اٰمین بِجاہِ خاتَمِْالنَّبِیّٖیْن صَلَّی اللهُ عَلَیْہِ وَاٰلِہٖ وَسَلَّم\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "৫৯ নাম্বার নেক আমলের প্রতি উৎসাহ",
        "2": "    \tপ্রিয় ইসলামী ভাইয়েরা, اَلْحَمْدُ لِلّٰه আশিকানে রাসূলের দ্বীনি সংগঠন দা’ওয়াতে ইসলামী  হলো ফয়যানে গাউসে পাক, ফয়যানে খাজা ও রযা এবং সর্বোপরি ফয়যানে আউলিয়া। আউলিয়া কিরামের মহান আদর্শ অনুযায়ী আমল করার স্পৃহা বৃদ্ধির জন্য আপনিও দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান। ১২ দ্বীনি কাজে সক্রিয়ভাবে অংশগ্রহণ করুন। اِنْ شَآءَ الله দুনিয়া ও আখিরাতের অসংখ্য কল্যাণ নসীব হবে। আউলিয়ায়ে কিরামদের মহান আদর্শ শেখার জন্য দা’ওয়াতে ইসলামীর সাপ্তাহিক ইজতিমায় অংশগ্রহণ করুন। শায়খে তরীকত আমীরে আহলে সুন্নাত دَامَتْ بَرَکَاتُہُمُ الْعَالِیَہ প্রদত্ত “৭২ নেক আমল” ‘র মধ্যে ৫৯ নাম্বার নেক আমল হলো আপনি কি সাপ্তাহিক সুন্নাতে ভরা ইজতিমায় শুরু থেকে শেষ পর্যন্ত অংশগ্রহণ করেছেন? প্রিয় ইসলামী ভাইয়েরা, সাপ্তাহিক ইজতিমায় অংশগ্রহণ করার মাধ্যমে ইলমে দ্বীন অর্জন হয়। নেককার বান্দার সঙ্গ পাওয়া যায়। অসংখ্য সুন্নাত শেখার সৌভাগ্য অর্জন হয় এবং দোয়া কবুল হয়। আপনাদের কাছে বিনীত নিবেদন- দা’ওয়াতে ইসলামীর সাপ্তাহিক ইজতিমায় অবশ্যই অংশগ্রহণ করুন।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "মাসিক ফয়যানে মদীনা",
        "2": "      \tদা’ওয়াতে ইসলামীর কাছে অনেকদিন ধরে জনমনে প্রত্যাশা ছিলো যে এমন এক মাসিক ম্যাগাজিন প্রকাশ করা হোক যাতে কুরআনের দলিল, হাদীসের সুবাসিত মাদানী ফুল থাকবে। সালফে সালেহীনকে স্মরণের মাধ্যমে  নেক আমল করা ও মন্দ  থেকে দূরে থাকার  উৎসাহ দেওয়া হবে। তরুণ প্রজন্মের সমস্যার সমাধান দেওয়া হবে। শিশুদের জন্য চরিত্রগঠনমুলক, সহজবোধ্য, আকর্ষণীয় বিষয় থাকবে। ইসলামী বোনদের জন্য দিকনির্দেশনামূলক প্রবন্ধ থাকবে এবং প্রতিটি প্রবন্ধে নিজের এবং সারা দুনিয়ার মানুষের সংশোধনের অনুপ্রেরণা বিদ্যমান থাকবে। এই গুরুত্ব ও প্রয়োজনীয়তার আলোকে মাসিক ফয়যানে মদীনা মজলিস (দা’ওয়াতে ইসলামী) জানুয়ারি ২০১৭ ইংরেজি মোতাবেক রবিউস সানি ১৪৩৮ হিজরিতে ‘মাসিক ফয়যানে মদীনা’র প্রথম সংখ্যা প্রকাশ করে। আজ অব্দি আরবি, বাংলা, ইংরেজি, উর্দু, হিন্দি, গুজরাটি ও সিন্ধিসহ মোট ৭টি ভাষায় এই মাসিক ম্যাগাজিন  প্রকাশনা অব্যহত আছে। اَلْحَمْدُ لِلّٰه গবেষণাধর্মী বিষয়বস্তু,  সহজ ও সাবলীল ভাষা, আকর্ষণীয় শিরোনাম ও দৃষ্টিনন্দন প্রচ্ছদের  কারণে  মাসিক ফয়যানে মদীনা সর্ব মহলে সমাদৃত হচ্ছে। যার প্রমাণ পাওয়া যায় এই ম্যাগাজিনের হাজার হাজার বার্ষিক গ্রাহকের সংখ্যা দেখে। এইভাবে এই ম্যাগাজিন সর্বাধিক প্রচারিত ইসলামী মাসিক পত্রিকা  হওয়ার গৌরবও অর্জন করেছে।\n"
    },
    {
        "1": "ঘরে আসা-যাওয়ার সুন্নাত ও আদব",
        "2": "    \tপ্রিয় ইসলামী ভাইয়েরা,  আসুন ঘরে আসা যাওয়ার সুন্নাত ও আদব শ্রবণ করি- * যখন ঘর থেকে বের হবেন তখন এই দোয়াটি পাঠ করুন- بِسْمِ اللهِ تَوَکَّلْتُ عَلَی اللهِ لَاحَوْلَ وَلَا قُوَّۃَ اِلَّا بِاللهِ অনুবাদ: আল্লাহর নামে, আমি আল্লাহর উপর ভরসা করছি। আল্লাহ ছাড়া কোনো শক্তি ও সামর্থ নেই। (আবু দাউদ, ৪/৪২০, হাদীস- ৫০৯৫) اِنْ شَآءَ الله এই দোয়াটি পাঠ করার বরকতে সঠিক পথে থাকবেন, বিপদ-আপদ থেকে নিরাপদ থাকবেন এবং আল্লাহর সাহায্য সঙ্গী হবে। * ঘরে আসা-যাওয়ার সময় আপনার মাহরাম-দের (উদাহরণস্বরুপ- মা,বাবা, ভাই, বোন, সন্তান - সন্ততি ইত্যাদি) সালাম দিন * আল্লাহর নাম অর্থাৎ بِسْمِ الله বলা ব্যতীত যে ঘরে প্রবেশ করে, শয়তানও তার সাথে প্রবেশ করে * যদি এমন স্থানে (হোক তা নিজের খালি ঘর) গমন করেন যেখানে কেউ থাকে না, সেখানে এটা পাঠ করুন-  اَلسَّلَامُ عَلَیْنَا وَعَلیٰ عِبَادِ اللهِ الصّٰلِحِیْن (অর্থাৎ আমাদের উপর ও আল্লাহর নেক বান্দাদের উপর সালাম) ফেরেশতারা এই সালামের উত্তর দেবে। (রদ্দুল মুহতার, ৯/৬৮২) অথবা এইভাবে বলুন- اَلسَّلَامُ عَلَیْکَ اَیُّھَا النَّبِیُّ (অর্থাৎ হে নবী صَلَّی اللهُ عَلَیْہِ وَاٰلِہٖ وَسَلَّم, আপনার উপর সালাম)। কেননা হুযুর আকদাস صَلَّی اللهُ عَلَیْہِ وَاٰلِہٖ وَسَلَّم ‘র রুহ মুবারক মুসলমানদের ঘরে উপস্থিত থাকে।\n(শরহুশ শিফা লিল ক্বারী, ২/১১৮)"
    },
    {
        "1": "ঘোষণা",
        "2": "      \tঘরে আসা-যাওয়ার অবশিষ্ট সুন্নাত ও আদব তরবিয়্যতী হালকায় বয়ান করা হবে অতএব এগুলো জানতে তরবিয়্যতী হালকায় অবশ্যই অংশগ্রহণ করুন।\nصَلُّوْا عَلَی الْحَبِیْب!       \tصَلَّی اللهُ عَلٰی مُحَمَّد\n"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরুদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরুদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n        বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরুদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n (আফদ্বলুস সালাওয়াতি আ’লা সায়্যিদিস সাদাত, পৃষ্ঠা -১৫১)\n\n"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n        হযরত সায়্যিদুনা আনাস رَضِیَ اللهُ عَنْہُ থেকে বর্ণিত, নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরুদ শরীফ\nপাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n (আফদ্বলুস সালাওয়াতি আ’লা সায়্যিদিস সাদাত, পৃষ্ঠা-  ৬৫)\n"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n        যে ব্যক্তি এ দরুদ শরীফ পাঠ করবে তার জন্য রহমতের ৭০টি দরজা খুলে দেওয়া হয়। (আল-ক্বউলুল বাদী’, দ্বিতীয় অধ্যায়, পৃষ্ঠা - ২৭৭)\n"
    },
    {
        "1": "(৪) ছয় লক্ষ দরুদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً ۘبِدَوَامِ مُلْكِ اللهِ\n          হযরত আহমদ সাওয়ী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরুদ শরীফ একবার পাঠ করলে ছয় লক্ষবার দরুদ শরীফ পাঠ করার সাওয়াব অর্জন হয়। (আফদ্বলুস সালাওয়াতি আ’লা সায়্যিদিস সাদাত, পৃষ্ঠা -১৪৯)\n\n\n\n"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n          একদিন এক ব্যক্তি এলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان অবাক হলেন যে, এ সম্মানিত লোকটি কে? যখন তিনি চলে গেলেন তখন রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরুদ শরীফ পাঠ করে তখন এভাবে পড়ে। (আল-ক্বউলুল বাদী’, প্রথম অধ্যায়, পৃষ্ঠা -১২৫)\n"
    },
    {
        "1": "(৬) দরুদে শাফাআ’ত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n          নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরুদ শরীফ পাঠ করবে, তার জন্য আমার শাফাআ’ত (সুপারিশ) ওয়াজীব হয়ে যায়। (আত তারগীব ওয়াত তারহীব, ২/৩২৯, হাদীস- ৩০)\n"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n          হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় নবী, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তর জন ফিরিশতা এক হাজার দিন পর্যন্ত নেকী লিখতে থাকেন। (মাজমাউ’য যাওয়ায়িদ, কিতাবুল আদই’য়্যাহ, ১০/২৫৪, হাদীস- ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "          প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দোয়া তিনবার পড়বে, সে যেন শবে কদর পেয়ে গেলো।\n (তারীখে ইবনে আসাকীর, ১৯/৪৪১৫)\nلَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n          সহনশীল দয়ালু আল্লাহ পাক ব্যতিত ইবাদতের উপযোগী কেউ নেই। আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\nصَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]