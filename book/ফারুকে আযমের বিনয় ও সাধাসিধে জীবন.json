[
    {
        "1": "ফারুকে আযমের বিনয় ও সাধাসিধে জীবন",
        "2": "اَلْحَمْدُ لِلّٰہِ رَبِّ الْعٰلَمِیْنَ وَ الصَّلٰوۃُ وَالسَّلَامُ عَلٰی سَیِّدِ الْمُرْسَلِیْنَ ط\nاَمَّا بَعْدُ فَاَعُوْذُ بِاللّٰہِ مِنَ الشَّیْطٰنِ الرَّجِیْمِ ط  بِسْمِ اللہِ الرَّحْمٰنِ الرَّ حِیْم ط\nاَلصَّلٰوۃُ وَ السَّلَامُ عَلَیْكَ یَا رَسُولَ اللہ\t                                                                           \t وَعَلٰی اٰلِكَ وَ اَصْحٰبِكَ یَا حَبِیْبَ اللہ\nاَلصَّلٰوۃُ وَ السَّلَامُ عَلَیْكَ یَا نَبِیَّ اللہ                                             \t    وَعَلٰی اٰلِكَ وَ اَصْحٰبِكَ یَا نُوْرَ اللہ\nنَـوَیْتُ سُنَّتَ الاعْتِکَاف\n(অর্থাৎ আমি সুন্নাত ইতিকাফের নিয়্যত করলাম। )\n     প্রিয় ইসলামী ভাইয়েরা! যখনই মসজিদে প্রবেশ করবেন, মনে করে নফল ইতিকাফের নিয়্যত করে নিন। কেননা যতক্ষণ মসজিদে থাকবেন, নফল ইতিকাফের সাওয়াব অর্জিত হতে থাকবে। মনে রাখবেন! মসজিদে খাওয়া-দাওয়া ও ঘুমানো, সেহেরী, ইফতার করা এমনকি যমযমের পানি বা দম করা পানি পানও শরয়ীভাবে জায়িয নয় তবে যদি ইতিকাফের নিয়্যত থাকে তবে এই সকল কাজ সাধারণভাবে জায়িয হয়ে যাবে। ইতিকাফের নিয়্যত শুধুমাত্র খাওয়া দাওয়া, পান করা বা ঘুমানোর জন্য যেনো না হয় বরং এর উদ্দেশ্য যেনো আল্লাহ পাকের সন্তুষ্টি জন্যই হয়। ফতোওয়ায়ে শামীতে বর্ণিত রয়েছে: যদি কেউ মসজিদে খাওয়া দাওয়া বা ঘুমাতে চায় তবে ইতিকাফের নিয়্যত করে নিন, কিছুক্ষণ আল্লাহ পাকের যিকির করুন অতঃপর যা ইচ্ছা করুন (অর্থাৎ এবার চাইলে খাওয়া দাওয়া বা ঘুমাতে পারেন)।\n"
    },
    {
        "1": "দরূদ শরীফের ফযীলত",
        "2": "     আমীরুল মুমিনিন হযরত ওমর বিন খাত্তাব رَضِیَ اللهُ عَنْہُ বলেন: اِنَّ الدُّعَاءَ مَوْقُوْفٌ بَیْنَ السَّمَاءِ وَالْاَرْضِ لَا یَصْعَدُ مِنْہُ شَیْئٌ حَتّٰی تُصَلِّیَ عَلٰی نَبِیِّکَ صَلَّی اللهُ عَلَیْہِ واٰلِہٖ وَسَلَّمَ অর্থাৎ নিশ্চয় দোয়া আসমান ও জমিনের মাঝখানে ঝুলে থাকে এবং এর উপরের দিকে কোন কিছুই যায় না, যতক্ষণ না তোমরা তোমাদের নবী صَلَّی اللهُ عَلَیْہِ وَاٰلِہٖ وَسَلَّم এর প্রতি দরূদ শরীফ পাঠ করে নিবে না।\n(তিরমিযী, ২/২৮, হাদীস ৪৮৬)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "বয়ান শোনার নিয়্যত",
        "2": "    প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: اَفْضَلُ الْعَمَلِ اَلنِّيَّۃُ الصَّادِقَۃُ অর্থাৎ সত্য নিয়্যত সবচেয়ে উত্তম আমল।  (জামে সগীর, ৮১ পৃষ্ঠা, হাদীস ১২৮৪) হে আশিকানে রাসূল! প্রতিটি কাজের পূর্বে ভালো ভালো নিয়্যত করার অভ্যাস গড়ুন, কেননা ভালো নিয়্যত বান্দাকে জান্নাতে প্রবেশ করিয়ে দেয়। বয়ান শুনার পূর্বেও ভালো ভালো নিয়্যত করে নিন! যেমন; নিয়্যত করুন! ? ইলম শিখার জন্য সম্পূর্ণ বয়ান শুনবো ? আদব সহকারে বসবো ? বয়ান চলাকালিন উদাসীনতা থেকে বেঁচে থাকবো ? নিজের সংশোধনের জন্য বয়ান শুনবো ? যা শুনবো অপরের নিকট পৌঁছানোর চেষ্টা করবো।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! ইসলামী বছরের প্রথম মাস মুহাররামুল হারাম এর সাথে অনেক ঐতিহাসিক ঘটনা রয়েছে, যেমন; এই মাসে “কারবালার ঘটনা” সংগঠিত হয়েছিলো।  হযরত মূসা عَلَیْہِ السَّلَام কে সাহায্য করা হলো।  ফেরাউন ও ফেরাউনীরা ধ্বংস হলো।  হযরত নূহ عَلَیْہِ السَّلَام এর নৌকা “জুদী পাহাড়” এ অবস্থান করলো।  হযরত ইউনুস عَلَیْہِ السَّلَام মাছের পেট থেকে মুক্তি পেলো।  হযরত আদম عَلَیْہِ السَّلَام এর তাওবা কবুল হলো।  (উমদাতুল ক্বারী, ৮/২৩৩) এছাড়াও আরো অনেক ঘটনা রয়েছে কিন্তু এর প্রথম তারিখে আমীরুল মুমিনিন, মুসলমানদের মহান খলিফা, হযরত ওমর ফারুকে আযম رَضِیَ اللهُ عَنْہُ এর সাথেও বিশেষ সম্পর্ক রয়েছে যে, এই দিনই তিনি শহীদ হন। তাই আসুন! এরই প্রেক্ষিতে আজ আমরাও আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর শান, বিনয় ও সাধাসিধে জীবন-যাপনের ব্যাপারে শুনবো।  আসুন! একটি ঘটনা শুনি:"
    },
    {
        "1": "ন্যায় ও সততার আমিনের জন্য জান্নাতী মহল",
        "2": "\t“ফয়যানে ফারুকে আযম” ২য় খন্ডের ১৬৯ পৃষ্ঠায় রয়েছে: আমীরুল মুমিনিন হযরত আলী শেরে খোদা رَضِیَ اللهُ عَنْہُ বর্ণনা করেন: একবার আমীরুল মুমিনিন হযরত ওমর ফারুকে আযম رَضِیَ اللهُ عَنْہُ প্রিয় নবী, রাসূলে আরবী صَلَّی اللهُ عَلَیْہِ وَاٰلِہٖ وَسَلَّم এর দরবারে আযর করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমাকে বলুন যে, মেরাজের রাতে আপনি জান্নাতে কি কি দেখেছেন? রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: হে ওমর বিন খাত্তাব! যদি আমি তোমাদের মাঝে এত সময় থাকি যত সময় হযরত নূহ عَلَیْہِ السَّلَام তাঁর সম্প্রদায়ের মাঝে ছিলেন (অর্থাৎ এক হাজার বছর পর্যন্ত) আর আমি তোমাকে জান্নাতী ঘটনাবলী ও পরিদর্শনাদীর ব্যাপারে বলি তবুও তা শেষ হবে না।  কিন্তু হে ওমর! যখন তুমি আমাকে এটা বলেই দিলে যে, আমাকে জান্নাতের কথা বলুন তবে আমি তোমাকে ঐ বিষয়ে বলবো, যা তুমি ব্যতীত আর কাউকে বলিনি।  (তা হলো যে,) আমি জান্নাতে এমন একটি আলিশান প্রাসাদ দেখেছি, যার চৌকাঠ জান্নাতী মাটির নিচে ছিলো আর এর উপরের অংশ আরশের মাঝখানে ছিলো।  আমি হযরত জিব্রাঈল عَلَیْہِ السَّلَام কে জিজ্ঞাসা করলাম: হে জিব্রাঈল! তুমি কি এই আলিশান প্রাসাদের ব্যাপারে জানো, যার চৌকাঠ জান্নাতী মাটির নিচে আর উপরের অংশ আরশের মাঝখানে? তখন হযরত জিব্রাঈল\nعَلَیْہِ السَّلَام আরয করলেন: ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! আমি জানিনা।  আমি আবারো জিজ্ঞাসা করলাম: হে জিব্রাঈল! এই প্রাসাদের আলো (Light) তো এমন যেমনটি দুনিয়ায় সূর্যের আলো, চলো এটাই বলো যে, এতে কে আসবে আর কে বসবাস করবে? তখন হযরত জিব্রাঈল আমিন عَلَیْہِ السَّلَام আরয করলেন: یَسْكُنُھَا وَ یَصِیْرُ اِلَیْھَا مَنْ یَّقُوْلُ الْحَقَّ وَیَھْدِیْ اِلَی الْحَقِّ وَاِذَا قِیْلَ لَہُ الْحَقُّ لَمْ یَغْضِبْ وَمَاتَ عَلَی الْحَقِّ অর্থাৎ ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! এই প্রাসাদে সেই থাকবে, যে শুধু ন্যায় কথা বলে ও ন্যায়ের আদেশ দেয়, যখন তাকে কেউ ন্যায় কথা বলে তখন সে রাগ করে না এবং তার ন্যায়ের উপরই ইন্তিকাল হবে।  আমি জিজ্ঞাসা করলাম: হে জিব্রাঈল! তুমি কি তার নাম জানো? আরয করলো: জি হ্যাঁ! ইয়া রাসূলাল্লাহ صَلَّی اللهُ عَلَیْہِ وَاٰلِہٖ وَسَلَّم! সে একজনই তো ব্যক্তি। আমি জিজ্ঞাসা করলাম: সেই একজন কে? আরয করলেন: হযরত ওমর বিন খাত্তাব رَضِیَ اللهُ عَنْہُ। একথা শুনে আমীরুল মুমিনিন হযরত ফারুকে আযম رَضِیَ اللهُ عَنْہُ এর মাঝে ভাবাবেগ সৃষ্টি হয়ে গেলো এবং তিনি বেহুঁশ হয়ে মাটিতে পড়ে গেলেন।  হযরত আব্দুল্লাহ বিন হাসান رَضِیَ اللهُ عَنْہُ বর্ণনা করেন: “এই ঘটনার পর আমি আমীরুল মুমিনিন হযরত ফারুকে আযম رَضِیَ اللهُ عَنْہُ এর মুখে কখনো হাসি দেখিনি, এমনকি তিনি দুনিয়া থেকে বিদায় নিয়ে গেলেন।\n(কানযুল উম্মাল, কিতাবুল ফাযায়িল, ৬/২৬৪, হাদীস ৩৫৮৪৪)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! জানা গেলো! আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর শান খুবই অনন্য, তাঁর শান হলো যে, নূরী ফিরিশতার সর্দার হযরত জিব্রাঈল আমিন عَلَیْہِ السَّلَام কেও তাঁর শান বর্ণনা করতে দেখা যাচ্ছে, কিন্তু এর পাশাপাশি এখানে শিক্ষনীয় বিষয় হলো যে, নিজের ফযীলত শুনেও আমীরুল মুমিনিন হযরত ওমর ফারুকে আযম رَضِیَ اللهُ عَنْہُ বিনয় ও নম্রতার অনুসারি হয়ে থাকেন এবং প্রত্যক্ষদর্শীরা এটাও দেখে যে, এই ঘটনার পর তাঁর মুখে কখনো হাসি আসেনি, এমনকি এই অবস্থায় তিনি দুনিয়া থেকে বিদায় নিয়ে গেলেন। হায়! আমীরুল মুমিনিন হযরত ফারুকে আযম رَضِیَ اللهُ عَنْہُ এর সদকায় আমাদেরও যেনো সত্যিকার বিনয় ও নম্রতা নসিব হয়ে যায়।  আসুন! তাঁর বিনয়ের আরো একটি ঈমান সতেজকারী ঘটনা শুনি।\n"
    },
    {
        "1": "হঠাৎ দু’টি সিংহ এসে গেলো",
        "2": "     বর্ণিত আছে; রোমের বাদশাহের প্রেরিত এক অনারব ব্যক্তি মদীনা মুনাওয়ারায় আসলো আর লোকদের কাছে হযরত ওমর ফারুকে আযম رَضِیَ اللهُ عَنْہُ এর ঠিকানা জানতে চাইলো, লোকেরা বললো: দুপুরে শহর থেকে কিছু দূরে খেজুরের বাগানে কায়লুলা (আরাম) করাবস্থায় তুমি তাঁকে পাবে।  এই অনারব ব্যক্তি খুঁজতে খুঁজতে তাঁর নিকট পৌঁছে গেলো এবং দেখলো যে, তিনি চামড়ার তৈরী চাবুক (Hunter) নিজের মাথার নিচে দিয়ে মাটিতেই গভীর ঘুমে আচ্ছন্ন।  সেই অনারব ব্যক্তি এই উদ্দেশ্যে খাপ থেকে তরবারী বের করে সামনে অগ্রসর হলো যে, এই সুযোগে আমীরুল মুমিনীন رَضِیَ اللهُ عَنْہُ কে হত্যা করে পালিয়ে যাবে। কিন্তু সে যখনি সামনে অগ্রসর হলো, হঠাৎ সে দেখলো যে, দু’টি সিংহ গর্জন করতে করতে তার উপর হামলা করতে প্রস্তুত হলো। এই ভয়ানক দৃশ্য দেখে সে ভয়ে ঘাবড়ে গিয়ে চিৎকার করে উঠলো, যার কারণে আমীরুল মুমিনীন\nرَضِیَ اللهُ عَنْہُ ঘুম থেকে জাগ্রত হয়ে গেলেন আর দেখলেন; এক অনারব ব্যক্তি খোলা তরবারী হাতে থরথর করে কাঁপছে।  তিনি তাকে চিৎকার এবং ঘাবড়ানোর কারণ (Reason) জিজ্ঞাসা করলে সে সত্যি সত্যি পুরো ঘটনা বর্ণনা করে দিলো এবং উচ্চ আওয়াজে কলেমা পাঠ করে ইসলাম ধর্ম গ্রহণ করলো।  আর আমীরুল মুমিনীন رَضِیَ اللهُ عَنْہُ তার সাথে অত্যন্ত স্নেহময় আচরণ করে তার অপরাধ ক্ষমা করে দিলেন।\n(ইযালাতুল খফা, চতুর্থ অধ্যায়, ৪/১০৯)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n     হে আশিকানে সাহাবা! ভাবুন তো! সাহাবীয়ে রাসূল হযরত ওমর ফারুকে আযম رَضِیَ اللهُ عَنْہُ আমীরুল মুমিনিন ছিলেন, সাড়ে বাইশ লাখ বর্গমাইলের উপর যাঁর শাসন প্রতিষ্ঠিত ছিলো, কয়েক হাজার সৈন্যের কমান্ডার ও লাখো কোটি মানুষ তাঁর অধিনে ছিলো।  তিনি যদি চাইতেন তবে আলিশান অট্টালিকা বানাতে পারতেন আর এতে সব ধরনের সুযোগ সুবিধার (Facilities) ব্যবস্থা করতে পারতেন, সারা পৃথিবীর আরাম ও আয়েশ জমা করতে পারতেন, মন খুশি করার বাগান বানাতে পারতেন, নির্মাণ শৈলির অতুলনীয় উদাহরন বানাতে পারতেন, সুন্দর পাখি ও আকর্ষনিয় প্রাণী জমা করাতে পারতেন, পরিছন্ন পানির আলিশান হাউয বানাতে পারতেন, চাকর বাকরের লাইন লাগিয়ে দিতে পারতেন, সেই অট্টালিকায় আলিশান কক্ষ বানাতে পারতেন আর এতে রেশমি গালিচা ও পর্দা লাগাতে পারতেন, এতে খুবই আরামদায়ক বিছানার ব্যবস্থাও করতে পারতেন, মোটকথা! তিনি رَضِیَ اللهُ عَنْہُ চাইলে তবে খুবই আরাম আয়েশ আর সকল প্রকার আরাম আয়েশের জীবন অতিবাহিত করতে পারতেন, কিন্তু তিনি رَضِیَ اللهُ عَنْہُ এরূপ করেননি বরং বিনয় ও নম্রতার বর্হিঃপ্রকাশ ঘটিয়ে সাধাসিধে জীবন কাটিয়েছেন এবং তাঁর বিনয়ের অবস্থা এমন ছিলো যে, মাটিতেই বিশ্রাম নিতেন। অপরদিকে আজ আমাদের অবস্থা এমন যে, কিছু না হয়েও বিনয়ের নামও নেই এবং যদি কিছু ধন সম্পদ এসে যায় বা কোন বড় দুনিয়াবী পদ পেয়ে যাই তবে বিনয় ও নম্রতা করা তো দূরের বিষয়, কারো সাথে ঠিকভাবে কথাও বলিনা, গর্ব ও অহঙ্কারের গভীর গর্তে পতিত হয়ে যাই। অনেকে যখন কোন বড় পদ পেয়ে যায় তখন সে শয়তানি কাজে লিপ্ত হয়ে যায়, নিজের চেয়ে নিম্ন মর্যাদার মুসলমানকে অপমান ও অপদস্ত করে এবং অনেক ব্যাপারে একগুঁয়েমি দেখায়।\n     অথচ যে দুনিয়াবী ধন-সম্পদ ও খ্যাতির মালিক, তার তো আরো বেশী সতর্কতা অবলম্বন করতে হবে, কেননা এই দুনিয়াবী নেয়ামত তাকে অহঙ্কারের আপদে লিপ্ত করে আল্লাহ পাকের অসন্তুষ্টির কারণ না হয়ে যায়। অহঙ্কার এমনি এক মন্দ স্বভাব, যার কারণে বান্দা দুনিয়া ও আখিরাতে অপমান ও অপদস্থ হয়ে যায়।\n\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “যার অন্তরে সরিষার দানা পরিমাণও ঈমান থাকবে, সে দোযখে যাবে না আর যার অন্তরে সরিষার দানা পরিমাণ অহঙ্কার থাকবে সে জান্নাতে প্রবেশ করবে না। ” (মুসলিম, কিতাবুল ঈমান, ৬১ পৃষ্ঠা, হাদীস ১৪৮)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! পূর্বের ঘটনায় আমরা শুনলাম যে, হযরত জিব্রাঈল আমিন عَلَیْہِ السَّلَام আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর এই গুণাবলী বর্ণনা করেছিলেন যে, তিনি ন্যায় কথা বলেন, ন্যায়ের প্রতি নির্দেশনা দেন এবং ন্যায় সহকারেই এই দুনিয়া থেকে বিদায় নিবেন।  আসলেই তাঁর শান এটাই ছিলো যে, তাঁর মুখ দিয়ে সত্য ও ন্যায়ই বের হতো, তিনি সত্য ও ন্যায়ের প্রতিই নির্দেশনা দিতেন এবং ন্যায় সহকারেই এই দুনিয়া থেকে বিদায় নিয়েছেন, এরচেয়ে বড় তাঁর ন্যায়ের আর কি দলীল হতে পারে যে, অনেকবারই এমন হয়েছে যে, তিনি যেই ব্যাপারে কিছু বলেছেন তখন কুরআনে পাকের আয়াত সেই বিষয়েরই অবতীর্ণ হয়েছিলো, যা তিনি বলেছেন।  যেমনটি\n    হযরত মুজাহিদ رَضِیَ اللهُ عَنْہُ বলেন: کَانَ عُمَرُ یَرَی الرَّاْیَ فَیَنْزِلُ بِہِ الْقُرْآنُ অর্থাৎ আমীরুল মুমিনিন হযরত ওমর ফারুকে আযম رَضِیَ اللهُ عَنْہُ যখন কোন মত (Opinion) প্রকাশ করতেন তখন সেই অনুযায়ী কুরআনে পাকের আয়াত অবতীর্ণ হয়ে যেতো।  (তারিখুল খোলাফা, ৯৬ পৃষ্ঠা।  আস সাওয়ায়িকিল মাহরাকা, ৯৯ পৃষ্ঠা)\n\n    আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর শাহজাদা হযরত আব্দুল্লাহ ইবনে ওমর رَضِیَ اللهُ عَنْہُمَا বলেন: যখন কোন ব্যাপারে বিভিন্ন সাহাবায়ে কিরামগণের عَلَیْہِمُ الرِّضْوَان কাছ থেকে মতামত নেয়া হতো এবং এতে আমার সম্মানিত পিতাও নিজের মত প্রদান করতেন তখন কুরআনে করীমের আয়াত তাঁর মতানুযায়ী অবতীর্ণ হতো।\n(ফাযায়িলে সাহাবা, ১/৪১৫, হাদীস ৪৮৮।  তারিখুল খোলাফা, ৯৬ পৃষ্ঠা)\n\n    হে আশিকানে সাহাবা! যখন কোন ব্যক্তির মাঝে অসংখ্য গুণাবলী বিদ্যমান থাকে, যা তাঁর ব্যক্তিত্বকে পরিপূর্ণভাবে চিত্রায়িত করে এবং মানুষের মাঝে তাঁর চর্চাও হয় তবে অনেক সময় এরূপ ব্যক্তি নিজের নফসের প্রতারনায় এসে অহঙ্কার ও স্বার্থপরতার মতো রোগে আক্রান্ত হয়ে যায়, কিন্তু আমীরুল মুমিনিন হযরত ওমর ফারুকে আযম رَضِیَ اللهُ عَنْہُ অসংখ্য গুণাবলীর অধিকারী হওয়ার পরও এই বাতেনী রোগ থেকে পবিত্র এবং বিনয় ও নম্রতার অধিকারী ছিলেন।  বিনয় ও নম্রতার এমন গুণ, যার কারণে আল্লাহ পাক বান্দাকে সম্মান ও উচ্চ মর্যাদা দান করেন।\n হযরত আবু হুরাইরা رَضِیَ اللهُ عَنْہُ থেকে বর্ণিত; প্রিয় নবী, রাসূলে আবরী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: “আল্লাহ পাক বান্দার ক্ষমা ও মার্জনার কারণে তার সম্মান বৃদ্ধি করে দেন আর যে ব্যক্তি আল্লাহ পাকের জন্য বিনয় অবলম্বন করে আল্লাহ পাক তাকে উচ্চ মর্যাদা দান করেন। ”\n(মুসলিম, কিতাবুল বিররে, ১৩৯৭ পৃষ্ঠা, হাদীস ৬৯)"
    },
    {
        "1": "ফারুকে আযম মাটিতে আরাম করতেন",
        "2": "     হযরত সাঈদ বিন মুসাইয়িব رَضِیَ اللهُ عَنْہُ থেকে বর্ণিত: আমীরুল মুমিনিন হযরত ওমর ফারুকে আযম رَضِیَ اللهُ عَنْہُ যখন শহর থেকে বাইরে কোথাও সফরে যেতেন তখন পথিমধ্যে বিশ্রামের জন্য মাটিতেই গাদা লাগিয়ে এতে কাপড় বিছাতেন ও আরাম করতেন।\n(মুসান্নিফ ইবনে আবী শায়বা, কিতাবুয যুহুদ, ৮/১১৫০, হাদীস ২১)\n"
    },
    {
        "1": "ফারুকে আযমের হজ্জের সফর সাধারণ মুসলমানের ন্যায়",
        "2": "    হযরত আমের বিন রাবিয়া رَضِیَ اللهُ عَنْہُ বলেন: “আমীরুল মুমিনিন হযরত ওমর ফারুকে আযম رَضِیَ اللهُ عَنْہُ হজ্জের জন্য মক্কা মুকাররমায় রওয়ানা হলেন তখন সম্পূর্ণ হজ্জে যেখানেই তিনি অবস্থান করছিলেন, না সেখানে তাবু লাগিয়েছে না পর্দা, শুধু এটাই করেছেন কোন গাছে চাদর বা চাঠাই রেখে দিতেন এবং এর ছায়ায় বসে যেতেন।\n(তারিখে ইবনে আসাকির, ৪৪/৩০৫)"
    },
    {
        "1": "ফারুকে আযমের চুড়ান্ত বিনয় ও নম্রতা",
        "2": "    আমীরুল মুমিনিন হযরত ওমর ফারুকে আযম رَضِیَ اللهُ عَنْہُ সিরিয়ায় গমন করলেন,  হযরত আবু উবাইদা বিন জারাহ رَضِیَ اللهُ عَنْہُও তাঁর সাথে ছিলেন।  উভয়ে এমন এক জায়গায় পৌঁছলেন যেখানে হাঁটু পরিমাণ পানি ছিলো, তিনি তাঁর উটনির উপর আরোহিত ছিলেন, উটনি থেকে নামলেন এবং নিজের মোজা খুলে কাধের উপর রাখলেন, অতঃপর উটনির লাগাম ধরে পানিতে নেমে গেলেন তখন হযরত উবাইদা বিন জারাহ رَضِیَ اللهُ عَنْہُ আরয করলেন: “হে আমীরুল মুমিনিন! আপনি এই কাজ করছেন, আমার এটি পছন্দ নয় যে, এখানকার অধিবাসীরা আপনাকে দৃষ্টি তুলে দেখবে। ” তখন হযরত ওমর رَضِیَ اللهُ عَنْہُ বিনয় ও নম্রতায় পরিপূর্ণ উত্তর দিলেন: আফসোস হে উবাইদা! যদি এই কথা তুমি ব্যতীত অন্য কেউ বলতো তবে আমি তাকে এই উম্মতের জন্য শিক্ষণীয় বানিয়ে দিতাম।  তোমার কি মনে নেই, আমরা এক নিঃস্ব জাতী ছিলাম, অতঃপর আল্লাহ পাক আমাদেরকে ইসলামের মাধ্যমে সম্মান দিলেন, তবুও যদি আমরা আল্লাহ পাকের প্রদত্ত সম্মান ব্যতীত অন্য কারো কাছ থেকে সম্মান অর্জন করতে চাই তবে আল্লাহ পাক আমাদেরকে অপদস্ত করবেন।\n(মুসতাদরিক, কিতাবুল ঈমান, ১/২৩৬, হাদীস ২১৪)\n    হে আশিকানে সাহাবা! আপনারা শুনলেন তো! খলিফাতুল মুসলিমিন ইমামুল আদেলিন হযরত ওমর ফারুক رَضِیَ اللهُ عَنْہُ মুসলমানদের খলিফা ও অর্ধ পৃথিবীর সম্রাজ্যের মালিক হওয়ার পরও কিরূপ বিনয় ও নম্রতার অধিকারী ছিলেন, আর আজকের যুগে যদি কোন ব্যক্তি কোন বড় পদ পেয়ে যায় তবে নিজেকে অন্যদের চেয়ে উত্তম মনে করতে থাকে, নিজেকে সঠিক ও অপরকে ভুল মনে করতে শুরু করে, তার এই ধারনা হয়ে যায় যে, অন্যরা তো ভুল করতে পারে, আমি ভুল করতে পারি না এবং যদি কখনো কেউ তার ভুল ধরিয়ে দেয়ার সাহস করে বলে তবে তার বিরুদ্ধে প্রতিশোধ নেয়া শুরু করে দেয়, কিন্তু উৎসর্গিত হয়ে যান হযরত ওমর ফারুক رَضِیَ اللهُ عَنْہُ এর বিনয়ের উপর, তিনি তো সেই ব্যক্তিকে নিজের প্রিয় মনে করেন, যে তাঁর ভুল ধরিয়ে দেয়।\n\n    হযরত সুফিয়ান বিন উয়ায়না رَضِیَ اللهُ عَنْہُ থেকে বর্ণিত, আমীরুল মুমিনিন হযরত ওমর ফারুকে আযম رَضِیَ اللهُ عَنْہُ বলেন: “আমার সবচেয়ে প্রিয় সেই, যে আমাকে আমার দোষ বলে দেয়। ” (তাবকাতে কুবরা, ৩/২২২)\n\n    আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর এই মুবারক অভ্যাস ছিলো যে, অতি বিনয় ও নম্রতার পাশাপাশি অনেক সময় তিনি رَضِیَ اللهُ عَنْہُ তাঁর নফস থেকেও বিনয়ের স্বীকারোক্তি নিতেন।\n     হযরত ইবনে মালিক رَضِیَ اللهُ عَنْہُ থেকে বর্ণিত, তিনি বলেন: একদিন আমীরুল মুমিনীন হযরত ওমর ফারুকে আযম رَضِیَ اللهُ عَنْہُ  বাহিরে কোথা বের হলে আমিও তাঁর পেছনে পেছনে চললাম, দেখলাম কি! তিনি رَضِیَ اللهُ عَنْہُ একটি বাগানে প্রবেশ করলেন। আমার ও তাঁর মধ্যখানে একটি দেয়াল ছিলো, আমি শুনলাম; তিনি رَضِیَ اللهُ عَنْہُ নিজেকে উদ্দেশ্য করে বিনয় স্বরূপ বললেন: “হে মুসলমানদের খলিফা! আল্লাহর শপথ, তুমি আল্লাহ পাককে ভয় করতে থাকো নতুবা তিনি তোমাকে অবশ্যই আযাব দিবেন।”\n(মুয়াত্তা ইমাম মালিক, ২/৪৬৯, হাদীস ১৯১৮)\n\n    হে আশিকানে সাহাবা! আমীরুল মুমিনিন হযরত ওমর ফারুকে আযম رَضِیَ اللهُ عَنْہُ বিশাল ইসলামি সম্রাজ্যের শাসক হওয়ার পরও স্বয়ং নিজের জীবনের মানদন্ড নগন্য ও সাধাসিধে রাখেন, নির্দ্বিধায় সাধারণ মানুষের মতো জীবন অতিবাহিত করেন, তিনি নিজের জীবনকে সমৃদ্ধি, আরাম আয়েশ, সুস্বাদু খাবার এবং সুবিধাদী থেকে দূরে রেখেছিলেন।  আসুন! হযরত ফারুকে আযম رَضِیَ اللهُ عَنْہُ এর আলোকিত জীবনের এই উজ্জ্বল দিক “সাধাসিধা জীবন যাপন”র ব্যাপারে শুনি।"
    },
    {
        "1": "চালনি করা ছাড়াই রুটির আটা",
        "2": "    যখন থেকে হযরত ওমর ফারুক رَضِیَ اللهُ عَنْہُ রাসূলে পাক صَلَّی اللهُ عَلَیْہِ وَاٰلِہٖ وَسَلَّم কে চালনি করা ছাড়াই আটার রুটি খেতে দেখেছেন, তখন থেকেই তিনিও কখনো চালনি করা আটার রুটি খাননি।\n(তাবকাতে ইবনে সাআদ, ১/৩০১)\n"
    },
    {
        "1": "দু’টি তরকারি",
        "2": "    কখনো এমন হলো যে, সাহেবজাদি রুটি ও ঠান্ডা ঝোলের মধ্যে যায়তুল মিশিয়ে তাঁর খেদমতে উপস্থাপন করলেন তখন তিনি বললেন: এক পাত্রে দু’টি তরকারি? আমি এটি কখনো স্বাদ নিয়ে দেখবো না।\n(তাবকাতে ইবনে সাআদ, ৩/২৪৩)"
    },
    {
        "1": "শুকনো রুটি",
        "2": "    কখনো এমন হলো যে, (শুকনো) সিরিয়ান রুটি দাঁত দিয়ে ছিড়ে খেতেন, কেউ জিজ্ঞাসা করলো: হে আমীরুল মুমিনিন! যদি আপনি বলেন তবে আপনার জন্য নরম খাবার নিয়ে আসি? তখন তিনি বললেন: তোমার দৃষ্টিতে কি আরবে এমন কোন ব্যক্তি রয়েছে, যে উত্তম খাবার সংগ্রহের জন্য আমার চেয়েও বেশি ক্ষমতা রাখে।  (রিয়াযুন নাদারা, ১/ ৩৬৫) (অর্থাৎ তিনি শাসক ছিলেন আর উত্তম খাবার সংগ্রহ করতে পারেন কিন্তু তবুও সাধাসিধে জীবন যাপন অবলম্বন করে শুকনো রুটি আহার করতেন)।"
    },
    {
        "1": "সাধারণ খাবার",
        "2": "    কখনো এরূপ হলো, শুকনো মাংসের টুকরোকে পানিতে সিদ্ধ করে আনা হতো, কখনো এমন হতো যে, সামান্য পরিমাণে তাজা মাংস আনা হতো, যা তিনি আহার করতেন। (তারিখে ইবনে আসাকির, ৪৪/২৯৮) কখনো এমনও হতো যে, প্রচন্ড ক্ষুধা অবস্থায় তিনি একটি খেজুর পেলেন তখন তিনি তা খেয়ে পানি পান করে নিলেন, অতঃপর নিজের পেটে হাত বুলিয়ে বলেন: ধ্বংস ঐ ব্যক্তির জন্য, যাকে তার পেট জাহান্নামে প্রবেশ করিয়েছে।  (মানাকিবে আমীরুল মুমিনিন ওমর বিন খাত্তাব, ১৩৫ পৃষ্ঠা) কখনো একটি দল এসে থামলো, তখন দেখলো কি, হযরত ফারুকে আযম رَضِیَ اللهُ عَنْہُ এর জন্য প্রতিদিন খাবারের সময় একটি (শুকনো) রুটি চুর্ণ করে আনা হলো, যা তিনি কখনো ঘি দ্বারা কখনো যয়তুন দ্বারা আর কখনো দুধ দ্বারা খেয়ে নিতেন।\n(তারিখে ইবনে আসাকির, ৪৪/২৯৮। আয যুহুদ লিইবনে মুবারক, ২০৪ পৃষ্ঠা)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n     প্রিয় ইসলামী ভাইয়েরা! আমীরুল মুমিনিন হযরত ওমর ফারুকে আযম صَلَّی اللهُ عَلَیْہِ وَاٰلِہٖ وَسَلَّم এর অনাড়ম্বরতার (সাধাসিধে জীবন যাপনের) প্রতি উৎসর্গিত হয়ে যান যে, তাঁর খাবার কিরূপ সাধারণ ছিলো, অনুরূপভাবে তাঁর পরিধেয় জিনিষও খুবই সাধারণ ছিলো।"
    },
    {
        "1": "খালি পা",
        "2": "    কখনো দেখা গেলো যে, (ঈদের নামাযের জন্য) খালি পায়েই চলে যাচ্ছেন।  (মুস্তাদরিক লিল হাকেম, ৪/৩২, হাদীস ৪৫৩৫)"
    },
    {
        "1": "ঘাম শোষনকারী জামা",
        "2": "\t(সিরিয়ার সফরে) আলিয়া নামক স্থানে পৌঁছলেন, তখন দীর্ঘ সফরের কারণে শরীরে থাকা জামা পেছনের দিকে ফেটে গিয়েছিলো, তিনি رَضِیَ اللهُ عَنْہُ সেখানকার শাসককে নিজের জামাটি ধৌত করে সেলাই করার জন্য দিলেন, শাসক সেলাই করে তা ধুয়ে দিলেন এবং সাথে এর মতোই একটি নতুন জামাও বানিয়ে তাঁর খেদমতে উপহার স্বরূপ প্রদান করলেন। তিনি নতুন জামা দেখলেন, এতে হাত বুলালেন এবং নিজের সেই সেলাই করা পুরাতন জামা পরিধান করে নিলেন আর বললেন: আমার এই জামা তোমার জামার তুলনায় বেশি ঘাম শোষনকারী।\n(তারিখুর রুসুল ওয়াল মুলুক, ৪/৬৪)\n"
    },
    {
        "1": "জামা ও তেহবন্দে তালি লাগানো",
        "2": "    কখনো এমনও হলো যে, তাঁর উভয় কাঁধের মাঝখানে জামায় চারটি তালি দেখা গেলো। (মুসান্নিফ ইবনে আবী শায়বা, ১৯/১৩৯, নম্বর ৩৫৫৮৮) কেউ দেখলো যে, তাঁর কাপড়ের মধ্যে উপরের দিকে তিনটি তালি একই জায়গায় লাগানো ছিলো যে, একটি তালি ছিড়ে গেলে এর উপর আরেকটি লাগানো হয়েছে, কেউ দেখলো, তিনি তাঁর খেলাফতের যুগে খুতবা দিলেন এবং তখন তাঁর তেহবন্দ শরীফে ১২টি তালি লাগানো ছিলো।  (মিরাতুল মানাজিহ, ৬/১০৮) কেউ দেখলো যে, তিনি খানায়ে কাবার তাওয়াফ করছেন এবং তেহবন্দে ১২টি তালি লাগানো। (তাবকাতে ইবনে সাআদ, ৩/২৫০) কেউ তাঁকে নামাযের অবস্থায় দেখলেন যে, তেহবন্দে কয়েকটি তালি লাগানো আছে এবং কোথাও কোথাও এতে চামড়াও লাগানো আছে। (তাবকাতে ইবনে সাআদ, ৩/২৫০) দুর্ভিক্ষের সময় তাঁর তেহবন্দে ১৬টি তালি দেখা গেছে।\n(তাবকাতে ইবনে সাআদ, ৩/২৪৩)\n"
    },
    {
        "1": "দেরীতে আসায় ক্ষমা প্রার্থনা",
        "2": "    কখনো এমন হলো যে, তাঁর জুমার নামাযের জন্য দেরী হয়ে গেলো, যখন আসলেন তখন মানুষের কাছে ক্ষমা চেয়ে বললেন: আমার এই জামাটির কারণে দেরী হয়েছে, কেননা এটি ছাড়া আমার নিকট কোন জামা নেই।  (তাবকাতে ইবনে সাআদ, ৩/২৫১)\n\n\n"
    },
    {
        "1": "প্রয়োজন অনুযায়ী খাবার",
        "2": "    হযরত ওমর رَضِیَ اللهُ عَنْہُ নিজের ও নিজের পরিবারের জন্য প্রয়োজন অনুযায়ীই খাবার আনতেন, গরমে একটি পোষাক নিতেন, যদি তা কোথাও ছিড়ে যেতো তবে তা তালি লাগিয়ে\nনিতেন, যতক্ষণ তা দ্বারা কাজ চলতো চালিয়ে নিতেন অতঃপর তা পরিবর্তন করে নিতেন, প্রতি বছর পূর্বের বছরের চেয়ে নিম্নমানের কাপড়ই নিতেন। কেউ তাঁর সাথে এব্যাপারে কথা বলেন তখন তিনি বললেন: আমি মুসলমানদের সম্পদ থেকে নিজের খরচের জন্য টাকা নিয়ে থাকি এবং আমার এতটকুই যথেষ্ট হয়ে যায়।  (তাবকাতে ইবনে সাআদ, ৩/২৩৪)\n    প্রিয় ইসলামী ভাইয়েরা! আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর খাবার ও পোষাকের ন্যায় খরচও খুবই কম ছিলো, তিনি কখনো নিজের পদ ও মর্যাদার ভিত্তিতে শাহী খরচ করেননি বরং একজন সাধারণ মানুষের মতো শুধু নিজে নয় বরং নিজের পরিবারের খরচও সামান্য রেখেছিলেন।\n    কেউ এভাবে বর্ণনা করেন: আমীরুল মুমিনিন হযরত ওমর ফারুকে আযম رَضِیَ اللهُ عَنْہُ নিজের ও নিজের পরিবারের জন্য দৈনিক শুধু দুই দিরহাম খরচ করতেন।  (তাবকাতে ইবনে সাআদ, ৩/২৩৪)\n"
    },
    {
        "1": "হজ্বের খরচ",
        "2": "    কেউ এভাবে বলেলো যে, তিনি হজ্বের জন্য গেলেন, শুধু ১৮০ দিরহাম খরচ করেন।  (তাবকাতে ইবনে সাআদ, ৩/২৩৪)\n"
    },
    {
        "1": "ঋণ গ্রহণ",
        "2": "    যখন তাঁর প্রয়োজন হতো তখন তিনি বায়তুল মাল (সরকারী কোষাগার) থেকে ঋণও নিতেন, অনেক সময় বায়তুল মালের কোষাধ্যক্ষ তাঁর নিকট আসতেন এবং ঋণ ফেরত চাইতেন আর পরিশোধ করার জন্য বাধ্য করতেন, অতএব তিনি رَضِیَ اللهُ عَنْہُ ঋণের টাকা নিয়ে তার নিকট পৌঁছে যেতেন, কখনো এমন হতো যে, যখন তাঁর সম্মানি দিয়ে দেয়া হতো তখন তিনি তা থেকে ঋণের টাকা ফেরৎ দিতেন।\n(মানাকিবে আমীরুল মুমিনিন ওমর বিন খাত্তাব, ১০০ পৃষ্ঠা)\n    প্রিয় ইসলামী ভাইয়েরা! যেই অনাড়ম্বরতা ও বিনয় হযরত ওমর ফারুকে আযম رَضِیَ اللهُ عَنْہُ এর মহত্বকে সমুন্নত করলো, এই যুগে তাঁর যেই যেই আচরনের উপর আমল করা আমাদের জন্য সম্ভব হয়, তা গ্রহণ করে আমরা ফারুকে আযম رَضِیَ اللهُ عَنْہُ এর অনুসরনের বরকত লাভ করতে পারি।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n\n    প্রিয় ইসলামী ভাইয়েরা! আমীরুল মুমিনিন হযরত ওমর ফারুকে আযম رَضِیَ اللهُ عَنْہُ অনেক গুণাবলীর অধিকারী ছিলেন, এমন কোন গুণ রয়েছে যা তাঁর সত্তায় পাওয়া যায় না। * তিনি খোদাভীতির অনুসারী ও আসল ইবাদত গুজার ছিলেন। * সারা জীবন যুহুদ ও তাকওয়া সম্পন্ন ছিলেন। * তাঁর চোখ অধিকতর খোদাভীতিতে ভেজা থাকতো।\n* অন্যদেরও তাকওয়া ও পরহেযাগারীতার শিক্ষা দিতেন। * যে তাঁর সহচর্যে থাকতো সেও মুত্তাকী ও পরহেযগার হয়ে যেতো। * অন্যদের থেকে খোদাভীতির কথা শুনতেন। * শিশুদেরকে দিয়ে নিজের ক্ষমার জন্য দোয়া করাতেন। * সবসময় আল্লাহ পাকের গোপন ব্যবস্থাপনার ভয়ে থাকতেন। * বিনয় ও নম্রতার অধিকারী ছিলেন। * দ্বীনের উন্নতির জন্য অসংখ্য খেদমত করেছেন। * তাঁর খেলাফতকাল ইসলামের উত্তম যুগ বলে গন্য করা হয়, যা দ্বীনদারী ও ন্যায় বিচারের যুগ ছিলো। * তিনি জ্ঞান ও প্রজ্ঞার প্রদীপ ছিলেন। * ইসলামের গর্ব (Proud) ছিলেন। * একজন অবিস্মরণীয় ও অঙ্গিকারাবদ্ধ ব্যক্তিত্বের অধিকারী ছিলেন। মোটকথা আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর বৈশিষ্ট্য ও খেদমত অনেক বেশি ছিলো। তাঁর জীবনির ব্যাপারে আরো জানতে মাকতাবাতুল মদীনার কিতাব “ফয়যানে ফারুকে আযম” অধ্যয়ন করুন।  اَلْحَمْدُ لِلّٰه এই মহান কিতাবটি ২খন্ডে ছাপানো হয়েছে।  আজই এই কিতাবটি মাকবাতুল মদীনার স্টল থেকে উপযুক্ত মূল্যে সংগ্রহ করে নিজেও এর অধ্যয়ন করুন এবং অপর ইসলামী ভাইকেও এর উৎসাহ দিন।"
    },
    {
        "1": "পরিবারের সদস্যদের নামাযের জন্য জাগাতেন",
        "2": "    হযরত ইবনে ওমর رَضِیَ اللهُ عَنْہُ থেকে বর্ণিত, তাঁর সম্মানিত পিতা হযরত ফারুকে আযম رَضِیَ اللهُ عَنْہُ রাতে উঠে নামায আদায় করতেন, এরপর যখন রাতের শেষ সময় আসতো তখন নিজের পরিবারের সদস্যদের জাগাতেন যে, নামায পড়ো। অতঃপর এই আয়াতে মুবারাকা তিলাওয়াত করতেন:\nوَ اْمُرْ اَهْلَكَ بِالصَّلٰوةِ وَ اصْطَبِرْ عَلَیْهَاؕ-لَا نَسْــٴَـلُكَ رِزْقًاؕ-نَحْنُ نَرْزُقُكَؕ-وَ الْعَاقِبَةُ لِلتَّقْوٰى(۱۳۲)\n(পারা ১৬, ত্বহা, আয়াত ১৩২)\nকানযুল ঈমান থেকে অনুবাদ: আর নিজের পরিবারবর্গকে নামাযের আদেশ দাও এবং নিজেও সেটার উপর অবিচল থাকো। আমি তোমার নিকট কোন জীবিকা চাই না; আমি তোমাকে জীবিকা দেবো; অতএব শুভ পরিণাম খোদা ভীরুদের জন্য।\n(মুয়াত্তা ইমাম মালেক, ১/১২৩, হাদীস ২৬৫)\n صَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد"
    },
    {
        "1": "নেক আমল নম্বর ২১ এর উৎসাহ",
        "2": "    প্রিয় ইসলামী ভাইয়েরা! নিজের মাঝে বিনয় ও নম্রতা সৃষ্টি করতে এবং অন্যান্য নেক আমল করার জন্য দা’ওয়াতে ইসলামীর দ্বীনি পরিবেশের সাথে সম্পৃক্ত হয়ে যান, সাব ইউনিটের ১২টি দ্বীনি কাজে অংশগ্রহণ করুন, ১২টি দ্বীনি কাজের মধ্যে একটি দ্বীনি কাজ হলো নেক আমল পুস্তিকা পূরণ (Fill) করা, এই পুস্তিকায় ৭২টি নেক আমল প্রশ্নোত্তর আকারে দেয়া হয়েছে, এই নেক আমলের মধ্যে নেক আমল নম্বর ২১ হলো যে, আপনি কি আজ ফজরের জন্য জাগিয়েছেন?\n\n    প্রিয় ইসলামী ভাইয়েরা! এই নেক আমলের উপর আমল করার বরকতে আমাদের নিয়মিত ফজরের নামায পড়াও নসীব হবে এবং হযরত ওমর رَضِیَ اللهُ عَنْہُ এর ফজরের জন্য অপরকে জাগানোর এই সুন্নাতের উপরও আমল হয়ে যাবে।\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n"
    },
    {
        "1": "প্রিয় মুস্তফার বাণীতে ওমরের ফযীলত",
        "2": "    হে আশিকানে সাহাবা! আমীরুল মুমিনিন হযরত ওমর ফারুকে আযম رَضِیَ اللهُ عَنْہُ এর মহত্ব ও শানের একটি দিক হলো যে, তিনি ঐ সকল সৌভাগ্যবান সাহাবায়ে কিরামের عَلَیْہِمُ الرِّضْوَان  অন্তর্ভূক্ত, যাঁদের ফযীলত এবং শানে প্রিয় নবী صَلَّی اللهُ عَلَیْہِ وَاٰلِہٖ وَسَلَّم এর বাণী বিদ্যমান।  রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দরবার থেকে তিনি অসংখ্য ফযীলত লাভ করেন, যাতে তাঁর সহিত আর কেউ অংশীদার নেই। আসুন! আমরাও সেই ফযীলত থেকে কিছু শুনি:\n* নবী করীম صَلَّی اللهُ عَلَیْہِ وَاٰلِہٖ وَسَلَّم তাঁকে স্বয়ং ইলম দান করেন।  (বুখারী, ২/৫২৫, হাদীস ৩৪৮১) * তাঁর খেলাফত কালের শক্তি বয়ান করেছেন। (বুখারী, ২/৫২৫, হাদীস ৩৪৮২) * শয়তান, আমীরুল মুমিনিন হযরত ওমর رَضِیَ اللهُ عَنْہُ কে দেখে নিজের পথই পরিবর্তন করে নেয়।  (বুখারী, ২/৫২৬, হাদীস ৩৪৮৩) * তিনি নবী না হওয়ার পরও নবীদের মতো কথা বলতেন।  (বুখারী, ২/৫২৮, হাদীস ৩৪৮৯) * নবীয়ে করীম صَلَّی اللهُ عَلَیْہِ وَاٰلِہٖ وَسَلَّم তাঁর ইসলাম কবুলের জন্য দোয়া করেছেন। (তিরমিযী, ৫/৩৮৩, হাদীস ৩৭০৩) * তাঁর ইসলাম কবুলে আসমানবাসীরাও খুশি উৎযাপন করে।  (ইবনে মাজাহ, ১/৭৬, হাদীস ১০৩) * রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যদি আমার পর কোন নবী হতো তবে ওমর হতো।  (তিরমিযী, ৫/৩৮৫, হাদীস ৩৭০৬) * ইরশাদ করেন: আমার পর ন্যায় ওমরের সাথে হবে, সে যেখানেই হোক।  (মুসনাদে বাযযার, ৬/৯৮, হাদীস ২১৫৪) * ফারুকে আযম (رَضِیَ اللهُ عَنْہُ) এর ভালোবাসা ঈমানের জামানত স্বরূপ। (কানযুল উম্মাল, ৭/৮, হাদীস ৩৬১১) * তিনি রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর দরবার থেকে জান্নাতের সুসংবাদ প্রাপ্ত হন।  (বুখারী, ২/৫২৯, হাদীস ৩৪৯৩) * শয়তানও হযরত ওমর رَضِیَ اللهُ عَنْہُ কে ভয় করে।  (তিরমিযী, ৩৮৭ পৃষ্ঠা, হাদীস ৩৭১১) * রাসূলে পাক صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যার প্রতি হযরত ওমর (رَضِیَ اللهُ عَنْہُ) অসন্তুষ্ট হয়ে যাবে, তার প্রতি আল্লাহ পাকও অসন্তুষ্ট হয়ে যান।\n(জমউল জাওয়ামেয়ে, ১/৮৩, হাদীস ৪৩৪)\nصَلُّوْا عَلَی الْحَبِیْب!                 \tصَلَّی اللهُ عَلٰی مُحَمَّد\n “আল মদীনাতুল ইলমিয়া” বিভাগ\n    প্রিয় ইসলামী ভাইয়েরা! আশিকানে রাসূলের দ্বীনি সংগঠন দা’ওয়াতে ইসলামী মানুষের অন্তরে ইশকে মুস্তফা, আউলিয়াদের ভালোবাসা জাগ্রত করার জন্য এবং সারা পৃথিবীতে ইসলামের দাওয়াত প্রসার করার জন্যে ৮০টিরও বেশি বিভাগে দ্বীনে ইসলামের বার্তা প্রচার ও প্রসার করে যাচ্ছে, এই বিভাগ গুলোর মধ্যে একটি বিভাগ হলো “আল মদীনাতুল ইলমিয়া (Islamic Research Center)”। যা ১৪২২ হিজরী ২০০১ সাল থেকে কিতাব ও পুস্তিকার মাধ্যমে নেকীর দাওয়াত এবং ইলমে শরীয়তের প্রচার ও প্রসারে সচেষ্ট রয়েছে।  আল মদীনাতুল ইলমিয়ার কিতাব আকর্ষণীয় ও মনকে নিজের দিকে টেনে আনার বিষয়বস্তু, উন্নত ও সহজ পদ্ধতিতে লিখনী আর উচ্চ মানের কারণে সর্বসাধারনের নিকট গ্রহণযোগ্য।  আল মদীনাতুল ইলমিয়ার অধিনে শুরুতে ৬টি সাব ইউনিট করা হয়েছিলো, দা’ওয়াতে ইসলামীর এই বিভাগও উন্নতি করলো, সময়ের সাথে সাথে সাব ইউনিটও বৃদ্ধি পেয়ে গেলো এবং বর্তমানে আল মদীনাতুল ইলমিয়ার অধিনে ১৬টি সাব ইউনিট রয়েছে।  اَلْحَمْدُ لِلّٰه এই পর্যন্ত ৫৬৭টি কিতাব ও পুস্তিকা এই বিভাগের পক্ষ থেকে রীতিমতো ফাইনাল করা হয়ে গেছে।  আল্লাহ পাক “আল মদীনাতুল ইলমিয়া”কে আরো বরকত দান করুক। اٰمین بِجاہِ خاتَمِْالنَّبِیّیْن صَلَّی اللهُ عَلَیْہِ وَاٰلِہٖ وَسَلَّم\n"
    },
    {
        "1": "সুরমা লাগানোর সুন্নাত ও আদব",
        "2": "    প্রিয় ইসলামী ভাইয়েরা! আসুন! শায়খে তরীকত, আমীরে আহলে সুন্নাত دَامَتْ بَرَکَاتُہُمُ الْعَالِیَہ এর “১০১ মাদানী ফুল” পুস্তিকা থেকে সুরমা লাগানোর সুন্নাত ও আদব শুনি: প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: সব সুরমার মধ্যে উত্তম সুরমা হলো “ইসমাদ” কেননা এটি দৃষ্টি শক্তি বৃদ্ধি করে ও পালক গজায়। ” (সুনানে ইবনে মাজাহ, ৪/১১৫, হাদীস ৩৪৯৭) * পাথুরী সুরমা ব্যবহার করাতে অসুবিধা নেই।  কালো সুরমা কিংবা কাজল রূপচর্চার নিয়্যতে পুরুষের লাগানো মাকরূহ। আর যদি রূপচর্চা উদ্দেশ্যে না হয় তবে মাকরূহ নয়।  (ফতোওয়ায়ে আলমগিরী, ৫/৩৫৯) * ঘুমানোর সময় সুরমা লাগানো সুন্নাত।  (মিরাতুল মানাজিহ, ৬/১৮০)\n"
    },
    {
        "1": "ঘোষণা",
        "2": "     সুরমা লাগানোর অবশিষ্ট সুন্নাত ও আদব তারবিয়্যতি হালকায় বর্ণনা করা হবে, সুতরাং তা জানতে তারবিয়্যতি হালকায় অবশ্যই অংশগ্রহণ করুন।"
    },
    {
        "1": "দা’ওয়াতে ইসলামীর সাপ্তাহিক ইজতিমায় পঠিত ৬টি দরূদ শরীফ ও ২টি দোয়া",
        "2": ""
    },
    {
        "1": "(১) বৃহস্পতিবার রাতের দরূদ শরীফ",
        "2": "اَللّٰہُمَّ صَلِّ وَسَلِّمْ وَبَارِكْ عَلٰی سَیِّدِنَامُحَمَّدِنِ النَّبِیِّ الْاُمِّیِّ\n الْحَبِیْبِ الْعَالِی الْقَدْرِالْعَظِیْمِ الْجَاهِ وَعَلٰی اٰلِہٖ وَصَحْبِہٖ وَسَلِّمْ\n             বুযুর্গরা বলেছেন: যে ব্যক্তি প্রত্যেক জুমার রাতে (বৃহস্পতিবার দিবাগত রাত) এ দরূদ শরীফ নিয়মিতভাবে কমপক্ষে একবার পাঠ করবে মৃত্যুর সময় রাসূলে পাক صَلَّی اللهُ عَلَیْہِ وَاٰلِہٖ وَسَلَّم এর যিয়ারত লাভ করবে এবং কবরে প্রবেশ করার সময় এটাও দেখবে যে, প্রিয় নবী صَلَّی اللهُ عَلَیْہِ وَاٰلِہٖ وَسَلَّم আপন রহমতপূর্ণ হাতে তাকে কবরে রাখছেন।\n(আফযালুস সালাওয়াতি আ’লা সায়্যিদিস সাদাত, ১৫১ পৃষ্ঠা)"
    },
    {
        "1": "(২) সমস্ত গুনাহের ক্ষমা",
        "2": "اَللّٰهُمَّ صَلِّ عَلٰى سَيِّدِنَا وَمَوْلَانَا مُحَمَّدٍوَّعَلٰى اٰلِهٖ وَسَلِّمْ\n            হযরত সায়্যিদুনা আনাস رَضِیَ اللهُ عَنْہُ থেকে বর্ণিত; নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এ দরূদ শরীফ পাঠ করবে যদি সে দাঁড়ানো থাকে তবে বসার পূর্বে আর বসা থাকলে দাঁড়ানোর পূর্বে তার গুনাহ ক্ষমা করে দেয়া হবে।\n(আফযালুস সালাওয়াতি আ’লা সায়্যিদিস সাদাত, ৬৫ পৃষ্ঠা)"
    },
    {
        "1": "(৩) রহমতের ৭০টি দরজা",
        "2": "صَلَّى اللهُ عَلٰى مُحَمَّدٍ\n    যে ব্যক্তি এ দরূদ শরীফ পাঠ করবে তার উপর রহমতের ৭০টি দরজা খুলে দেয়া হয়।  (আল ক্বউলুল বদী, দ্বিতীয় অধ্যায়, ২৭৭ পৃষ্ঠা)"
    },
    {
        "1": "(৪) ছয়লক্ষ দরূদ শরীফ পাঠ করার সাওয়াব",
        "2": "اَللّٰهُمَّ صَلِّ عَلٰى سَيِّدِنَا مُحَمَّدٍ عَدَدَ مَافِىْ عِلْمِ اللهِ صَلَاةً دَائِمَةً بِدَوَامِ مُلْكِ اللهِ\n    হযরত আহমদ সাভী رَحْمَۃُ اللهِ عَلَیْہِ কতিপয় বুযুর্গদের থেকে বর্ণনা করেন: এ দরূদ শরীফ একবার পাঠ করলে ছয়লক্ষবার দরূদ শরীফ পাঠ করার সাওয়াব অর্জন হয়।  (আফযালুস সালাওয়াতি আ’লা সায়্যিদিস সাদাত, ১৪৯ পৃষ্ঠা)"
    },
    {
        "1": "(৫) নবী করীম صَلَّی اللهُ عَلَیْہِ وَاٰلِہٖ وَسَلَّم  এর নৈকট্য লাভ",
        "2": "اَللّٰهُمَّ صَلِّ عَلٰى مُحَمَّدٍ كَمَا تُحِبُّ وَتَرْضٰى لَهٗ\n    একদিন এক ব্যক্তি আসলো প্রিয় নবী صَلَّی اللهُ عَلَیْہِ وَاٰلِہٖ وَسَلَّم তাঁকে নিজের এবং সিদ্দীকে আকবর رَضِیَ اللهُ عَنْہُ এর মাঝখানে বসালেন এতে সাহাবায়ে কিরামগণ عَلَیْہِمُ الرِّضْوَان আশ্চার্যান্বিত হলেন যে, এ সম্মানিত লোকটি কে! যখন তিনি চলে গেলেন তখন রাসূলে পাক  صَلَّی اللهُ عَلَیْہِ وَاٰلِہٖ وَسَلَّم ইরশাদ করলেন: সে যখন আমার উপর দরূদ শরীফ পাঠ করে তখন এভাবে পড়ে।  (আল ক্বউলুল বদী, প্রথম অধ্যায়, ১২৫ পৃষ্ঠা)\n"
    },
    {
        "1": "(৬) দরূদে শাফায়াত",
        "2": "اَللّٰهُمَّ صَلِّ عَلٰى مُحَمَّدٍ وَّاَنْزِلْهُ الْمَقْعَدَ الْمُقَرَّبَ عِنْدَكَ يَوْمَ الْقِيَامَةِ\n    নবী করীম, রউফুর রহীম صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি এভাবে দরূদ শরীফ পাঠ করবে, তার জন্য আমার শাফায়াত (সুপারিশ) ওয়াজীব হয়ে যায়।  (আত তারগীব ওয়াত তারহীব, ২/৩২৯, হাদীস ৩০)"
    },
    {
        "1": "(১) এক হাজার দিনের নেকী",
        "2": "جَزَى اللهُ عَنَّا مُحَمَّدًامَاهُوَ اَهْلُهٗ\n    হযরত সায়্যিদুনা ইবনে আব্বাস رَضِیَ اللهُ عَنْہُمَا থেকে বর্ণিত, প্রিয় আক্বা, মক্কী মাদানী মুস্তফা صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: এ দোয়া পাঠকারীর জন্য সত্তরজন ফিরিশতা এক হাজার দিন পর্যন্ত নেকী সমূহ লিখতে থাকেন।  (মু’জামুয যাওয়ায়িদ, কিতাবুল আদইয়াহ, ১০/২৫৪, হাদীস ১৭৩০৫)"
    },
    {
        "1": "(২) যেন শবে কদর পেয়ে গেলো",
        "2": "لَا اِلٰهَ اِلَّا اللهُ الْحَلِيْمُ الْكَرِيْمُ سُبْحَانَ اللهِ رَبِّ السَّمٰوٰتِ السَّبْعِ وَرَبِّ الْعَرْشِ الْعَظِيْم\n    সহনশীল দয়ালু আল্লাহ পাক ব্যতিত ইবাদতের উপযোগী কেউ নেই।  আল্লাহ পাক পবিত্র, যিনি সপ্ত আসমান ও আরশে আযীমের মালিক ও প্রতিপালক।\n\n            প্রিয় নবী صَلَّی اللهُ عَلَیْہِ وَاٰلِہٖ وَسَلَّم ইরশাদ করেন: যে ব্যক্তি রাতে এ দোয়া তিনবার পড়ে নিবে সে যেন শবে কদর পেয়ে গেলো।\n(তারীখে ইবনে আসাকীর, ১৯/৪৪১৫)\n\n\n\n\n صَلُّوْا عَلَی الْحَبِیْب!             \tصَلَّی اللهُ عَلٰی مُحَمَّد"
    }
]